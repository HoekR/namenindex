<biodes version="1.0">
  <fileDesc>
    <title>Cool [sr.], Wouter (1848-1928)</title>
    <ref target="http://resources.huygens.knaw.nl/bwn1880-2000/lemmata/bwn3/cool"/>
    <publisher>
      <name>Biografisch Woordenboek van Nederland:1880-2000</name>
      <ref target="http://resources.huygens.knaw.nl/bwn1880-2000"/>
    </publisher>
  </fileDesc>
  <person>
    <idno type="id">cool</idno>
    <persName><name type="geslachtsnaam">Cool [sr.]</name>, Wouter</persName>
    <sex value="1"/>
    <event type="birth" when="1848"/>
    <event type="death" when="1928"/>
    <state type="occupation">legerofficier</state>
    <state type="occupation">minister</state>
  </person>
  <biography>
    <graphic url="http://resources.huygens.knaw.nl/bwn1880-2000/lemmata/bwn3/images/images/COOLSR.jpg"/>
    <text>&lt;dtml-var bwn_header&gt;
 &lt;p class='genealogie'&gt;
  &lt;strong&gt;Cool [sr.], Wouter&lt;/strong&gt;, minister van Oorlog ('s-Gravenhage 26-5-1848 - 's-Gravenhage 20-11-1928).

Zoon van Wouter Cool, hoofdambtenaar op het ministerie van
Binnenlandse Zaken, en Maria van Coppenaal. Gehuwd op 5-7-1876 met
Wendelina Elizabeth van Manen. Uit dit huwelijk werden 3 zoons en 2
dochters geboren.

&lt;img src=&amp;quot;images/COOLSR.jpg&amp;quot; align=&amp;quot;right&amp;quot; BORDER=&amp;quot;0&amp;quot; alt=&amp;quot;afbeelding van Cool [sr.], Wouter&amp;quot; class=&amp;quot;bwnimg&amp;quot;&gt;




&lt;/p&gt;
&lt;p&gt;Cool kiest, na zijn gymnasiumtijd, voor de militaire
  ingenieursopleiding, die hij in september 1865 aan de Koninklijke
  Militaire Academie (KMA) te Breda begint. Daar vestigt hij al
  spoedig de aandacht op zich door een brochure te schrijven over
  een aantal misstanden op de KMA: 
  &lt;em&gt;De Militaire Akademie in 1867. Een stem uit het Kadetten
  Korps&lt;/em&gt;

  (Amsterdam, 1868). Zijn entree in de krijgsmacht doet hij op 18
  juli 1869 als 2e luitenant der genie. Na een vijfjarig verblijf
  in Nederlands-Indi&amp;euml;, waar hij aan diverse militaire
  operaties deelneemt, volgt in 1882 zijn benoeming tot hoofd van
  het onderwijs voor de geniewetenschappen aan de KMA. Onder meer
  door het doen verschijnen van kritische artikelen met betrekking
  tot het door de Nederlandse regering ten aanzien van Indi&amp;euml;
  gevoerde beleid, verspeelt hij de gunst van veel van zijn
  superieuren, hetgeen tot uiting komt in sterk vertraagde
  bevorderingen.&lt;/p&gt;
&lt;p&gt;Na zijn overplaatsing naar de praktische geniedienst
  (1887)-hoogstwaarschijnlijk het gevolg van de door hem openlijk
  betuigde steun aan het 'Adres der Honderd', waarin koning Willem
  III tegen 'noodlottig verval van leger en vloot in
  Nederlandsch-Indi&amp;euml;' wordt gewaarschuwd - houdt Cool zich
  onder meer bezig met de bouw van de Chass&amp;eacute;-kazerne te Breda.
  In 1900 volgt zijn benoeming tot directeur van de Hoogere
  Krijgsschool te 's-Gravenhage en in 1907 wordt hij met de
  inspectie van het militair onderwijs belast. In het leger heeft
  hij inmiddels de rang van generaal-majoor verkregen.&lt;/p&gt;
&lt;p&gt;Hoewel hem eerder liberale dan christelijke politieke
  beginselen worden toegeschreven, treedt hij op 27 juli 1909 als
  minister van Oorlog tot het coalitiekabinet-Heemskerk toe. Daar
  volgt hij de om gezondheidsredenen afgetreden F.H.A. Sabron op,
  nadat de eerder gepolste kandidaten C.J. Snijders en jhr. L.C.
  van den Brandeler voor het ambt hebben bedankt. Reeds in mei 1910
  - na een commissiedebat over een zaak van ondergeschikt belang -
  overweegt Cool zijn ontslag in te dienen, omdat, naar zijn
  mening, 'zij [de Tweede Kamer] haar eigen oordeel, waarvan ik de
  bevoegdheid in deze niet erken, boven dat der militaire
  autoriteiten [stelt]' (Cool aan Th. Heemskerk, 20 mei 1910). Zijn
  ambtenaren weten hem echter te overreden aan te blijven, maar
  ruim een halfjaar later, bij de behandeling van de begroting van
  zijn departement, stelt Cool zijn portefeuille toch ter
  beschikking. Aanleiding daarvan is het aannemen van een motie,
  ingediend door de antirevolutionair L.F. Duymaer van Twist en
  medeondertekend door de rooms-katholiek A.H.A. Arts en de
  vrijzinnig-democraat H.P. Marchant. De indieners verzoeken de
  minister zijn voorstellen tot verhoging van de
  officierstraktementen in te trekken, aangezien de regeling van de
  pensioenen er niet tegelijk in is opgenomen. Dit is voor Cool
  onaanvaardbaar, omdat aanneming van de motie een vertraging in de
  verbetering van de financi&amp;euml;le positie der officieren zal
  betekenen; een verbetering die hij - blijkens een bewaard
  gebleven notitie aan Heemskerk - reeds in februari van dat jaar
  aan het Tweede-Kamerlid L.W.J.K. Thomson en aan het
  Eerste-Kamerlid J.J.G. baron Van Voorst tot Voorst heeft
  toegezegd. De motie wordt met steun van bijna de gehele
  a.r.-fractie aangenomen (de christelijk-historischen stemmen
  tegen, de rooms-katholieken zijn verdeeld) en Cool verkrijgt
  ingaande 4 januari 1911 eervol ontslag.&lt;/p&gt;
&lt;p&gt;Het moet voor Cool bitter zijn geweest te constateren dat zijn
  opvolger, H. Colijn, vervolgens een groot aantal voorstellen door
  de Kamer weet te krijgen die reeds door hem (Cool) zijn
  ontworpen. Zo mag de Militiewet van 1912 (die bij de mobilisatie
  in 1914 haar nut zou bewijzen), waaraan de naam van Colijn
  onlosmakelijk verbonden lijkt, voor een groot deel aan Cool
  worden toegeschreven.&lt;/p&gt;
&lt;p&gt;Op 1 juni 1911 neemt hij afscheid uit de actieve dienst, kort
  nadat hij nog tot luitenant-generaal is bevorderd. Ten slotte
  maakt hij van 1913 tot 1928 deel uit van de Raad van State. In
  dat laatste jaar overlijdt Cool, nadat zijn krachten
  langzamerhand zijn afgenomen.&lt;/p&gt;
&lt;p&gt;Het lijdt geen twijfel dat Cool zich als minister niet erg
  gelukkig moet hebben gevoeld. Evenals zovele bewindslieden op een
  der militaire departementen v&amp;oacute;&amp;oacute;r en na hem, moet ook
  Cool hebben ervaren dat de afloop van militaire aangelegenheden
  vooral door politieke omstandigheden en persoonlijke belangen
  leek te worden bepaald in plaats van door zakelijke argumenten.
  Het moet hem bijzonder onplezierig zijn voorgekomen dat hij door
  uitgerekend de a.r.-kamerfractie (een regeringspartij!) werd
  tegengewerkt. Het is daarbij niet uitgesloten dat Duymaer c.s.
  Cool op instigatie van de antirevolutionaire leider A. Kuyper
  bewust ten val heeft willen brengen ten gunste van Kuypers
  prot&amp;eacute;g&amp;eacute; Colijn. De laatste had overigens geen bezwaar
  tegen aanneming van de motie (G. Puchinger, 
  &lt;em&gt;Colijn en het einde van de coalitie&lt;/em&gt;

  I, 437). Cools snelle ontslag wijst bovendien op zijn gebrek aan
  echte 'vechtlust' in het debat met onwillige kamerleden - een
  gebrek overigens waaraan ook velen van zijn voorgangers en
  opvolgers op deze ministerzetel leden.&lt;/p&gt;
&lt;p&gt;Ondanks zijn vele kritische artikelen en brochures (de
  hoeveelheid geschriften van Cool is, zeker voor militaire
  begrippen, opvallend groot te noemen) is hij een rustige en milde
  persoon geweest, tot zijn overlijden een meelevend lid van de
  doopsgezinde gemeente in zijn woonplaats 's-Gravenhage.&lt;/p&gt;
&lt;p&gt;
  &lt;a href='agedeelte'&gt;A: &lt;/a&gt;Het particulier archief van Cool is tijdens de Tweede
Wereldoorlog verloren gegaan. Een aantal brieven, documenten en
nota's van zijn hand bevindt zich nog in het archief van het
(voormalige) departement van Oorlog, in het particulier archief van
de familie Van Dam van Isselt (beide in het Algemeen Rijksarchief
te 's-Gravenhage) en in het archief van Th. Heemskerk (aanwezig in
het Historisch Documentatiecentrum voor het Nederlands
Protestantisme 1800-heden, Vrije Universiteit te
Amsterdam&lt;/p&gt;
&lt;p&gt;
  &lt;a href='pgedeelte'&gt;P: &lt;/a&gt;Vrijwel volledige lijst van zijn geschriften in de onder L
  genoemde biografische schets van W.E. van Dam van Isselt.&lt;/p&gt;
&lt;p&gt;
  &lt;a href='lgedeelte'&gt;L: &lt;/a&gt;W.E. van Dam van Isselt, 
&lt;em&gt;Zestig jaren Hooger Militair Onderwijs&lt;/em&gt;

('s-Gravenhage, 1928); idem, 
&lt;em&gt;Luitenant-generaal Wouter Cool. Lid van den Raad van State. Een
levensschets&lt;/em&gt;

('s-Gravenhage, 1930); J. Voerman, 
&lt;em&gt;Het conflict Kuyper-Heemskerk&lt;/em&gt;

(Utrecht, 1954) 50, 55; G. Puchinger, 
&lt;em&gt;Colijn. Momenten uit zijn leven&lt;/em&gt;

(Kampen, [1962]) passim; A. Kok, 'Het ministerschap van generaal
Cool', in 
&lt;em&gt;Ons leger&lt;/em&gt;

51 (1967) 9 (september) 2-6.&lt;/p&gt;

&lt;p&gt;
&lt;a href=&amp;quot;igedeelte&amp;quot;&gt;I: &lt;/a&gt;W.E. van Dam van Isselt,
&lt;em&gt;Luitenant-generaal Wouter Cool. Lid van den Raad van State. Een
levensschets&lt;/em&gt;

('s-Gravenhage, 1930) afbeelding tegenover titelblad.


&lt;p&gt;W. Slagter&lt;/p&gt; 
&lt;dtml-var bwn_footer&gt;</text>
  </biography>
</biodes>

