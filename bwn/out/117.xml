<biodes version="1.0">
  <fileDesc>
    <title>Berg, Norbertus Petrus van den (1831-1917)</title>
    <ref target="http://resources.huygens.knaw.nl/bwn1880-2000/lemmata/bwn3/berg"/>
    <publisher>
      <name>Biografisch Woordenboek van Nederland:1880-2000</name>
      <ref target="http://resources.huygens.knaw.nl/bwn1880-2000"/>
    </publisher>
  </fileDesc>
  <person>
    <idno type="id">berg</idno>
    <persName><name type="geslachtsnaam">Berg</name>, Norbertus Petrus van den</persName>
    <sex value="1"/>
    <event type="birth" when="1831"/>
    <event type="death" when="1917"/>
    <state type="occupation">bankier</state>
  </person>
  <biography>
    <text>&lt;dtml-var bwn_header&gt;
 &lt;p class='genealogie'&gt;
  &lt;strong&gt;Berg, Norbertus Petrus van den&lt;/strong&gt;, president Javasche Bank, nadien president van De Nederlandsche Bank (Rotterdam 5-11-1831 - Amsterdam 8-1-1917).

  Zoon van Petrus Franciscus van den Berg, graanhandelaar, en
  Emilia Maria Theresia van Kerckhoff. Gehuwd op 18-5-1861 met
  Carolina Frederika Holle. Uit dit huwelijk werden 3 zoons en 2
  dochters geboren.
  

  
  &lt;/p&gt;
&lt;p&gt;Voor Norbertus van den Berg had zich zijn vader, in overleg
    met een bevriende Franse zakenman, een toekomst in diens
    spinnerij voorgesteld. Daartoe werd een driejarige opleiding,
    van 1845 tot 1848, aan de handelsafdeling van het Erasmiaansch
    Gymnasium te Rotterdam passend geacht. De revolutie van 1848
    doorkruiste het plan voor een Franse loopbaan, doordat het
    bedrijf ten onder ging. Voorjaar 1849 moest Norbertus nochtans
    de school verlaten om als oudste zoon in de door zijn
    grootvader gestichte graanhandel te Rotterdam zijn vader te
    helpen vervangen na diens benoeming tot medeagent aldaar van de
    Nederlandsche Handel-Maatschappij (NHM). Het bezoeken van beurs
    en bakkers lag hem niet. Hij zocht afleiding in letterkunde en
    geschiedbeoefening; ook in staathuishoudkunde, in het voetspoor
    der op school genoten lessen van W.C. Mees.&lt;/p&gt;
&lt;p&gt;Zomer 1854 meldde hij zich ingevolge een dagbladoproep bij
    de NHM te Amsterdam. Uit vijftien gegadigden voor twee
    vacatures viel na vergelijkend examen de keus mede op Van den
    Berg. Aldra volgde uitzending naar Batavia, waar hij van 1855
    tot 1889 zou blijven. Het was een tijdvak waarin het muntwezen
    na tijden van chaos juist hernieuwd was en particuliere
    ondernemingen en openbare werken een eigen plaats veroverden en
    ten slotte na 1870 het produktenmonopolie en het
    batig-slotbeleid van het gouvernement vervingen.&lt;/p&gt;
&lt;p&gt;Van den Berg werd weldra assistent van president W. Poolman
    der NHM-factorij te Batavia, en na drie jaar benoemd tot
    directiesecretaris. In die spilfunctie werd hem najaar 1862
    gevraagd om een standpuntbepaling inzake een request van het
    bedrijfsleven tot instelling van een eigen muntinrichting in
    Indi&amp;euml;, teneinde de muntomloop beter op peil te houden
    ondanks de aanhoudende afvloeiing van de sinds 1854 in omloop
    gebrachte Indische zilveren munten naar Singapore,
    Brits-Indi&amp;euml; en China ter ommunting in dollars. Van den
    Berg ontried het voorstel: de muntslag zou duurder worden en de
    afvloeiing zou doorgaan wegens de verhouding van zilverwaarde,
    nominale waarde, vervoer- en omsmeltkosten van de
    guldensmunten, de (te) grote aanvoer daarvan door het
    gouvernement en de (hogere) dollarkoers op de wisselmarkt van
    Singapore. Hij bepleitte dekking van het kastekort door
    plaatsing van gouvernementswissels zolang het disagio daarop de
    kosten van muntenaanvoer niet zou overtreffen. Na snelle
    publikatie in 1862 van twee geschriften ter zake volgde in
    maart 1863 een uitvoeriger behandeling in 
    &lt;em&gt;De kwestie over den geldsomloop in
    Nederlandsch-Indi&amp;euml;&lt;/em&gt;

    (Batavia, Amsterdam, 1863); daarin wordt tevens afgerekend met
    twee andere voorstellen van de voornaamste voorvechter van het
    request, te weten: 5% verlaging van de zilverinhoud van de
    Indische gulden c.q. overstappen op de gouden standaard. Deze
    geschriften vonden - anders dan in Indi&amp;euml; - in Nederland
    weerklank.&lt;/p&gt;
&lt;p&gt;De aldus niet meer onbekende Van den Berg werd - wegens het
    ontbreken van de kans op vlug verder bij de NHM opklimmen -
    door Poolman e.a. bij de juist opgerichte Nederlandsch-Indische
    Handelsbank (NIH) voorgedragen als haar hoofdagent te Batavia.
    Per maart 1864 werd hij daartoe benoemd. Hij zocht houvast voor
    zijn handelen in bestudering van Brits-Indi&amp;euml;, dat hij
    overigens nooit bezocht heeft; zo verscheen 
    &lt;em&gt;Bankwezen en banken in Britsch-Indi&amp;euml;&lt;/em&gt;

    (Batavia, 1866). In aansluiting op zijn geldomloopgeschriften
    publiceerde hij - als lid der Kamer van Koophandel - een
    pleidooi voor regelmaat en helderheid in de plaatsing van
    gouvernementswissels (1867), dat in 1869 werd opgevolgd. Begin
    1868 kwam hij door een leverkwaal een jaar op non-actief.
    Daarop volgde een gezondheidsverlof van twee jaar naar Europa,
    mede benut voor twee publikaties: vooruitblikkend 
    &lt;em&gt;Het octrooi der Javasche Bank&lt;/em&gt;

    (Amsterdam, 1869); terugblikkend 
    &lt;em&gt;De Bataviasche Bank-courant en Bank van leening
    1746-1794&lt;/em&gt;

    (Amsterdam, 1870). Zakelijke tegenvallers en meningsverschillen
    deden hem eind 1872 - nog zonder nieuwe werkkring - tot
    ontslagneming besluiten. Echter, al voor de overdracht per eind
    maart 1873 van het NIH-hoofdagentschap aan zijn plaatsvervanger
    en opvolger, werd hij benoemd tot president der Javasche Bank,
    een benoeming die allerwegen toegejuicht werd. De nieuwe
    functie was dan ook 'een kolfje naar zijn hand'.&lt;/p&gt;
&lt;p&gt;In de zestien jaar presidentschap, 1873-1889, kwam Van den
    Berg geheel tot ontplooiing. Meteen keerde hij zich tegen het
    interimrapport van eind 1872 van een Nederlandse commissie
    muntwezen, wier advies luidde: Indi&amp;euml; blijve evenals
    Z.O.-Azi&amp;euml; op de zilveren standaard, als Nederland
    Duitsland op goud dient te volgen (wat in 1875 gebeurde).
    Anders dan deze voorstanders van een aparte Indische zilveren
    standaard voorzag hij grote (verdere) waardedaling van het in
    Europa overtollig wordende zilver. Hij bestreed de verwachting
    van N.G. Pierson dat dan Azi&amp;euml;s uitvoeroverschot tegenover
    Europa zou stijgen en met (meer) zilver betaald zou kunnen
    worden. Zijn opvatting won het, toen in 1877 ook Indi&amp;euml; op
    de (hinkende) gouden standaard overging. Nadien was hij niet
    blind voor het nadeel dat de cultuurondernemingen daarvan
    ondervonden in de concurrentie in Azi&amp;euml;. Daarom bepleitte
    hij toeslagen (tevergeefs) en bestreed hij de financi&amp;euml;le
    landbouwcrisis van 1884 (met succes). Hij won voor banken en
    cultuurmaatschappijen tijd om obligatieleningen in Nederland op
    te nemen, en wel door de Javasche Bank kredieten tegen
    hypotheek te doen verstrekken. De bevoegdheid daartoe - hem in
    1880 geweigerd - werd in het octrooi van 1890 alsnog gegeven.
    Aan de twee kanten van de Muntwet-1877 - muntstandaard en
    mededinging - wijdde hij ruim 50 geschriften; het uitvoerigst 
    &lt;em&gt;De muntquaestie met betrekking tot Indi&amp;euml;&lt;/em&gt;

    (Batavia, 1874).&lt;/p&gt;
&lt;p&gt;In open brieven kwam Van den Berg in 1878 en 1880 op voor de
    lage rentevoet bij de Bank boven hoger dividend, en voor
    wijziging van het batig-slotbeleid. Op de financi&amp;euml;le
    verhouding tot het moederland ging hij nader in met 
    &lt;em&gt;Debet of credit?&lt;/em&gt;

    (Batavia, Amsterdam, 1885). Van zijn hand verscheen ook menig
    becijferd geschrift per bedrijfstak, over spoorweg- en
    havenaanleg en over Indi&amp;euml; als geheel. Na de crisis van
    1884 heeft hij onvermoeid bevorderd dat ondernemingen werden
    opgericht met voldoende eigen (risicodragend) kapitaal. Door
    zijn voorbeeld werden jongeren gestimuleerd tot bestudering van
    onderwerpen, waarover voordien in Indi&amp;euml; niet was
    nagedacht.&lt;/p&gt;
&lt;p&gt;Na het luwen van de crisis en na indiening van een
    conceptoctrooi in 1890 aanvaardde hij een benoeming tot
    directeur van De Nederlandsche Bank te Amsterdam per september
    1889. Daar volgde hij twee jaar later Pierson op als
    bankpresident; in deze functie bleef hij 21 jaar aan, tot
    september 1912, bijna 81 jaar oud. In zijn ambtsperiode, met
    gelijkmatige balansgroei bij nogal kalm prijspeil, nam in de
    metaalvoorraad het goud gaandeweg vrijwel geheel de plaats van
    het zilver in. Naast twee geschriften over een Nederlands
    bankonderwerp van historische aard wijdde Van den Berg in die
    jaren nog vele geschriften aan Indi&amp;euml;, veelal ter
    belichting achteraf van zijn beslissingen aldaar; daarbij ook
    met de kenmerkende titel 'Onze roeping in Indi&amp;euml;' 
    &lt;em&gt;(De Indische Tolk,&lt;/em&gt;

    18-3-1890: 'dat de bestendiging van ons gezag ... zich ...
    alleen laat rechtvaardigen door ... een staatkunde, die ... de
    erkenning zal afdwingen, dat geen heerschappij voor Indi&amp;euml;
    weldadiger zijn kan dan die van Nederland'). Te Amsterdam had
    hij in beurskringen groot gezag. Een door hem aanbevolen
    kapitaaluitgifte had veel kans van slagen; zo in 1890 die van
    een juist opgerichte petroleummaatschappij, die zich door zijn
    invloed bij de Koning meteen 'Koninklijk' mocht noemen.&lt;/p&gt;
&lt;p&gt;Aan het einde van een lang leven kon Van den Berg terugzien
    op een zeer belangrijke en vruchtbare loopbaan, waarvoor veel
    erkenning en waardering was gebleken. Als hoge onderscheiding
    gevoelde hij het al in 1875 uit Leiden verkregen eredoctoraat
    rechtsgeleerdheid. Na terugkomst uit Indi&amp;euml; was hij reeds
    spoedig (1892) tot lid gekozen van de Koninklijke Akademie van
    Wetenschappen te Amsterdam. Bij zijn afscheid als president van
    De Nederlandsche Bank in 1912 ontving hij de hoogste
    Nederlandse onderscheiding: het Groot-kruis Nederlandsche
    Leeuw.&lt;/p&gt;
&lt;p&gt;
  &lt;a href='agedeelte'&gt;A: &lt;/a&gt;Collectie-N.P. van den Berg in Algemeen Rijksarchief
  te 's-Gravenhage.&lt;/p&gt;
&lt;p&gt;
  &lt;a href='pgedeelte'&gt;P: &lt;/a&gt;'Opera omnia viri clarissimi N.P. van den Berg'. Lijst van
    geschriften, samengest. door J.A. van der Chijs (1831 - 1905),
    landsarchivaris te Batavia; bijgew. door N.P. van den Berg.
    Aanwezig in Algemeen Rijksarchief te 's-Gravenhage. Tien van
    1872 tot 1903 verschenen opstellen over samenleving en bestuur
    in het Oost-Indi&amp;euml; van 17e en 18e eeuw zijn gebundeld in 
    &lt;em&gt;Uit de dagen der Compagnie&lt;/em&gt;

    (Haarlem, 1904). Een bundel 
    &lt;em&gt;Muntcrediet- en bankwezen handel en scheepvaart in
    Nederlandsch-Indi&amp;euml;&lt;/em&gt;

    ('s-Gravenhage, 1907) bevat zijn van 1895 tot 1902 geschreven
    financieel-economische 'historisch-statistische bijdragen' voor
    de 
    &lt;em&gt;Encyclopaedie van Nederlandsch-Indi&amp;euml;;&lt;/em&gt;

    deze wortelen in zijn vroegere geschriften. Het merendeel
    daarvan verscheen eerst in dagbladen (ruim 100), tijdschriften
    (ruim 60) en genootschapsverslagen (ruim 30).&lt;/p&gt;
&lt;p&gt;
  &lt;a href='lgedeelte'&gt;L: &lt;/a&gt;[...], 'Mr. N.P. van den Berg', in 
  &lt;em&gt;Eigen haard&lt;/em&gt;

  38 (1912) 632-635; [M. Goldschmidt], in de Berlijnse 
  &lt;em&gt;Vossische Zeitung,&lt;/em&gt;

  11-10-1912; G. Vissering, in 
  &lt;em&gt;De Amsterdammer. Weekblad voor Nederland,&lt;/em&gt;

  13-1-1917; L.F.A.M. van Ogtrop, in 
  &lt;em&gt;Eigen Haard&lt;/em&gt;

  43 (1917) 81-82; G. Vissering, in 
  &lt;em&gt;Nederlandsch-Indi&amp;euml; Oud &amp;amp; Nieuw. Maandblad gewijd aan
  bouwkunst...&lt;/em&gt;

  1 (1916-1917) 397; J. Gerritzen, in 
  &lt;em&gt;Koloniale Studi&amp;euml;n&lt;/em&gt;

  1 (1916-1917) I, 431 -434; C.A. Verrijn Stuart, in 
  &lt;em&gt;De Economist&lt;/em&gt;

  (1917) 69 - 70; H.T. Colenbrander, in 
  &lt;em&gt;De Gids&lt;/em&gt;

  81 (1917) I, 378-380; [G. Vissering], in 
  &lt;em&gt;Encyclopaedie van Nederlandsch-Indi&amp;euml;&lt;/em&gt;

  2e dr. ('s-Gravenhage, 1927) V, 367 - 369; A.M. de Jong, in 
  &lt;em&gt;Geschiedenis van De Nederlandsche Bank&lt;/em&gt;

  (Haarlem, 1967) III, 427-431.&lt;/p&gt;
&lt;p&gt;D.A. Imh&amp;uuml;lsen&lt;/p&gt; 
&lt;dtml-var bwn_footer&gt;</text>
  </biography>
</biodes>

