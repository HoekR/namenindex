<biodes version="1.0">
  <fileDesc>
    <title>Oijen, Ludolph Hendrik van (1889-1953)</title>
    <ref target="http://resources.huygens.knaw.nl/bwn1880-2000/lemmata/bwn3/oijen"/>
    <publisher>
      <name>Biografisch Woordenboek van Nederland:1880-2000</name>
      <ref target="http://resources.huygens.knaw.nl/bwn1880-2000"/>
    </publisher>
  </fileDesc>
  <person>
    <idno type="id">oijen</idno>
    <persName><name type="geslachtsnaam">Oijen</name>, Ludolph Hendrik van</persName>
    <sex value="1"/>
    <event type="birth" when="1889"/>
    <event type="death" when="1953"/>
    <state type="occupation">legerofficier</state>
  </person>
  <biography>
    <graphic url="http://resources.huygens.knaw.nl/bwn1880-2000/lemmata/bwn3/images/images/OIJEN.jpg"/>
    <text>&lt;dtml-var bwn_header&gt;
 &lt;p class='genealogie'&gt;
  &lt;strong&gt;Oijen, Ludolph Hendrik van&lt;/strong&gt;

  (bekend onder de naam &lt;b&gt;Van Oyen&lt;/b&gt;), luitenant-generaal, waarnemend commandant (25-4-1889 - 's-Gravenhage 28-7-1953).

  Zoon van Willem Gerrit van Oijen, hoofdcommies bij het Algemeen
  Rijksarchief, en Geertruida Pierik. Gehuwd op 4-8-1913 met Elise
  Marie Francina Brouwer. Uit dit huwelijk werden 1 zoon en 1
  dochter geboren. Na echtscheiding (22-2-1946) gehuwd op 19-3-1946
  met Iela Olga Rama Smith. Ze hadden 1 dochter.
  &lt;/p&gt;

&lt;img src=&amp;quot;images/OIJEN.jpg&amp;quot; align=&amp;quot;right&amp;quot; BORDER=&amp;quot;0&amp;quot; alt=&amp;quot;afbeelding van Oijen, Ludolph Hendrik van&amp;quot; class=&amp;quot;bwnimg&amp;quot;&gt;


&lt;p&gt;Van Oyen begon in 1906 zijn militaire opleiding voor de
    dienst in Nederlands-Indi&amp;euml; bij de Cadettenschool in
    Alkmaar en voltooide deze in 1911 op de Koninklijke Militaire
    Academie te Breda, toen hij op 27 juli van dat jaar werd
    benoemd tot tweede luitenant bij het wapen der infanterie van
    het leger in Indi&amp;euml;. Kapitein geworden volgde hij van 1922
    tot 1925 de krijgskundige studie&amp;euml;n aan de Hoogere
    Krijgsschool te 's-Gravenhage. Als majoor en officier van de
    Generale Staf kreeg hij in 1934, zelf geen vlieger zijnde, het
    bevel over de luchtvaartafdeling van het Koninklijk
    Nederlandsch-Indisch Leger (KNIL), een functie die hij, na de
    tussenliggende rangen doorlopen te hebben, ook zou blijven
    vervullen toen hij op 15 juni 1940 werd benoemd tot
    generaal-majoor. Sedert de beginjaren van de militaire
    luchtvaart was het regel geworden dat een officier van de
    generale staf het commando voerde, met de welbewuste bedoeling
    de vliegerij in deugdelijke militaire banen te leiden en van
    dit onderdeel een betrouwbare gevechtseenheid te maken. In die
    zin was Van Oyens positie als niet-vlieger binnen de militaire
    vliegwereld niet uitzonderlijk. Onder zijn leiding was de
    luchtvaartafdeling inmiddels per 30 maart 1939 verzelfstandigd
    tot het Wapen der Militaire Luchtvaart van het KNIL, dat tot
    het uitbreken van de oorlog met Japan, in december 1941, een
    voor Nederlandse begrippen belangrijke uitbreiding zou
    ondergaan. Concreet betekende dit dat bij de aanvang van de
    strijd het aantal gevechtsklare toestellen 58 bommenwerpers, 48
    jagers en 18 verkenningsvliegtuigen omvatte, op een totaal van
    respectievelijk 100, 108 en 152; de overige vliegtuigen werden
    gebruikt voor instructiedoeleinden of waren in reparatie of te
    veel versleten.&lt;/p&gt;
&lt;p&gt;Na de oprichting in januari 1942 van het zogeheten
    ABDA-Command (American, British, Dutch, Australian Command),
    dat zijn hoofdkwartier te Lembang op West-Java had, werd
    generaal-majoor Van Oyen plaatsvervanger van de Britse
    vice-luchtmaarschalk, sir Richard Peirce, die het bevel voerde
    over de gezamenlijke geallieerde luchtmachten. Hij herkreeg
    zijn zelfstandigheid als luchtmachtcommandant toen op 25
    februari 1942 het ABDA-Command op advies van zijn bevelhebber,
    generaal sir Archibald Wavell, werd opgeheven op grond van de
    veronderstelling dat door de onstuitbare Japanse opmars de val
    van Java nabij was, een voorspelling die reeds een week na de
    landing van de Japanners werd bewaarheid. Op 6 maart 1942, drie
    dagen voor de capitulatie van het KNIL, vertrok de toenmalige
    luitenant-gouverneur-generaal van Nederlands-Indi&amp;euml;, H.J.
    van Mook, op verzoek van de landvoogd, jhr. A.W.L. Tjarda van
    Starkenborgh Stachouwer, met een der laatste vliegtuigen naar
    Australi&amp;euml;, samen met een kleine groep deskundigen in
    Indische aangelegenheden, onder wie zich ook generaal Van Oyen
    bevond. Diens evacuatie naar Australi&amp;euml; is verklaarbaar uit
    het feit dat in februari alle leerlingen van de vliegschool van
    het KNO en van de Marine Luchtvaartdienst naar dat land waren
    overgebracht om daar hun opleiding voort te zetten. Wegens
    gebrek aan vliegvelden in Australi&amp;euml; werd dit plan
    gewijzigd en vertrokken de leerlingen naar de Verenigde Staten,
    waar op de vliegbasis Jackson in de staat Mississippi de Royal
    Netherlands Military Flying School werd opgericht onder bevel
    van Van Oyen.&lt;/p&gt;
&lt;p&gt;In oktober 1943, enkele maanden voor de voltooiing van alle
    opleidingen, keerde hij naar Australi&amp;euml; terug, waar hij bij
    aankomst op de 28e van die maand, krachtens een besluit van Van
    Mook, die in mei 1942 minister van Koloni&amp;euml;n was geworden
    en als zodanig over administratieve bevoegdheden ten aanzien
    van het NKIL beschikte, de functie ging bekleden van waarnemend
    legercommandant onder gelijktijdige bevordering tot
    luitenant-generaal. (De legercommandant zelf,
    luitenant-generaal H. ter Poorten, bevond zich in
    krijgsgevangenschap en zou op 28 februari 1946 met eervol
    ontslag gaan na zijn verzoek hiertoe in november 1945.)&lt;/p&gt;
&lt;p&gt;Voor de naoorlogse Parlementaire Enqu&amp;ecirc;tecommissie
    bracht Van Oyen de functieomschrijving 'waarnemend
    legercommandant' tot haar ware proporties terug door te spreken
    van een 'zeer weidse titel voor wat wij in Australi&amp;euml;
    hadden'. Die 'weidse titel' werd nog verzwaard doordat hij ook
    de functie ging vervullen van Onderbevelhebber Strijdkrachten
    Oosten, wat inhield dat hij rechtstreeks ressorteerde onder
    vice-admiraal C.E.L. Helfrich, wiens hoofdkwartier was
    gevestigd te Colombo op Ceylon en die als Bevelhebber
    Strijdkrachten Oosten alle in het Verre Oosten aanwezige
    Nederlandse strijdkrachten onder zijn commando had. Overigens
    bleef Van Oyen in Australi&amp;euml;. Zijn taak was vooral een
    organisatorische, gebaseerd op door Van Mook verstrekte
    richtlijnen inzake het door hem als waarnemend legercommandant
    te voeren beleid, vooral de wederopbouw van het KNIL en het
    treffen van regelingen voor de opleiding in Australi&amp;euml; van
    vijftien, na de bevrijding van de Duitsers, uit Nederland te
    verwachten zogeheten gezagsbataljons, die zouden worden
    gebruikt bij de handhaving van orde en rust in
    Nederlands-Indi&amp;euml; na de verdrijving van de Japanners. Van
    dit laatste is niets terechtgekomen, aangezien de Australische
    regering, nog v&amp;oacute;&amp;oacute;r de Japanse capitulatie op 15
    augustus 1945, terugkwam op eerder aan Van Oyen gedane
    toezeggingen.&lt;/p&gt;
&lt;p&gt;Inclusief het personeel van de Militaire Luchtvaart, dat na
    de opleiding in Jackson voor het grootste deel in
    Australi&amp;euml; was teruggekeerd, bedroeg ten tijde van de
    Japanse capitulatie op 15 augustus 1945 de sterkte van het KNIL
    aldaar &amp;plusmn; 5000 militairen, onder wie 120 vrouwen, vijf maal
    zoveel als tijdens het begin van de ballingschap in maart 1942.
    Van Oyen had deze sterkte kunnen opvoeren door werving in
    Suriname en Cura&amp;ccedil;ao en elders in de wereld waar
    Nederlanders verbleven (de vrouwen bijv.) en door
    remilitairisering van bevrijde krijgsgevangenen na de
    herovering van Tarakan en Balikpapan op respectievelijk 1 mei
    en 1 juli 1945.&lt;/p&gt;
&lt;p&gt;Een deel van deze troepen, 1800 man, verdeeld over tien
    compagnie&amp;euml;n, keerde begin oktober ongeveer gelijktijdig
    met hem naar Batavia terug. Van Oyen verwachtte daar in
    samenwerking met de eveneens gearriveerde Bevelhebber
    Strijdkrachten Oosten, admiraal Helfrich, en met steun van de
    sinds eind september ter ontwapening van de Japanners op Java
    en elders in Nederlands-Indi&amp;euml;, binnendruppelende Britse
    troepen het Nederlands gezag te herstellen. Hij en Helfrich
    stelden zich daarbij op het standpunt dat de op 17 augustus
    door ir. Soekarno en Mohammed Hatta uitgeroepen Republiek
    Indonesia, een door de verslagen Japanners achtergelaten
    tijdbom was, die zo spoedig mogelijk onschadelijk moest worden
    gemaakt. In de zich uitbreidende chaotische situatie op Java,
    waar de Britten slechts enkele sleutelposten bezet hielden.
    Batavia, Bandoeng, Semarang en Soerabaia, bleef Van Oyen
    aandringen op uitbreiding van de hem ter beschikking staande
    troepen, waarmee hij zonder al te veel dralen rust en orde
    wilde herstellen op Java. Met deze opvatting kwam hij in
    conflict met de gedragslijn die de geallieerde opperbevelhebber
    voor Zuid-Oost-Azi&amp;euml;, de Britse admiraal lord Louis
    Mountbatten, voor de Nederlandse troepen had vastgelegd en die
    inhield dat deze troepen slechts mochten worden ingezet in
    gebieden waar rust en orde reeds waren hersteld. De
    conflictsituatie werd nog verhevigd toen de Britse bevelhebber
    te Batavia, generaal sir Philip Christison, elke uitbreiding
    van de Nederlandse troepenmacht op Java en Sumatra categorisch
    verbood, in afwachting van door hem gearrangeerd overleg tussen
    de teruggekeerde, wederom tot luitenant-gouverneur-generaal
    benoemde Van Mook en vertegenwoordigers van de Indonesische
    Republiek. Gelet op de nog steeds bestaande geallieerde
    bevelsstructuur, waren Van Oyen en ook Helfrich ondergeschikt
    aan Christison en kon tegen diens beslissing weinig worden
    uitgericht. Van Oyen speelde zijn laatste troef uit, toen hij
    op 16 november aan Van Mook zijn ontslag aanbood, indien
    Christison uitbreiding van het Nederlandse troepenbestand met
    ex-krijgsgevangenen van het KNIL en met militairen uit
    Nederland die voorlopig op Brits-Malakka aan land waren gezet,
    niet alsnog wilde honoreren. In dezen werd hij krachtig
    gesteund door admiraal Helfrich, met wie hij in die dagen een
    soort militair du&amp;uuml;mviraat vormde. Ze konden in de gegeven
    omstandigheden frustrerend weinig van hun idee&amp;euml;n
    verwezenlijken. Deze denkbeelden kwamen erop neer dat de onrust
    op Java vooral het gevolg was van het werk van rampokkers,
    onruststokers en kwaadwilligen, een visie die niet werd gedeeld
    door Van Oyens potenti&amp;euml;le opvolger, de uit
    krijgsgevangenschap teruggekeerde generaal-majoor W.
    Schilling.&lt;/p&gt;
&lt;p&gt;Uiteindelijk werd Van Oyen met ingang van 31 januari 1946
    eervol ontslagen en opgevolgd door kolonel S.H. Spoor, die van
    een jongere generatie was dan Schilling. Mogelijk heeft dat bij
    zijn benoeming de doorslag gegeven, al moet worden opgemerkt
    dat Spoors inzichten met betrekking tot de militaire situatie
    in Indi&amp;euml; ten slotte niet veel afweken van die van generaal
    Van Oyen, wiens medestander, admiraal Helfrich, op 24 januari
    was afgetreden. Diens functie van Bevelhebber Strijdkrachten
    Oosten was daarbij meteen opgeheven. Na zijn pensionering is
    Van Oyen van 1 november 1948 tot zijn overlijden commandant
    geweest van het Rode Kruis korps.&lt;/p&gt;
&lt;p&gt;
  &lt;a href='agedeelte'&gt;A: &lt;/a&gt;Documentatie Sectie Militaire Geschiedenis
  Landmachtstaf te 's-Gravenhage: collectie staten van
  dienst.&lt;/p&gt;
&lt;p&gt;
  &lt;a href='lgedeelte'&gt;L: &lt;/a&gt;Behalve necrologie&amp;euml;n in o.a. 
  &lt;em&gt;Haagsche Courant,&lt;/em&gt;

  31-7-1953 en 
  &lt;em&gt;NRC,&lt;/em&gt;

  31-7-1953; 
  &lt;em&gt;Vijfentwintig jaar militaire luchtvaart in
  Nederlandsch-Indi&amp;euml;.&lt;/em&gt;

  Samengest. door M. van Haselen [Batavia, 1939]; 
  &lt;em&gt;Nederlands-Indi&amp;euml; contra Japan&lt;/em&gt;

  [Bew. door A.J.Th. Boester, L. Schotborgh, C. van den Hoogenband
  et al. Bandoeng etc., 1949-1961] 7 dl.; 
  &lt;em&gt;Verslag houdende de uitkomsten van het onderzoek [der]
  enqu&amp;ecirc;tecommissie regeringsbeleid 1940-1945&lt;/em&gt;

  ('s-Gravenhage, 1956) VIII C-II, 898-906; 
  &lt;em&gt;Offici&amp;euml;le bescheiden betreffende de
  Nederlands-Indonesische betrekkingen 1945-1950.&lt;/em&gt;

  Uitg. door S.L. van der Wal ('s-Gravenhage, 1971-1974) I-IV,
  passim. rgp (Kleine serie); O.G. Ward [et al.], 
  &lt;em&gt;The Royal Netherlands Military Flying School&lt;/em&gt;

  ['s-Gravenhage, 1985]; O.G. Ward, 
  &lt;em&gt;De militaire luchtvaart van het KNIL in de jaren 1942-1945&lt;/em&gt;

  (Weesp, 1985).&lt;/p&gt;



&lt;p&gt;
&lt;a href=&amp;quot;igedeelte&amp;quot;&gt;I: &lt;/a&gt;Beeldbank van het Nationaal Archief in Den Haag [Collectie ANEFO; Van Oyen in 1942].&lt;/p&gt;




&lt;p&gt;H.L. Zwitzer&lt;/p&gt; 
&lt;dtml-var bwn_footer&gt;</text>
  </biography>
</biodes>

