<biodes version="1.0">
  <fileDesc>
    <title>Edgar, George Willem Fred (1915-1980)</title>
    <ref target="http://resources.huygens.knaw.nl/bwn1880-2000/lemmata/bwn4/edgar"/>
    <publisher>
      <name>Biografisch Woordenboek van Nederland:1880-2000</name>
      <ref target="http://resources.huygens.knaw.nl/bwn1880-2000"/>
    </publisher>
  </fileDesc>
  <person>
    <idno type="id">edgar</idno>
    <persName><name type="geslachtsnaam">Edgar</name>, George Willem Fred</persName>
    <sex value="1"/>
    <event type="birth" when="1915"/>
    <event type="death" when="1980"/>
    <state type="occupation">medicus</state>
    <state type="occupation">musicus</state>
  </person>
  <biography>
    <graphic url="http://resources.huygens.knaw.nl/bwn1880-2000/lemmata/bwn4/images/images/EDGAR.jpg"/>
    <text>&lt;dtml-var bwn_header&gt;
 &lt;p class='genealogie'&gt;
  &lt;strong&gt;Edgar, George Willem Fred&lt;/strong&gt;, arts en jazzmusicus (Amsterdam 31-3-1915 - Amsterdam 8-4-1980). Zoon van Alexander George Edgar, koopman in Indische
  produkten, en Georgine Adeline Marie Reisner. Gehuwd op
  30-9-1942 met Mimosa Frenk. Uit dit huwelijk werden geen
  kinderen geboren. Na haar overlijden (3-12-1958) gehuwd op
  5-7-1960 met Ida Jannie Lengtat. Uit dit huwelijk werden 1 zoon
  en 1 dochter geboren. Na echtscheiding (28-6-1971) hertrouwde
  hij met haar op 11-7-1973. Uit dit huwelijk werden geen
  kinderen geboren.
  

  
&lt;img src=&amp;quot;images/EDGAR.jpg&amp;quot; align=&amp;quot;right&amp;quot; BORDER=&amp;quot;0&amp;quot; alt=&amp;quot;afbeelding van Edgar, George Willem Fred&amp;quot; class=&amp;quot;bwnimg&amp;quot;&gt;
  
  &lt;/p&gt;
&lt;p&gt;Edgar, bijgenaamd 'Boy', groeide op in een zeer welgesteld
    milieu. Zijn vader, van Armeense afkomst, was koopman in
    Indische produkten. Als jongen vergezelde Boy zijn ouders op
    enkele reizen naar familiebezittingen in
    Nederlands-Indi&amp;euml;. In 1935, kort nadat de economische
    depressie van de jaren dertig het gezin van alle welvaart had
    beroofd, overleed zijn vader en bleef de familie in
    behoeftige omstandigheden achter.&lt;/p&gt;
&lt;p&gt;Als middelbaar scholier op de HBS in Amsterdam had Boy
    intussen Amerikaanse jazzmuziek leren kennen en waarderen.
    Vooral Duke Ellingtons compositie 'Mood Indigo' sprak hem zo
    sterk aan dat hij voortaan soortgelijke muziek zelf wilde
    gaan spelen. Hoewel zijn vader een goed pianist in het
    klassieke genre was geweest, had Boy geen enkele muzikale
    opleiding gehad. Niettemin slaagde hij erin zich enige
    vaardigheid te verwerven op de piano en de trompet.&lt;/p&gt;
&lt;p&gt;In 1932 ging Edgar medicijnen studeren aan de Universiteit
    van Amsterdam. Inkomsten bracht hij bijeen door zoveel
    mogelijk op te treden met orkesten op dansavonden. Na in 1936
    in Brussel een prijs voor amateur-solisten te hebben
    gewonnen, solliciteerde hij het jaar daarop met succes naar
    een plaats als trompettist in het gerenommeerde Haagse
    ensemble 'The Moochers'. Daar begon hij zich geleidelijk ook
    als arrangeur te ontwikkelen. Zijn werk werd door tijdgenoten
    - getuige de recensies - zeer op prijs gesteld, maar er
    bestaan geen grammofoonopnamen van. Vanaf 1939 had Edgar de
    leiding van 'The Moochers'. Hij zette het orkest voort totdat
    de Duitse bezettingsautoriteiten jazzmuziek verboden.&lt;/p&gt;
&lt;p&gt;Inmiddels gehuwd, deed Edgar op 10 februari 1943 zijn
    artsexamen. Hij moest onderduiken, maar zag kans zich
    verdienstelijk te maken met illegaal werk. Het laatste
    oorlogsjaar werkte hij als onbezoldigd assistent op de
    psychiatrische afdeling van een Amsterdams ziekenhuis. Al kon
    hij zelf niet optreden tijdens de oorlog, wel bleef hij af en
    toe composities en arrangementen leveren aan Nederlandse
    beroepsorkesten, die nog actief waren. Dat hij zijn eigen, op
    Ellington ge&amp;euml;nte, smaak daarvoor geen geweld hoefde aan
    te doen, blijkt uit werk van hem dat zelfs in april 1944 nog
    op grammofoonplaten werd vastgelegd door het orkest van Dick
    Willebrands.&lt;/p&gt;
&lt;p&gt;Na de oorlog weigerde Boy Edgar, die ook in politiek
    opzicht een onafhankelijke geest kreeg, dienst in
    Nederlands-Indi&amp;euml; en werd hij daarvoor veroordeeld. Zijn
    detentie benutte hij om zich te verdiepen in filosofie.
    Behalve arrangeerwerk voor radio-orkesten, heeft hij in de
    eerste naoorlogse jaren ook engagementen vervuld als pianist
    in Zwitserland, Oostenrijk en Itali&amp;euml;. Hij trad daar op
    met een eigen orkest en werkte verder mee in andermans
    gezelschappen. Te midden van deze muzikale besognes bereidde
    Edgar, sinds 1950 wetenschappelijk ambtenaar aan de
    Rijksuniversiteit te Utrecht, zijn dissertatie voor. Op 7
    juli 1955 promoveerde hij in Amsterdam cum laude op 
    &lt;em&gt;Myelination studied by quantitative determination of
    myelin lipids. With reference to the problem of
    demyelination&lt;/em&gt;

    . Het betrof een onderzoek naar processen in het zenuwstelsel
    bij multiple sclerose, de ziekte waar zijn vrouw in ernstige
    mate aan leed. Deze laatste omstandigheid dwong hem zijn
    muzikale activiteiten te staken. Hij concentreerde zich nu
    volledig op zijn werk in het medisch onderzoek en op de
    verzorging van zijn echtgenote. In 1958 overleed zij.&lt;/p&gt;
&lt;p&gt;Eind 1960 raakte Boy Edgar - intussen hertrouwd en hoofd
    geworden van het neuropathologisch laboratorium 'Meer en
    Bosch' in Heemstede - weer bij de jazzmuziek betrokken. Voor
    een eenmalig concert werd hem gevraagd enkele repetities te
    leiden. Het optreden had echter zo veel succes dat de
    VARA-radio besloot een hele reeks van dergelijke concerten te
    organiseren. 'Boy's Big Band' werd de naam van het nieuwe
    orkest, dat onder zijn leiding stond. Edgars nog altijd
    voortdurende verering van Duke Ellington en diens muziek kon
    hij nu gestalte geven met een eigen formatie. Schetsmatige
    arrangementen, haastig genoteerd en snel aanpasbaar aan de
    persoonlijke behoeften van solisten of aan de muzikale
    invallen van de leider, kenmerkten het ge&amp;iuml;mproviseerde
    karakter van het geheel. Twee langspeelplaten, waarvan er een
    de Edison-prijs van de Nederlandse grammofoonplatenindustrie
    ontving, werden opgenomen. Geregelde radio- en
    televisieoptredens vonden plaats, soms met befaamde
    Amerikaanse gastsolisten. In 1964 kreeg hij de Wessel
    Ilcken-prijs van de stichting Jazz in Nederland.&lt;/p&gt;
&lt;p&gt;Het behoorde tot Edgars verdiensten voor de Nederlandse
    jazzmuziek dat hij erin slaagde allerlei kloven die er tussen
    muzikantenkliekjes bestonden, in zijn orkest te overbruggen.
    Zijn chaotische, maar aimabele persoonlijkheid verbond
    vertegenwoordigers van sterk uiteenlopende muzikale
    stromingen met elkaar. Zeker zo belangrijk was dat Edgar als
    een der eersten de mogelijkheden onderkende van sponsoring en
    subsidi&amp;euml;ring. Zijn maatschappelijk aanzien en
    gemoedelijke ongevoeligheid voor autoriteit hielpen hem
    daarvan te profiteren. Zo slaagde hij erin een rijkssubsidie
    te krijgen voor enkele concerten in het kader van het Holland
    Festival, waardoor de jazzmuziek in Nederland voor het eerst
    de facto als offici&amp;euml;le kunstvorm erkend werd. Zijn
    orkest was echter zo aan Edgars sfeer en aanpak gewend
    geraakt dat, toen hij in oktober 1966 naar de Verenigde
    Staten vertrok om daar aan enkele universiteiten
    docentschappen te vervullen en medisch onderzoek te
    verrichten, 'Boy's Big Band' spoedig uit elkaar viel.&lt;/p&gt;
&lt;p&gt;Drie jaar duurde Edgars Amerikaanse verblijf. Na zijn
    terugkeer in Nederland besloot hij een huisartsenpraktijk in
    de Amsterdamse Bijlmermeer over te nemen, die hij tot 1979
    uitoefende. Daarnaast bleef zijn voornaamste belangstelling -
    volgens eigen formulering - uitgaan naar de genetica,
    biochemie en pathologie van aangeboren
    stofwisselingsafwijkingen die neuropsychiatrische
    verschijnselen opleverden. Op muzikaal terrein zette hij
    zogeheten 'workshop'-optredens in het Amsterdamse
    Shaffy-theater op. Zij hadden een meer experimenteel karakter
    dan Edgars 'Boy's Big Band', die in 1971 ophield te bestaan.
    In 1977 zette Edgar een eerbetoon aan Duke Ellington op de
    plaat: 
    &lt;em&gt;Music was his mistress&lt;/em&gt;

    . Hij had daarvoor de beschikking over bijdragen van
    verscheidene Amerikaanse solisten, over de kern van zijn
    oorspronkelijke orkest en over zangeres Gerrie van der Klei,
    met wie hij een verhouding was aangegaan.&lt;/p&gt;
&lt;p&gt;Edgars leven aan twee fronten begon echter zijn tol te
    eisen. Rust gunde hij zich nauwelijks, slapen deed hij maar
    gedurende enkele uren. Voor de buitenwacht kwam zijn
    overlijden een jaar later misschien onverwacht, maar voor de
    kleine kring van intimi die hem konden gadeslaan in zijn
    onderling zo verschillende bezigheden als medicus en musicus
    - overigens door Edgar zelf altijd streng van elkaar
    gescheiden gehouden - was het duidelijk dat dit dubbele
    bestaan hem gesloopt had. Uit erkentelijkheid voor de rol die
    hij, vooral in de jaren zestig, in het Nederlandse jazzleven
    gespeeld had, werd de Nederlandse Jazzprijs in het jaar van
    zijn overlijden omgedoopt tot 'Boy Edgar-prijs'.&lt;/p&gt;
&lt;p&gt;
  &lt;a href='agedeelte'&gt;A: &lt;/a&gt;Persoonlijke bescheiden betreffende G.W.F. Edgar in
  familiebezit.&lt;/p&gt;
&lt;p&gt;
  &lt;a href='pgedeelte'&gt;P: &lt;/a&gt;Behalve de in de tekst genoemde dissertatie publiceerde
    Edgar 
    &lt;em&gt;Keyword in context index to neurochemistry&lt;/em&gt;

    (New York [ca. 1961]) en een vijftigtal artikelen over
    medische onderwerpen in binnen- en buitenlandse vakbladen.
    Edgars muziek is vastgelegd op vier langspeelplaten: 
    &lt;em&gt;Now's the time&lt;/em&gt;

    Artone MGOS S 9463 (1965); 
    &lt;em&gt;Finch Eye&lt;/em&gt;

    Artone MDS 3001 (1967); 
    &lt;em&gt;Live in Shaffy&lt;/em&gt;

    White Elephant PE 888.017 (1973); 
    &lt;em&gt;Music was his mistress&lt;/em&gt;

    BV Haast 022 (1977).&lt;/p&gt;
&lt;p&gt;
  &lt;a href='lgedeelte'&gt;L: &lt;/a&gt;Necrologie&amp;euml;n in o.a.: 
  &lt;em&gt;NRC Handelsblad&lt;/em&gt;

  , 9-4-1980, 
  &lt;em&gt;Het Parool&lt;/em&gt;

  , 9-4-1980 en 
  &lt;em&gt;de Volkskrant&lt;/em&gt;

  , 9-4-1980.&lt;/p&gt;


&lt;p&gt;
&lt;a href=&amp;quot;igedeelte&amp;quot;&gt;I: &lt;/a&gt;Beeldbank van het Nationaal Archief in Den Haag [Foto: Jac. de Nijs; Collectie ANEFO; Edgar na het winnen van de Wessel Ilckenprijs in december 1964].&lt;/p&gt;






&lt;p&gt;Lex Lammen&lt;/p&gt; 
&lt;dtml-var bwn_footer&gt;</text>
  </biography>
</biodes>

