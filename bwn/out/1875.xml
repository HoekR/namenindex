<biodes version="1.0">
  <fileDesc>
    <title>Verberne, Louis Gerardus Josephus (1889-1956)</title>
    <ref target="http://resources.huygens.knaw.nl/bwn1880-2000/lemmata/bwn1/verberne"/>
    <publisher>
      <name>Biografisch Woordenboek van Nederland:1880-2000</name>
      <ref target="http://resources.huygens.knaw.nl/bwn1880-2000"/>
    </publisher>
  </fileDesc>
  <person>
    <idno type="id">verberne</idno>
    <persName><name type="geslachtsnaam">Verberne</name>, Louis Gerardus Josephus</persName>
    <sex value="1"/>
    <event type="birth" when="1889"/>
    <event type="death" when="1956"/>
    <state type="occupation">historicus</state>
  </person>
  <biography>
    <text>&lt;dtml-var bwn_header&gt;
 &lt;p class='genealogie'&gt;
  &lt;strong&gt;Verberne, Louis Gerardus Josephus&lt;/strong&gt;, historicus (Nes bij Nieuwer-Amstel 29-9-1889 - Breda 5-1-1956).

Zoon van Antonius Petrus Verberne, onderwijzer in het kerkdorp Nes aan
de Amstel, en Maria Adriana van Kints. Gehuwd op 21-7-1921 met Maria
Augustina Stapper. Uit dit huwelijk werden 2 dochters en 1 zoon
geboren.



&lt;/p&gt;
&lt;p&gt;Verberne was afkomstig uit een katholiek geslacht, dat in de
negentiende eeuw voornamelijk het onderwijs diende; zelf ontving hij
zijn eerste opleiding van zijn vader, waarna hij in 1908 de
onderwijzersakte behaalde via de Bisschoppelijke Kweekschool te Hoorn
en te Beverwijk. Daarop volgde een loopbaan die hem als voltooiing van
een leven van noeste vlijt en toegewijde studie tot de hoogste trap van
het wetenschappelijk onderwijs zou voeren. Tot 1917 gaf hij aan enkele
lagere scholen les, in de avonduren studerende voor de akte
M.O.-Nederlands, die hij in 1916 behaalde. Een kortstondige
journalistieke carri&amp;egrave;re bij 
&lt;em&gt;De Maasbode&lt;/em&gt;

gaf hij in 1917 op voor de functie van leraar Nederlands te Eindhoven.
Spoedig behaalde hij nu ook de middelbare akte geschiedenis, te Tilburg
verworven, en bereidde hij zich, gestimuleerd door de Tilburgse docent
dr. H.F.M. Huijbers, voor op een academische voortzetting van zijn
studie. Na een colloquium doctum bij prof. H. Brugmans behaalde hij in
korte tijd het kandidaatsexamen te Amsterdam. Bij dit alles werd zijn
onderwijstaak zeker niet verwaarloosd: vanaf 1922 doceerde hij
Nederlands en geschiedenis aan het katholiek lyceum te Breda, waar hij
van 1925 tot 1947 tevens de functie van conrector vervulde.&lt;/p&gt;
&lt;p&gt;Naast zijn diverse maatschappelijke verplichtingen ging de
wetenschappelijke geschiedbeoefening echter steeds meer een hoofdrol in
zijn leven spelen. Na het doctoraal examen in 1925 aan de pas
opgerichte katholieke universiteit te Nijmegen was het Huijbers, de
eerste hoogleraar in de nieuwe geschiedenis aldaar, die hem als
onderwerp voor een dissertatie het leven van Gijsbert Karel van
Hogendorp aan de hand deed. Het resultaat was een promotie cum laude in
1931 bij Huijbers' opvolger, prof. J.D.M. Cornelissen, op een
proefschrift gewijd aan 
&lt;em&gt;Gijsbert Karer&amp;quot;s leerjaren&lt;/em&gt;

(1931). Meer dan een doorsnee-dissertatie bevatte dit boek de neerslag
van een gerijpte historische kennis, dat men wel als een definitief
werk over de jeugdjaren van Van Hogendorp mag beschouwen. Zoveel
rijkdom had het archiefonderzoek intussen opgeleverd dat Verberne er
stof uit kon putten voor een aantal andere verhandelingen over de door
hem herontdekte staatsman, en die men met andere opstellen terugvindt
in de bundel 
&lt;em&gt;In den spiegel van het verleden&lt;/em&gt;

(1947). Dat hij niet tot een vervolgdeel op zijn dissertatie kwam is
wel in de eerste plaats te wijten aan de overige taken die hij op zich
nam en die zijn leven soms overbelastten. Zo werkte hij het grootste
deel van de jaren dertig aan een overzicht van Nederlands nieuwe
geschiedenis (19de en 20ste eeuw), in 1937 en 1938 gepubliceerd als
onderdeel van de door H. Brugmans opgezette 
&lt;em&gt;Geschiedenis van Nederland.&lt;/em&gt;

Dit werk bracht hem naar voren als een kenner van die tijd en als een
bewonderaar van de politiek van koning Willem I. Het was dan ook geen
wonder dat Verberne een overtuigd aanhanger werd van de in de jaren
'30 opkomende Groot-Nederlandse gedachte. In meer dan &amp;eacute;&amp;eacute;n
opzicht bleek Verberne een pionier: vooral dank zij hem spreken wij
thans van de 'Bataafse' in plaats van de 'Franse' tijd
ten teken van de herwaardering van de periode na 1795. Zijn
oorspronkelijk inzicht toonde hij bovendien in zijn intreerede van 1947
als hoogleraar in de politieke, economische en sociale geschiedenis te
Tilburg. Die rede behandelde 
&lt;em&gt;Het sociale en economische motief in de Bataafse tijd&lt;/em&gt;

(1947) en behoort tot het beste wat Verberne gegeven heeft. Korte tijd
later werd hij tevens benoemd tot buitengewoon hoogleraar in de
geschiedenis van de negentiende en twintigste eeuw te Nijmegen, een
ambt dat hij in 1948 aanvaardde met een rede over 
&lt;em&gt;Gogel en de uniteit&lt;/em&gt;

(1948).&lt;/p&gt;
&lt;p&gt;Juist de kwaliteit van deze kleinere werken doet het betreuren dat
Verberne zijn tijd teveel aan educatieve en academische verplichtingen
moest besteden om nog tot groter opgezette oorspronkelijke arbeid te
komen. Wederom vroeg een overzichtswerk zijn aandacht, namelijk een
door hemzelf geplande 
&lt;em&gt;Geschiedenis der Nederlanden&lt;/em&gt;

op Groot-Nederlandse basis (1948-1955. 4 dln.), waaraan hij zelf een
geschiedenis van de nieuwe tijd bijdroeg, al werd de moderne
geschiedenis van de Zuidelijke Nederlanden door de Belg J. Scheerder in
dl. 4 apart beschreven. Daarnaast verscheen van zijn hand een boekje
over 
&lt;em&gt;De Nederlandse arbeidersbeweging in de negentiende eeuw&lt;/em&gt;

(1940).&lt;/p&gt;
&lt;p&gt;Zijn persoonlijk leven werd gekenmerkt door een terughoudendheid.
Hoewel hij, de Hollander, uitstekend aardde in het Brabantse en de
informele omgang zeker niet schuwde, was zijn geestelijk leven toch
sterk introvert. De zoon der katholieke emancipatie had niets
exclusief-rooms, en zocht graag het contact met andersdenkenden, vooral
andere overtuigde Groot-Nederlanders als prof. Geyl of prof. Gerretson.
Gemoedelijk in de omgang, mild als examinator, wat behoudend naar
taalgebruik en overtuiging was hij een stimulator voor velen totdat in
zijn laatste levensjaar een slopende ziekte hem tot een eenzaam einde
voerde.&lt;/p&gt;
&lt;p&gt;
  &lt;a href='pgedeelte'&gt;P: &lt;/a&gt;Zie de 'Lijst van voornaamste geschriften samengesteld door
H.F.J.M. van den Eerenbeemt' in de hieronder genoemde geschriften
van L.J. Rogier.&lt;/p&gt;
&lt;p&gt;
  &lt;a href='lgedeelte'&gt;L: &lt;/a&gt;L.J. Rogier, 
&lt;em&gt;Herdenking van L.G.J. Verberne&lt;/em&gt;

(Nijmegen, 1956); tevens in L.J. Rogier, 
&lt;em&gt;Terugblik en uitzicht&lt;/em&gt;

(Hilversum [enz.], 1965) II, 469-492; 533-536; K. Meeuwesse, in 
&lt;em&gt;Jaarboek van de geschied- en oudheidkundige kring van stad en land
van Breda 'De Oranjeboom&amp;quot; 9&lt;/em&gt;

(1956) 11-21; M. de Haas, in 
&lt;em&gt;Jaarboek van de Maatschappij der Nederlandse Letterkunde te Leiden
1956-1957. Levensberichten&lt;/em&gt;

97-99.&lt;/p&gt;
&lt;p&gt;H. van der Hoeven&lt;/p&gt; 
&lt;dtml-var bwn_footer&gt;</text>
  </biography>
</biodes>

