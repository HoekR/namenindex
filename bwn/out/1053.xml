<biodes version="1.0">
  <fileDesc>
    <title>Kuijpers, Hendrik (1878-1955)</title>
    <ref target="http://resources.huygens.knaw.nl/bwn1880-2000/lemmata/bwn4/kuijpers"/>
    <publisher>
      <name>Biografisch Woordenboek van Nederland:1880-2000</name>
      <ref target="http://resources.huygens.knaw.nl/bwn1880-2000"/>
    </publisher>
  </fileDesc>
  <person>
    <idno type="id">kuijpers</idno>
    <persName><name type="geslachtsnaam">Kuijpers</name>, Hendrik</persName>
    <sex value="1"/>
    <event type="birth" when="1878"/>
    <event type="death" when="1955"/>
    <state type="occupation">dagbladuitgever</state>
  </person>
  <biography>
    <graphic url="http://resources.huygens.knaw.nl/bwn1880-2000/lemmata/bwn4/images/images/KUIJPERS.jpg"/>
    <text>&lt;dtml-var bwn_header&gt;
 &lt;p class='genealogie'&gt;
  &lt;strong&gt;Kuijpers, Hendrik&lt;/strong&gt;, dagbladdirecteur (Rotterdam 8-9-1878 - Lisse 19-3-1955). Zoon van Jacob Kuijpers, sigarenmaker, en Elizabeth Johanna van
  Zyl. Gehuwd op 28-2-1924 met Maria Anna Geertruida Grimmon. Uit
  dit huwelijk werden 2 zoons en 1 dochter geboren.
  
&lt;img src=&amp;quot;images/KUIJPERS.jpg&amp;quot; align=&amp;quot;right&amp;quot; BORDER=&amp;quot;0&amp;quot; alt=&amp;quot;afbeelding van Kuijpers, Hendrik&amp;quot; class=&amp;quot;bwnimg&amp;quot;&gt;
  
  &lt;/p&gt;
&lt;p&gt;Henri Kuijpers, geboren en getogen in Rotterdam, was een
    selfmade man. Hij stamde uit een zeer eenvoudig milieu en had
    een Nederlands-hervormde vader en een katholieke moeder. Het
    was aan deze laatste en aan de inwonende grootmoeder Van Zyl te
    danken dat het gezin van zeven kinderen een katholieke
    opvoeding genoot en in elk geval zoon Henri een overtuigde
    katholiek werd. Na de lagere school werd hij jongste bediende
    bij de Rotterdamse boekhandel en handelsdrukkerij Benedictus,
    waar hij opklom tot volleerd boekbinder en -drukker. Als
    autodidact leerde Henri beseffen dat gebrek aan kennis de kans
    op een goede positie sterk verminderde. In zijn vrije tijd
    wijdde hij zich aan studie en aan de katholieke zaak: hij werd
    collectant in zijn parochiekerk en propagandist voor 
    &lt;em&gt;De Maasbode&lt;/em&gt;

    , het in 1868 (als weekblad) opgerichte landelijke
    Rooms-katholieke dagblad.&lt;/p&gt;
&lt;p&gt;Kuijpers' organisatorische talent en druktechnisch inzicht,
    gepaard gaande met zijn inspanningen voor de katholieke zaak,
    in het bijzonder voor 
    &lt;em&gt;De Maasbode&lt;/em&gt;

    , moeten de toenmalige commissarissen van dit dagblad zijn
    opgevallen. Reeds in 1902 vroeg men hem directeur te worden van
    de NV De Courant De Maasbode. Kuijpers vond zich met zijn 24
    jaar echter nog te jong, maar toen een jaar later opnieuw op
    hem een beroep werd gedaan, stemde hij na enige aarzeling toe.
    In 1903 werd hij secretaris van het bestuur en kreeg hij als
    directeur de dagelijkse leiding opgedragen. Met hem kwam meteen
    een scheiding tot stand tussen de zakelijke en redactionele
    leiding, die tevoren in &amp;eacute;&amp;eacute;n persoon verenigd waren
    geweest. Aan Kuijpers viel daarmee de commerci&amp;euml;le taak
    toe. Zijn eerste daad als directeur was het geven van opslag
    aan het gehele personeel.&lt;/p&gt;
&lt;p&gt;Binnen een jaar na zijn benoeming doorstond Kuijpers de
    eerste krachtproef: de aanschaf van een nieuwe rotatiepers en
    de verhuizing van het bedrijf van de enigszins achteraf gelegen
    Wijnstraat naar de Groote Markt, het centrum van de toenmalige
    Rotterdamse bedrijvigheid. Op deze plek zouden bedrijf en krant
    hun bloeitijd doormaken en gedurig groeien. Na de verhuizing
    werd Kuijpers' beleid geheel gericht op zijn ideaal 
    &lt;em&gt;De Maasbode&lt;/em&gt;

    tot een (Rooms-katholiek) dagblad te maken op gelijk niveau met
    de andere (niet-katholieke) landelijke kranten, zoals de 
    &lt;em&gt;Nieuwe Rotterdamsche Courant&lt;/em&gt;

    (&lt;em&gt;NRC&lt;/em&gt;), het 
    &lt;em&gt;Algemeen Handelsblad&lt;/em&gt;

    en 
    &lt;em&gt;De Telegraaf&lt;/em&gt;

    . Daartoe moest ook Kuijpers' dagblad beschikken over twee
    landelijke edities per dag. Bovendien wilde Kuijpers een
    volksblad uitgeven voor de stad Rotterdam, 
    &lt;em&gt;Het Nieuwe Dagblad&lt;/em&gt;

    . Dit zou dan bestemd zijn voor de lagere katholieke klassen,
    met als doel de invloed van het socialistische dagblad 
    &lt;em&gt;Het Volk&lt;/em&gt;

    , dat zich op de arbeiders in het algemeen richtte, te keren.
    Alsof deze plannen niet genoeg waren, stelde Kuijpers ook voor
    wekelijks een 
    &lt;em&gt;Zondagsblad voor Kunst, Letteren en Ontspanning&lt;/em&gt;

    van de persen te doen rollen. Het sluitstuk van dit gedurfde
    plan vormde dan de aankoop van een tweede rotatiepers.&lt;/p&gt;
&lt;p&gt;Nadat de voorzichtige commissarissen aanvankelijk Kuijpers'
    ambitie nog hadden geprobeerd te temperen, lieten zij hun
    jeugdige directeur in 1908 zijn gang gaan. Hierop kon Kuijpers
    onderneming en krant in de door hem gewenste richting stuwen.
    Bij 
    &lt;em&gt;De Maasbode&lt;/em&gt;

    stond hem steeds een blad voor 'den deftigen stand' voor ogen.
    Het grote voorbeeld hierbij was de 
    &lt;em&gt;NRC&lt;/em&gt;

    ('de krant van Nijgh'). Ideologie en opinie zoals die in de
    commentaren en nieuwskeuze tot uitdrukking kwamen, bleven
    behoudend Rooms-katholiek, al hoopte Kuijpers wel dat zijn blad
    ook buiten de eigen kring gelezen zou worden. Mede om die
    laatste reden zou hij zich in 1912 gedwongen voelen de
    commissarissen te steunen bij hun plan de toenmalige
    hoofdredacteur, M.A. Thompson, te ontslaan. Deze priester had
    met zijn ultraconservatieve artikelen veel lezers afgeschrikt
    en daarmee abonneeverlies veroorzaakt.&lt;/p&gt;
&lt;p&gt;Al vroeg begon Kuijpers, van zijn directeurspositie uit, een
    rol te spelen in leidinggevende perskringen en ontplooide hij
    vooral katholieke initiatieven. Al in 1908 was hij betrokken
    bij de oprichting van de vereniging van De Nederlandsche
    Dagbladpers (NDP), die alle Nederlandse dagbladuitgevers
    bedoelde samen te brengen; Kuijpers was jaren achtereen
    permanent vice-voorzitter in het bestuur. In 1917 ondersteunde
    hij de totstandkoming van de Utrechtse Jaarbeurs, waar ook De
    Maasbode zich in een stand als modern industrieel
    dagbladbedrijf kon etaleren. In katholieke kring werd hij in
    1922 de eerste voorzitter van de Vereeniging van Katholieke
    Dagbladdirecteuren, die via hem goede contacten met het NDP
    bleef onderhouden, en toen hieruit in 1931 de vereniging de
    Katholieke Nederlandsche Dagbladpers (KNDP) voortkwam, was
    Kuijpers daarbij opnieuw nauw betrokken. In 1926 viel hem het
    lidmaatschap van de raad van toezicht van de een jaar later
    opgerichte R.-K. Handelshoogeschool te Tilburg toe, en aan -
    uiteindelijk vergeefse - pogingen om aan de Roomsch-Katholieke
    Universiteit te Nijmegen een studierichting perswetenschappen
    van de grond te krijgen had Kuijpers enthousiast zijn
    medewerking verleend. Hij was ten slotte medeoprichter van het
    persbureau van de NDP, het Algemeen Persbureau (ANP), in 1934,
    en bleef tot 1941 lid van de raad van beheer van dit
    bureau.&lt;/p&gt;
&lt;p&gt;In Kuijpers' persoonlijk leven was inmiddels een belangrijke
    verandering opgetreden: na een celibatair leven omwille van het
    werk voor zijn bedrijf, huwde hij in 1924 en betrok hij - niet
    om de weelde ervan, maar veeleer om redenen van prestige en
    werkruimte - een riante woning aan het Koningin Emmaplein in
    Rotterdam. Het zou hem van zijn toewijding aan 
    &lt;em&gt;De Maasbode&lt;/em&gt;

    niet of nauwelijks afbrengen.&lt;/p&gt;
&lt;p&gt;De krantenonderneming doorstond ook de economische crisis
    goed. In 1929 had Kuijpers een drietal voor zijn bedrijf
    belangrijke beslissingen genomen. In de eerste plaats kocht hij
    twee moderne rotatiepersen, waardoor de kranten sneller en op
    groter formaat gedrukt konden worden dan tevoren. Daarnaast
    organiseerde hij een grootscheepse reclamecampagne om het
    surplus aan capaciteit rendabel te maken. De derde beslissing
    zou achteraf een van de minder gelukkige uit zijn loopbaan
    blijken te zijn: de benoeming tot hoofdredacteur van de
    priester-historicus J.H.J.M. Witlox. Deze was als docent en
    wetenschapsman niet geheel tegen de taak opgewassen, al bleef
    hij als hoofdredacteur aan tot 1940 en keerde hij zelfs in 1945
    tijdelijk als zodanig terug. Echte schade ondervond de krant er
    v&amp;oacute;&amp;oacute;r 1940 trouwens niet van. In deze periode stond de
    krant qua abonnementenaantal v&amp;oacute;&amp;oacute;r op de 
    &lt;em&gt;NRC&lt;/em&gt;

    en 
    &lt;em&gt;De Tijd&lt;/em&gt;

    , respectievelijk de liberale Rotterdamse concurrent op
    zakelijk, financieel en economisch gebied en de Amsterdamse
    tegenhanger op katholiek terrein. In 1936 smaakte Kuijpers
    zelfs het genoegen dat op de grote perstentoonstelling in
    Vaticaanstad zijn krant de prijs voor het beste
    (Rooms-katholieke) dagblad behaalde.&lt;/p&gt;
&lt;p&gt;De Duitse inval bracht ook, en juist, voor Kuijpers' bedrijf
    en bladen - op een ogenblik waarop hij al had aangekondigd zijn
    directeurschap te willen overdragen aan zijn jongere broer
    Johan - rampspoed. Door het bombardement van Rotterdam werd
    geheel het complex van De Maasbode verwoest. Het drukken van de
    krant zou tijdelijk door de 
    &lt;em&gt;NRC&lt;/em&gt;

    worden overgenomen. Zelf was Kuijpers in deze dagen,
    represailles van de nazi's vrezend, met zijn gezin naar Lisse
    gevlucht, en hij zou zich daar gedurende de bezettingsjaren zo
    onopvallend mogelijk ophouden. Wel moest hij vanuit de verte
    aanzien hoe 'zijn' krant, na vanaf eind 1940 weer op de eigen,
    herstelde persen te zijn gedrukt, door de Duitsers in februari
    1941 met een verschijningsverbod werd getroffen, het
    drukkersbedrijf in de zomer van 1941 feitelijk in handen kwam
    van de NSB en nationaal-socialistische bladen als 
    &lt;em&gt;Volk en Vaderland&lt;/em&gt;

    en 
    &lt;em&gt;Het Nationale Dagblad&lt;/em&gt;

    op de in 1929 door de bisschop ingezegende persen werden
    gedrukt.&lt;/p&gt;
&lt;p&gt;De gunstige wending in de oorlog bracht ook Kuijpers weer
    enigszins op het perstoneel, al zou zijn directe invloed op
    zijn vroegere bedrijf en krant steeds minder worden. Nog
    tijdens de bezetting, in de herfst van 1944, benoemde het
    College van Vertrouwensmannen hem in een commissie van advies
    inzake de na de bevrijding te verwachten papierschaarste en
    papierdistributie. Een plaats in de commissie-Romme, die een
    plan voor de naoorlogse katholieke pers zou opstellen, wees
    Kuijpers af, maar wel werd hij na de bevrijding lid van de
    Persraad, die de regering moest adviseren in haar persbeleid.
    E&amp;eacute;n van de laatste activiteiten was zijn lidmaatschap, van
    1948 tot 1952, van de commissie-De Quay, die op instigatie van
    aartsbisschop J. de Jong de mogelijkheden tot samenwerking
    tussen 
    &lt;em&gt;De Maasbode&lt;/em&gt;

    , 
    &lt;em&gt;De Tijd&lt;/em&gt;

    en 
    &lt;em&gt;de Volkskrant&lt;/em&gt;

    - die ten slotte niet tot stand zou komen - moest onderzoeken.
    De jaren na de bevrijding moeten overigens, wat 
    &lt;em&gt;De Maasbode&lt;/em&gt;

    betreft, voor de van de zijlijn toekijkende Kuijpers
    teleurstellend zijn verlopen. Na een aanvankelijk fors begin
    zakten in de jaren vijftig de abonnee- en oplagecijfers vrij
    snel. Door zijn overlijden in 1955 behoefde Kuijpers de
    verkoop, vier jaar later, van de Rotterdamse krant aan de oude
    Amsterdamse concurrent 
    &lt;em&gt;De Tijd&lt;/em&gt;

    niet meer mee te maken.&lt;/p&gt;
&lt;p&gt;Henri Kuijpers' grootste verdienste ten aanzien van de
    katholieke emancipatie was bovenal de opbouw van De Maasbode
    als bedrijf en van het landelijk dagblad van die naam. Hij
    slaagde erin van het wat obscure drukkerijtje rond 1900 een
    indrukwekkend krantencomplex te maken, waar uiteindelijk
    verschillende bladen van Rooms-katholieke signatuur werden
    gedrukt. En vervolgens gelukte het hem het vlaggeschip van de
    onderneming, de landelijke 
    &lt;em&gt;Maasbode&lt;/em&gt;

    , tot een krant van de eerste orde te verheffen. Kerkelijke en
    wereldlijke onderscheidingen vielen hem in ruime mate ten
    deel.&lt;/p&gt;
&lt;p&gt;Kuijpers' levenswijze was sober, hij veroorloofde zich
    weinig persoonlijke luxe. Zo heeft hij nooit een auto bezeten;
    De Maasbode had er &amp;eacute;&amp;eacute;n, die uitsluitend voor
    zakelijke doeleinden mocht worden gebruikt. Hij had een
    evenwichtige natuur, was gelijkmatig gehumeurd, betrouwbaar,
    eerlijk en daardoor een voorspelbaar houvast voor zijn
    omgeving. Hobby's had hij nauwelijks, of het moest de krant
    zijn, en hij gunde zich weinig of geen ontspanning. Zelfs de
    zondagse wandelingen met zijn gezin hadden vaak De
    Maasbode-gebouwen op de route.&lt;/p&gt;
&lt;p&gt;
  &lt;a href='lgedeelte'&gt;L: &lt;/a&gt;Necrologie in 
  &lt;em&gt;De Maasbode&lt;/em&gt;

  , 21-3-1955; L.J.M. Hazelzet, in 
  &lt;em&gt;Rotterdams Jaarboekje&lt;/em&gt;

  6e reeks, 4 (1956) 190-192: Frank van Vree, 
  &lt;em&gt;De Nederlandse pers en Duitsland, 1930-1939. Een studie over
  de vorming van de publieke opinie&lt;/em&gt;

  (Groningen, 1989).&lt;/p&gt;

&lt;p&gt;
&lt;a href=&amp;quot;igedeelte&amp;quot;&gt;I: &lt;/a&gt;&lt;i&gt;Persoonlijkheden in het Koninkrijk der Nederlanden in woord en beeld&lt;/i&gt;. Onder hoofdred. van H.P. van den Aardweg (Amsterdam 1938) 874.
&lt;/p&gt;

&lt;p&gt;H. Vermeulen&lt;/p&gt; 
&lt;dtml-var bwn_footer&gt;</text>
  </biography>
</biodes>

