<biodes version="1.0">
  <fileDesc>
    <title>Romein, Jan Marius (1893-1962)</title>
    <ref target="http://resources.huygens.knaw.nl/bwn1880-2000/lemmata/bwn1/romein"/>
    <publisher>
      <name>Biografisch Woordenboek van Nederland:1880-2000</name>
      <ref target="http://resources.huygens.knaw.nl/bwn1880-2000"/>
    </publisher>
  </fileDesc>
  <person>
    <idno type="id">romein</idno>
    <persName><name type="geslachtsnaam">Romein</name>, Jan Marius</persName>
    <sex value="1"/>
    <event type="birth" when="1893"/>
    <event type="death" when="1962"/>
    <state type="occupation">historicus</state>
  </person>
  <biography>
    <graphic url="http://resources.huygens.knaw.nl/bwn1880-2000/lemmata/bwn1/images/images/ROMEIN.jpg"/>
    <text>&lt;dtml-var bwn_header&gt;
 &lt;p class='genealogie'&gt;
  &lt;strong&gt;Romein, Jan Marius&lt;/strong&gt;, historicus (Rotterdam 30-10-1893 - Amsterdam 16-7-1962).

Zoon van Jan Julius Romein, lid directie conservenfabriek, voordien
luitenant ter zee 2e klasse, te Rotterdam, en Catharina ter Marsch.
Gehuwd op 14-8-1920 met Anna Helena Margaretha Verschoor. Uit dit
huwelijk werden 2 zoons en 1 dochter geboren.

&lt;img src=&amp;quot;images/ROMEIN.jpg&amp;quot; align=&amp;quot;right&amp;quot; BORDER=&amp;quot;0&amp;quot; alt=&amp;quot;afbeelding van Romein, Jan Marius&amp;quot; class=&amp;quot;bwnimg&amp;quot;&gt;

&lt;/p&gt;
&lt;p&gt;Een langdurige ziekte die Romein op twaalfjarige leeftijd trof en
waarvan hij een ruggegraatsverkromming zou overhouden, heeft op zijn
levensloop en vorming ongetwijfeld invloed gehad. Het normaal volgen
van onderwijs moest worden onderbroken en hij kon daardoor pas op
latere leeftijd dan toen gebruikelijk, na vier jaar Gymnasium
Erasmianum, in 1914 het staatsexamen halen. De lange bedlegerigheid
opende de mogelijkheid tot veel en intens lezen en maakte hem wellicht
beschouwelijk van aard. De opvlammende belangstelling voor de
kerkgeschiedenis - hij schreef er op zijn ziekbed een dik manuscript
over - deed hem besluiten in 1914 tot een studie in de theologie,
volgens de familietraditie in doopsgezinde richting.&lt;/p&gt;
&lt;p&gt;Te Leiden zou Romein zich in vele opzichten van de doorsnee-student
onderscheiden. Hij was uiteraard ouder dan de anderen, ook veel rijper
en volwassener. Binnen het eerste studiejaar maakte hij zich los van
geloof en studierichting. Hij besloot nu Nederlandse letteren met
geschiedenis als hoofdvak te gaan studeren. Hij wierp zich ook actief
op literair werk, o.a. een vertaling van Romain Rollands 
&lt;em&gt;Jean Christophe&lt;/em&gt;

(1916-1917. 10 dln.) en beschouwingen over Franse en Duitse
letterkunde, die in het studentenblad 
&lt;em&gt;Minerva&lt;/em&gt;

en in 
&lt;em&gt;De Gids&lt;/em&gt;

werden gepubliceerd. Van groter belang was Romeins toenemende
belangstelling voor het socialisme en vooral de theorie van het
marxisme. Hij kwam daarbij terecht in een kring van links-radicale
studenten (J. Kramers, D.J. Struik, D. Coster e.a.) die in de
hoogleraar Ehrenfest en zijn echtgenote inspirerende leidslieden
vonden. In deze studiejaren ontmoette Romein ook zijn latere vrouw die
hij bij zijn vriendenkring en politieke activiteiten betrok. Toen
Romein in 1920 zijn studie afsloot was zijn leven reeds in vele
opzichten gericht: zijn huwelijk, een actief lidmaatschap van de
Communistische Partij Holland, waarvoor hij sedert 1917 bij het
kamerlid W. van Ravesteyn secretariswerk deed, en het besluit om, mede
door een erfenis daartoe in staat gesteld, een soort free-lance bestaan
als journalist en historicus te zoeken.&lt;/p&gt;
&lt;p&gt;Na een kort verblijf in Rotterdam en een iets langduriger vestiging
in Kopenhagen - hier voltooide Romein zijn inleiding en vertaling van
Franz Mehrings biografie van 
&lt;em&gt;Karl Marx&lt;/em&gt;

(Rotterdam, 1921) - vestigde het jonge gezin zich definitief in
Amsterdam. Hier nam Romein, op verzoek van David Wijnkoop, een
leidinggevende plaats in binnen de redactie van het communistische
dagblad 
&lt;em&gt;De Tribune,&lt;/em&gt;

ofschoon in naam de hoofdredactie bij Van Ravesteyn en Wijnkoop bleef
berusten. Interne wrijvingen en ruzies binnen de partij en de
weerstanden die partijdiscipline en gehoorzaamheid aan Moskou bij vele
intellectuelen opriepen lieten ook Romein niet ongemoeid. Bij een door
Moskou goedgekeurde paleisrevolutie tegen de leiding van Van Ravesteyn
en Wijnkoop gericht, werd Romein, die voor Wijnkoop veel sympathie had
opgevat, in 1925 de redactietaak bij 
&lt;em&gt;De Tribune&lt;/em&gt;

ontnomen en in 1927 volgde het royement uit de partij. Zonder zich
daarna ooit weer bij enige partij aan te sluiten, bleef Romein zijn
'vrij-marxistische' overtuiging trouw en onthield hij zich, tot
ver in de jaren '30 zeer bewust van kritiek ten aanzien van de
Sovjetunie.&lt;/p&gt;
&lt;p&gt;Dat hij intussen niet van plan was geweest zijn wetenschappelijk
werk op te geven, was al gebleken. Op 20 oktober 1924 verdedigde Romein
in Leiden zijn proefschrift over 
&lt;em&gt;Dostojewski in de Westersche Kritiek. Een hoofdstuk uit de
geschiedenis van de literaire roem.&lt;/em&gt;

De slavist N. van Wijk was weliswaar als promotor opgetreden, maar
keuze van onderwerp en aanpak deden toch eraan herinneren dat Romein
student bij Johan Huizinga was geweest. Daar was in de eerste plaats de
ook in dit proefschrift blijkende belangstelling voor de
cultuurgeschiedenis, terwijl wellicht van een goed marxist eerder
specialisatie in de economische geschiedenis zou worden verwacht. Daar
was bovendien een Huizinga-achtige belangstelling voor de geschiedenis
van de beeldvorming, in dit geval onderzocht voor de
Dostojewskikritiek. Geschiedenis van de geschiedschrijving zou Romein
tot het einde van zijn leven boeien. Daar was in de derde plaats de
hieruit voortvloeiende interesse voor de theorie, spoedig nog sterker
gestimuleerd door Huizinga's 
&lt;em&gt;Cultuurhistorische Verkenningen&lt;/em&gt;

(1929), die bij Romein 'Kantteekeningen bij het nieuwste boek van
Huizinga', in het 
&lt;em&gt;Tijdschrift voor Geschiedenis&lt;/em&gt;

van 1931 uitlokten.&lt;/p&gt;
&lt;p&gt;Op dit proefschrift volgde ander belangrijk wetenschappelijk werk.
De essays en boekbesprekingen die gepubliceerd werden, konden in een
bundel 
&lt;em&gt;Het Onvoltooid Verleden&lt;/em&gt;

(1937) worden samengebracht. Vooral de daarin door Romein op grond van
oudere literatuur uitgewerkte &amp;quot;wet van de remmende
voorsprong&amp;quot; in het opstel 'De dialectiek van de
vooruitgang' zou van blijvende waarde zijn. En dan verdient
evenzeer vermelding de 
&lt;em&gt;Geschiedenis van de Noord-Nederlandsche Geschiedschrijving in de
Middeleeuwen&lt;/em&gt;

(1932), een systematisch en analytische gids van al het gedrukte
materiaal, die door de weloverwogen classificatie met bijzonder rijke
bibliografische toelichting als een grote prestatie moest worden
beschouwd.&lt;/p&gt;
&lt;p&gt;Romein verwierf ruimere bekendheid door zijn
populair-wetenschappelijk werk, dat hij altijd zeer ernstig nam.
Talrijke actueel-politieke beschouwingen publiceerde hij o.a. in 
&lt;em&gt;De Groene Amsterdammer&lt;/em&gt;

(vooral 1926-1932) en 
&lt;em&gt;Groot Nederland&lt;/em&gt;

(1936-1940). Invloedrijker nog bij een publiek van linkse signatuur was
Romeins 
&lt;em&gt;Machten van deze Tijd. Overzicht van de voornaamste problemen der
hedendaagsche internationale politiek&lt;/em&gt;

(1932), in 1932 door de Wereldbibliotheek met zoveel succes verspreid,
dat er twee vervolgdeeltjes op verschenen. Populair-wetenschappelijk
werk verrichtte Romein o.a. ook door de onder zijn leiding tot stand
gekomen uitgave van de 
&lt;em&gt;Nieuwe Ge&amp;iuml;llustreerde Wereldgeschiedenis&lt;/em&gt;

(1929-1932. 9 dln.), een vertaling van een Engelse reeks, maar sterk
bewerkt en aangevuld. Werkelijk naam maakte Romein, toen hij samen met
zijn vrouw 
&lt;em&gt;De Lage Landen bij de Zee&lt;/em&gt;

(1934; vele dr.) schreef en publiceerde. Het grote succes was
gedeeltelijk aan omstandigheden te danken die weinig met het talent van
de auteurs te maken hadden: een opmerkelijk hoge oplaag hield de prijs
van het omvangrijke boekwerk laag, de illustraties waren bijzonder goed
gekozen en het onderwerp beantwoordde aan de toenemende patriottische
behoefte aan boeken over eigen land en volk. Maar de inhoud van het
boek droeg evenzeer tot het succes bij; de echte synthese, waarbij de
geschiedenis van Nederland in een vooral sociaal-historisch kader werd
gevat, slaagde bijzonder goed, de heldere compositie en schrijftrant
maakten, zonder enig simplisme of neerbuigendheid, de stof doorzichtig
voor een ontwikkeld lekenpubliek; de daaropvolgende publikatie van 
&lt;em&gt;Erflaters van onze beschaving. Nederlandse gestalten uit zes
eeuwen&lt;/em&gt;

(1938-1940, 4 dln. ; vele dr.) behaalde een minstens even indrukwekkend
succes. Deze delen bevatten een 36-tal korte biografie&amp;euml;n en nu kon
precies worden aangegeven voor welke Annie Romein-Verschoor tekende -
voor bijna de helft. De beknoptheid van elk essay, de alweer
sociaal-historische aanpak met ditmaal psychologische duidingen, de
uitstekende keuze van de 'gestalten', alles droeg tot dit
succes bij.&lt;/p&gt;
&lt;p&gt;Tot 1939 bleef Romein een free-lance-publicist en
wetenschapsbeoefenaar. In 1938 kwam er echter door vacatures van een
gewoon hoogleraarschap in de algemene geschiedenis en een buitengewoon
hoogleraarschap in de vaderlandse geschiedenis een opening voor een
vaste werkkring aan de Universiteit van Amsterdam. Afgezien van het
feit dat ook andere bekwaam te achten vakhistorici in aanmerking
kwamen, bleek Romeins politieke gezindheid spoedig een voor velen
blijkbaar onoverkomelijke hindernis. Ook in de jaren '30 had Romein
zijn politieke overtuigingen allerminst verborgen gehouden. Mede aan
zijn initiatief was het bijvoorbeeld te danken dat in 1936 een
Comit&amp;eacute; van Waakzaamheid was opgericht, waarin intellectuelen van
diverse politieke pluimage zich verenigden om in woord en geschrift het
fascisme en nationaal-socialisme te bestrijden. Mocht dit bij
'rechts' of liberaal nog op weinig kritiek stuiten, ernstiger
vond men Romeins marxisme en langdurig gebleken loyaliteit tegenover de
Sovjetunie, terwijl de communisten het Romein moeilijk konden vergeven
dat hij in 1936 openlijk de monsterprocessen van het stalinistische
Rusland had bekritiseerd. Toen de voordrachten op 19 oktober 1938 de
Amsterdamse gemeenteraad bereikten, kwam Romein op geen van beide voor.
Hoewel gepoogd werd Romein, buiten de voordracht om, voor de leerstoel
algemene geschiedenis te doen voordragen, volgde een meerderheid van de
raad, waaronder de communistische fractie (met de oude vriend Wijnkoop
als woordvoerder), het oorspronkelijk voorstel en koos N.B. Tenhaeff.
Tot buitengewoon hoogleraar in de vaderlandse geschiedenis werd H.A.
Enno van Gelder benoemd. Toen deze zich terugtrok, kwam er opnieuw een
kans voor Romein. Buiten de voordracht om, door een ommezwaai van de
communistische fractie, werd hij op 31 mei 1939 tot buitengewoon
hoogleraar in de vaderlandse geschiedenis aangewezen, boven P.J. van
Winter, die no. 1 stond. Agitatie rond de door de verantwoordelijke
minister aan de Koningin voor te leggen benoeming, faalde en op 16
november 1939 kon Romein met een rede 
&lt;em&gt;Het Vergruisde Beeld. Over het onderzoek naar de oorzaken van onze
Opstand&lt;/em&gt;

zijn zo sterk in de publiciteit geraakt ambt aanvaarden.&lt;/p&gt;
&lt;p&gt;Kort slechts kon deze functie in vrede worden vervuld. De Duitse
bezetting zou een zo politiek ge&amp;euml;xponeerd man als Romein niet met
rust kunnen laten. Zelf schroomde hij niet in een rede 
&lt;em&gt;Oorsprong, voortgang en toekomst van de Nederlandse geest,&lt;/em&gt;

die hij in november 1940 in een overvolle aula uitsprak, zijn
patriottische gezindheid en afkeer van onderdrukking nogmaals kenbaar
te maken. Bij het aanschroeven van de Duitse controle over het hoger
onderwijs werd Romein ten slotte, met enkele andere 'rode'
hoogleraren, in januari 1942 ontslagen en behoorde hij tot de tachtig
notabele Amsterdamse burgers die als represaille voor een kleine
aanslag in de stad gedurende drie maanden in het concentratiekamp te
Amersfoort werden opgesloten. Na zijn vrijlating dook Romein onder en
slaagden hij en zijn vrouw erin verder uit de handen van de bezetter te
blijven. Die onderduiktijd gaf hem gelegenheid tot studie, en de
vruchten ervan kon hij spoedig na de bevrijding publiceren, o.a. een
boek over 
&lt;em&gt;De Biografie&lt;/em&gt;

(1946), dat oorspronkelijk onderwerp was geweest van een werkcollege in
het cursusjaar 1940-1941. Meer nog dan tevoren zelfs richtte Romein
zijn aandacht op wat hij, ter onderscheiding van de filosofie van de
geschiedenis, 'theoretische geschiedenis' wilde noemen.&lt;/p&gt;
&lt;p&gt;Het is begrijpelijk dat de bevrijding van Nederland ook bij Romein
grote verwachtingen van maatschappijverandering had gewekt. Voor
politieke vernieuwing had hij in de bezettingstijd al het een en ander
op papier gezet en hij kon dit nu in een brochure 
&lt;em&gt;Nieuw Nederland. Algemene beginselen ener hervorming in hoofd en
leden&lt;/em&gt;

(1946) bekendmaken. Met gelijkgezinde vrienden nam hij de redactie op
zich van een linksgericht tijdschrift 
&lt;em&gt;De Nieuwe Stem,&lt;/em&gt;

waarin hij veel eigen werk zou publiceren en dat voor hem tot zijn dood
een echt zorgenkind zou blijven. Aan de Universiteit nam Romein, met
andere collegae, het initiatief tot oprichting van een aparte Faculteit
voor Politieke Wetenschappen (de zg. 'zevende' faculteit) en
het oorspronkelijke studieprogram droeg duidelijk zijn stempel:
geschiedenis, recht, economie en sociologie ontvingen naast de voor
Nederland nog zo jonge en tere spruit van de politicologie een
gelijkwaardige plaats. Binnen de eigen studierichting kon Romein een
einde maken aan de traditionele verdeling in algemene en vaderlandse
geschiedenis en werd hijzelf de eerste gewone hoogleraar in de nieuwe
geschiedenis naast een collega in de middeleeuwse geschiedenis.&lt;/p&gt;
&lt;p&gt;De hooggespannen politieke verwachtingen liepen spoedig op
teleurstelling uit. Het juist bij iemand als Romein herleefde
vertrouwen in de vredebrengende rol van de Sovjetunie werd onder de
bevriezende werking van de Koude Oorlog spoedig fel gekritiseerd
v&amp;oacute;&amp;oacute;r het ook bij hemzelf (o.a. door de Moskouse
artsenprocessen in 1953) verloren ging. Pogingen van de groep 
&lt;em&gt;De Nieuwe Stem&lt;/em&gt;

om te pleiten voor een 'Derde Weg', waarbij een vreedzaam
Europa een onafhankelijke positie zou verwerven tussen de Amerikaanse
en Russische machtskolossen in, vond nauwelijks weerklank. Ook de
Nederlandse verhoudingen ontwikkelden zich anders dan Romein had
gehoopt: de oude partijen hielden zich goed staande, van een ruk naar
links was nauwelijks sprake en de Indonesische kwestie dwong Romein en
zijn kring tot felle oppositie.&lt;/p&gt;
&lt;p&gt;Ook bij Nederlandse vakhistorici begon Romein spoedig weerstand te
ontmoeten. Vooral de Utrechtse hoogleraar Geyl, een strijdbaar
polemist, viel Romeins werk fel aan en anderen volgden dit voorbeeld.
Ook al hebben politieke opvattingen hier een rol gespeeld, in
vakwetenschappelijk opzicht was er wel degelijk kritiek mogelijk.
Romeins wens om aan zijn theoretische geschiedenis binnen de
geschiedwetenschap een centrale plaats te geven werd als
'imperialistisch' afgewezen, zijn soms gewaagde generalisaties
werden als werkhypotheses verworpen en als geloofsartikelen aangewezen,
zijn pogingen om de objectiviteit in de geschiedwetenschap als een op
de toekomst gerichte vorm van innerlijke zekerheid te herformuleren,
bestreden. E&amp;eacute;n keer heeft Romein op al deze kritiek scherp
geantwoord 
&lt;em&gt;(In de Hof der Historie. Kleine encyclopaedie der theoretische
geschiedenis,&lt;/em&gt;

1951).&lt;/p&gt;
&lt;p&gt;Desondanks mag men dit isolement voor Romein niet overdrijven. In
ruime kring trokken zijn vele bundels en boeken aandacht. Door zijn
literaire belangstelling en essayistische vaardigheid gevoelde hij zich
goed thuis onder schrijvers en kunstenaars. In een vriendenkring,
waartoe collegae als Pos, Becker, Wertheim en Suys behoorden, was
Romein gelukkig. In zijn werkzaamheden aan de universiteit, die juist
in deze periode tot een groot bedrijf begon uit te groeien, vond hij
talrijke leergierige studenten en menig promovendus, die bij hem zijn
proefschrift verdedigde. Internationaal kreeg hij contacten die hem
o.a. tot deelneming aan het grote Unesco-project van een internationale

&lt;em&gt;History of Mankind&lt;/em&gt;

brachten, waarvan het 6e deel mede door een groot stuk van zijn hand
over de ontwikkeling van de twintigste eeuw kon worden verrijkt (pas na
zijn dood verschenen in 1966). Misschien nog het meest stimulerend was
de daarbij door zijn partijkeuze bevorderde aanraking met het jonge
Indonesi&amp;euml;, die hem deed richten op de meest recente geschiedenis
van Azi&amp;euml; en pogen deze als het ware op te nemen in het algemene
beeld van de wereldgeschiedenis. Een bezoek aan Indonesi&amp;euml; met zijn
vrouw in het cursusjaar 1950-1951, om daar vooral aan de universiteit
van Yogyakarta college te geven, deed hem de gedachte ontwikkelen dat
het dynamisch-kapitalistisch karakter van het moderne Europa een
'afwijking' zou zijn van een meer statisch-agrarisch
'Algemeen menselijk Patroon' (het AMP). Europa zou dan, volgens
deze gedachte, ophouden een 'afwijking' te zijn, zodra deze het
AMP zou worden. In de latere bundels 
&lt;em&gt;In de Ban van Prambanan&lt;/em&gt;

(1954) en het postuum verschenen 
&lt;em&gt;Eender en Anders&lt;/em&gt;

(Amsterdam, 1964) vindt men menige beschouwing die deze gedachte
toelicht en uitwerkt. Hoezeer hij in de grote toekomst van Azi&amp;euml;
geloofde, bleek ook uit de titel van een handboek dat hij, samen met
zijn zoon, in 1957 publiceerde: 
&lt;em&gt;De Eeuw van Azi&amp;euml;.&lt;/em&gt;

Dit overzichtswerk, dat 'de opkomst, ontwikkeling en overwinning
van het modern-Aziatisch nationalisme' zeer feitelijk beschreef,
werd ook in Duitse, Indonesische, Engelse en Japanse vertalingen
uitgegeven.&lt;/p&gt;
&lt;p&gt;Toch had Romein, ondanks veel ander werk en talrijke onderbrekingen,
na de oorlog vooral &amp;eacute;&amp;eacute;n speciaal project op zich genomen, dat
hem vanaf 1952 intens ging bezighouden en zijn laatste levensjaren
geheel in beslag zou nemen. Als &amp;eacute;&amp;eacute;n van de theoretische
problemen in de geschiedwetenschap, had hij reeds lang die van de
toenemende specialisering, de 'vergruizing' gesignaleerd. Hij
dacht nu de geschiedschrijving daar bovenuit te kunnen tillen door zich
te concentreren op een voor de ontwikkeling der mensheid
essenti&amp;euml;le kortdurende periode, die dan door de historicus
'integraal' beschreven kon worden. Overtuigd nu, dat omstreeks
1900 in West-Europa een alles meeslepende 'omslag' had
plaatsgevonden - het laatkapitalisme zou bij de heersende gegoede
burgerij een innerlijke onzekerheid hebben teweeggebracht, die op alle
levensterreinen doorwerkte - zette hij zich ertoe deze omslag te
analyseren en te beschrijven. Zou hij tijd van leven hebben gehad, dan
zou een 'magnum opus' zijn ontstaan, waarvan een driedeling al
vaststond: Kronieken (een beschrijving der ontwikkelingen in politiek,
economie, mentaliteit, wetenschap, kunst etc.). Gestalten (biografische
schetsen van kernfiguren bij wie zich omstreeks 1900 de omslag
voltrokken had) en Gedachten (een theoretische analyse van het
omslagverschijnsel). Maar dit mocht niet zijn. Het wel zeer drukke
leven begon Romein fysiek op te breken. In 1959 bleek een
bloedvatenziekte die hem ten slotte zou vellen. In hetzelfde jaar legde
hij zijn ambt als gewoon hoogleraar neer, werd benoemd tot buitengewoon
hoogleraar in de theoretische geschiedenis en trok zich terug in zijn
buitenhuis in Groet (NH). Toen de dood kwam, waren van het 'magnum
opus' toch nog de meeste essays voor de Kronieken geschreven en
Annie Romein-Verschoor slaagde erin het geheel zo te bewerken en te
doen aanvullen dat het postuum kon verschijnen 
&lt;em&gt;(Op het breukvlak van twee eeuwen&lt;/em&gt;

(Leiden [enz.], 1967. 2 dln.).&lt;/p&gt;
&lt;p&gt;Romein was een binnen en buiten vakkringen omstreden figuur,
ongelofelijk produktief op velerlei terrein, wijdbekend door zijn
populair-wetenschappelijk werk, zeer ambitieus om in zijn vak te
excelleren, maar tegenover de studenten nooit 'Ie grand
ma&amp;icirc;tre'. In kleiner kring was hij een zeer gezien man,
vriendelijk en goedlachs, hartelijk en gevoelig. De samenwerking met
zijn vrouw is voor hem van grote betekenis geweest.&lt;/p&gt;
&lt;p&gt;
  &lt;a href='agedeelte'&gt;A: &lt;/a&gt;Correspondentie Romein in IISG.&lt;/p&gt;
&lt;p&gt;
  &lt;a href='pgedeelte'&gt;P: &lt;/a&gt;
  &lt;em&gt;Prof.Dr. Jan Romein. Bibliografie.&lt;/em&gt;

Samengest. door A. Tijhuis, P.A.L. Oppenheimer en M.C. Brands
(Groningen, 1963). Enkele na 1963 verschenen werken hierv&amp;oacute;&amp;oacute;r
genoemd.&lt;/p&gt;
&lt;p&gt;
  &lt;a href='lgedeelte'&gt;L: &lt;/a&gt;
  &lt;em&gt;Weerklank op het Werk van Jan Romein. Liber Amicorum&lt;/em&gt;

(Amsterdam [enz], 1953); 'Jan Romein', in herdenkingsnummer van

&lt;em&gt;De Nieuwe Stem&lt;/em&gt;

17 (1962) 613-764; I. Sch&amp;ouml;ffer, in 
&lt;em&gt;Tijdschrift voor Geschiedenis&lt;/em&gt;

75 (1962) 350-355; B.W. Schaper, in 
&lt;em&gt;Jaarboek van de Maatschappij der Nederlandse Letterkunde te Leiden
1963-1964. Levensberichten&lt;/em&gt;

77-89; Annie Romein-Verschoor, 
&lt;em&gt;Omzien in verwondering. Herinneringen (Amsterdam,&lt;/em&gt;

1970-1971. 2 dln.).&lt;/p&gt;

&lt;p&gt;
&lt;a href=&amp;quot;igedeelte&amp;quot;&gt;I: &lt;/a&gt;&lt;i&gt;Persoonlijkheden in het Koninkrijk der Nederlanden in woord en beeld&lt;/i&gt;. Onder hoofdred. van H.P. van den Aardweg (Amsterdam 1938) 1244 [Foto: Hanna Elkan].
&lt;/p&gt;


&lt;p&gt;I.Sch&amp;ouml;ffer&lt;/p&gt; 
&lt;dtml-var bwn_footer&gt;</text>
  </biography>
</biodes>

