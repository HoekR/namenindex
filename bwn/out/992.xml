<biodes version="1.0">
  <fileDesc>
    <title>Kol, Hendrikus Hubertus van (1852-1925)</title>
    <ref target="http://resources.huygens.knaw.nl/bwn1880-2000/lemmata/bwn3/kol"/>
    <publisher>
      <name>Biografisch Woordenboek van Nederland:1880-2000</name>
      <ref target="http://resources.huygens.knaw.nl/bwn1880-2000"/>
    </publisher>
  </fileDesc>
  <person>
    <idno type="id">kol</idno>
    <persName><name type="geslachtsnaam">Kol</name>, Hendrikus Hubertus van</persName>
    <sex value="1"/>
    <event type="birth" when="1852"/>
    <event type="death" when="1925"/>
    <state type="occupation">waterbouwkundige</state>
    <state type="occupation">politicus</state>
  </person>
  <biography>
    <graphic url="http://resources.huygens.knaw.nl/bwn1880-2000/lemmata/bwn3/images/images/KOLHH.jpg"/>
    <text>&lt;dtml-var bwn_header&gt;
 &lt;p class='genealogie'&gt;
  &lt;strong&gt;Kol, Hendrikus Hubertus van&lt;/strong&gt; (pseud. &lt;b&gt;Rienzi&lt;/b&gt;), ingenieur en politicus (Eindhoven 23-5-1852 - Aywaille (Belgi&amp;euml;) 22-8-1925).

Zoon van Christianus Adrianus Hubertus van Kol, leerlooier;
hotelhouder en wijnhandelaar, en Maria Anna Schutjes. Gehuwd op
27-7-1883 met Jacoba Maria Petronella Porreij, schrijfster. Uit dit
huwelijk werden, behalve 1 zoon die jong overleed, 1 zoon en 1
dochter geboren. 



&lt;img src=&amp;quot;images/KOLHH.jpg&amp;quot; align=&amp;quot;right&amp;quot; BORDER=&amp;quot;0&amp;quot; alt=&amp;quot;afbeelding van Kol, Hendrikus Hubertus van&amp;quot; class=&amp;quot;bwnimg&amp;quot;&gt;



&lt;/p&gt;
&lt;p&gt;De familie Van Kol stond te Eindhoven bekend als een goed
  praktizerende katholieke familie. Desalniettemin kwam de jonge
  Van Kol via de &amp;Eacute;cole moyenne de l'&amp;Eacute;tat in Turnhout in
  1867 terecht in de derde klas van de openbare HBS te Roermond.
  Daar legde hij een grote belangstelling aan de dag voor de
  politieke discussie binnen het Duitse Rijk. Hij voelde zich sterk
  aangetrokken tot Ferdinand Lassalle; niet alleen diens
  idee&amp;euml;n, maar ook de romantisch-ridderlijke leefwijze spraken
  hem aan. Blijkbaar schuwde hij in deze jaren het publieke debat
  al niet, want zijn medeleerlingen noemden hem Rienzi, naar de
  bekende middeleeuwse Romeinse volkstribuun Cola di Rienzi. Dit
  zou later zijn 'nom de plume' worden.&lt;/p&gt;
&lt;p&gt;Na zijn eindexamen ging Van Kol in 1870 naar de Polytechnische
  School in Delft. Het ingenieursvak was slechts enkele decennia
  daarv&amp;oacute;&amp;oacute;r een civiel beroep geworden en zou pas aan het
  eind van de 19e eeuw, dank zij spoorwegaanleg en belangrijke
  waterwerken, een groot prestige krijgen 
  &lt;em&gt;.&lt;/em&gt;

  De toeloop van studenten was in deze periode echter al
  aanzienlijk. Van Kol begon zijn studie in normaal tempo, tot in
  1871 een onderbreking dreigde toen hij naar Parijs vertrok om
  daar mee te vechten aan de zijde van de Communards. Aan de Franse
  grens hoorde hij echter dat de opstand bloedig onderdrukt was en
  Van Kol werd weer 'Delvenaar'. Maar ook als student bleef hij
  actief socialist. In hetzelfde jaar werd hij lid van de Haagse
  sectie van de Internationale. Toen na een bedekte waarschuwing
  van de minister van Justitie J.A. Jolles andere studenten van de
  Polytechnische School zich genoopt zagen voor hun lidmaatschap te
  bedanken, was dit voor Van Kol geen reden hun voorbeeld te
  volgen. In 1872 woonde hij het Haagse congres van de
  Internationale bij, waar hij persoonlijk kennis maakte met Karl
  Marx en voor de duur van het congres als gids en tolk van de
  familie Marx fungeerde. De Delftse en Haagse politie begonnen
  ondertussen zijn activiteiten nauwlettend te volgen, wat nadelig
  voor zijn studie was: een zg. Indische studietoelage ontging hem.
  In 1874, hetzelfde jaar waarin de bekende 'rode' professor B.H.
  Pekelharing erevoorzitter werd van de Studenten Debating-Club,
  werd Van Kol voorzitter van het dispuut.&lt;/p&gt;
&lt;p&gt;Wellicht wegens beperkte carri&amp;egrave;remogelijkheden in verband
  met zijn politieke keuze en teleurgesteld in de kansen voor het
  socialisme in Europa koos Van Kol voor een loopbaan bij de
  Indische Waterstaat. In 1876 vertrok hij naar Indi&amp;euml;. Hij
  bleek een goed ingenieur te zijn met, zoals men dat noemde, een
  'goede terreinblik'. Aanvankelijk was hij werkzaam bij de
  Sampean-werken op Oost-Java en later, na een Europees verlof,
  tussen 1886 en 1892, bij de Pemali-werken op
  Noord-Midden-Java.&lt;/p&gt;
&lt;p&gt;Maar naast dit ingenieurswerk verloor Van Kol nooit zijn warme
  belangstelling voor het socialisme in Europa. Hij onderhield een
  intensieve correspondentie met Nederlandse en Belgische
  socialisten, onder wie F. Domela Nieuwenhuis, die hij via S.E.W.
  Roorda van Eysinga had leren kennen; zijn leermeester in Delft,
  Pekelharing, zond hem alle literatuur over het socialisme. Van
  zijn kant stuurde Van Kol talrijke artikelen die in de Belgische
  socialistische pers gepubliceerd werden. In 1884 werd hij
  medewerker van Domela's weekblad 
  &lt;em&gt;Recht voor Allen.&lt;/em&gt;

  Hier komt hij naar voren als een fel humanitair strijder, waarbij
  leerstelligheid niet zijn sterkste punt was. J.E. Stokvis zou hem
  later typeren als de 'eenzame uitloper van de utopische
  school'.&lt;/p&gt;
&lt;p&gt;Om geld te verdienen voor de goede zaak leende hij een bedrag
  van 25.000,- van Domela en kocht hij op de hellingen van het
  Idjen-gebergte op Oost-Java een koffietuin. Deze werd geleid door
  T. Ottolander, die een belangrijke invloed had uitgeoefend op de
  ontwikkeling van A. Kuypers' opvattingen over de koloniale
  verhoudingen in de jaren '70 van de 19e eeuw. Van Kol verdedigde
  de 'uitbuiting' van de Javaan in de strijd tegen de 'uitgebuite'
  Europese arbeider door te verwijzen naar de goede behandeling die
  de Javanen bij zijn bedrijf kregen, waardoor zij het veel beter
  hadden dan zij het anders ooit zouden krijgen.&lt;/p&gt;
&lt;p&gt;Verlof in Europa (1884-1886) bracht voor Van Kols socialisme
  nieuwe teleurstellingen: hij vond dat de socialistische politiek,
  vooral in Nederland, beheerst werd door persoonlijke conflicten
  en dat de inhoudelijke discussie werd vermeden. Zijn verhouding
  tot de toenmalige Belgische en Nederlandse socialisten
  verslechterde. Na een lastercampagne in 
  &lt;em&gt;Recht voor Allen&lt;/em&gt;

  kwam het zelfs tot een breuk met Domela Nieuwenhuis, die tot dan
  toe zozeer een lichtend voorbeeld was geweest, dat zelfs een zoon
  van de Van Kols naar Domela vernoemd was. De gedwongen
  definitieve terugkeer naar Europa in 1892 - om gezondheidsredenen
  - was dan ook voor de Van Kols geen gemakkelijke: Nellie van Kol
  had inmiddels in Indi&amp;euml; een reputatie opgebouwd als
  schrijfster van kinderboeken en Van Kol trof in Nederland een
  intern verdeeld en ruzi&amp;euml;nd socialisme aan. Aanvankelijk
  voelden zij er zelfs weinig voor zich in Nederland te vestigen,
  maar er werd al dadelijk zoveel beroep gedaan op zijn hulp en
  steun dat zij ten slotte toch in het land bleven. Als
  propagandist was Van Kol spoedig zeer actief bij spreekbeurten in
  het noorden, oosten en zuiden van het land, en niet tevergeefs
  werd hem vaak financi&amp;euml;le hulp gevraagd voor socialistische
  instellingen of persoonlijke problemen van medepartijgangers.&lt;/p&gt;
&lt;p&gt;Het was niet verwonderlijk dat Van Kol ook betrokken raakte
  bij de oprichting van de Sociaal-Democratische Arbeiderspartij
  (SDAP) in 1894. Tegen zijn zin moest hij zich in 1897 kandidaat
  stellen voor de Tweede Kamer en werd hij bij herstemming voor het
  district Enschede gekozen, waar hij samen met Troelstra
  aanvankelijk een tweemansfractie vormde. Van Kol ging zich in de
  Tweede Kamer vooral bezighouden met koloniale kwesties. In 1896
  had hij, onder zijn pseudoniem Rienzi, het boekje 
  &lt;em&gt;Land en volk van Java&lt;/em&gt;

  gepubliceerd, waarin hij stelde dat Java door het koloniale
  bewind veel schade was berokkend, maar herstel niettemin mogelijk
  was: 'De Javaan draagt zijn wrok in stilte en gunt ons den tijd
  om door een rechtvaardig bestuur zijne liefde te winnen.' Men kan
  Van Kol, met de journalist en letterkundige P. Brooshooft en
  C.Th. van Deventer, publicist over Ned.-Indi&amp;euml;, rekenen tot
  de belangrijkste theoretici van de 'ethische politiek', een
  politiek die ten slotte in de troonrede van 1901 werd
  aangekondigd als een nieuw regeringsbeleid.&lt;/p&gt;
&lt;p&gt;Als socialistisch 'ethicus' was Van Kol aanvankelijk een fel
  criticus van de oorlog in Atjeh, maar geen stelselmatig
  bestrijder van de pacificatiepolitiek in Indi&amp;euml; als zodanig.
  Na een studiereis in 1902 door de gehele Archipel schreef hij in
  zijn uitvoerige verslag 
  &lt;em&gt;Uit onze koloni&amp;euml;n&lt;/em&gt;

  dat de pacificatie, ook van Atjeh, in het belang van de inheemse
  bevolking zo gauw mogelijk voltooid moest worden. In de Kamer
  zelf kon hij aanvankelijk weinig gehoor vinden voor zijn kritiek
  en voorstellen, mede omdat de socialistische fractie parlementair
  nog niet geaccepteerd was en Van Kol zich meer als prediker dan
  als politicus gedroeg. Met een welsprekendheid die vermoeiend was
  richtte hij zich met luide stem tot de geachte afgevaardigden.
  Traag en verlaat vonden zijn plannen erkenning: voorstellen tot
  verbetering van de arbeidstoestanden op de plantages in Deli, tot
  uitbreiding en modernisering van de irrigatie, tot afschaffing
  van het batig slot - dat weliswaar re&amp;euml;el niet meer bereikt
  werd maar nog wel in principe gehandhaafd was - werden, na
  aanvankelijk weggehoond te zijn, later doorgevoerd. Zijn pleidooi
  voor staatsexploitatie van de mijnen en verkoop van een groot
  deel van het koloniaal bezit (buiten Java) vonden ook op langere
  termijn weinig weerklank. Van Kol was geen principieel
  tegenstander van het kolonialisme, dat hij als langdurige
  overgangsfase voor de overzeese volken onvermijdelijk vond, maar
  hij wilde de vele excessen door toezicht en socialisatie
  wegnemen.&lt;/p&gt;
&lt;p&gt;Ook in zijn eigen partij nam Van Kol een eenzame positie in,
  omdat hier nu eenmaal weinig belangstelling bestond voor
  koloniale vraagstukken. In de internationale socialistische
  organisatie was deze weliswaar groter - op het congres van de
  Tweede Internationale in Stuttgart in 1907 was Van Kol een van de
  belangrijkste woordvoerders namens de behoudende vleugel - maar
  juist deze organisatie sprak zich op het congres van 1907 in
  meerderheid uit tegen elke vorm van koloniaal beheer en was
  daarmee radicaler dan Van Kol ooit kon zijn. Onder deze
  omstandigheden was het begrijpelijk dat hij in 1909 niet meer
  voor de Kamer herkozen werd. Als expert in koloniale kring begon
  hij nu echter erkenning te krijgen. Op verzoek van de Franse
  regering maakte hij in 1911 een studie van enkele Franse
  koloniale stelsels, en in 1915 reisde hij in opdracht van de
  Nederlandse regering naar Japan om na te gaan of er uit de
  Japanse industri&amp;euml;le ontwikkeling lessen voor Indi&amp;euml;
  getrokken konden worden. De SDAP maakte van haar kant ook nog
  enig gebruik van Van Kols bekwaamheden: in 1913 kwam hij door de
  stemmen uit de Friese Provinciale Staten in de Eerste Kamer. Het
  leek er nu zelfs even op dat hij bij de kabinetsformatie minister
  van Koloni&amp;euml;n zou kunnen worden, maar uiteindelijk zag de
  SDAP van regeringsverantwoordelijkheid af.&lt;/p&gt;
&lt;p&gt;Zo had Van Kol jarenlang zitting in de Eerste Kamer, totdat
  hij zich in 1924 vrijwillig terugtrok. Binnen de partij behoorde
  hij steeds duidelijker tot de gematigd-reformistische vleugel -
  bij de revolutiepoging in november 1918 was hij een van de felste
  opposanten van Troelstra. Intussen taande zijn invloed in de
  koloniale politiek, zoals bij alle ouder wordende 'ethici' het
  geval was, vooral door de veranderende omstandigheden in
  Indi&amp;euml;.&lt;/p&gt;
&lt;p&gt;Al in een eerdere fase van zijn leven had Van Kol getoond
  belangstelling te hebben voor andere problemen dan die van
  politiek of waterstaat. Met de bekende Indonesische schrijfster
  Kartini had hij vroeger reeds spiritistische s&amp;eacute;ances
  gehouden. In 1920 was hij een van de oprichters geweest van de
  Vereeniging 'De Wichelroede', die dit instrument voor het vinden
  van waterbronnen en aardstralen wilde propageren. Hij begon zich
  ook aangetrokken te voelen tot de theosofie.&lt;/p&gt;
&lt;p&gt;Tot het laatst toe actief, maakte Van Kol bij een reis in
  Frankrijk in 1925 een lelijke val en enkele dagen later overleed
  hij in zijn buitenhuis te Aywaille in de Ardennen.&lt;/p&gt;
&lt;p&gt;
  &lt;a href='agedeelte'&gt;A: &lt;/a&gt;Collectie-Van Kol in Internationaal Instituut voor
Sociale Geschiedenis te Amsterdam.&lt;/p&gt;
&lt;p&gt;
  &lt;a href='pgedeelte'&gt;P: &lt;/a&gt;
  Bibliografie in onder L genoemd artikel van J.E. Stokvis.
&lt;/p&gt;
&lt;p&gt;
  &lt;a href='lgedeelte'&gt;L: &lt;/a&gt;A.W. IJzerman, in 
&lt;em&gt;De Indische Gids&lt;/em&gt;

47 (1925) 865-881; R.A. van Sandick, in 
&lt;em&gt;De Ingenieur&lt;/em&gt;

41 (1926) 1025-1028; E.J. Stokvis, in 
&lt;em&gt;Handelingen en levensberichten van de Maatschappij der
Nederlandsche Letterkunde te Leiden 1931-1932,&lt;/em&gt;

193-241; P. van 't Veer, 'Het einde van een eeuw. Ir. Henri
Hubertus van Kol, 1852-1925', in 
&lt;em&gt;Geen blad voor de mond. Vijf radicalen uit de negentiende
eeuw&lt;/em&gt;

(Amsterdam, 1958) 183-217; D.M.G. Koch, 
&lt;em&gt;Batig slot. Figuren uit het oude Indi&amp;euml;&lt;/em&gt;

(Amsterdam, [I960]) 87-96; F. Tichelman, 'De SDAP en
Indonesi&amp;euml;, 1897-1907. Enkele gegevens en problemen', in 
&lt;em&gt;De Nieuwe Stem&lt;/em&gt;

22 (1967) 683-723; E. Hansen, 'Marxists and imperialism: the
Indonesian policy of the Dutch Social Democratie Werkers Party,
1894-1914', in 
&lt;em&gt;Geld en geweten.&lt;/em&gt;

Samengest. en ingel. door C. Fasseur ('s-Gravenhage, 1980) I,
214-235.&lt;/p&gt;

&lt;p&gt;
&lt;a href=&amp;quot;igedeelte&amp;quot;&gt;I: &lt;/a&gt;D.M.G. Koch, &lt;em&gt;Batig Slot. Figuren uit het Oude Indi&amp;euml;&lt;/em&gt;  (Amsterdam, [I960]) fotokatern.&lt;/p&gt;



&lt;p&gt;F.G. van Baardewijk&lt;/p&gt; 
&lt;dtml-var bwn_footer&gt;</text>
  </biography>
</biodes>

