<biodes version="1.0">
  <fileDesc>
    <title>Paap, Willem Anthony (1856-1923)</title>
    <ref target="http://resources.huygens.knaw.nl/bwn1880-2000/lemmata/bwn4/paap"/>
    <publisher>
      <name>Biografisch Woordenboek van Nederland:1880-2000</name>
      <ref target="http://resources.huygens.knaw.nl/bwn1880-2000"/>
    </publisher>
  </fileDesc>
  <person>
    <idno type="id">paap_4</idno>
    <persName><name type="geslachtsnaam">Paap</name>, Willem Anthony</persName>
    <sex value="1"/>
    <event type="birth" when="1856"/>
    <event type="death" when="1923"/>
    <state type="occupation">schrijver</state>
  </person>
  <biography>
    <graphic url="http://resources.huygens.knaw.nl/bwn1880-2000/lemmata/bwn4/images/images/PAAPWA.jpg"/>
    <text>&lt;dtml-var bwn_header&gt;
 &lt;p class='genealogie'&gt;
  &lt;strong&gt;Paap, Willem Anthony&lt;/strong&gt;, schrijver en jurist (Winschoten 21-10-1856 - Zeist 6-1-1923). 
Zoon van Hindrik Pape (bekend onder de naam Paap),
  molenaarsknecht, en Jacoba Paulina Gravelaar. Gehuwd op 16-6-1897
  met Johanna Margaretha Petronella van der Schalk. Uit dit
  huwelijk werden geen kinderen geboren.
  
&lt;img src=&amp;quot;images/PAAPWA.jpg&amp;quot; align=&amp;quot;right&amp;quot; BORDER=&amp;quot;0&amp;quot; alt=&amp;quot;afbeelding van Paap, Willem Anthony&amp;quot; class=&amp;quot;bwnimg&amp;quot;&gt;
  
  &lt;/p&gt;
&lt;p&gt;'Een prul van het allereerste water' vond Paap achteraf de
    dorpsschool van Winschoten (D'Oliveira). Maar als jongetje
    blonk hij er uit door een helder verstand, en op zijn twaalfde
    mocht hij kwekeling worden. Willem leefde thuis met zijn ouders
    en twee broers aan de grens van de armoede; het kleine loon dat
    hij verdiende was daarom meer dan welkom. Ook op catechisatie
    deed Willem zijn best, de hervormde predikant W. Boekhoudt was
    er zeer over te spreken. Mede door diens steun slaagde Willem
    in 1871 voor het vergelijkend examen dat toegang bood tot de
    Groninger Rijkskweekschool voor Onderwijzers. De eerste sport
    van de maatschappelijke ladder was beklommen. In Groningen
    moest hij vier jaar lang ploeteren onder leiding van strikte
    docenten. Een van hen was Lubbertus Leopold, die Paap de
    grondslagen van de Nederlandse letterkunde bijbracht. Vooral
    het werk van Multatuli werd druk bestudeerd. In juni 1875
    behaalde Willem zijn akte, en een benoeming als hulponderwijzer
    in zijn geboorteplaats volgde meteen. Winschoten was Paap
    echter toch te benauwd. Hij ging elders aan de slag, op scholen
    in Haarlem, Brummen en Apeldoorn. Een zekere rusteloosheid
    kenmerkte hem toen al, en niet minder de drang om, door studie,
    hogerop te komen.&lt;/p&gt;
&lt;p&gt;Paap meende dat zijn toekomst in Amsterdam lag. Na het
    staatsexamen liet hij zich in 1879 - inmiddels 23 jaar oud -
    inschrijven als student in de letteren aan de gemeentelijke
    universiteit. In de collegebanken trof hij studiosi die evenals
    hij een passie voor de schone kunsten hadden. Zo kwam hij in
    contact met de jonge Jacques Perk en Willem Kloos. Wat hen
    evenzeer verenigde was minachting voor de hoogleraren bij wie
    zij college liepen. In hun ogen misten deze verwaande
    droogstoppels elk gevoel voor esthetiek. Paap zou hen in 1884
    op de korrel nemen in de kleine, maar bijtende satire 
    &lt;em&gt;Bombono's&lt;/em&gt;

    , de uitwerking van een voordracht die hij eerder had gehouden
    voor de literaire vereniging 'Flanor', waarvan hij sinds de
    oprichting in juni 1881 lid was. Letterkundige beschouwingen
    van zijn hand waren reeds verschenen in onder andere 
    &lt;em&gt;De Nederlandsche Spectator&lt;/em&gt;

    van Carel Vosmaer. Evenals zijn bentgenoten in 'Flanor' vond
    Paap de vaderlandse literatuur vreselijk oudbakken en
    zelfgenoegzaam. Bij het verkondigen van deze mening zaagde hij
    graag planken van dik hout.&lt;/p&gt;
&lt;p&gt;Een van zijn stukken in de 
    &lt;em&gt;Spectator&lt;/em&gt;

    leverde Paap een waarderende brief op van Multatuli, die hem op
    20 juli 1881 tevens uitnodigde voor een bezoek aan zijn Duitse
    'ballingsoord' Nieder-Ingelheim. Paap deed niets liever, en de
    week in augustus die hij doorbracht bij Eduard Douwes Dekker
    thuis - hij zou er nog vaker komen - veranderde hem voorgoed in
    een onverbiddelijke multatuliaan. Kritiek op de meester zou
    kritiek op hem zijn; Multatuli werd zijn leidsman. Zelfs nam
    hij diens gewoonte over om in plaats van een 'ij' een 'y' te
    schrijven. In 1882 was hij een der initiatiefnemers van het
    comit&amp;eacute; dat Douwes Dekker een nationaal huldeblijk wilde
    aanbieden. (Het werd een lijfrente.)&lt;/p&gt;
&lt;p&gt;Belangrijker was dat Multatuli Paap had gewaarschuwd voor
    'akademische letterkundery': hij zou er onverstandig aan doen
    literatuur als beroep te kiezen. 'Om iets uit de sloot te
    visschen moet men niet in de sloot gaan liggen', schreef
    Multatuli hem (Meijer, 64). Anderen lieten zich eveneens in
    deze trant uit, wat tot gevolg had dat Paap in maart 1882 van
    de letteren naar de rechtenstudie omzwaaide. De keuze lag
    eigenlijk voor de hand, want ondanks alle liefde voor de muzen
    was hij toch in de eerste plaats een praktische jongeman met
    maatschappelijke eerzucht.&lt;/p&gt;
&lt;p&gt;Het bewijs ervan legde Paap af bij de oprichting van 
    &lt;em&gt;De Nieuwe Gids&lt;/em&gt;

    in 1885. Dit tijdschrift was het logische uitvloeisel van de
    onder (Amsterdamse) jongeren heersende onvrede over het sociale
    en literaire klimaat. Paap deed van harte mee en zou zich in
    het bijzonder onderscheiden door zijn zakelijk instinct. Hij
    onderhandelde met uitgever W. Versluys, zocht de papiersoort
    uit, stelde contracten op, en het was vooral aan zijn
    inspanningen te danken dat het eerste nummer van 
    &lt;em&gt;De Nieuwe Gids&lt;/em&gt;

    in oktober 1885 ook werkelijk verscheen.&lt;/p&gt;
&lt;p&gt;Paaps relatie met het blad zou echter van korte duur zijn.
    Als penningmeester mocht hij een succes zijn, over de door hem
    geleverde bijdragen waren mederedacteuren als Frank van der
    Goes en Frederik van Eeden aanzienlijk minder te spreken.
    Slechts een - tamelijk vervelend - opstel over het Romeinse
    recht kreeg hun goedkeuring; andere werden zonder pardon
    afgewezen. Onvermijdelijk leidde dit tot ergernis. Paap hield
    de eer aan zich en trad in de tweede jaargang van het
    tijdschrift uit de redactie. Hij overwoog nog even met de in
    Den Haag woonachtige literator Frans Netscher een nieuw blad op
    te zetten, maar verbeet ten slotte zijn teleurstelling door
    zich energiek op zijn juridische studie toe te leggen. Op 5
    april 1887 deed hij zijn doctoraal, en reeds drie maanden erna,
    op 8 juli 1887, promoveerde hij op een proefschrift, getiteld 
    &lt;em&gt;Artikel 1650 Burg. Wetb.&lt;/em&gt;
&lt;/p&gt;
&lt;p&gt;Paap, klein, gedrongen en voorzien van een stevige knevel,
    vestigde zich als advocaat aan de Leliegracht in Amsterdam;
    later, vanaf eind 1887, woonde hij op de Leidsekade. In een
    vraaggesprek zou hij eens verklaren: 'Toen ik advocaat werd,
    was ik een idealistisch menschje, dat van de maatschappij
    helemaal niets wist' (D'Oliveira). Maar noch zijn idealisme
    noch zijn onwetendheid moet worden overdreven. Hij koesterde
    enige sympathie voor het socialisme en was actief in de
    beweging voor het algemeen kiesrecht. Bovendien verdedigde hij
    kunstbroeders die zich wegens smaad de woede van het gezag op
    de hals hadden gehaald. Pro deo werkte hij echter niet; zijn
    cli&amp;euml;nten, ook de armlastige, kregen gepeperde rekeningen,
    en zijn maatschappelijke betrokkenheid kende duidelijk
    grenzen.&lt;/p&gt;
&lt;p&gt;Wel hield Paap zich met hart en ziel bezig met de
    nalatenschap van Douwes Dekker, die in februari 1887 was
    overleden, en met het lot van diens tweede vrouw, Mimi. Paap
    was de ridder in het juridische steekspel omtrent het
    eigendomsrecht op Multatuli's correspondentie, die uiteindelijk
    in Mimi's bezit kwam. Bij de latere publikatie van deze 
    &lt;em&gt;Brieven&lt;/em&gt;

    stond hij haar met raad en daad terzijde. Hun relatie was
    echter meer dan een puur zakelijke, want de veel oudere Mimi
    Douwes Dekker-Hamminck Schepel zou eind 1887, samen met haar
    pleegzoon Wouter, bij Paap intrekken en gedurende tien jaar
    diens leven delen. Willem noemde haar 'Mamaatje'.&lt;/p&gt;
&lt;p&gt;Financieel ging het Paap steeds beter, ook al omdat hij
    juridisch adviseur werd van een aantal Amsterdamse instellingen
    en verenigingen. Zijn ambitie een groot schrijver te worden gaf
    hij intussen niet op. Douwes Dekker had hem steeds voorgehouden
    dat men geen romans v&amp;oacute;&amp;oacute;r het veertigste levensjaar
    dient te publiceren. Men moest eerst leren begrijpen hoe de
    wereld in elkaar zit en er pas dan over schrijven. In 1896 werd
    Paap veertig en prompt liet hij een tweedelige roman het licht
    zien, 
    &lt;em&gt;Jeanne Collette&lt;/em&gt;

    . Het boek deed nogal wat stof opwaaien, omdat het zou zijn
    gericht tegen de bekende joodse bankier en filantroop A.C.
    Wertheim. Paap gaf erin blijk van antisemitisme, schreven ook
    latere critici, van wie zijn biograaf J. Meijer de bekendste
    (en subjectiefste) is. Zelf wees hij alle beschuldigingen
    vierkant van de hand, al erkende hij, misschien onverstandige
    dingen in het voorwoord van zijn boek te hebben gezegd. Men
    stuit er inderdaad op deze zinsnede: 'wat de negentiende eeuw,
    de dollareeuw, voor vuilst heeft gebaard, het is, 't zij jood
    geboren dan of jood van ziel'.&lt;/p&gt;
&lt;p&gt;Tot zijn verdediging kan hoogstens worden opgemerkt dat het
    voorwoord niet representatief voor de inhoud van 
    &lt;em&gt;Jeanne Collette&lt;/em&gt;

    is, en dat Paap in de loop van zijn leven tirades tegen tal van
    groepen afstak. Behalve bij vlagen antisemiet, was hij onder
    meer anti-Amerikaans, anti-rooms en tegen de esthetiek die door
    de Tachtigers werd belichaamd. Hij zat nu eenmaal vol grieven
    van allerhande aard en was 'nooit heelemaal in rust, nooit
    heelemaal in vrede met zich en de wereld' (De Goede, 45). Zijn
    scherpste pijlen richtte hij op eenieder die het waagde te
    twijfelen aan Douwes Dekkers groot- en goedheid, iets wat
    bijvoorbeeld Lodewijk van Deyssel in 1891 deed in een onder het
    pseudoniem 'A.J.' verschenen polemische brochure.&lt;/p&gt;
&lt;p&gt;Paap zag de bevestiging van zijn eigen gelijk in het
    tamelijk snelle verval van de Beweging van Tachtig en 
    &lt;em&gt;De Nieuwe Gids&lt;/em&gt;

    : de door beroepskunstenaars opgevoerde eredienst van Het Woord
    was pathetisch geworden. Om dit te onderstrepen publiceerde hij
    in 1898 
    &lt;em&gt;Vincent Haman&lt;/em&gt;

    , zijn enige werk van blijvende waarde. Menno ter Braak, die
    halverwege de jaren dertig de heruitgave ervan stimuleerde,
    beweerde ter inleiding dat het boek Paap moest zijn 'ontsnapt',
    zo onvergelijkelijk veel beter dan de rest van zijn oeuvre was
    het, zo knap geconstrueerd als sleutelroman. Maar ook als men
    niet precies zou weten wie wie is in 
    &lt;em&gt;Vincent Haman&lt;/em&gt;

    , is het te genieten als een geslaagde, deels spottende, deels
    sentimentele weergave van het Amsterdamse letterkundige leven
    in het laatste kwart van de negentiende eeuw, toen de eens
    opstandige generatie op haar beurt establishment werd en de
    anderen haar normen probeerde op te leggen. Tevens moest uit
    het boek worden begrepen dat de titelheld - lees: Lodewijk van
    Deyssel - artistiek en moreel op een aanzienlijk lager plan
    stond dan de door Paap aanbeden Multatuli. Als een der weinigen
    in de Nederlandse letterkunde bewees hij hoe dodelijk trefzeker
    de satire kan zijn.&lt;/p&gt;
&lt;p&gt;Paap beweerde voorts alleen te geloven in romans die 'naar
    het leven' zijn gemodelleerd; van het l'art pour l'art wilde
    hij niets meer weten. Ook in zijn latere werk, vooral in 
    &lt;em&gt;De doodsklok van het Damrak&lt;/em&gt;

    uit 1908, waarin hij, goed gedocumenteerd, stelling nam tegen
    gewetenloze speculanten, is derhalve volop 'straatrumoer' te
    horen. Paap had er enig succes mee, maar als een belangrijk
    schrijver zou hij toch niet worden erkend. Dat zat hem
    buitengewoon dwars en had mede tot gevolg dat hij, nog feller
    dan voorheen, gevestigde namen in de vaderlandse literatuur
    ging veroordelen. Zij deugden eigenlijk geen van allen,
    z&amp;eacute;ker niet als ze behoorden tot of de invloed hadden
    ondergaan van de Beweging van Tachtig met haar 'pommade van
    muskusdieren'. Het gros der literatoren leed volgens hem aan
    ernstige vormen van komedianterij.&lt;/p&gt;
&lt;p&gt;Maatschappelijk hoefde Paap zich al lang geen zorgen te
    maken. Zijn praktijk floreerde, en na zijn verstandshuwelijk in
    1897 met Johanna van der Schalk, de dochter van een
    gefortuneerde Schiedamse industrieel en Mimi's achternicht, kon
    hij de advocatuur zelfs vaarwel zeggen om zich volledig op
    leven en letterkunde te concentreren. Het echtpaar zou vanaf
    1901 elf jaar op verschillende plaatsen in Duitsland
    verblijven, en Paap bleef de pen hanteren. Behalve 
    &lt;em&gt;De doodsklok van het Damrak&lt;/em&gt;

    produceerde hij nog de, oorspronkelijk in het Duits geschreven,
    roman 
    &lt;em&gt;Max Dannenberg&lt;/em&gt;

    (1906) en 
    &lt;em&gt;De kapelaan van Liestermonde&lt;/em&gt;

    (1910), waarin hij zijn antipapisme de vrije teugel liet. Maar
    net zo min als zijn twee toneelspelen, 
    &lt;em&gt;Koningsrecht&lt;/em&gt;

    (1900) en 
    &lt;em&gt;Een gracht-idylle&lt;/em&gt;

    (1908), waren ze van behoorlijk niveau.&lt;/p&gt;
&lt;p&gt;Na zijn definitieve terugkeer naar Nederland in 1912 - hij
    zou telkenmale verhuizen, van Den Haag naar Amsterdam en ten
    slotte naar 't Gooi - vernam men nog slechts weinig van Paap.
    Hij was uitgeschreven en werd, zo al niet geheel vergeten, in
    de literatuurgeschiedenis bijgezet als een weerbarstig talent,
    wiens 
    &lt;em&gt;Vincent Haman&lt;/em&gt;

    een uitschieter was geweest. Als geen ander ridiculiseerde hij
    de uitwassen van Tachtig. Tegelijk dacht hij voortdurend te
    worden dwarsgezeten door lieden die zich niet, evenals hij, uit
    de diepte van Winschoten omhoog hadden moeten werken naar
    naamsbekendheid. In 
    &lt;em&gt;Vervlogen jaren&lt;/em&gt;

    (247) memoreert Frans Erens dat Paap 'iets schuchters en
    brutaals tegelijk' had; de kenmerken van een eerzuchtige
    provinciaal die zowel maatschappelijk als artistiek hoopte te
    slagen, maar in het een noch het ander vrede vond. Paap leek
    eeuwig in de contramine, een satiricus die zichzelf te ernstig
    nam.&lt;/p&gt;
&lt;p&gt;
  &lt;a href='agedeelte'&gt;A: &lt;/a&gt;Handschriften en een kleine collectie brieven van Paap
  bevinden zich in het Nederlands Letterkundig Museum en
  Documentatiecentrum te 's-Gravenhage.&lt;/p&gt;
&lt;p&gt;
  &lt;a href='pgedeelte'&gt;P: &lt;/a&gt;
  De belangrijkste werken van Paap zijn in de tekst
    genoemd.
&lt;/p&gt;
&lt;p&gt;
  &lt;a href='lgedeelte'&gt;L: &lt;/a&gt;Interview door E. d'Oliveira jr., in 
  &lt;em&gt;De Telegraaf&lt;/em&gt;

  , 18-12-1908 (av. bl.). Als bijlage opgenomen in het hierna
  genoemde werk van Meijer, 401-411; Menno ter Braak, 'Paapsche
  sympathie&amp;euml;n', in 
  &lt;em&gt;Forum&lt;/em&gt;

  2 (1933) 743-756, ook in idem, 
  &lt;em&gt;Verzameld werk&lt;/em&gt;

  III (Amsterdam, 1949) 429-441; Frans Erens, 
  &lt;em&gt;Vervlogen jaren&lt;/em&gt;

  [1938]. Bezorgd en van aant. voorzien door Harry G.M. Prick
  (Amsterdam, 1989) 243-249; Barend de Goede, 
  &lt;em&gt;Willem Paap. Het paard van Troje&lt;/em&gt;

  (Utrecht [1946]); 
  &lt;em&gt;De geschiedenis van De Nieuwe Gids&lt;/em&gt;

  . Brieven en documenten bijeengebracht door G.H. 's-Gravesande
  (Arnhem, 1955), Supplement (Arnhem, 1961); J. Meijer, 
  &lt;em&gt;Willem Anthony Paap, 1856-1923. Zeventiger onder de
  Tachtigers. Het levensverhaal van een vergetene&lt;/em&gt;

  (Amsterdam, 1959); Garmt Stuiveling, 'De derde Paap', in idem, 
  &lt;em&gt;Vakwerk. Twaalf studies in literatuur&lt;/em&gt;

  (Zwolle, 1967) 270-277; Max Pam, 'Vincent Haman van Willem Paap',
  in 
  &lt;em&gt;NRC Handelsblad&lt;/em&gt;

  , 14-10-1983; J. Meijer, '''Als een vriendenkring bij
  elkander...''. Het verschijnen van Vincent Haman in 1898', in 
  &lt;em&gt;Het Oog in 't Zeil&lt;/em&gt;

  2 (1985) 6 (aug.) 1-10; Lisette Lewin, ''Je zaagt kurk'', in 
  &lt;em&gt;de Volkskrant&lt;/em&gt;

  , 7-9-1985; Michell Boll, 'Waarom Willem Paap geen Tachtiger
  was', in 
  &lt;em&gt;Bzzlletin&lt;/em&gt;

  14 (1985) 129 (okt.) 71-82; Atte Jongstra, 
  &lt;em&gt;De multatulianen: 125 jaar Multatuli-verering en
  Multatuli-hulde&lt;/em&gt;

  (Amsterdam, 1985).&lt;/p&gt;

&lt;a href='igedeelte'&gt;I: &lt;/a&gt;  J. Meijer, 
  &lt;em&gt;Willem Anthony Paap, 1856-1923. Zeventiger onder de
  Tachtigers. Het levensverhaal van een vergetene&lt;/em&gt;

  (Amsterdam, 1959) afbeelding tegenover pagina 192. [Paap omstreeks 1900].&lt;/p&gt;


&lt;p&gt;A. Lammers&lt;/p&gt; 
&lt;dtml-var bwn_footer&gt;</text>
  </biography>
</biodes>

