<biodes version="1.0">
  <fileDesc>
    <title>Schilperoort, Anne Peter (1919-1990)</title>
    <ref target="http://resources.huygens.knaw.nl/bwn1880-2000/lemmata/bwn5/schilper"/>
    <publisher>
      <name>Biografisch Woordenboek van Nederland:1880-2000</name>
      <ref target="http://resources.huygens.knaw.nl/bwn1880-2000"/>
    </publisher>
  </fileDesc>
  <person>
    <idno type="id">schilper</idno>
    <persName><name type="geslachtsnaam">Schilperoort</name>, Anne Peter</persName>
    <sex value="1"/>
    <event type="birth" when="1919"/>
    <event type="death" when="1990"/>
    <state type="occupation">musicus</state>
  </person>
  <biography>
    <graphic url="http://resources.huygens.knaw.nl/bwn1880-2000/lemmata/bwn5/images/images/schilper.jpg"/>
    <text>&lt;dtml-var bwn_header&gt;
 &lt;p class='genealogie'&gt;
  &lt;strong&gt;Schilperoort, Anne Peter&lt;/strong&gt;, jazzmusicus en orkestleider ('s-Gravenhage 4-11-1919 - Leiderdorp (Z.-H.) 17-11-1990). 
Zoon van Gijsbert Schilperoort, leraar en later directeur van
  een handelsdagschool, en Anna Petronella Burgdorffer. Gehuwd op
  14-7-1945 met Xenia Mary Karelson (geb. 1924). Uit dit huwelijk
  werden 2 zoons geboren. Na echtscheiding (3-2-1950) op 18-12-1969
  gehuwd met Johanna Christina Sparenburg (geb. 1930). Dit huwelijk
  bleef kinderloos.
  

  
  &lt;/p&gt;
&lt;p&gt;
  &lt;img class='bwnimg' BORDER='0' align='right' src='images/schilper.jpg' alt='afbeelding van Schilperoort, Anne Peter'&gt;Zijn eerste muziekonderricht kreeg Peter Schilperoort in de
    gebruikelijke vorm van pianolessen. Maar al na twee jaar kwam
    hieraan een einde. Hij bleek een muzikale autodidact, die, na
    vroege experimenten met mondharmonica en blokfluit, zichzelf
    verscheidene andere instrumenten leerde bespelen. Toen hij
    leerling was van de Haagse Dalton-HBS - de school van zijn
    vader -, wist hij als zestienjarige gitarist een plaats te
    verwerven in een bestaand orkestje. De klarinettist van dit
    ensemble maakte hem wegwijs op een voor 17,50 aangeschafte
    klarinet, een nadien zorgvuldig gekoesterde mascotte.&lt;/p&gt;
&lt;p&gt;Na het eindexamen HBS-B volgde Schilperoort de MTS in
    Haarlem. Daar bleek spoedig zijn grote belangstelling voor de
    techniek, waarbij, meer dan de uitwerking van minutieuze
    details, het verloop van processen hem boeide. Een ontmoeting
    met de gitarist en latere journalist Otto Gobius bracht de
    jonge Schilperoort in 1938 in contact met het Haagse ensemble
    'The Bouncers'. Via dit gezelschap en andere Haagse bands kwam
    hij in 1939 terecht bij de 'Swing Papa's', een
    semi-professioneel orkest met nationale faam, dat zich vooral
    toelegde op de muziek van Duke Ellington. Was Schilperoorts
    muzikale interesse aanvankelijk vooral gericht op de zogeheten
    Chicago School en de vroeg gestorven, legendarische
    klarinettist Frank Teschemacher, sindsdien luisterde hij ook
    naar Barney Bigard. Een echt idool heeft Schilperoort overigens
    nooit gehad, al zou hij later, ten behoeve van een artikel in
    de Amerikaanse 
    &lt;em&gt;Encyclopedia of Jazz&lt;/em&gt;

    van 1960, de klarinettisten Omer Simeon, Benny Goodman en Buddy
    DeFranco als bewonderde voorbeelden noemen.&lt;/p&gt;
&lt;p&gt;Eind 1941, tijdens de Duitse bezetting, maakte Peter
    Schilperoort met de 'Swing Papa's' zijn eerste plaatopnamen,
    als gitarist en klarinettist. Ondanks naamsverandering in
    'Slingervaders' of 'Residentie Dansorkest' nam de
    werkgelegenheid voor de 'Swing Papa's' af, en uiteindelijk werd
    het orkest in 1943 opgeheven. Schilperoort ging vervolgens
    gitaar spelen in ensembles die Hawaii- en Spaanse muziek
    brachten, een repertoire dat, in tegenstelling tot de
    'negro&amp;iuml;de en plutocratische' jazz, w&amp;egrave;l door de
    Duitsers werd toegestaan.&lt;/p&gt;
&lt;p&gt;Intussen had Schilperoort het MTS-diploma behaald en was hij
    in 1941 begonnen aan een studie werktuigbouwkunde aan de
    Technische Hoogeschool te Delft. Toen hij in maart 1943
    behoorde tot de studenten die weigerden de door de bezetter
    gevergde loyaliteitsverklaring te tekenen, zag hij zich echter
    gedwongen deze studie te onderbreken. Schilperoort werd
    beroepsmuzikant en kwam in dienst bij het dansorkest van Klaas
    van Beeck, dat radio-uitzendingen verzorgde. Daarnaast gaf hij
    klarinetles in Den Haag. Hierbij profiteerde Schilperoort van
    zijn aangeboren vermogen in korte tijd de essentie van waar hij
    mee bezig was te doorgronden en die aan anderen uit te leggen.
    Op die manier compenseerde hij zijn eigen technische
    tekortkomingen. Met een huisgenoot, de pianist en fotograaf
    Frans Vink, werden plannen gemaakt voor een naoorlogs
    jazzinstituut: voorlopig, ter herkenning, 'Swing College'
    genoemd. Ook Schilperoort moest in de laatste maanden van de
    bezetting alles aanpakken om in leven te blijven. Zo werkte hij
    onder meer als opschepper bij de Haagse Centrale Keuken. Tevens
    repeteerde hij zoveel mogelijk met Vink om bij de spoedig
    verwachte bevrijding over een up-to-date repertoire te
    beschikken.&lt;/p&gt;
&lt;p&gt;Op zaterdag 5 mei 1945 trad de band van Vink en Schilperoort
    voor het eerst in de openbaarheid als 'The Quartet of the Dutch
    Swing College'. Gitarist Otto Gobius voegde zich erbij, en
    vervolgens trok men met nog enkele collega's voor een half jaar
    naar de 'Canada Club' in Apeldoorn. Deze samenstelling bood de
    mogelijkheid om, naast swingrepertoire, ook jazzmuziek in
    Chicagostijl en stukken van Ellington te spelen. Met enkele
    wijzigingen in de bezetting en onder leiding van Peter
    Schilperoort nam 'The Orchestra of the Dutch Swing College',
    zoals de zesmans formatie was gaan heten, in 1946 deel aan het
    concours van de 'Hot Club de Belgique' in Brussel en werd daar
    winnaar.&lt;/p&gt;
&lt;p&gt;Een jaar later werd de band uitgenodigd voor het slotfeest
    van het Brusselse filmfestival. Daar hoorde Schilperoort het
    Parijse orkest van Claude Luter - met Boris Vian op trompet -
    spelen. Het viel hem op dat deze Fransen een duidelijke
    muzikale richting hadden gekozen, namelijk die van de oude
    New-Orleansmuziek. Schilperoort besloot iets dergelijks te
    doen. In een nieuwe samenstelling van trompet, trombone, twee
    klarinetten, plus een viermans ritmesectie werd nu gekozen voor
    &amp;eacute;&amp;eacute;n stijlopvatting: de vaak als 'dixieland'
    aangeduide Oude Stijl. Goed ingestudeerde collectieven en vrije
    solo's werden het handelsmerk van Peter Schilperoorts 'Dutch
    Swing College Band' (DSC-band). Het jazzinstituut dat hem voor
    ogen had gestaan, is nooit werkelijkheid geworden; de band die
    de naam ervan voerde des te meer.&lt;/p&gt;
&lt;p&gt;Radio-uitzendingen - via de Wereldomroep - en opnamen voor
    de eerste handelsplaten - onder het label Decca - volgden in
    1948. De DSC-band reisde naar Belgi&amp;euml; en naar
    Groot-Brittanni&amp;euml;, waar het jaar daarop wederom
    plaatopnamen werden gemaakt. Internationaal bekende
    jazzsolisten als Sidney Bechet, Oran 'Hot Lips' Page, Albert
    Nicholas of Nelson Williams lieten zich door Schilperoort en de
    zijnen begeleiden. In 1952 kon de zevende verjaardag van de
    band worden gevierd met het eerste live-optreden van een
    Nederlands jazzorkest op de televisie.&lt;/p&gt;
&lt;p&gt;Op dat moment had de DSC-band formeel nog steeds de
    amateurstatus, want de meeste leden waren student en dus niet
    steeds beschikbaar. In 1953 pakte Schilperoort zijn tijdens de
    Duitse bezetting afgebroken studie werktuigbouwkunde weer op.
    In september 1955 nam hij afscheid van zijn orkest en trad in
    dienst bij de vliegtuigfabriek Fokker. Op 3 juli 1956 behaalde
    hij het ingenieursdiploma. Maar ondanks zijn fascinatie voor
    luchtvaart en het vliegbrevet dat hij op zak had, vergde de
    routine van een achturige werkdag te veel van een man als
    Schilperoort, die gewend was in nachtelijke uren jazzmuziek te
    spelen.&lt;/p&gt;
&lt;p&gt;In 1959 nam Schilperoort ontslag bij Fokker om zich aan
    hobby's als fotografie en zeilen te wijden. Ook was hij
    beschikbaar als ambulant muzikant. Soms trad hij op met de
    DSC-band, die onder leiding van pianist Joop Schrier was
    verdergegaan. Vaker speelde hij met een eigen kwartet of
    kwintet, dat enige malen voor de radio optrad en een reeks EP's
    (45-toeren platen met verlengde speelduur) opnam. Zo kwam
    Schilperoort in contact met muzikanten van een jongere
    generatie en met modernere opvattingen dan de zijne. De
    bebopstijl was aan hem echter niet besteed; zijn voorkeur bleef
    uitgaan naar de traditionele speeltrant. Toen
    gitarist-banjo-ist Arie Ligthart van de DSC-band, die al
    jarenlang de zakelijke belangen van het orkest behartigde,
    voorstelde om mee te profiteren van de 'Trad-boom' (de
    herleefde belangstelling voor jazzmuziek in Oude Stijl), die
    Groot-Brittanni&amp;euml; overspoelde, en van de DSC-band een
    professionele formatie te maken, was Schilperoort graag bereid
    de muzikale leiding weer op zich te nemen.&lt;/p&gt;
&lt;p&gt;Vanaf 1960 waren Schilperoort en zijn collega's - onder wie
    vele nieuwe gezichten - beroepsmusici. Jaren van tournees naar
    alle werelddelen volgden: drie maanden door Zuid-Amerika,
    concertreizen naar Nieuw-Zeeland, Australi&amp;euml;, Oost- en
    Zuid-Afrika, Thailand, Maleisi&amp;euml;, alsmede optredens op de
    inmiddels vertrouwde Europese podia. Tussen 1963 en 1967 was de
    DSC-band wekelijks te horen op het illegale radiostation
    'Veronica', in door het sigarettenmerk 'North State'
    gesponsorde uitzendingen. In de jaren zestig en zeventig
    beleefden Schilperoort en de zijnen hun gouden tijd. Nadat het
    met platenmaatschappij Philips tot een breuk was gekomen,
    bracht de band sinds mei 1970 zijn opnamen zelfs op een eigen
    DSC-label uit. Samenwerking met blueszanger Jimmy Witherspoon,
    pianist Teddy Wilson, trompettist Billy Butterfield en
    accordeonist Johnny Meyer leverde - zeker muzikaal gesproken -
    uitstekende resultaten op, maar de voortdurende
    distributieproblemen deden de onderneming zakelijk mislukken.
    Te gretig was Schilperoort ingegaan op onjuiste adviezen, zoals
    hij wel vaker gemakkelijk te be&amp;iuml;nvloeden was. Na 1980
    speelde de band weer voor het Philipslabel.&lt;/p&gt;
&lt;p&gt;Peter Schilperoort was een man van tegenstellingen. Hij
    combineerde een neiging tot slordigheid - ook in de sociale
    omgang - met perfectionisme waar het zijn muziek betrof,
    onverschilligheid met hartelijkheid, kribbigheid met
    vriendelijkheid. Voor zijn omgeving was het dan ook niet altijd
    eenvoudig met hem op te trekken, al had men respect voor zijn
    ongewoon brede belangstelling. Medemuzikanten omschreven
    Schilperoort wel als egocentrisch, hoewel hij anderen ruime
    kansen bood naar voren te treden. Problemen met zijn gezondheid
    - eerst de spieraanhechtingen aan zijn vingers, later een
    virusaandoening - maakten hem het spelen vaak moeilijk en
    belemmerden hem bij het reizen. Na een hernieuwde aanval van de
    virusziekte, in het midden van de jaren tachtig, kon hij zelfs
    niet langer klarinet spelen. Zijn laatste optredens in het
    openbaar waren voornamelijk als gitarist, op dezelfde wijze als
    hij eens zijn loopbaan was begonnen.&lt;/p&gt;
&lt;p&gt;Peter Schilperoorts grootste verdienste ligt niet op het
    instrumentale vlak, maar in zijn rol van oprichter, instructeur
    en stimulator van Nederlands internationaal bekendste
    jazzensemble. Decennialang wist hij 'The Dutch Swing College
    Band' bijeen te houden, op een onveranderlijk hoog niveau en
    steeds met zijn eigen muzikale integriteit als voornaamste
    graadmeter. Schilperoort was 'een jazzamateur in de ware zin',
    zoals op zijn crematie werd gezegd.&lt;/p&gt;
&lt;p&gt;
  &lt;a href='agedeelte'&gt;A: &lt;/a&gt;Documentatie betreffende A.P. Schilperoort bij het
  Nederlands Jazz Archief te Amsterdam.&lt;/p&gt;
&lt;p&gt;
  &lt;a href='pgedeelte'&gt;P: &lt;/a&gt;Discografie: W.A. Eschauzier, 'The Swing Papa's, 1935-1943.
    Discografie', in 
    &lt;em&gt;Doctor Jazz&lt;/em&gt;

    nr. 8 (april 1964); 
    &lt;em&gt;The Dutch jazz &amp;amp; blues discography, 1916-1980&lt;/em&gt;

    . Onder eindred. van Wim van Eyle ([Utrecht] 1981) 71-79,
    195-196, 210-211.&lt;/p&gt;
&lt;p&gt;
  &lt;a href='lgedeelte'&gt;L: &lt;/a&gt;Behalve necrologie&amp;euml;n op 19-11-1990 o.a. in 
  &lt;em&gt;Algemeen Dagblad&lt;/em&gt;

  , 
  &lt;em&gt;De Telegraaf&lt;/em&gt;

  , 
  &lt;em&gt;Haagsche Courant&lt;/em&gt;

  , 
  &lt;em&gt;NRC Handelsblad&lt;/em&gt;

  en 
  &lt;em&gt;Trouw&lt;/em&gt;

  : 
  &lt;em&gt;Rhythme&lt;/em&gt;

  , 15-9-1955, 15-7-1956 en okt./nov. 1958; 'Dutch Swing College
  naar wereldsucces?', in 
  &lt;em&gt;Haagsch Dagblad&lt;/em&gt;

  , 7-12-1959; interview door Rob van den Dobbelsteen, in 
  &lt;em&gt;Het Parool&lt;/em&gt;

  , 13-8-1977 (PS); 
  &lt;em&gt;Jazz &amp;amp; ge&amp;iuml;mproviseerde muziek in Nederland&lt;/em&gt;

  . Onder eindred. van Wim van Eyle (Utrecht [etc.] 1978) 139; Hans
  Langeweg, '35 jaar Dutch Swing College Band', in 
  &lt;em&gt;Doctor Jazz Magazine&lt;/em&gt;

  nr. 92 (juni 1980) 45-47; interview door Henk Kleinhout, in 
  &lt;em&gt;Jazz Nu&lt;/em&gt;

  10 (1987/1988) 394-397; Yvo van Holtz, 'Het D.S.C. op herhaling',
  in 
  &lt;em&gt;Doctor Jazz Magazine&lt;/em&gt;

  nr. 132 (mrt. 1991) 40-42; 
  &lt;em&gt;Dutch Swing College Band&lt;/em&gt;

  [Brochure met foto's] (Z.pl. 1993)&lt;/p&gt;
&lt;p&gt;
  &lt;a href='igedeelte'&gt;I: &lt;/a&gt;

  Algemene Muziek Encyclopedie. Onder hoofdred. van J. Robijns en
  M. Zijlstra XI (Weesp 1983) 74 [Schilperoort in
  1981].&lt;/p&gt;
&lt;p&gt;Lex Lammen&lt;/p&gt; 
&lt;dtml-var bwn_footer&gt;</text>
  </biography>
</biodes>

