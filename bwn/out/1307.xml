<biodes version="1.0">
  <fileDesc>
    <title>Niet, Hein van der (1901-1975)</title>
    <author>Henk van Gelder</author>
    <ref target="http://resources.huygens.knaw.nl/bwn1880-2000/lemmata/bwn6/niethde"/>
    <date when="2003-08-08"/>
    <publisher>
      <name>Biografisch Woordenboek van Nederland:1880-2000</name>
      <ref target="http://resources.huygens.knaw.nl/bwn1880-2000"/>
    </publisher>
  </fileDesc>
  <person>
    <idno type="id">niethde</idno>
    <persName><name type="geslachtsnaam">Niet</name>, Hein van der</persName>
    <sex value="1"/>
    <event type="birth" when="1901"/>
    <event type="death">1975)</event>
    <state type="occupation">acteur</state>
  </person>
  <biography>
    <graphic url="http://resources.huygens.knaw.nl/bwn1880-2000/lemmata/bwn6/images/images/NIETHDE.jpg"/>
    <text>&lt;dtml-var bwn_header&gt;
 &lt;p class=&amp;quot;genealogie&amp;quot;&gt;

&lt;strong&gt;Niet, Hein van der&lt;/strong&gt; (artiestennamen &lt;b&gt;
Frits van Dongen&lt;/b&gt; en &lt;b&gt;
Philip Dorn&lt;/b&gt;), acteur 
(Scheveningen 30-9-1901 - Los Angeles (Californi&amp;euml;,
Verenigde Staten) 9-5-1975). Zoon van Leenderd
van der Niet, schoenmaker, en Femia Schijf, dienstbode. Gehuwd op
23-11-1921 met Cornelia Maria Twilt (1901-1976). Uit dit huwelijk
werden 1 zoon en 1 dochter geboren. Na echtscheiding (21-5-1930)
gehuwd op 30-11-1933 met Marianne van Dam (1903-1997), actrice. Na
echtscheiding (1-11-1937) opnieuw met haar gehuwd op 13-7-1939.
Beide huwelijken bleven kinderloos. 



&lt;/p&gt;
&lt;img src=&amp;quot;images/NIETHDE.jpg&amp;quot; align=&amp;quot;right&amp;quot; BORDER=&amp;quot;0&amp;quot; alt=&amp;quot;afbeelding van Niet, Hein van der&amp;quot; class=&amp;quot;bwnimg&amp;quot;&gt;

&lt;p&gt;
Niets wees erop dat Hein van der Niet acteur zou worden. Hij was
het vierde van tien kinderen uit een godvrezend schoenlappersgezin,
waar de Statenbijbel wet was en sport en spel volstrekt taboe
waren. Zijn moeder was een volgelinge van de Nederlands-hervormde
predikant J.P. Paauwe. Zij stelde het huis zelfs beschikbaar voor
bijbelbijeenkomsten met andere aanhangers van diens uiterst
orthodoxe leer. Vader Van der Niet ging weliswaar ter kerke bij een
iets minder 'precieze' dominee, maar voegde zich naar de
geloofsopvattingen van zijn vrouw. Voor de kinderen gold zodoende
een streng regime, dat in het teken stond van Gods straffende
hand.
&lt;/p&gt;
&lt;p&gt;
Toch bleek dat Hein zich al op de lagere school en op de
knapenvereniging aangetrokken voelde tot het declameren van
gedichten en bijbelverhalen. Hij maakte indruk met zijn gepolijste,
ietwat geaffecteerde voordracht, zijn al vroeg gebronsde stemgeluid
en zijn rijzige gestalte. Maar aanvankelijk bleef hij gehoorzaam
aan de regels die thuis golden, en ook koos hij het vak van
schoenmaker, net als zijn vader. Op zijn vijftiende kon hij echter
geen weerstand meer bieden aan de wereldse verlokkingen. Hij werd
lid van de Scheveningse amateurtoneelvereniging 'Tot Onderling
Vermaak' en raakte al snel verslingerd aan schmink, kostuums,
schijnwerpers en de meisjes in het publiek. Zijn moeder zei hardop
haar zoon voortaan te verdoemen, omdat hij de kant van Satan had
gekozen.
&lt;/p&gt;
&lt;p&gt;
Wat dit voor hem betekende, heeft Van der Niet nooit openlijk
gezegd. Wel is duidelijk dat hij zich van haar woorden niets heeft
aangetrokken. Hij voelde zich thuis bij het toneel, ging op kamers
wonen en werd een actief toneelamateur in Den Haag en omstreken. Om
in zijn onderhoud te voorzien hield Van der Niet er intussen een
eigen schoenmakerspraktijkje op na. Al op zijn twintigste trouwde
hij met de zeilmakersdochter Cornelia Twilt, die hij via het
amateurtoneel had leren kennen. Zeven maanden later werd hun eerste
kind geboren.
&lt;/p&gt;
&lt;p&gt;
Steeds vaker ging Van der Niet zich bedienen van de
artiestennaam Frits van Dongen. Hij deed dat niet alleen om afstand
te nemen van het gelovige milieu waaruit hij afkomstig was, en van
zijn eigen Haagse schoenmakerswinkeltje, maar ook omdat hij vond
dat een acteur een zwierige naam moest hebben. Op voorspraak van de
zangeres en actrice Toutie Weber, die hem bij 'Tot Onderling
Vermaak' had zien spelen, maakte Van Dongen omstreeks 1923 als
beginnende twintiger zijn entree bij het beroepstoneel. Eerst trad
hij nog op in ambulante groepjes, &amp;eacute;&amp;eacute;n keer met een eigen
ensemble 'Kunst voor Alles', en in 1926 bij het Vereenigd Haagsch
Tooneel van regisseur Jef Martens. Van Dongen paste wonderwel in
het Haagse societytoneel van die dagen. Zijn knappe voorkomen en
verzorgde voordracht maakten hem bij uitstek geschikt voor het
spelen van jonge minnaars en zonen van beteren huize. Met Van
Dongens huwelijk verliep het intussen minder goed. Na de geboorte
van een tweede kind in 1926 ontstond er een verwijdering tussen
beide echtelieden. Van Dongen was steeds minder vaak thuis. In
datzelfde jaar maakte hij lange tournees, onder meer naar
West-Indi&amp;euml; met De Haeghespelers van Eduard Verkade, waarbij
hij zich onderweg de aandacht van jonge bewonderaarsters met
graagte liet welgevallen. Toen hij in 1928 naar Berlijn vertrok in
de hoop op een internationale filmcarri&amp;egrave;re, verhuisde zijn
vrouw met de kinderen naar Rotterdam. In mei 1930 werd de
echtscheiding uitgesproken.
&lt;/p&gt;
&lt;p&gt;
Een paar maanden later, tijdens een tournee door
Nederlands-Indi&amp;euml; met een gezelschap onder leiding van Anton
Verheyen, begon Van Dongen een verhouding met de in dat ensemble
debuterende Marianne van Dam. Hun huwelijk volgde in 1933, toen zij
beiden verbonden waren aan een gezelschap van Cor Ruys.
&lt;/p&gt;
&lt;p&gt;
Zijn eerste filmrol speelde Van Dongen het jaar daarop, als de
tegen het gezag rebellerende zoon in 
&lt;em&gt;Op hoop van zegen&lt;/em&gt; van Herman Heijermans. Hoewel diens
knoestige arbeiderstaal niet zijn sterkste kant was, viel hij wel
op door de natuurlijke, niet-toneelmatige manier waarop hij zich
voor de camera bewoog. Spoedig verschafte de snel opkomende
Nederlandse filmindustrie hem meer rollen, die bovendien beter bij
zijn hoog-Haagse uitstraling pasten. In 1935 waren dat 
&lt;em&gt;Op stap&lt;/em&gt;, &lt;em&gt;De big van het regiment&lt;/em&gt; en 
&lt;em&gt;De kribbebijter&lt;/em&gt; en in 1936 
&lt;em&gt;Rubber&lt;/em&gt;.
&lt;/p&gt;
&lt;p&gt;
Toen er na &lt;em&gt;Rubber&lt;/em&gt; niet onmiddellijk nieuw werk in zicht was, reisde Van
Dongen opnieuw naar Berlijn, waar nu eenmaal veel meer films werden
gemaakt dan in Nederland. Was zijn eerste reis nog tevergeefs
geweest, nu had hij aanbevelingen op zak van enkele Duitse
vaklieden met wie hij in de Nederlandse filmstudio's had gewerkt.
Van Dongen vestigde zich in Berlijn en maakte in 1937 zijn eerste
Duitse film, 
&lt;em&gt;Immer wenn ich gl&amp;uuml;cklich bin&lt;/em&gt;. Met dit debuut had hij
zoveel succes, dat hij onmiddellijk meer rollen kreeg. 'Natuurlijk
spel en een geheel eigen type vormen het aantrekkelijke van zijn
verschijning op het doek', berichtte Max Blokzijl, de Berlijnse
correspondent van het 
&lt;em&gt;Algemeen Handelsblad&lt;/em&gt; (29-11-1938). Tijdens zijn tweejarig
verblijf in de Duitse hoofdstad maakte Van Dongen in totaal zes
films voor de UFA-bedrijven Tobis, Majestic en Styria, met bekende
regisseurs als Karl Lamac en Veit Harlan. Tot zijn tegenspelers
behoorden grootheden als Kristina S&amp;ouml;derbaum, Martha Eggert,
Paul H&amp;ouml;rbiger, Hans Moser en Theo Lingen. Zijn grootste succes
boekte hij in 1938 als maharadja in de vervolgfilms 
&lt;em&gt;Der Tiger von Eschnapur&lt;/em&gt; en &lt;em&gt;Das indische Grabmal&lt;/em&gt;.
&lt;/p&gt;
&lt;p&gt;
In hoeverre Van Dongen concessies moest doen aan de onder
toezicht van het nazi-regime werkende filmindustrie, is niet te
achterhalen. Evenmin is duidelijk of hij zich in 1937 - wellicht
onder druk - liet scheiden van de joodse Marianne van Dam, die
veiligheidshalve thuis in Rotterdam was gebleven. Hoewel zijn
belangstelling voor andere vrouwen niet verflauwde, bleven zij bij
elkaar en traden zij anderhalf jaar later opnieuw in het
huwelijk.
&lt;/p&gt;
&lt;p&gt;
Kort daarna scheepten Van Dongen en zijn echtgenote zich in
Rotterdam in voor de overtocht naar de Verenigde Staten, waar zij
op 15 augustus 1939 arriveerden. Enkele maanden later werden zij
gevolgd door vader en moeder Van Dam, die zich, na het uitbreken
van de Tweede Wereldoorlog, in Nederland niet langer veilig
voelden. Regisseur Henry Koster - onder wiens leiding hij vijf jaar
eerder in &lt;em&gt;De kribbebijter&lt;/em&gt; had gespeeld - introduceerde Van Dongen in
Hollywood. De Nederlandse acteur kreeg hier de nieuwe artiestennaam
Philip Dorn en de nieuwe leeftijd van 31 in plaats van 39. Snel
vond hij hier emplooi. Aan de lopende band werden er films gemaakt,
die zich afspeelden tegen de achtergrond van de Tweede
Wereldoorlog, waartoe voortdurend Europese acteurs nodig waren. In
de twintig films die Dorn tussen 1940 en 1951 maakte, speelde hij
onder meer een Noorse atleet, een Duitse arts, een Joegoslavische
partizanenleider, een Franse kolonel, een Nederlandse piloot en een
Duitse verzetsstrijder.
&lt;/p&gt;
&lt;p&gt;
Tot Dorns tegenspelers behoorden sterren als Joan Crawford,
Norma Shearer, Hedy Lamarr, John Wayne en Johnny Weissmuller. Maar
de films in kwestie - waaronder &lt;em&gt;Underground&lt;/em&gt;, 
&lt;em&gt;Ziegfeld girl&lt;/em&gt; en 
&lt;em&gt;Tarzan's secret&lt;/em&gt; uit 1941, 
&lt;em&gt;Reunion in France&lt;/em&gt; uit 1942 en 
&lt;em&gt;Passage to Marseille&lt;/em&gt; uit 1944 - werden nooit hun bekendste.
Dorn stond ook op de nominatie voor de film 
&lt;em&gt;Casablanca&lt;/em&gt; (1942), maar zijn toenmalige werkgever,
filmproductiemaatschappij MGM, weigerde hem daarvoor uit te lenen
aan concurrent Warner Brothers.
&lt;/p&gt;
&lt;p&gt;
Philip Dorn werd geen ster, maar was wel bekend en populair
genoeg om deel te nemen aan de tournees van Hollywood-acteurs die
in de Amerikaanse legerplaatsen het moreel hoog kwamen houden en
propaganda maakten voor de War Bonds, de bonnen voor
financi&amp;euml;le steun aan de oorlogsinspanning. Verder leidde hij
een comfortabel leven. In het hooggelegen South Woodburn, met
uitzicht op Los Angeles, bewoonde Dorn een gerieflijke bungalow,
maar hij was ook vaak van huis voor zijn hobbies: zalmvissen en
rokkenjagen.
&lt;/p&gt;
&lt;p&gt;
Zijn filmrollen gingen Dorn gemakkelijk af. Hij wist diepe
roerselen te suggereren achter een onaangedaan gelaat en kon nog
altijd vertrouwen op zijn mannelijke charme. Tijdens een naoorlogs
bezoek aan Nederland, in 1951, zei hij vrijuit: 'Waarom ik filmster
ben geworden? Omdat je met niets doen een heleboel geld verdient.
Eenmaal per jaar maak ik een film en voor de rest ga ik vissen. De
maatschappij betaalt wel. Film spelen is business. Heel gewoon
zaken doen' (&lt;em&gt;Het Parool&lt;/em&gt;, 1951).
&lt;/p&gt;
&lt;p&gt;
Vanaf 1948 kwam Dorn met enige regelmaat terug naar Nederland,
waar de pers aan zijn lippen hing wanneer hij over zijn
carri&amp;egrave;re in Hollywood vertelde. Buiten de publiciteit
herstelde hij ook het contact met de kinderen uit zijn eerste
huwelijk en met zijn moeder. Zij bleef afkeuren dat hij acteur was
geworden, maar wilde hem graag weer in de familiekring opnemen.
&lt;/p&gt;
&lt;p&gt;
Langzaam maar zeker raakte Hollywood echter wat uitgekeken op
Dorn. Het werd voor hem steeds lastiger als beginnende vijftiger de
ladykiller te spelen, er werden minder films over Europese helden
gemaakt, en zelf gedroeg hij zich af en toe onge&amp;iuml;nteresseerd.
Zo liet Dorn soms rollen lopen om naar Nederland te kunnen reizen
en om - in 1952 en 1953 - weer enkele films in Duitsland te maken.
Omdat hij graag weer eens op het toneel wilde staan, nam hij een
aanbieding aan om in het seizoen 1954/55, samen met Lily
Bouwmeester, een Nederlandse theatertournee te maken met 
&lt;em&gt;Het hemelbed&lt;/em&gt; van Jan de Hartog. Die afwezigheid deed zijn
reputatie in Hollywood geen goed.
&lt;/p&gt;
&lt;p&gt;
Aan het eind van de tournee, in het voorjaar van 1955, werd Dorn
tijdens een wandeling in Scheveningen getroffen door een
losgewaaide plank van een bouwsteiger. Hij liep een hersenschudding
op, waarvan hij genezen leek toen hij in juli van dat jaar
terugkeerde naar Los Angeles. Thuis bleek echter dat zijn
evenwichtsorganen niet goed meer functioneerden en dat zijn
spraakvermogen was aangetast. Hij ging steeds moeizamer spreken. De
weinige rollen die hem nog werden aangeboden, moest hij aan zich
voorbij laten gaan, waaronder, in 1958, de vaderrol in 
&lt;em&gt;The diary of Anne Frank&lt;/em&gt;.&lt;/p&gt;
&lt;p&gt;
De laatste twintig jaar van zijn leven leidde Philip Dorn een
renteniersbestaan in de weelde en het comfort van zijn
Californische bungalow. Hoewel hij nog maar weinig over zijn
filmverleden sprak, kon hij terugkijken op een geslaagde
carri&amp;egrave;re, die het resultaat was van talent en ondernemingszin.
Dorn wist uit te groeien tot een acteur die weinig uiterlijke
middelen nodig had om op geloofwaardige wijze een groot scala aan
personages te spelen. Hoewel hij zijn grootste successen behaalde
op het witte doek, schatte hij zijn leven lang het toneel hoger dan
het filmbedrijf, dat hij met een nuchtere blik bezag: 'Als je van
het toneel komt, weet je bij de film nauwelijks waarvoor je
eigenlijk wordt betaald. Bij het toneel gaat het om je werk.
Filmspeler ben je om geld te maken' (Waller). Misschien dat hij
daarom gaandeweg zijn belangstelling voor het filmvak verloor. Naar
het theater keerde hij echter nog slechts zelden terug.&lt;/p&gt;
&lt;p&gt;
&lt;a href=&amp;quot;agedeelte&amp;quot;&gt;A: &lt;/a&gt;Persdocumentatie betreffende Frits van Dongen in het
Filmmuseum te Amsterdam en in het Theater Instituut
Nederland te Amsterdam.&lt;/p&gt;
&lt;p&gt;
&lt;a href=&amp;quot;pgedeelte&amp;quot;&gt;P: &lt;/a&gt;Een overzicht van theatervoorstellingen en films waarin
Van Dongen/Dorn optrad in: Piet Hein Honig, 
&lt;em&gt;Acteurs- en kleinkunstenaarslexicon&lt;/em&gt; (Diepenveen 1984)
216-217. Filmografie in de onder L genoemde publicatie van Toonen,
129-167.&lt;/p&gt;
&lt;p&gt;
&lt;a href=&amp;quot;lgedeelte&amp;quot;&gt;L: &lt;/a&gt;Interview in 
&lt;em&gt;Algemeen Handelsblad&lt;/em&gt;, 14-1-1938 (ocht.); interview in 
&lt;em&gt;De Telegraaf&lt;/em&gt;, 28-12-1938; interview door E[llen] W[aller],
in 
&lt;em&gt;Algemeen Handelsblad&lt;/em&gt;, 2-8-1948 (av.); interview in 
&lt;em&gt;Het Parool&lt;/em&gt;, 18-10-1951 (p. 3); Hans Toonen, 
&lt;em&gt;Nederlands eerste Hollywood-ster&lt;/em&gt; (Scheveningen
2002); Adrian Stahlecker, &lt;i&gt;Nederlandse acteurs in de Weimarrepubliek en Nazi-Duitsland &lt;/i&gt;(Soesterberg 2008)&lt;/p&gt;
&lt;p&gt;
&lt;a href=&amp;quot;igedeelte&amp;quot;&gt;I: &lt;/a&gt;
Hans Toonen, 
&lt;em&gt;Nederlands eerste Hollywood-ster. Frits van Dongen alias Philip
Dorn&lt;/em&gt; (Scheveningen 2002) 78 [Frits van Dongen met Joan Crawford
in de film 
&lt;em&gt;Reunion in France&lt;/em&gt; (1942). Foto: priv&amp;eacute;-archief
Laurey/MGM].&lt;/p&gt;
&lt;p&gt;Henk van Gelder&lt;/p&gt;
 
&lt;dtml-var bwn_footer&gt;</text>
  </biography>
</biodes>

