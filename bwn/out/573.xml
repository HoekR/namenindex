<biodes version="1.0">
  <fileDesc>
    <title>Gelissen, Henri Caspar Joseph Hubert (1895-1982)</title>
    <ref target="http://resources.huygens.knaw.nl/bwn1880-2000/lemmata/bwn2/gelissen"/>
    <publisher>
      <name>Biografisch Woordenboek van Nederland:1880-2000</name>
      <ref target="http://resources.huygens.knaw.nl/bwn1880-2000"/>
    </publisher>
  </fileDesc>
  <person>
    <idno type="id">gelissen</idno>
    <persName><name type="geslachtsnaam">Gelissen</name>, Henri Caspar Joseph Hubert</persName>
    <sex value="1"/>
    <event type="birth" when="1895"/>
    <event type="death" when="1982"/>
    <state type="occupation">ondernemer</state>
    <state type="occupation">minister</state>
  </person>
  <biography>
    <graphic url="http://resources.huygens.knaw.nl/bwn1880-2000/lemmata/bwn2/images/images/GELISSEN.jpg"/>
    <text>&lt;dtml-var bwn_header&gt;
 &lt;p class='genealogie'&gt;
  &lt;strong&gt;Gelissen, Henri Caspar Joseph Hubert&lt;/strong&gt;, scheikundig ingenieur en staatsman (Venlo 15-5-1895 - Wassenaar 20-5-1982).

Zoon van Gerard Hubert Henri Gelissen, wiskundeleraar, en Maria
Catharina Hubertina Meuskens. Gehuwd op 12-2-1920 met Wilhelmina
Bernardina Martha Roos. Uit dit huwelijk werden 1 zoon en 2 dochters
geboren.

&lt;img src=&amp;quot;images/GELISSEN.jpg&amp;quot; align=&amp;quot;right&amp;quot; BORDER=&amp;quot;0&amp;quot; alt=&amp;quot;afbeelding van Gelissen, Henri Caspar Joseph Hubert&amp;quot; class=&amp;quot;bwnimg&amp;quot;&gt;



&lt;/p&gt;
&lt;p&gt;Gelissen ging, na in Venlo het progymnasium te hebben gevolgd, naar
de HBS in Rolduc. In 1912 legde hij het eindexamen af. Vijf jaar later
behaalde hij cum laude het diploma scheikundig ingenieur aan de
Technische Hogeschool in Delft. Verdere studie volgde aan de Technische
Hochschule in Charlottenburg en aan het Imperial Institute London
University. Op 28 september 1925 promoveerde hij cum laude aan de
Technische Hogeschool te Delft op het proefschrift: 
&lt;em&gt;De constitutie der diacylperoxyden en hun beteekenis voor de
chemische synthese&lt;/em&gt;

(Delft, 1925). Promotor was prof. J. B&amp;ouml;eseken, met wie hij
voordien enige studies had gepubliceerd. Gelissen had intussen reeds
een opvallende carri&amp;egrave;re achter de rug. In 1919 was hij
privaatdocent aan de TH geworden. Hij stond aan het hoofd van een door
hem opgericht laboratorium voor de bereiding en toepassing van aniline
kleurstoffen. Een jaar later trad hij in dienst van de NV
Industri&amp;euml;le Maatschappij v/h Noury en Van der Lande in Deventer.
Voor deze maatschappij werden onder zijn leiding fabrieken voor de
bereiding van organische peroxyden in Coswig (Anhalt) en in Buffalo
gebouwd.&lt;/p&gt;
&lt;p&gt;Na zijn promotie werd Gelissen directeur van de door hem opgerichte
NV Electrochemische Industrie te Roermond, behorende tot het Noury en
Van der Lande-concern. Het was het eerste grotere elektrochemische
bedrijf in Nederland. Ondanks zijn drukke werkzaamheden in het
bedrijfsleven gaf Gelissen nog onderricht eerst op een gymnasium en een
HBS in Katwijk a/d Rijn, later aan de RK Leergangen in Tilburg, aan de
TH in Delft en de RK Handelshoogeschool in Tilburg (later genoemd
Katholieke Economische Hoogeschool). Aan de laatste instelling werd hij
in 1930 benoemd tot buitengewoon hoogleraar in de chemische
technologie.&lt;/p&gt;
&lt;p&gt;Grote naam heeft Gelissen vooral verworven als directeur van de NV
Provinciale Limburgsche Electriciteitsmaatschappij (PLEM) (1930-1966).
Deze functie heeft hij tijdelijk moeten neerleggen, toen hij in 1935
minister van Economische Zaken werd. Als directeur van de PLEM heeft
Gelissen zich bijzonder ingezet voor industrialisering van Limburg. Als
voorstander van het economische regionalisme bevorderde hij de
oprichting van een Economisch Technologisch Instituut in Limburg, een
initiatief dat door andere provincies werd overgenomen, en daarna de
oprichting van de NV Industriebank voor Limburg. Beide instellingen
moesten de industrie in Limburg stimuleren, maar Gelissen heeft daarbij
steeds vooral gedacht aan het scheppen van de werkgelegenheid. In 1931
riep Gelissen te zamen met A. Philips de stichting 'Fonds ter
bevordering van de studie over het recht van industrieel eigendom in
het leven met het doel op internationaal niveau het octrooiwezen te
verbeteren'. Deze stichting, waarvan Gelissen lange tijd voorzitter
was, verwierf een bijzondere leerstoel aan de Technische Hogeschool te
Delft en &amp;eacute;&amp;eacute;n aan de Rijksuniversiteit te Utrecht.&lt;/p&gt;
&lt;p&gt;Na een conflict tussen minister M.P.L. Steenberghe en de voorzitter
van de ministerraad H. Colijn over de doorvoering van de devaluatie van
de Nederlandse gulden, aanvaardde Gelissen op 6-6-1935 de benoeming tot
minister van Economische Zaken als opvolger van Steenberghe, daarmee
als minister van de Roomsch-Katholieke Staatspartij (RKSP) de politieke
verhoudingen binnen het kabinet handhavend. Hij ging akkoord met de
monetaire politiek van het kabinet, mits dit verlaging van vaste lasten
en de oprichting van een industriebank zou meebrengen. Inderdaad werd
door de wet van 18 juli 1936 (Stbl. 634) de Centrale Industriebank in
het leven geroepen. De Industriebank groeide na 1945 uit tot
Herstelbank, later Nationale Investeringsbank genoemd. Als minister
riep Gelissen voorts de Economische Voorlichtingsdienst in het leven,
stichtte hij het Centraal Economisch Technologisch Instituut, dat
t.a.v. de provinciale Economische Technologische Instituten
co&amp;ouml;rdinerend optrad, en bevorderde de bouw van het passagiersschip
de Nieuw Amsterdam voor de Holland-Amerika Lijn.&lt;/p&gt;
&lt;p&gt;Na de reconstructie van het kabinet-Colijn in juli 1935 werd het
departement van Economische Zaken in augustus gesplitst in een
departement van Handel, Nijverheid en Scheepvaart onder Gelissen en een
departement van Landbouw en Visserij onder L.N. Deckers. Beide
ministers werden goede vrienden en stonden al spoedig bekend als de
Haagse tweeling. Samen maakten zij belangrijke reizen naar het
buitenland met het doel om de internationale economische betrekkingen
te bevorderen. Opvallend waren hun reizen naar de Scandinavische
landen, waarbij zij zich ten doel stelden de zg. Oslogedachte meer
ingang te doen vinden. Op 22 december 1930 was er nl. in Oslo een
verdrag tot stand gekomen tussen Nederland, Belgi&amp;euml;, Luxemburg en
de Scandinavische landen, waarbij deze landen zich bereid hadden
verklaard niet tot verhoging van hun tarieven over te gaan zonder
rekening te houden met elkaars belangen. In deze geest wilden ze niet
alleen economische maar ook politieke samenwerking tussen de kleinere
neutrale Westeuropese staten stimuleren.&lt;/p&gt;
&lt;p&gt;Ook na zijn aftreden op 24-6-1937 als minister zou Gelissen, die had
geweigerd een door de RKSP aangeboden kamerzetel te aanvaarden, de idee
van een Nederlands-Belgisch-Luxemburgse Economische Unie lanceren, een
idee die ten slotte na de oorlog vrucht droeg in de oprichting van de
Benelux (3-2-1958). In de laatste jaren v&amp;oacute;&amp;oacute;r het uitbreken
van de Tweede Wereldoorlog, was Gelissen, behalve directeur van de
PLEM, reservemajoor voor speciale diensten bij de generale staf. In die
jaren hield hij zich tevens intensief bezig met de verbetering van het
octrooiwezen. In 1938 werd hij in Praag gekozen tot voorzitter van de
Association internationale pour la Protection de la Propri&amp;eacute;t&amp;eacute;
Industrielle. In 1939 werd hij voorzitter van de Nederlandse Kamer van
Koophandel voor Duitsland. Toen de oorlog uitbrak, weigerde hij
Nederland te verlaten, omdat naar zijn mening een man op een
verantwoordelijke plaats in alle omstandigheden op zijn post dient te
blijven. Principieel wees hij zowel het Duitse militarisme als het
nationaal-socialisme van de hand. Ten gevolge daarvan werd hij enige
tijd in Haaren gegijzeld. In 1943 werden op last van de Duitsers de
kantoren van de Nederlandse Kamer van Koophandel voor Duitsland
gesloten. In het geheim bereidde hij in die jaren de oprichting voor
van de NV Samenwerkende Electriciteits-Productiebedrijven.&lt;/p&gt;
&lt;p&gt;Na de oorlog zou Gelissen in talrijke functies van overheids- of
particuliere organisaties voor de economische belangen van zijn land
opkomen. Als leider van de Nederlandse delegatie bij het Agence
Interalli&amp;eacute;e des R&amp;eacute;parations (1947-1955) verdedigde hij het
standpunt dat de Duitse binnenschepen niet onder de herstelbepalingen
zouden moeten vallen, omdat deze schepen nodig waren voor de
wederopbouw van het economische leven in Duitsland, van eminent belang
voor het economische herstel van Nederland. Om dezelfde reden
bevorderde hij de heroprichting van de Nederlands-Duitse Kamer van
Koophandel in 1946 (in 1956 op zijn voorstel hervormd tot &amp;eacute;&amp;eacute;n
handelskamer voor Nederland en Duitsland, waarvan het bestuur paritair
wordt gevormd door Nederlanders en Duitsers). Van 1958 tot 1963 was hij
vice-voorzitter van het verzorgingsagentschap van de Europese
Gemeenschap voor Atoomenergie. Jarenlang was hij voorzitter van de
Algemene Nederlandse Vereniging voor Vreemdelingenverkeer en
commissaris van vele vennootschappen. Op initiatief van Gelissen werd
in 1955 te Parijs de Union internationale d'Electrothermie in het
leven geroepen. Gelissen werd daarvan erevoorzitter, omdat hij in 1932
het Nederlandsch Instituut voor Electrowarmte en Electrochemie had
opgericht, een voorbeeld dat daarna in 24 andere landen navolging had
gevonden. Bedoeling van dit instituut was de oprichting van
elektrochemische en elektrothermische industrie&amp;euml;n te bevorderen,
voor zover economisch verantwoord.&lt;/p&gt;
&lt;p&gt;Kenmerkend was voor Gelissen zijn 'Stiftungsdrang'. Ofschoon
hij op wetenschappelijk gebied meer dan verdienstelijk werk leverde en
eredoctoraten in Leuven, Aken, Grenoble en Gent ontving heeft hij meer
in de praktijk actief willen zijn. Gelissen had een zeer humaan
karakter. Pessimisme was hem vreemd. Zijn bourgondische leefwijze was
algemeen bekend. Ook al is hij een aantal jaren minister geweest voor
de RKSP een echte partijpoliticus werd hij nooit. In de jaren van zijn
ministerschap werden Gelissen en zijn vriend Deckers wel eens
'kruisridders' genoemd. 'Dat het hun bij die reizen om
onderscheidingen te doen zou zijn geweest is vanzelfsprekend een dwaze
veronderstelling, maar weinigen zullen zoveel onderscheidingen in hun
leven ontvangen hebben als Gelissen.&lt;/p&gt;
&lt;p&gt;
  &lt;a href='agedeelte'&gt;A: &lt;/a&gt;Documenten van Gelissen in familiebezit
Gelissen.&lt;/p&gt;
&lt;p&gt;
  &lt;a href='pgedeelte'&gt;P: &lt;/a&gt;Bibliografie in 
&lt;em&gt;Werk en Streven van Prof.Dr.Ir. H.C.J.H. Gelissen&lt;/em&gt;

(Maastricht, 1960), waarvan speciale vermelding: 
&lt;em&gt;Bijdrage tot de wederopbouw der Nederlands-Duitse betrekkingen&lt;/em&gt;

('s-Gravenhage,1950).&lt;/p&gt;
&lt;p&gt;
  &lt;a href='lgedeelte'&gt;L: &lt;/a&gt;
  &lt;em&gt;Prof.Dr.Ir. H.C.J.H. Gelissen, zeventig jaar, 15 mei 1965&lt;/em&gt;

[Onder red. van G.M.J. Veldkamp et al.] (Maastricht, 1965); J.P.
Gribling, 'Het actieve leven van oud-minister Gelissen', in 
&lt;em&gt;Politiek Perspectief&lt;/em&gt;

4(1975) 2 (maart-april) 3-19.&lt;/p&gt;
&lt;p&gt;
&lt;a href=&amp;quot;igedeelte&amp;quot;&gt;I: &lt;/a&gt;&lt;i&gt;Persoonlijkheden in het Koninkrijk der Nederlanden in woord en beeld&lt;/i&gt;. Onder hoofdred. van H.P. van den Aardweg (Amsterdam 1938) 515.
&lt;/p&gt;

&lt;p&gt;J.P. Gribling&lt;/p&gt; 
&lt;dtml-var bwn_footer&gt;</text>
  </biography>
</biodes>

