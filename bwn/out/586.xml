<biodes version="1.0">
  <fileDesc>
    <title>Ginneken, Jacobus Johannes Antonius van (1877-1945)</title>
    <ref target="http://resources.huygens.knaw.nl/bwn1880-2000/lemmata/bwn3/ginneken"/>
    <publisher>
      <name>Biografisch Woordenboek van Nederland:1880-2000</name>
      <ref target="http://resources.huygens.knaw.nl/bwn1880-2000"/>
    </publisher>
  </fileDesc>
  <person>
    <idno type="id">ginneken</idno>
    <persName><name type="geslachtsnaam">Ginneken</name>, Jacobus Johannes Antonius van</persName>
    <sex value="1"/>
    <event type="birth" when="1877"/>
    <event type="death" when="1945"/>
    <state type="occupation">taalkundige</state>
  </person>
  <biography>
    <graphic url="http://resources.huygens.knaw.nl/bwn1880-2000/lemmata/bwn3/images/images/GINNEKEN.jpg"/>
    <text>&lt;dtml-var bwn_header&gt;
 &lt;p class='genealogie'&gt;
  &lt;strong&gt;Ginneken, Jacobus Johannes Antonius van&lt;/strong&gt;

  (Jacques), lingu&amp;iuml;st en katholiek apologeticus (Oudenbosch 21-4-1877 - Nijmegen 20-10-1945).

  Zoon van Pieter Josephus Hijronimus van Ginneken, brouwer, en
  Cornelia Jacoba van Aken.
  
&lt;img src=&amp;quot;images/GINNEKEN.jpg&amp;quot; align=&amp;quot;right&amp;quot; BORDER=&amp;quot;0&amp;quot; alt=&amp;quot;afbeelding van Ginneken, Jacobus Johannes Antonius van&amp;quot; class=&amp;quot;bwnimg&amp;quot;&gt;
  
  &lt;/p&gt;
&lt;p&gt;Van Ginneken volgde de handelsschool en later het gymnasium
    aan het St. Willibrord College te Katwijk aan de Rijn en
    studeerde vervolgens twee jaar aan het klein-seminarie te
    Culemborg. In 1895 trad hij in bij de jezu&amp;iuml;eten, waar hij
    achtereenvolgens twee jaar noviciaat en twee jaar aanvullende
    studies deed en drie jaar de filosofiecursus volgde. Vanaf 1902
    studeerde hij Nederlands in Leiden, waar hij in 1907 bij Ch.C.
    Uhlenbeck cum laude promoveerde. Na de hierop volgende
    theologische studies en priesterwijding doceerde hij eerst
    enkele jaren Nederlands aan het Canisiuscollege te Nijmegen en
    vanaf 1915 geschiedenis van de filosofie en pedagogie aan de
    filosofie-opleiding van de orde te Oudenbosch. In 1923 werd hij
    aan de juist opgerichte Katholieke Universiteit benoemd tot
    hoogleraar in de Nederlandse taal- en letterkunde, de
    vergelijkende Indogermaanse taalwetenschap en het Sanskriet,
    welke functie hij tot zijn dood vervulde. Hij was lid van
    talrijke Nederlandse en buitenlandse geleerde genootschappen en
    eredoctor van de universiteit te Leuven.&lt;/p&gt;
&lt;p&gt;Van Ginneken was een uiterst produktief geleerde en
    schrijver: zijn bibliografie telt tegen de zevenhonderd
    nummers. Van aard was hij impulsief, zelfs omstuimig. Van alles
    en nog wat pakte hij aan, maar veel maakte hij niet of half af.
    'Geboren solist' is hij genoemd; samenwerking lag hem niet, en
    al was hij te goeder trouw, de vanzelfsprekendheid waarmee hij
    de leiding voor zich opeiste, heeft velen van hem vervreemd.
    Zijn opvattingen en zichzelf presenteerde hij daarbij nogal
    zelfverzekerd, in een bonte en overdadige stijl en buitengewoon
    kritisch tegenover derden. 'Schitterend en schetterend' noemde
    Gerard Brom hem. Tegen dergelijke eigenschappen vormden de
    ordesdiscipline en de nodige rustkuren wegens de tuberculose
    die hem zijn leven lang plaagde, heilzame tegenkrachten.&lt;/p&gt;
&lt;p&gt;Als taalgeleerde toonde Van Ginneken geen enkele neiging tot
    detailonderzoek. 'De volslagen acribie van de philoloog [was]
    hem vreemd' (Weijnen) en specialisme wekte zijn wrevel. Zijn
    belangrijkste verdienste lag hierin dat hij er als een der
    eerste Nederlanders op uit was het, ook begin twintigste eeuw
    nog gebruikelijke, filologisch-historisch onderzoek dienstbaar
    te maken aan pogingen algemene, liefst verklarende uitspraken
    over aspecten van taal te doen. Op die manier sloeg hij een
    brug naar verschillende generaliserende wetenschappen. In zijn
    dissertatie: 
    &lt;em&gt;Principes de linguistique psychologique. Essai de
    synth&amp;egrave;se&lt;/em&gt;

    (Amsterdam, 1907) zocht hij de diepste oorzaken van
    taalverschijnselen op psychologisch niveau. Een veelomvattend
    onderzoek naar groepstalen publiceerde hij als deel I van het 
    &lt;em&gt;Handboek der Nederlandsche taal&lt;/em&gt;

    onder de titel 
    &lt;em&gt;De sociologische structuur van de Nederlandse taal&lt;/em&gt;

    (1913 - 1914. 2 bd.). Deze gigantische systematisering van
    zowel dialecten als talen van familiale en sociale kringen,
    zoals de talen van kinderen, ouderen, joden, socialisten,
    vestigde zijn naam definitief. Een in 1919 door ieder verwachte
    hoogleraarsbenoeming aan de Universiteit van Amsterdam vond
    echter geen doorgang, omdat de gemeenteraad de voordracht van
    curatoren op niet-wetenschappelijke gronden, wel samenhangend
    met Van Ginnekens apologetische activiteiten, naast zich
    neerlegde. In de jaren van zijn daarop volgend Nijmeegs
    professoraat getuigden de jaargangen van het tijdschrift 
    &lt;em&gt;Onze Taaltuin&lt;/em&gt;

    (1932- 1942) van zijn aandacht voor fonologie zogoed als voor
    dialectologie, terwijl weer een heel andere benadering sprak
    uit 
    &lt;em&gt;Ras en taal&lt;/em&gt;

    (1935). Hierin trachtte hij, vanuit de veronderstelling van een
    verband tussen beide verschijnselen, de taalgegevens uit de
    erfelijkheidsleer te verklaren.&lt;/p&gt;
&lt;p&gt;Ook buiten het terrein van de lingu&amp;iuml;stiek meende Van
    Ginneken zijn licht niet onder de korenmaat te moeten plaatsen.
    Zo mengde hij zich als leraar Nederlands in het debat over het
    moedertaalonderwijs en keerde hij zich in 1931 tegen de
    idee&amp;euml;n over spellingsvereenvoudiging van R.A. Kollewijn en
    de zijnen - daarmee overigens lijnrecht tegen een eerder
    ingenomen standpunt ingaande. Een hele serie boeken wijdde hij
    aan de stelling dat Geert Groote de auteur van de 
    &lt;em&gt;Imitatie&lt;/em&gt;

    was en niet, zoals algemeen aangenomen, Thomas van Kempen. Met
    letterkunde hield hij zich overigens nauwelijks bezig, zodat de
    Nijmeegse neerlandistiek aanvankelijk bepaald een eenzijdig
    beeld opleverde. Zijn kennis van de psychologie stelde hij, als
    een der eersten, ook in dienst van het beroepskeuzewerk. Aan
    het Centraal Zielkundig Beroepskantoor te Utrecht, voortgekomen
    uit de katholieke vakbeweging, gaf hij leiding tot aan de
    opheffing in 1929.&lt;/p&gt;
&lt;p&gt;Als katholiek en jezu&amp;iuml;et deed Van Ginneken
    herhaaldelijk van zich spreken. Talloze publikaties wijdde hij
    aan onderwerpen van godsdienstige aard. Vooral dient echter
    vermeld, dat hij betrokken was bij verschillende apologetische
    initiatieven, die rond 1920 zo duidelijk van het herwonnen
    zelfbewustzijn der katholieken getuigden. Jarenlang trad hij op
    als voorzitter van het Comit&amp;eacute; tot bekeering van Nederland.
    Van de activiteiten die dit comit&amp;eacute; ontplooide zijn zijn
    eigen voordrachtenreeksen, in kleine kring voor
    belangstellenden uit de hogere maatschappelijke klasse
    gehouden, bekend geworden om de persoonlijke wijze waarop hij
    over geloof en religieuze ervaring sprake. De uitgave ervan, in
    1927, 
    &lt;em&gt;Voordrachten over het katholicisme voor
    niet-katholieken,&lt;/em&gt;

    beleefde direct enkele herdrukken. In bredere kring wilde Van
    Ginneken zijn godsdienstige idealen uitdragen door enkele
    stichtingen, die hij zich als lekengezelschappen had
    voorgesteld. Van deze waren de Vrouwen van Bethani&amp;euml; vooral
    op katechisatie en bekeringswerk gericht. Tegen de wil van Van
    Ginneken, die zich uiteindelijk terug moest trekken, werd deze
    stichting echter een congegratie van religieuzen. Dit in
    tegenstelling tot twee andere stichtingen die meer op
    sociaal-cultureel gebied en onder jongeren werkzaam waren: de
    Kruisvaarders van St. Jan onder jongens, de Vrouwen van
    Nazareth onder meisjes. Vooral dit laatste gezelschap beleefde
    een geweldige groei; de Graalbeweging werd het bekendste deel
    van zijn activiteiten.&lt;/p&gt;
&lt;p&gt;
  &lt;a href='agedeelte'&gt;A: &lt;/a&gt;Schriftelijke nalatenschap in het Archief van de
  Nederlandse Provincie der Jezu&amp;iuml;eten, Nijmegen; het
  wetenschappelijk archief berust bij de Nijmeegse Centrale voor
  Dialect- en Naamkunde (Katholieke Universiteit); een door J.
  Renders bijeengebrachte collectie-Van Ginneken in het Katholiek
  Documentatie Centrum (KDC) te Nijmegen.&lt;/p&gt;
&lt;p&gt;
  &lt;a href='pgedeelte'&gt;P: &lt;/a&gt;Bibliografie tot begin 1937 samengesteld door J. Renders in:
    
    &lt;em&gt;M&amp;eacute;langes de linguistique et de philologie offerts
    &amp;agrave; Jacq. van Ginneken &amp;agrave; l'occasion du soixanti&amp;egrave;me
    anniversaire de sa naissance (21 Avril 1937)&lt;/em&gt;

    (Paris, 1937) XVII-LI. Aanvulling voor de jaren 1937 - 1940 in:
    
    &lt;em&gt;Vereeniging tot het bevorderen van de beoefening der
    wetenschap onder de Katholieken in Nederland. Lijst van
    geschriften van leden der vereeniging. Supplement&lt;/em&gt;

    /940 ('s-Gravenhage, 1941) 316-318. De onder A genoemde
    collectie-Van Ginneken in het KDC bevat o.a. bibliografische
    gegevens over de jaren 1937-1954.&lt;/p&gt;
&lt;p&gt;
  &lt;a href='lgedeelte'&gt;L: &lt;/a&gt;C.B. van Haeringen, in 
  &lt;em&gt;Jaarboek der Koninklijke Nederlandsche Akademie van
  Wetenschappen 1945-1946,&lt;/em&gt;

  221-230; A. Weijnen, in 
  &lt;em&gt;Jaarboek van de Maatschappij der Nederlandse Letterkunde te
  Leiden. 1946-1947.&lt;/em&gt;

  50-61; J. Wils, in 
  &lt;em&gt;Lingua&lt;/em&gt;

  1 (1948) 133-139, eveneens in 
  &lt;em&gt;Portraits of linguists. A biographical source book for the
  history of Western linguistics... 1746-1963.&lt;/em&gt;

  Ed. by Th.A. Sebeck (Bloomington [etc., 1966]) II, 447-454; L.J.
  Rogier en N. de Rooy, 
  &lt;em&gt;In vrijheid herboren. Katholiek Nederland 1853-1953&lt;/em&gt;

  ('s-Gravenhage, 1953) 588-597; G. Brom, 'Pater van Ginneken', in 
  &lt;em&gt;Roeping&lt;/em&gt;

  31 (1955-1956) 273-288; K. Heeroma, 
  &lt;em&gt;De Nijmeegse Nederlandistiek. Rede... 26 mei I960&lt;/em&gt;

  (Assen, 1960); G.J. Uitman, 'De strijd om de opvolging van J. te
  Winkel', in 
  &lt;em&gt;Levende talen 1968,&lt;/em&gt;

  208-215, 281-286 en 352-357; L.K.A. Eisenga. 
  &lt;em&gt;Geschiedenis van de Nederlandse psychologie&lt;/em&gt;

  (Deventer, 1978) 143-148; D. Meerman en H. van Oostrum,' 'Een
  groote vrouw waar vindt men haar!' Katholieke vrouwen in de jaren
  dertig: de Graal', in 
  &lt;em&gt;'Een sterke vrouw...?' Over het zoeken van vrouwen naar
  religieuze identificatiefiguren.&lt;/em&gt;

  Onder red. van G. Dresen en A. van Heyst (Amersfoort, 1984)
  93-113.&lt;/p&gt;
&lt;p&gt;
&lt;a href=&amp;quot;igedeelte&amp;quot;&gt;I: &lt;/a&gt;&lt;i&gt;Persoonlijkheden in het Koninkrijk der Nederlanden in woord en beeld&lt;/i&gt;. Onder hoofdred. van H.P. van den Aardweg (Amsterdam 1938) 6 (Verbeterblad).
&lt;/p&gt;

&lt;p&gt;P. Luykx&lt;/p&gt; 
&lt;dtml-var bwn_footer&gt;</text>
  </biography>
</biodes>

