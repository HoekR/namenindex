<biodes version="1.0">
  <fileDesc>
    <title>Jongeling, Pieter (1909-1985)</title>
    <ref target="http://resources.huygens.knaw.nl/bwn1880-2000/lemmata/bwn3/jongeling"/>
    <publisher>
      <name>Biografisch Woordenboek van Nederland:1880-2000</name>
      <ref target="http://resources.huygens.knaw.nl/bwn1880-2000"/>
    </publisher>
  </fileDesc>
  <person>
    <idno type="id">jongeling</idno>
    <persName><name type="geslachtsnaam">Jongeling</name>, Pieter</persName>
    <sex value="1"/>
    <event type="birth" when="1909"/>
    <event type="death" when="1985"/>
    <state type="occupation">journalist</state>
    <state type="occupation">politicus</state>
  </person>
  <biography>
    <graphic url="http://resources.huygens.knaw.nl/bwn1880-2000/lemmata/bwn3/images/images/JONGELING.jpg"/>
    <text>&lt;dtml-var bwn_header&gt;
 &lt;p class='genealogie'&gt;
  &lt;strong&gt;Jongeling, Pieter&lt;/strong&gt; (pseud. &lt;b&gt;Piet Prins&lt;/b&gt;), journalist en kamerlid (Akkerwoude, gem. Dantumadeel 31-3-1909 - Amersfoort 26-8-1985).

  Zoon van Hermann Jongeling, onderwijzer, en Hindrikje Niemeijer.
  Gehuwd op 1-2-1940 met Klaassina Heerema. Uit dit huwelijk
  werden, behalve 1 zoon die jong overleed, 3 zoons en 6 dochters
  geboren.
  

  &lt;img src=&amp;quot;images/JONGELING.jpg&amp;quot; align=&amp;quot;right&amp;quot; BORDER=&amp;quot;0&amp;quot; alt=&amp;quot;afbeelding van Jongeling, Pieter&amp;quot; class=&amp;quot;bwnimg&amp;quot;&gt;

  

  
  &lt;/p&gt;
&lt;p&gt;Pieter Jongeling groeide op in Winschoten, waar zijn moeder
    na het vroege overlijden van haar man in de 'rooie buurt' de
    Garst een kleine kruidenierswinkel dreef. Hij doorliep de ulo
    en werkte van 1924 tot 1929 in de kwekerij van zijn grootvader
    te Hoogezand. Geld voor een universitaire studie was er niet.
    Jongeling behaalde langs de weg van zelfstudie de
    onderwijzersakte (1932) en de hoofdakte (1935). Lange tijd was
    hij voorzitter van de gereformeerde jongelingsvereniging te
    Winschoten. Daar vooral leerde hij zijn gedachten funderen en
    vorm geven. Geregeld werk vond Jongeling niet zo spoedig. Wel
    publiceerde hij verhalen en gedichten in de
    protestants-christelijke pers, vanaf 1935 regelmatig in de 
    &lt;em&gt;Nieuwe Provinciale Groninger Courant.&lt;/em&gt;

    Dat blad nam hem in 1937 in de vaste staf op als redacteur
    buitenland.&lt;/p&gt;
&lt;p&gt;Jongeling was toen reeds wat hij altijd blijven zou, een man
    die met de bijbel leefde. In die zin ook wilde hij als
    journalist werkzaam zijn. Toen zijn krant in oktober 1941
    ophield te verschijnen, trad hij toe tot een door J.A.H.J.S.
    Bruins Slot georganiseerde antirevolutionaire kadergroep,
    waarvan de leden in besloten kring voorlichting gaven over
    actuele vraagstukken. Dat leidde tot zijn arrestatie op 21
    april 1942. Als 'fanatischer Gegner des Nationalsozialismus'
    kwam hij terecht in het concentratiekamp
    Sachsenhausen-Oranienburg waar hij door de Russen bevrijd werd.
    Later zou hij zeggen, dat de drie kampjaren hem in zijn geloof
    hadden gesterkt. 'Ik wist: de Here is hier met mij; ik zag vaak
    zijn bewarende hand.'&lt;/p&gt;
&lt;p&gt;Terug in Groningen, hervatte Jongeling in mei 1945 zijn werk
    bij de krant, nu als hoofdredacteur. Na enige tijd echter rezen
    er spanningen tussen hem en de directie. In het conflict dat in
    1944 de Gereformeerde Kerken gescheurd had, stond Jongeling aan
    de zijde van K. Schilder. Met vele anderen ging hij de
    vrijmaking zien als startpunt van een groot vernieuwingsproces
    - een reformatie, zoals men het dikwijls noemde - dat vanuit de
    (Vrijgemaakte) Kerk alle sectoren van het christelijk leven zou
    doordringen. Toen deze gedachten bij Jongeling tot rijpheid
    waren gekomen vertrok hij bij de 
    &lt;em&gt;Nieuwe Provinciale Groninger Courant&lt;/em&gt;

    (april 1948), om de leiding op zich te nemen van het 
    &lt;em&gt;Gereformeerd Gezinsblad,&lt;/em&gt;

    dat voor zijn kerkgenoten de taak van de krant zou moeten
    overnemen. Begonnen als weekblad, groeide het in elf jaar tot
    dagblad uit. Eind 1967 nam het de naam 
    &lt;em&gt;Nederlands Dagblad&lt;/em&gt;

    aan.&lt;/p&gt;
&lt;p&gt;De geboorte van het 
    &lt;em&gt;Gereformeerd Gezinsblad&lt;/em&gt;

    viel ongeveer samen met het ontstaan van het Gereformeerd
    Politiek Verbond (GPV). Beide ontsproten aan dezelfde wortel:
    gehoorzaam zijn aan de eis van Gods onfeilbaar woord sloot in,
    zich te voegen bij de kerk die Christus zich hier op aarde
    vergadert. Maar dan kon ook geen politieke samenwerking
    mogelijk zijn met hen die de vraag naar de ware kerk
    ontweken.&lt;/p&gt;
&lt;p&gt;In die geest lichtte Jongeling zijn lezers voor. Zijn
    hoofdartikelen, waarvan vele later gebundeld zijn, zetten de
    consequenties van de kerkelijke keuze helder uiteen, klemmend
    en overtuigend voor allen die zijn uitgangspunten aanvaardden.
    Zijn partijgenoten gingen daarom in hem de man zien die de
    visie van het GPV in de landspolitiek voor het voetlicht zou
    kunnen brengen. Jongeling gaf eigenlijk aan de krant de
    voorkeur, doch liet zich overhalen. In 1963 trad hij als eerste
    vertegenwoordiger van het GPV in de Tweede Kamer aan. Zijn
    aandacht ging vooral uit naar onderwerpen die zijn
    geloofsovertuiging raakten. Voorstellen tot invoering van een
    abortuswet vonden in hem een krachtig bestrijder. De overheid
    zou dan de bescherming juist van de allerzwaksten prijsgeven,
    en een wet tot regeling van de euthanasie zou onvermijdelijk de
    volgende stap zijn.&lt;/p&gt;
&lt;p&gt;In en buiten de Kamer oogstte Jongeling veel waardering voor
    zijn eerlijke en principi&amp;euml;le benadering van de politiek.
    Bij de stembus kwam dat in 1971 tot uitdrukking in een tweede
    zetel voor het GPV. Om die winst te consolideren zou echter de
    partij haar binding aan &amp;eacute;&amp;eacute;n kerkgenootschap hebben
    moeten prijsgeven. Daartoe bleek zij niet bereid, zodat de
    extra zetel verloren ging toen Jongeling zich in 1977 uit de
    politiek terugtrok. In 1974 had hij inmiddels ook het
    hoofdredacteurschap van het 
    &lt;em&gt;Nederlands Dagblad&lt;/em&gt;

    neergelegd. Wel leverde hij nadien nog regelmatig bijdragen,
    niet alleen van politieke aard.&lt;/p&gt;
&lt;p&gt;Vanaf de oprichting van het 
    &lt;em&gt;Gereformeerd Gezinsblad&lt;/em&gt;

    had Jongeling onder de naam Piet Prins jeugdfeuilletons
    geschreven, die dan later in boekvorm uitkwamen. Zo zijn meer
    dan zestig boeken van zijn hand verschenen, gewoonlijk in
    series, waarvan 
    &lt;em&gt;Snuf de hond&lt;/em&gt;

    (Rotterdam, 1954) de meeste opgang maakte. Ook als jeugdauteur
    verloochende Jongeling zijn herkomst niet. De serie die startte
    met 
    &lt;em&gt;Wambo de jonge Papoea&lt;/em&gt;

    (Rotterdam, [1961]) bedoelde jeugd nader bij het werk van de
    zending te betrekken.&lt;/p&gt;
&lt;p&gt;Jongeling heeft zijn gehele leven in &amp;eacute;&amp;eacute;n zelfde
    kring gesleten, die zich in de engte van de verzuiling voedde
    uit haar eigen geestelijke bronnen. Dat isolement was bewust
    gezocht. Jongeling wilde in de eerste plaats bijdragen tot de
    vorming en weerbaarheid van zijn geloofsgenoten. De toekomst
    zag hij enerzijds met zorg tegemoet. De christelijke
    Nederlandse staat was in de negentiende eeuw neutraal geworden,
    en leek nu in een antichristelijke te ontaarden. Er zou een
    tijd aanbreken waarin voor een waarachtig christen geen leven
    meer mogelijk was. Anderszijds twijfelde hij niet dat Gods
    beloften aan zijn volk vervuld zouden worden. In zijn
    kinderlijke geloof bleef hij onder alle omstandigheden zeker
    van Gods trouw. Deze zekerheid straalde bij hem een blij
    moedigheid uit naar buiten die 'zowel innemend als hartelijk
    was, ook waarneembaar voor velen die hem politiek of
    godsdienstig niet volgden.&lt;/p&gt;
&lt;p&gt;
  &lt;a href='pgedeelte'&gt;P: &lt;/a&gt;
  &lt;em&gt;Terwille van het Koninkrijk&lt;/em&gt;

    (Groningen, 1956) en verschillende andere bundels
    hoofdartikelen; 
    &lt;em&gt;14 jaar in de Tweede Kamer, 1963-1977.&lt;/em&gt;

    [Samengest. door J.P. de Vries] (Amsterdam, 1977); met J.P. de
    Vries en J. Douma, 
    &lt;em&gt;Het vuur blijft branden. Geschiedenis van de Gereformeerde
    Kerken (vrijgemaakt) in Nederland, 1944-1979&lt;/em&gt;

    (Kampen, 1979).&lt;/p&gt;
&lt;p&gt;
  &lt;a href='lgedeelte'&gt;L: &lt;/a&gt;G. Puchinger, 
  &lt;em&gt;Hergroepering der partijen?&lt;/em&gt;

  (Delft, 1968); J. Kamphuis, J.P. de Vries en A.J. Verbrugh, 
  &lt;em&gt;De waarde van het woord. Een historische lijn in 150 jaar
  christelijke journalistiek.&lt;/em&gt;

  Onder red. van T.J. Kerpel (Groningen, [1974]); 
  &lt;em&gt;Winschoter Courant,&lt;/em&gt;

  20-3-1976 en 27-8-1985; 
  &lt;em&gt;Geroepen en gegaan. Peter Bergwerff en Tjerk S. de Vries in
  gesprek met P. Jongeling&lt;/em&gt;

  (Groningen, 1983); 
  &lt;em&gt;Nederlands Dagblad,&lt;/em&gt;

  27-8-1985; 
  &lt;em&gt;Reformatorisch Dagblad,&lt;/em&gt;

  27-8-1985; 
  &lt;em&gt;De Reformatie,&lt;/em&gt;

  7-9-1985; 
  &lt;em&gt;Neerlandia + algemeen-Nederlands archief&lt;/em&gt;

  89 (1985) 4 (okt.) 188-190; 
  &lt;em&gt;Gedenkboek GPV 1948-1988&lt;/em&gt;

  [red. J. van der Jagt et al.] (Amersfoort, 1988).&lt;/p&gt;


&lt;p&gt;
&lt;a href=&amp;quot;igedeelte&amp;quot;&gt;I: &lt;/a&gt;Beeldbank van het Nationaal Archief in Den Haag [Collectie ANEFO; Jongeling in februari 1967].&lt;/p&gt;







&lt;p&gt;A.Th. van Deursen&lt;/p&gt; 
&lt;dtml-var bwn_footer&gt;</text>
  </biography>
</biodes>

