<biodes version="1.0">
  <fileDesc>
    <title>Lovink, Antonius Hermanus Johannes (1902-1995)</title>
    <ref target="http://resources.huygens.knaw.nl/bwn1880-2000/lemmata/bwn5/lovink"/>
    <publisher>
      <name>Biografisch Woordenboek van Nederland:1880-2000</name>
      <ref target="http://resources.huygens.knaw.nl/bwn1880-2000"/>
    </publisher>
  </fileDesc>
  <person>
    <idno type="id">lovink_5</idno>
    <persName><name type="geslachtsnaam">Lovink</name>, Antonius Hermanus Johannes</persName>
    <sex value="1"/>
    <event type="birth" when="1902"/>
    <event type="death" when="1995"/>
    <state type="occupation">diplomaat</state>
  </person>
  <biography>
    <graphic url="http://resources.huygens.knaw.nl/bwn1880-2000/lemmata/bwn5/images/images/LOVINKAHJ.jpg"/>
    <text>&lt;dtml-var bwn_header&gt;
 &lt;p class='genealogie'&gt;
  &lt;strong&gt;Lovink, Antonius Hermanus Johannes&lt;/strong&gt;, diplomaat ('s-Gravenhage 12-7-1902 - Ottawa (Canada) 27-3-1995). 
Zoon van Hermanus Johannes Lovink, landbouwkundige, en Leida
  Aalders. Gehuwd op 5-9-1931 met Clara Roeline Nagel (1909-1999).
  Uit dit huwelijk werden 3 zoons en 1 dochter geboren.
  

  
  &lt;/p&gt;
&lt;p&gt;
  &lt;img class='bwnimg' BORDER='0' align='right' src='images/LOVINKAHJ.jpg' alt='afbeelding van Lovink, Antonius Hermanus Johannes'&gt;Tony Lovink groeide met een broer en twee zusters op als
    derde kind in een welgesteld, gelovig Nederlands-hervormd gezin
    in Den Haag. Plichtsbesef, hard werken en matigheid stonden
    centraal in de opvoeding. Een belangrijk deel van zijn jeugd
    bracht Tony door in Nederlands-Indi&amp;euml;, waar zijn ouders
    zich in 1909 hadden gevestigd vanwege de benoeming van de vader
    tot directeur van het departement van Landbouw in
    Nederlands-Indi&amp;euml;. Nadat het gezin in 1918 naar Nederland
    was teruggekeerd, doorliep Lovink de laatste twee jaar van de
    vijfjarige HBS in Den Haag. Begin december 1920 ging hij
    studeren aan de Nederlandsche Handels-Hoogeschool in Rotterdam.
    Zijn studie onderbrak hij in 1921/1922 om zijn dienstplicht te
    vervullen bij de bereden artillerie in Ede. De studie
    handelseconomie vervolgde hij aan de
    Ruprecht-Karls-Universit&amp;auml;t in Heidelberg, waar hij twee
    semesters verbleef. Hij studeerde in 1924 af in Rotterdam en
    verbleef daarna korte tijd in Parijs en Londen.&lt;/p&gt;
&lt;p&gt;Het verblijf in het buitenland beviel Lovink zo goed dat hij
    koos voor een internationale carri&amp;egrave;re. Hij meldde zich in
    1925 aan bij de consulaire dienst. Aangezien er na zijn examen
    geen plaats vrij was, nam Lovink een aanstelling aan bij de
    International Maritime Customs te Sjanghai in China, een onder
    internationaal toezicht staande instelling die smokkelhandel
    bestreed. Lovinks diplomatieke gaven maakten indruk. Zo wist
    hij door onderhandelingen met Chinese oproerlingen te voorkomen
    dat de internationale concessies werden aangevallen. Als
    beloning mocht hij in 1927 op kosten van de Chinese regering
    twee jaar Chinees studeren aan de universiteit van Moekden in
    Mantsjoerije. In 1929 werd hij naar Batavia gehaald, waar hij
    een aanstelling kreeg als ambtenaar bij de Dienst voor
    Chineesche Zaken, per 1 januari 1933 Dienst der Chineesche
    Zaken en Oost-Aziatische Aangelegenheden geheten. Door de
    Japanse expansie in het Verre Oosten werd het verzamelen van
    informatie over de Japanse activiteiten spoedig de voornaamste
    taak van deze instelling. Lovink was ondertussen in 1931
    getrouwd met Clara Nagel, die hij in Batavia had ontmoet. Haar
    vader was jurist en had een tariefwet voor de Indische regering
    geschreven. Lovink was sportief aangelegd en, als bekwaam
    ruiter, gezien in de paardenwereld. Naast polo speelde hij ook
    hockey.&lt;/p&gt;
&lt;p&gt;De ambitieuze Lovink maakte snel carri&amp;egrave;re. Eind juli
    1935 werd hij op 33-jarige leeftijd hoofd van wat inmiddels de
    Dienst der Oost-Aziatische Zaken (DOAZ) heette. Als zodanig
    werd hij de belangrijkste veiligheidsadviseur van de
    gouverneur-generaal, tot wie hij als een van de weinigen direct
    toegang had. Door de Japanse inval in China groeide DOAZ uit
    tot een van de belangrijkste spionagecentra van
    Zuidoost-Azi&amp;euml;. Lovink onderhield nauwe contacten met de
    Britse en Amerikaanse inlichtingendiensten in Singapore en
    Manilla. Hij bouwde een goede reputatie op als organisator met
    een grote mensenkennis.&lt;/p&gt;
&lt;p&gt;Begin maart 1942, kort voor de val van
    Nederlands-Indi&amp;euml;, vertrok Lovink naar Australi&amp;euml; als
    lid van een selecte groep hoge ambtenaren en militairen die van
    daaruit leiding wilden geven aan de strijd tegen Japan. Evenals
    alle anderen die uitweken, liet hij zijn gezin achter. Door dit
    persoonlijke offer te brengen toonden zij zich solidair met de
    achterblijvers in de hoop zo het moreel hoog te houden. Lovinks
    vrouw en - toentertijd - twee kinderen zouden de oorlog in
    Japanse interneringskampen doorbrengen. Gedurende deze jaren
    bleef hij verstoken van enige informatie over hun situatie.
    Eerst in oktober 1945 zou het gezin worden herenigd.&lt;/p&gt;
&lt;p&gt;Lang bleef Lovink niet in Australi&amp;euml;. P.S. Gerbrandy, de
    leider van het Nederlandse kabinet in ballingschap, haalde hem
    naar Londen, waar hij vanaf mei 1942 als secretaris-generaal op
    het nieuw gevormde ministerie van Algemene Oorlogsvoering diens
    rechterhand werd. Tot zijn taken behoorde ook het leiding geven
    aan de Centrale Inlichtingendienst, die de contacten met
    Nederland moest onderhouden. Erg gelukkig was de keuze niet.
    Lovink was een nieuweling in het Londens milieu en wist weinig
    van het bezette moederland af. Bovendien gaf zijn werkwijze
    aanleiding tot kritiek, onder anderen van koningin Wilhelmina,
    die hem een 'schavuit' noemde. Zo nam de vorstin het hem zeer
    kwalijk dat hij enkele van haar naaste informanten - onder wie
    F. van 't Sant - niet vertrouwde en hen uit haar omgeving
    verwijderde.&lt;/p&gt;
&lt;p&gt;Aangezien zijn functioneren geen onverdeeld succes was, werd
    Lovink in februari 1943 benoemd tot de eerste Nederlandse
    ambassadeur in Tsjoenking, de hoofdstad van nationalistisch
    China. Hier werd het hem al snel duidelijk dat de
    nationalistische leider, generaal Tsjiang Kai-sjek, niet de
    Japanners, maar de Chinese communisten als zijn grootste vijand
    zag. In november 1944 nam Lovink als Nederlandse
    vertegenwoordiger zitting in de zes maanden eerder ingestelde
    Far Eastern and Pacific Subcommission van de United Nations War
    Crimes Commission, die in Tsjoenking haar zetel had. Dit
    orgaan, waarin elf landen zitting hadden en dat onder Chinees
    voorzitterschap stond, had tot taak informatie te verzamelen
    over Japanse oorlogsmisdadigers en hun eventuele berechting te
    co&amp;ouml;rdineren. Tot zijn vertrek uit China bleef Lovink lid
    van deze VN-subcommissie. In maart 1947 - de ambassade was
    intussen naar Nanking overgeplaatst - werd hij benoemd in
    Moskou. Lovink toonde zich daar een scherp criticus van Stalins
    bewind en was zeer somber over de situatie in de Sovjetunie en
    de samenwerking met de Russen.&lt;/p&gt;
&lt;p&gt;Op 1 januari 1948 volgde Lovinks aanstelling tot
    secretaris-generaal op het ministerie van Buitenlandse Zaken.
    Als hoogste ambtenaar op het Plein raakte hij nauw betrokken
    bij de Indonesische kwestie. Door zijn Indische jaren voelde
    hij zich persoonlijk verbonden met de kolonie. Lovink gold als
    een conservatieve man met een patriarchale instelling tegenover
    het Indonesisch nationalisme; hij toonde zich voorstander van
    de harde lijn. In deze jaren was hij een serieuze kandidaat
    voor zowel de opvolging van H.J. van Mook als landvoogd als
    voor een ministerspost - Overzeese Gebiedsdelen of Buitenlandse
    Zaken -, maar een benoeming stuitte telkens af op bezwaren van
    de Partij van de Arbeid (PvdA) vanwege zijn behoudende
    opvattingen inzake Indonesi&amp;euml;. Zo behield Lovink zijn
    reserves ten aanzien van de Van Roijen-Roem-overeenkomst van
    mei 1949, maar hij besefte dat na het politieke echec van de
    tweede politi&amp;euml;le actie van december 1948 er voor Nederland
    geen andere dan de nadien ingeslagen weg meer open lag.&lt;/p&gt;
&lt;p&gt;Zijn reputatie van havik vormde voor de regering in Den Haag
    geen beletsel Lovink in mei 1949 te benoemen tot Hoge
    Vertegenwoordiger van de Kroon als opvolger van L.J.M. Beel.
    Hij voldeed als een der weinigen aan de gestelde voorwaarden:
    hoewel sympathiserend met de Christelijk-Historische Unie was
    hij politiek ongebonden en bovendien volledig op de hoogte van
    de Indonesische problematiek. Zijn garantie het regeringsbeleid
    met volle inzet te zullen steunen was voor de PvdA-ministers in
    het kabinet-Drees-Van Schaik (1948-1951) voldoende om over hun
    bedenkingen heen te stappen. Bovendien zou Lovink als Hoge
    Commissaris de eerste diplomatieke vertegenwoordiger van
    Nederland in het onafhankelijke Indonesi&amp;euml; worden. Lovink
    was zich bewust van de scepsis die er jegens zijn persoon
    bestond. Na aankomst in Indonesi&amp;euml;, begin juni, wist hij
    door zijn inlevingsvermogen en de grandeur van zijn entourage
    het geschonden vertrouwen in het Nederlandse gezag bij de
    Nederlanders in de kolonie enigszins te herstellen.&lt;/p&gt;
&lt;p&gt;Als bestuurder had Lovink daarentegen minder succes. Hoewel
    zijn dossierkennis groot was en hij tal van lastige kwesties
    kundig afhandelde, beging hij een aantal ernstige misstappen.
    Zo trok hij het geschil met de Indonesische minister van
    Defensie - tevens een van de belangrijkste republikeinse
    voormannen - sultan Hamengku Buwono IX, over het schenden van
    het militaire bestand in de persoonlijke sfeer. Ook zette zijn
    (vergeefse) poging het paleis in Buitenzorg als toekomstige
    diplomatieke Nederlandse residentie te behouden kwaad bloed aan
    Indonesisische zijde. De grote druk waaronder hij zijn taak
    moest verrichten en de gespannen en uiterst complexe situatie
    leidden al spoedig tot overwerktheid en deden hem de greep op
    de zaken verliezen. Onder deze omstandigheden ging hij te veel
    af op de alarmistische berichtgeving van zijn militaire
    adviseurs. Het kabinet moest hem voortdurend tot bezonnenheid
    en kalmte manen.&lt;/p&gt;
&lt;p&gt;Wat Lovink als Hoge Vertegenwoordiger van de Kroon het meest
    opbrak, was zijn achterhaalde visie op de toekomstige
    verhouding met Indonesi&amp;euml;. Terwijl een nieuwe
    gelijkwaardige relatie gewenst was, poogde hij nog te veel de
    oude koloniale gezagsverhouding in stand te houden. In dit
    opzicht speelde zijn verleden hem parten. Hij toonde te weinig
    inzicht in en begrip voor de Indonesische gevoelens, denkwijze
    en problemen. Lovink onderkende uiteindelijk ook dat hij niet
    de meest geschikte persoon was om als eerste Hoge Commissaris
    op te treden. Hij voorzag dat hij een obstakel zou zijn bij het
    opbouwen van een nieuwe relatie en vroeg ontslag. Op 27
    december 1949 zette Lovink in het paleis 'Rijswijk' in Batavia
    zijn handtekening onder de acte van gezagsoverdracht om direct
    na afloop van de plechtigheid naar Nederland te vertrekken.&lt;/p&gt;
&lt;p&gt;Lovink voelde er weinig voor zijn oude post van
    secretaris-generaal opnieuw te bezetten en aanvaardde een
    benoeming als ambassadeur in Ottawa. Wel stelde hij als
    voorwaarde dat hij hier minstens vijf jaar zou kunnen blijven
    om eindelijk een normaal familieleven - het gezin telde
    intussen vier kinderen - te kunnen leiden. In mei 1950 maakte
    hij zijn opwachting in Canada. Het was een rustige, maar ook
    eervolle post. Niet alleen was Canada een belangrijke
    NAVO-partner, maar in het land woonde ook een zeer groot aantal
    Nederlandse immigranten: halverwege de jaren vijftig waren het
    er al meer dan 100.000. Lovinks gemakkelijke omgangsvormen
    kwamen hem in zijn contact met hen goed te pas. Zijn motto
    luidde: 'Word een goed Canadees burger, maar blijf een
    Hollander in je hart'.&lt;/p&gt;
&lt;p&gt;In oktober 1957 werd Lovink overgeplaatst naar Canberra met
    de speciale opdracht de Australische regering ertoe te brengen
    Australisch Nieuw-Guinea te laten samengaan met het Nederlandse
    deel van dit eiland tot een onafhankelijke natie. Nederlands
    Nieuw-Guinea was als enige deel van Nederlands-Indi&amp;euml; van
    de soevereiniteitsoverdracht aan Indonesi&amp;euml; uitgesloten en
    sindsdien onder Nederlands bewind gebleven. Indonesi&amp;euml;
    eiste het gebied evenwel op, wat door Den Haag werd geweigerd,
    omdat het de bevolking over haar eigen toekomst wenste te laten
    beslissen. Het geschil over Nieuw-Guinea was intussen
    uitgegroeid tot een uiterst scherp conflict. Lovinks
    besprekingen met de Australische regering over een zelfstandig
    Nieuw-Guinea verliepen gunstig, maar leidden uiteindelijk tot
    niets, toen Australi&amp;euml; een goede verstandhouding met
    Indonesi&amp;euml; van groter landsbelang achtte dan het lot van de
    Papoea's. Afgezien van de Nieuw-Guineakwestie verschilden
    Lovinks werkzaamheden in Canberra overigens niet veel met die
    op zijn vorige ambassadeurspost. Ook met Australi&amp;euml; waren
    de betrekkingen uitstekend. Evenals in Canada hadden deze ook
    hier voor een groot gedeelte te maken met de vele Nederlandse
    emigranten in dit land.&lt;/p&gt;
&lt;p&gt;Aangezien hij geen belangrijke post - zoals Bonn - kon
    krijgen, keerde Lovink in september 1960 op eigen verzoek als
    ambassadeur terug naar Canada, het land waaraan hij zijn hart
    had verpand. Zijn sportieve aard kon hij hier volledig
    uitleven. Hij bracht zoveel mogelijk vrije tijd door met
    kanovaren en trektochten in de ongerepte Canadese natuur. Hij
    maakte zich hiermee erg populair: 'Tony is one of us'. Het
    respect dat Lovink in Canada verwierf, kwam tot uiting in de
    eredoctoraten die hij ontving van de universiteiten van
    Kingston, London en Qu&amp;eacute;bec. Toen Lovink in 1967 met
    pensioen ging, bleef hij in Canada wonen; hij en zijn gezin
    waren er volledig ingeburgerd geraakt.&lt;/p&gt;
&lt;p&gt;
  &lt;a href='agedeelte'&gt;A: &lt;/a&gt;Archief-A.H.J. Lovink in het Algemeen Rijksarchief te
  's-Gravenhage.&lt;/p&gt;
&lt;p&gt;
  &lt;a href='lgedeelte'&gt;L: &lt;/a&gt;Behalve een necrologie door H. Leopold, in 
  &lt;em&gt;BZ. Personeelsblad voor de medewerkers van het ministerie van
  Buitenlandse Zaken&lt;/em&gt;

  22 (1995) 5 (juni) 12-13: verhoren van A.H.J. Lovink in 
  &lt;em&gt;Verslag houdende de uitkomsten van het onderzoek [der]
  Enqu&amp;ecirc;tecommissie Regeringsbeleid 1940-1945&lt;/em&gt;

  IV ('s-Gravenhage 1950) 27-32, 249-253, 1001-1006; L.G.M. Jaquet,
  
  &lt;em&gt;Aflossing van de wacht. Bestuurlijke en politieke ervaringen
  in de nadagen van Nederlandsch-Indi&amp;euml;&lt;/em&gt;

  (Rotterdam 1978); L. de Jong, 
  &lt;em&gt;Het Koninkrijk der Nederlanden in de Tweede Wereldoorlog&lt;/em&gt;

  IX, XIa, XIc, XII ('s-Gravenhage/Leiden 1979, 1984, 1986 en
  1988); A. Kersten, 
  &lt;em&gt;Buitenlandse Zaken in ballingschap. Groei en verandering van
  een ministerie, 1940-1945&lt;/em&gt;

  (Alphen aan den Rijn 1981); R.D. Haslach, 
  &lt;em&gt;Nishi no kaze, hare. Nederlands-Indische inlichtingendienst
  contra agressor Japan&lt;/em&gt;

  (Weesp 1985); C. Wiebes en B. Zeeman, 
  &lt;em&gt;Indonesische dagboeknotities van dr. H.N. Boon, 1946-1949&lt;/em&gt;

  (Houten 1986); J.G. de Beus, 
  &lt;em&gt;Het laatste jaar van Nederlands-Indi&amp;euml;&lt;/em&gt;

  (Rotterdam 1987); G.T. Witte, 
  &lt;em&gt;Een verre vijand komt naderbij. De diplomatieke betrekkingen
  van Nederland met de Sovjetunie, 1942-1953&lt;/em&gt;

  (Kampen 1990); F.A.C. Kluiters, 
  &lt;em&gt;De Nederlandse inlichtingen- en veiligheidsdiensten&lt;/em&gt;

  ('s-Gravenhage 1993); C.D. Barkman en H. de Vries-van der Hoeven,
  
  &lt;em&gt;Een man van drie levens. Biografie van
  diplomaat-schrijver-geleerde Robert van Gulik&lt;/em&gt;

  (Amsterdam 1993); H. Meijer, 
  &lt;em&gt;Den Haag-Djakarta. De Nederlands-Indonesische betrekkingen,
  1950-1962&lt;/em&gt;

  (Utrecht 1994); 
  &lt;em&gt;Het kabinet-Drees-Van Schaik (1948-1951)&lt;/em&gt;

  . Band C: 
  &lt;em&gt;Koude oorlog, dekolonisatie en integratie&lt;/em&gt;

  . Onder red. van P.F. Maas en J.M.M.J. Clerx (Nijmegen 1996); H.
  Meijer, ' ''Op de drempel tussen twee werelden''. A.H.J. Lovink:
  de laatste landvoogd van Indonesi&amp;euml;', in 
  &lt;em&gt;Bijdragen en Mededelingen betreffende de Geschiedenis der
  Nederlanden&lt;/em&gt;

  114 (1999) 39-60; H.W. van den Doel, 
  &lt;em&gt;Afscheid van Indi&amp;euml;. De val van het Nederlandse imperium
  in Azi&amp;euml;&lt;/em&gt;

  (Amsterdam 2000).&lt;/p&gt;
&lt;p&gt;
  &lt;a href='igedeelte'&gt;I: &lt;/a&gt;Beeldbank van het Nationaal Archief in Den Haag [Collectie ANEFO; Lovink in 1942].

  &lt;/p&gt;
&lt;p&gt;Hans Meijer&lt;/p&gt; 
&lt;dtml-var bwn_footer&gt;</text>
  </biography>
</biodes>

