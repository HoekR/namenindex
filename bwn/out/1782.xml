<biodes version="1.0">
  <fileDesc>
    <title>Tailleur, Mozes (1909-1990)</title>
    <ref target="http://resources.huygens.knaw.nl/bwn1880-2000/lemmata/bwn5/tailleur"/>
    <publisher>
      <name>Biografisch Woordenboek van Nederland:1880-2000</name>
      <ref target="http://resources.huygens.knaw.nl/bwn1880-2000"/>
    </publisher>
  </fileDesc>
  <person>
    <idno type="id">tailleur</idno>
    <persName><name type="geslachtsnaam">Tailleur</name>, Mozes</persName>
    <sex value="1"/>
    <event type="birth" when="1909"/>
    <event type="death" when="1990"/>
    <state type="occupation">entertainer</state>
  </person>
  <biography>
    <graphic url="http://resources.huygens.knaw.nl/bwn1880-2000/lemmata/bwn5/images/images/tailleu.jpg"/>
    <text>&lt;dtml-var bwn_header&gt;
 &lt;p class='genealogie'&gt;
  &lt;strong&gt;Tailleur, Mozes&lt;/strong&gt;, entertainer (Amsterdam 12-6-1909 - Amstelveen 12-10-1990). 
Zoon van Hijman Tailleur, handelsreiziger, later fabrikant, en
  Schoontje Erwteman. Gehuwd op 23-3-1936 met Sophia Wijnschenk
  (1908-1990). Dit huwelijk bleef kinderloos.
  

  
  &lt;/p&gt;
&lt;p&gt;
  &lt;img class='bwnimg' BORDER='0' align='right' src='images/tailleu.jpg' alt='afbeelding van Tailleur, Mozes'&gt;Max Tailleur werd geboren in een eenvoudig gezin in de
    Amsterdamse Jodenbuurt. Op de lagere school bleek hij geen
    goede leerling. Het liefst vermaakte hij zijn klasgenoten met
    zijn grappen. Dat hij artiest wilde worden stond toen al vast.
    Nadat hij nog een paar jaar ULO-onderwijs had gevolgd nam zijn
    vader, die samen met een compagnon een fabriekje in
    schilderijlijsten was begonnen, de veertienjarige Max in dienst
    als handelsreiziger. Hij beschikte echter over meer talent om
    zijn collega's met sterke verhalen en de nieuwste moppen aan
    het lachen te brengen dan om zijn waren te slijten. Hoewel zijn
    vader veel geduld met hem had, was ontslag op den duur
    onvermijdelijk. Ook een betrekking als reiziger in
    damesartikelen werd om dezelfde reden een mislukking. Daarop
    vertrok Max in 1926 naar Antwerpen om er als diamantslijper in
    het bedrijf van een oom zijn geluk te beproeven. Maar opnieuw
    kon hij het niet laten voortdurend de boel op stelten te
    zetten, zodat hij ook hier snel op straat stond.&lt;/p&gt;
&lt;p&gt;Werkloos en platzak in Antwerpen was Tailleur blij met een
    engagement bij het theatergezelschap Kindermans om in operettes
    mee te zingen in het koor. Hij mocht er ook wel eens een
    onbetekenend rolletje spelen, en met zijn imitatie van de
    Amerikaanse zanger Al Jolson met het liedje 'Sunny Boy' had hij
    zijn eerste succes. Tailleur genoot van het artiestenleven, en
    het feit dat hij weinig verdiende en nooit een dag vrij had,
    deed daaraan niets af. De gevolgen bleven echter niet uit. Na
    zeven jaar bij het gezelschap te hebben gewerkt raakte hij
    ernstig overwerkt. Kort daarna moest hij geopereerd worden aan
    een middenoorontsteking en overleefde hij ternauwernood een
    pleuritisaandoening en een longontsteking. Daarop haalde zijn
    moeder haar geheel uitgeputte zoon terug naar Amsterdam.&lt;/p&gt;
&lt;p&gt;Tailleur werd er wederom handelsreiziger voor zijn vaders
    firma, maar opnieuw met hetzelfde resultaat. Midden in de
    crisistijd leidde hij daarna een armelijk bestaan, onder andere
    als tekstschrijver voor amateurartiesten. Na in 1936 in het
    huwelijk te zijn getreden besloot Tailleur, door de
    omstandigheden gedwongen, het nog maar eens als diamantbewerker
    bij zijn oom in Antwerpen te proberen. Dit beroep beviel hem
    nog steeds niet, maar alles werd goedgemaakt door het plezier
    dat hij beleefde aan zijn optreden in de avonduren als
    conferencier in verschillende bioscopen.&lt;/p&gt;
&lt;p&gt;Toen Duitsland in mei 1940 het westen aanviel, meldde
    Tailleur zich onmiddellijk bij het Nederlandse gezantschap in
    Brussel als vrijwilliger voor een eventueel te vormen
    Nederlands verzetsleger. Een poging via Duinkerken
    Groot-Brittanni&amp;euml; te bereiken, moest hij na een
    avontuurlijke tocht opgeven. Onverrichter zake keerde hij naar
    Antwerpen terug, waar hij in zijn levensonderhoud voorzag door
    als conferencier, komiek, liedjeszanger en zelfs balletdanser
    op te treden. In de zomer van 1942 probeerde hij opnieuw via
    Frankrijk in Zwitserland te komen om vandaar naar
    Groot-Brittanni&amp;euml; te gaan. Na een levensgevaarlijke reis
    belandde Tailleur in het Zwitserse interneringskamp Cossonay,
    waar hij met andere mannelijke vluchtelingen een moerasgebied
    moest ontginnen. Hij werd er spoedig belast met de zorg voor
    het vertier van de Nederlandse ge&amp;iuml;nterneerden. Zijn goede
    contacten met de Zwitserse kampcommandant zorgden ervoor dat
    zijn vrouw Vic zich vanuit Nederland zonder de gebruikelijke
    bureaucratische procedures bij hem kon voegen. Het echtpaar
    werd daarna ondergebracht in het familiekamp Montpellerin, waar
    Tailleur in de keuken werkte. In zijn vrije tijd deed hij mee
    aan cabaretvoorstellingen. Inmiddels drongen er berichten door
    over door de bezetter weggevoerde familieleden en bekenden.
    Hoewel hij, ook later, nooit sprak over de velen van zijn
    naaste verwanten die in de Duitse vernietigingskampen waren
    vermoord, moet deze dramatische gebeurtenis grote invloed op
    zijn verdere leven hebben uitgeoefend. 'Ik lach om niet te
    huilen', werd zijn lijfspreuk.&lt;/p&gt;
&lt;p&gt;Na de geallieerde landingen in Normandi&amp;euml; liet de
    Zwitserse regering de ge&amp;iuml;nterneerden in de herfst van 1944
    vrij. Tailleur werd opgenomen in de Koninklijke Nederlandsche
    Brigade 'Prinses Irene'. Wegens zijn improvisatietalent en
    opgedane talenkennis belastte men hem met de welzijnszorg voor
    officieren en manschappen, alsmede met het onderhouden van
    contacten met de 21ste Britse Legergroep. Na enige tijd vertrok
    de brigade, via het inmiddels bevrijde Belgi&amp;euml;, naar
    Oost-Nederland. Als stafmedewerker van prins Bernhard werd
    Tailleur, die zijn kantoor had in paleis Het Loo, adjudant
    Ontspanning en Ontwikkeling, in welke hoedanigheid hij grote
    populariteit genoot. In juni 1946 zwaaide hij af.&lt;/p&gt;
&lt;p&gt;Eind 1945 ontmoette Tailleur in Antwerpen de revueartiesten
    Willy Walden en Piet Muyselaar, die hem vroegen teksten te
    schrijven voor hun nieuwe 'Snip en Snap'-revue. Terug in
    Amsterdam besloot hij van het schrijven van teksten en liedjes
    voor allerlei artiesten zijn beroep te maken. Zijn ongeoefende
    schrijfstijl stond echter een blijvend succes in de weg.
    Bovendien wilde hij graag zelf op de planken staan. Hij kreeg
    deze gelegenheid in 1947/1948 door met Sylvain Poons en andere
    artiesten tournees te maken door Nederlands-Indi&amp;euml; en
    Nieuw-Guinea. Daarna vatte Tailleur het plan op eigen
    bewerkingen van bestaande jiddische stukken op de planken te
    brengen. Hij slaagde erin een toneelgroep samen te stellen, die
    tussen 1950 en 1952 optrad voor joodse verenigingen in heel
    Nederland, met stukken als 
    &lt;em&gt;Tevje de melkboer&lt;/em&gt;

    , 
    &lt;em&gt;Elias weet 't beter&lt;/em&gt;

    , 
    &lt;em&gt;Abie's Irish Rose&lt;/em&gt;

    en 
    &lt;em&gt;De ouwe Sieglitz&lt;/em&gt;

    . De onderneming had aanvankelijk succes, maar leed al gauw
    verlies.&lt;/p&gt;
&lt;p&gt;Na dit fiasco kon Tailleur onverwacht als invaller optreden
    in het cabaret 'Wiener Caf&amp;eacute;' van Tony Hartweger in
    Noordwijk. Met de manier waarop hij hier grappen vertelde had
    hij zo'n succes dat hij besloot een eigen moppencabaret te
    beginnen. Tailleur vond Piet Ordeman bereid hiervoor zijn
    slecht lopende caf&amp;eacute; aan het Amsterdamse Rembrandtplein
    beschikbaar te stellen. Hier begonnen zij op 7 november 1952
    cabaret 'De Doofpot'. Tailleur debuteerde er als moppentapper
    in een programma dat werd opgeluisterd door enige bekende
    musici en vocalisten. Tegen ieders verwachting in werd dit
    cabaret al vanaf de eerste avond een eclatant succes. Iedere
    avond vertelde Tailleur in hoog tempo zo'n 250 moppen, die hij
    putte uit een door hem zelf aangelegd kaartsysteem, dat aan het
    eind van zijn leven zo'n 50.000 grappen zou bevatten. De moppen
    waren een mengsel van Amsterdamse gein en jiddische humor. Met
    zijn lange, kromme neus, zijn scheefstaande en droefgeestige
    ogen en nasaal stemgeluid met een onmiskenbaar joods accent
    wist de lange en zenuwachtige 'koning van de lach' zijn publiek
    een avondlang te boeien.&lt;/p&gt;
&lt;p&gt;Het blijvende succes van 'De Doofpot' bracht een ommekeer in
    Tailleurs leven. Na dertig jaren van tegenslagen ging het hem
    nu plots beter. Hoewel hij zelden voor de radio of de televisie
    optrad, kreeg hij met 'De Doofpot' toch snel landelijke
    bekendheid. Na enige jaren vertelde hij zijn grappen ook op
    grammofoonplaten, die grif werden verkocht. In oktober 1957
    ontving hij zijn eerste gouden plaat, en daarna gingen er
    jaarlijks tienduizenden platen over de toonbank. Veel moppen
    heeft Tailleur ook in bundels uitgegeven. Het eerste boekje 
    &lt;em&gt;Langs m'n neus weg&lt;/em&gt;

    , dat in 1953 verscheen, werd matig verkocht, maar van het
    volgende boekje 
    &lt;em&gt;Met een mop de wereld rond&lt;/em&gt;

    (1963) werden in tien jaar tijds 270.000 exemplaren aan de man
    gebracht. Van de volgende bundeltjes 
    &lt;em&gt;Van sex-tien tot sex-tig&lt;/em&gt;

    (1968), 
    &lt;em&gt;Geloof me&lt;/em&gt;

    (1972) en 
    &lt;em&gt;Jiddisch fruit&lt;/em&gt;

    (1973) werden eveneens grote aantallen verkocht. Het feit dat
    deze boekjes waren voorzien van een gaatje en een touwtje om ze
    in het toilet te kunnen ophangen, bevorderde de afzet. Daarna
    heeft Tailleur tot 1988 nog tien bundels samengesteld, die
    aanvankelijk herhaalde malen herdrukt moesten worden. Voor de
    laatste boekjes verflauwde echter de belangstelling van het
    grote publiek. In totaal zijn er 1,6 miljoen moppenbundels
    verkocht. Ondanks de roem die hij met zijn 'Sam en Moos'-moppen
    verwierf, was niet iedereen ingenomen met dit soort humor.
    Sommigen achtten hem platvloers, en vooral in de eigen joodse
    kring ontmoette hij veel weerstanden, omdat zijn grappen
    smakeloos en zelfs racistisch werden gevonden.&lt;/p&gt;
&lt;p&gt;Wanneer 'De Doofpot' in de zomermaanden gesloten was, reisde
    Tailleur langs de Nederlandse emigranten overzee. In totaal
    maakte hij veertien van dergelijke wereldtournees. Ook trad hij
    's zomers overal in eigen land op, in september 1961 voor het
    eerst ook in een schouwburg. Gaandeweg werden de lange reizen
    en optredens hem te zwaar. In oktober 1961 belandde Tailleur
    overwerkt en met maagklachten in het ziekenhuis. Het jaar
    daarop overkwam hem hetzelfde tijdens een tournee door
    Nieuw-Guinea, zodat hij die voortijdig moest afbreken. Reeds in
    1956 openbaarden zich de eerste reumatische pijnen, die steeds
    in hevigheid toenamen. In 1962, tijdens een opname in het
    ziekenhuis, rijpte bij Tailleur het plan om ter gelegenheid van
    het tienjarig bestaan van 'De Doofpot' een fonds te stichten
    ten bate van reumapati&amp;euml;nten.&lt;/p&gt;
&lt;p&gt;Toen Tailleur in maart 1966 opnieuw in het ziekenhuis werd
    opgenomen, besloot hij 'De Doofpot' te sluiten. De reumatische
    pijnen maakten het hem onmogelijk nog langer op te treden. Van
    tijd tot tijd kuurde hij in zijn tweede huis te Nice, en
    wanneer de pijnen zo nu en dan wat minder waren, trad hij nog
    wel eens op of verleende hij zijn medewerking aan
    televisieshows. Op 21 oktober 1969 stond hij te Eindhoven voor
    de laatste keer op de planken; hij was toen zestig jaar oud. In
    mei 1971 kwam hij nog met iets geheel nieuws: iedereen kon hem
    bellen om een opname van 'de mop van de dag' te horen. Deze
    'geinlijn' was al snel enorm populair: in de topjaren werd er
    per jaar meer dan acht miljoen keer gebeld.&lt;/p&gt;
&lt;p&gt;Ondertussen bleef Tailleur zich vol overgave inspannen voor
    de lijdende medemens. In 1967 richtte hij de stichting 'Beter
    met Max' op - later de Max Tailleurstichting genaamd -, die
    geld inzamelde voor minder draagkrachtige reumapati&amp;euml;nten.
    Een groot deel van het geld hiervoor werd verkregen door de
    verkoop van gebruikte kledingstukken, die huis aan huis werden
    opgehaald. Toen de prijzen van de afgedankte kleding met meer
    dan de helft kelderden, ontstond binnen het stichtingsbestuur
    grote onenigheid over de besteding van de verminderde
    inkomsten. Voor Tailleur was dit in november 1987 de aanleiding
    als directeur uit de stichting te treden. Na liquidatie van de
    Max Tailleurstichting richtte hij in april 1988 de nieuwe
    stichting 'Geef Max de zak' op, die op dezelfde wijze en voor
    hetzelfde doel fondsen wierf.&lt;/p&gt;
&lt;p&gt;Naarmate Tailleurs reuma en de suikerziekte die daar later
    bijkwam, verergerden, werd hij steeds afhankelijker van de
    zorgen van zijn echtgenote, totdat zij in augustus 1990
    plotseling overleed. Max Tailleur - in wiens leven 'pijn en
    gein' de hoofdrol speelden - overleefde haar niet lang: amper
    twee maanden later stierf hij op 81-jarige leeftijd. Gedurende
    zijn laatste levensjaren moest Tailleur, die altijd graag in de
    belangstelling had gestaan, ervaren dat hij in de vergetelheid
    was geraakt. Zijn wens dat iemand de traditie van het vertellen
    van Amsterdams-joodse moppen zou voortzetten, ging niet in
    vervulling.&lt;/p&gt;
&lt;p&gt;
  &lt;a href='agedeelte'&gt;A: &lt;/a&gt;Collectie-Max Tailleur (met o.a. geluids- en
  beeldopnamen, een niet gepubliceerde autobiografie en
  kaartenbakken met het 'moppenarchief') in Theater Instituut
  Nederland te Amsterdam; persdocumentatie en een geluidsopname van
  een vraaggesprek met Max Tailleur in het Gemeentearchief van
  Amsterdam.&lt;/p&gt;
&lt;p&gt;
  &lt;a href='pgedeelte'&gt;P: &lt;/a&gt;Moppen van Tailleur werden tussen 1953 en 1988
    bijeengebracht in een vijftiental bundels waarvan de
    belangrijkste in de tekst worden genoemd.&lt;/p&gt;
&lt;p&gt;
  &lt;a href='lgedeelte'&gt;L: &lt;/a&gt;Behalve necrologi&amp;euml;n in o.a. 
  &lt;em&gt;De Telegraaf&lt;/em&gt;

  , 13-10-1990 en 
  &lt;em&gt;NRC Handelsblad&lt;/em&gt;

  , 15-10-1990: interview door Willem, in 
  &lt;em&gt;Het Parool&lt;/em&gt;

  , 23-2-1957; Sem Presser, 'Moppenmiljonair Max Tailleur', in 
  &lt;em&gt;Revue&lt;/em&gt;

  , 29-10-1960 (nr. 44) en 5-11-1960 (nr. 45); 'Max Tailleur tapt
  tien jaar moppen in De Doofpot', in 
  &lt;em&gt;Algemeen Handelsblad&lt;/em&gt;

  , 3-11-1962; interview door J.A. Vermeulen, in 
  &lt;em&gt;Elseviers Weekblad&lt;/em&gt;

  , 19-2-1966; interview door Henk van der Meyden, in 
  &lt;em&gt;De Telegraaf&lt;/em&gt;

  , 23-2-1966; interview door M. van Amerongen, in 
  &lt;em&gt;Vrij Nederland&lt;/em&gt;

  , 4-1-1969; interview door Gerard P&amp;acirc;ques, in 
  &lt;em&gt;de Volkskrant&lt;/em&gt;

  , 24-12-1969; interview door Rob van den Dobbelsteen, in 
  &lt;em&gt;Het Parool&lt;/em&gt;

  , 9-12-1978; 'De eenzame levensavond van Max Tailleur', in 
  &lt;em&gt;De Telegraaf&lt;/em&gt;

  , 4-9-1990; David Gribnau en Paul Post, 'De onbekende
  oorlogscorrespondentie van Max Tailleur', in 
  &lt;em&gt;Vrij Nederland&lt;/em&gt;

  , 14-5-1994; Herman Openneer, 'Max Tailleur in Belgi&amp;euml;', 
  &lt;em&gt;ibidem&lt;/em&gt;

  , 2-7-1994.&lt;/p&gt;
&lt;p&gt;
  &lt;a href='igedeelte'&gt;I: &lt;/a&gt;

  Piet Hein Honig, 
  &lt;em&gt;Acteurs- en kleinkunstenaarslexicon&lt;/em&gt;

  (Diepenheim 1984) 904 [Foto: KIPPA].&lt;/p&gt;
&lt;p&gt;A.W.J. de Jonge&lt;/p&gt; 
&lt;dtml-var bwn_footer&gt;</text>
  </biography>
</biodes>

