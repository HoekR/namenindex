<biodes version="1.0">
  <fileDesc>
    <title>Waller, Fran&#195;&#167;ois G&#195;&#169;rard (1867-1934)</title>
    <ref target="http://resources.huygens.knaw.nl/bwn1880-2000/lemmata/bwn3/waller"/>
    <publisher>
      <name>Biografisch Woordenboek van Nederland:1880-2000</name>
      <ref target="http://resources.huygens.knaw.nl/bwn1880-2000"/>
    </publisher>
  </fileDesc>
  <person>
    <idno type="id">waller</idno>
    <persName><name type="geslachtsnaam">Waller</name>, Fran&amp;ccedil;ois G&amp;eacute;rard</persName>
    <sex value="1"/>
    <event type="birth" when="1867"/>
    <event type="death" when="1934"/>
    <state type="occupation">kunstverzamelaar</state>
  </person>
  <biography>
    <graphic url="http://resources.huygens.knaw.nl/bwn1880-2000/lemmata/bwn3/images/images/WALLERFGKUNST.jpg"/>
    <text>&lt;dtml-var bwn_header&gt;
 &lt;p class='genealogie'&gt;
  &lt;strong&gt;Waller, Fran&amp;ccedil;ois G&amp;eacute;rard&lt;/strong&gt;, commissionair in effecten en collectioneur (Amsterdam 4-6-1867 - Amsterdam 23-11-1934).

  Zoon van Meindert Johannes Waller, commissionair in effecten, en
  Maria Elisabeth Adolphina Schill.
  
&lt;img src=&amp;quot;images/WALLERFGKUNST.jpg&amp;quot; align=&amp;quot;right&amp;quot; BORDER=&amp;quot;0&amp;quot; alt=&amp;quot;afbeelding van Waller, Fran&amp;ccedil;ois G&amp;eacute;rard&amp;quot; class=&amp;quot;bwnimg&amp;quot;&gt;
  
  &lt;/p&gt;
&lt;p&gt;Waller groeide op in het door P.J.H. Cuypers gebouwde pand
    aan de Vondelstraat 73. Zijn ouders hielden hier regelmatig
    soirees waar bekende figuren uit de Amsterdamse society en
    kunstenaars kwamen. Zijn vader zat in verschillende besturen en
    werd ook daarom wel 'de burgemeester van de Vondelstraat'
    genoemd. Zijn moeder was actief in het bestuur van de
    schouwburg.&lt;/p&gt;
&lt;p&gt;F.G. Waller was, evenals zijn broer Pieter Wilhelm (geb.
    1869), leerling van het Amsterdamse gymnasium. Tijdens een van
    zijn wintersportvakanties werd Wallers gezondheid zwaar op de
    proef gesteld. Bij de beklimming van de Matterhorn werden H.
    Sillem en hij overvallen door een sneeuwstorm. Ternauwernood
    ontsnapten beiden aan de dood. Waller liep onder meer enige
    bevroren ledematen op. De gevolgen van dit ongeval is hij
    vermoedelijk nooit meer geheel te boven gekomen. Na zijn
    eindexamen gymnasium in 1888 liet Waller zich inschrijven als
    student in de rechten aan de Rijksuniversiteit te Leiden. De
    studie boeide hem niet erg. In 1896 vertrok hij naar Parijs,
    waar hij korte tijd colleges liep aan de &amp;Eacute;cole des
    Chartes. Nog dat zelfde jaar keerde hij naar Nederland terug en
    werd hij volontair bij het Rijksprentenkabinet (RPK), waar hij
    onder C. Hofstede de Groot de inrichting van de boekerij
    verzorgde.&lt;/p&gt;
&lt;p&gt;Het jaar daarop solliciteerde Waller naar de functie van
    onderdirecteur van het Mauritshuis, een baan die hij tot groot
    ongenoegen van de toenmalige directeur, A. Bredius, kreeg. Van
    meet af aan was de verhouding tussen Bredius en Waller slecht.
    Vier jaar lang hebben beiden elkaar het leven zuur gemaakt. Zij
    spraken nauwelijks met elkaar; er was op den duur alleen nog
    schriftelijk contact. De conflicten waren voortgekomen uit
    Wallers benoeming, waar Bredius, naar zijn zeggen, geen
    inspraak bij had gehad. Een en ander had nog tot een
    interpellatie van A.F. de Savornin Lohman in de Tweede Kamer
    geleid.&lt;/p&gt;
&lt;p&gt;In 1897 was Waller eveneens belast met het beheer van het
    prentenkabinet van de Leidse universiteit. Voor deze instelling
    kocht hij, ondanks de beperkte financi&amp;euml;le middelen, een
    aantal belangrijke 17e- en 18e-eeuwse tekeningen. Verder
    ordende hij de verzameling prenten en tekeningen. In 1905 nam
    hij om gezondheidsredenen ontslag en keerde hij terug naar
    Amsterdam. Hier werd hij firmant bij Testas en Waller,
    commissionairs in effecten, waar hij tot 1917 bleef werken. Van
    1906 af wijdde hij zich steeds meer aan het ordenen en
    beschrijven van zijn eigen verzamelingen, die hij sedert het
    eind van de vorige eeuw had aangelegd. Behalve zijn Bibliotheca
    Magica, een verzameling occulte literatuur, die in 1918 en in
    1920 bij R.W.P. de Vries geveild werd, waren dat zijn
    collecties exlibris, sierpapieren en volksprenten, die resp. in
    1913, 1917 en 1923 aan het RPK geschonken werden. Voor
    laatstgenoemde schenking ontving hij dat jaar de gouden
    museummedaille. Tot zijn dood hield Waller zieh bezig met het
    beschrijven van zijn collectie volksboekjes en met het
    samenstellen van het 
    &lt;em&gt;Biographisch woordenboek van Noord Nederlandsche
    graveurs.&lt;/em&gt;

    Beide boeken zijn postuum verschenen (zie P). Waller kon maar
    moeilijk een publikatie afronden. Dit kan een gevolg zijn van
    de Mauritshuis-affaire, die hem vermoedelijk niet onberoerd
    heeft gelaten. Maar ook zijn schrijfstijl getuigt niet van een
    vlotte pen. Hij schreef slechts enkele korte bijdragen op het
    gebied van de genealogie en ordende het familiearchief. Hiervan
    verscheen postuum een beschrijving. Het boek van Daniel Franken
    Dzn. over het werk van Adriaen van de Venne, dat Waller zou
    afronden en persklaar maken, verscheen nooit in druk. Het
    manuscript berust thans in het RPK.&lt;/p&gt;
&lt;p&gt;Ook na 1930 bleef Waller geregeld door hem bijeengebracht
    collecties aan musea en andere openbare instellingen schenken.
    Zo gaf hij tussen 1930 en 1932 onder meer zijn collecties
    tabaksdozen, signetten en gesneden houtblokjes aan het
    Nederlands Openluchtmuseum in Arnhem; aan de bibliotheek van
    het Rijksmuseum zijn verzameling veilingcatalogi (ook
    gedeeltelijk gelegateerd); aan het RPK 68 bladen van zijn
    tekeningenverzameling, na zijn dood gevolgd door nog eens 38
    bij legaat. Eveneens verwierf het RPK zo zijn grafiekcollectie,
    die hij had aangelegd bij het samenstellen van zijn
    graveursregister. Aan de Universiteitsbibliotheek van Amsterdam
    legateerde hij ca. 800 kunstenaarsautografen en aan de
    Universiteit van Amsterdam zijn verzameling edelstenen.&lt;/p&gt;
&lt;p&gt;Vier jaar voor zijn dood had Waller met het ministerie van O
    K en W een erfstelling besproken, waarin hij de Staat der
    Nederlanden tot enige erfgenaam benoemde, op voorwaarde dat
    vrijwel zijn gehele nagelaten vermogen afzonderlijk van het
    staatsvermogen, zou worden beheerd. Het kapitaal werd,
    overeenkomstig zijn testament, hoofdzakelijk ondergebracht in
    het F.G. Waller-Fonds. De revenuen ervan moesten ten goede
    komen aan het RPK. De vier beheerders van het Fonds stellen nog
    steeds jaarlijks een bedrag ter beschikking van het RPK voor
    aankopen van in de eerste plaats 'prenten, vervaardigd door
    Nederlanders en incunabelen met houtsneden der Nederlandsche
    School, in de tweede plaats van prenten door niet Nederlanders
    vervaardigd, benevens bij uitzondering van teekeningen...'.
    Hierdoor was en is het nog steeds mogelijk elk jaar vele
    belangrijke kunstwerken (vooral prenten) aan te kopen.&lt;/p&gt;
&lt;p&gt;Waller heeft tijdens zijn leven niet alle zaken die hij
    wilde regelen kunnen afhandelen. In 1933 ging zijn gezondheid
    sterk achteruit en het jaar daarop overleed hij. Na zijn dood
    werden de resterende antiquiteiten geveild, voor zover ze nog
    niet bestemd waren. De collectie volksboekjes is in 1937 en
    bloc verworven door de Koninklijke Bibliotheek te
    's-Gravenhage.&lt;/p&gt;
&lt;p&gt;
  &lt;a href='agedeelte'&gt;A: &lt;/a&gt;Archief-familie Waller in Gemeentearchief Amsterdam en
  bij de familie in Rhenen. Van het familiearchief bestaat een
  gedrukte 
  &lt;em&gt;Beschrijving van het Archief der Familie Waller-Stichting te
  Amsterdam, opgericht bij acte 29 October 1927&lt;/em&gt;

  [S.l.: eigen beheer, 1937]. Een collectie van ca. 800
  kunstenaarsautografen, gericht aan F.G. Waller in verband met de
  samenstelling van zijn graveursregister (zie P) berust in de
  handschriftenafdeling van de Universiteits Bibliotheek van
  Amsterdam.&lt;/p&gt;
&lt;p&gt;
  &lt;a href='pgedeelte'&gt;P: &lt;/a&gt;'De familie van den etser Romein de Hooghe', in 
    &lt;em&gt;De Wapenheraut&lt;/em&gt;

    24 (1920) 213-216; 'De familie van de schilders Boursse en de
    Nise', in 
    &lt;em&gt;De Nederlandsche Leeuw&lt;/em&gt;

    49 (1931) kol. 237-kol. 243; 
    &lt;em&gt;Catalogus van Nederlandsche en Vlaamsche populaire boeken
    [uit de] verzameling F.G. Waller.&lt;/em&gt;

    Bew. door E. Dronckers ('s-Gravenhage, 1936); 
    &lt;em&gt;Biographisch woordenboek van Noord Nederlandsche
    graveurs.&lt;/em&gt;

    Bew. door W.R. Juynboll (Amsterdam, 1974). Onverand. herdr. 1e
    ed. ('s-Gravenhage, 1938).&lt;/p&gt;
&lt;p&gt;
  &lt;a href='lgedeelte'&gt;L: &lt;/a&gt;A. Staring, in 
  &lt;em&gt;Jaarboek van de Maatschappij der Nederlandsche Letterkunde te
  Leiden 1934-1935. Levensberichten&lt;/em&gt;

  201-206; H. Brugmans, in 
  &lt;em&gt;Maandblad Amstelodamum&lt;/em&gt;

  23 (1936) 7; D. de Hoop Scheffer, &amp;quot;F.G. Waller 1867-1934&amp;quot;, in
  'Het Rijksmuseum en zijn begunstigers', in 
  &lt;em&gt;Bulletin van het Rijksmuseum 6&lt;/em&gt;

  (1958) 91; L. Barnouw-de Ranitz, 'Abraham Bredius, een
  biografie', in 
  &lt;em&gt;Museum Bredius. Catalogus van de schilderijen en
  tekeningen&lt;/em&gt;

  door Albert Blankert 2e dr. ('s-Gravenhage, 1980) 9-19; een
  speciaal nummer over F.G. Waller van het 
  &lt;em&gt;Bulletin van het Rijksmuseum&lt;/em&gt;

  32 (1984) 111-151 met bijdragen van J.W. Niemeijer, J.F.
  Heijbroek en R.E.O. Ekkart.&lt;/p&gt;

&lt;p&gt;
&lt;a href='igedeelte'&gt;I: &lt;/a&gt;&lt;em&gt;Bulletin van het Rijksmuseum&lt;/em&gt;  32 (1984) 123.&lt;/p&gt;



&lt;p&gt;J.F. Heijbroek&lt;/p&gt; 
&lt;dtml-var bwn_footer&gt;</text>
  </biography>
</biodes>

