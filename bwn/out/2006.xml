<biodes version="1.0">
  <fileDesc>
    <title>Wiardi Beckman, Herman Bernard (1904-1945)</title>
    <ref target="http://resources.huygens.knaw.nl/bwn1880-2000/lemmata/bwn1/wiardi"/>
    <publisher>
      <name>Biografisch Woordenboek van Nederland:1880-2000</name>
      <ref target="http://resources.huygens.knaw.nl/bwn1880-2000"/>
    </publisher>
  </fileDesc>
  <person>
    <idno type="id">wiardi</idno>
    <persName><name type="geslachtsnaam">Wiardi Beckman</name>, Herman Bernard</persName>
    <sex value="1"/>
    <event type="birth" when="1904"/>
    <event type="death" when="1945"/>
    <state type="occupation">politicus</state>
  </person>
  <biography>
    <graphic url="http://resources.huygens.knaw.nl/bwn1880-2000/lemmata/bwn1/images/images/WIARDIBECKMAN.jpg"/>
    <text>&lt;dtml-var bwn_header&gt;
 &lt;p class='genealogie'&gt;
  &lt;strong&gt;Wiardi Beckman, Herman Bernard&lt;/strong&gt;, politicus (Nijmegen 4-2-1904 - Dachau 15-3-1945).

Zoon van Jacob Wiardi Beckman, zenuwarts, en Everdina Suzanna Kuenen.
Gehuwd op 3-12-1927 met Maria Petronella Margaretha Wackie Eijsten. Uit
dit huwelijk werden 3 dochters geboren.

&lt;img src=&amp;quot;images/WIARDIBECKMAN.jpg&amp;quot; align=&amp;quot;right&amp;quot; BORDER=&amp;quot;0&amp;quot; alt=&amp;quot;afbeelding van Wiardi Beckman, Herman Bernard&amp;quot; class=&amp;quot;bwnimg&amp;quot;&gt;

&lt;/p&gt;
&lt;p&gt;Wiardi Beckman bezocht het stedelijk gymnasium van zijn
geboorteplaats en studeerde vervolgens geschiedenis aan de
Rijksuniversiteit te Leiden. Als student was Wiardi Beckman, die
gelovig Remonstrants was, lid geworden van de Sociaal-Democratische
Arbeiderspartij (SDAP) en nadat hij in 1927 afgestudeerd was, werd hij
het volgend jaar secretaris van de voormalige parlementaire leider
dezer partij, mr. P.J. Troelstra, een functie die hij bekleedde tot
Troelstra's overlijden in mei 1930. Hij was Troelstra behulpzaam
bij het redigeren van de delen III en IV zijner 
&lt;em&gt;Gedenkschriften;&lt;/em&gt;

deel IV ('Storm') werd door Beckman een jaar na Troelstra's
dood uitgegeven en de twee laatste hoofdstukken van dit deel - waarin
o.a. een samenvatting gegeven wordt van Troelstra's denkbeelden
over staatkundige hervormingen - zijn door hem geschreven.&lt;/p&gt;
&lt;p&gt;Na de dood van Troelstra verbleef Beckman ruim een jaar in Frankrijk
voor de voltooiing van een studie over het Franse syndicalisme; het
resultaat daarvan was zijn dissertatie 
&lt;em&gt;Het syndicalisme in Frankrijk,&lt;/em&gt;

waarmee hij in 1931 te Leiden (met prof. J. Huizinga als promotor) de
graad van doctor in de letteren en wijsbegeerte verwierf. In januari
1932 werd hij assistent-hoofdredacteur van het dagblad 
&lt;em&gt;Het Volk.&lt;/em&gt;
&lt;/p&gt;
&lt;p&gt;Naast zijn journalistieke werkzaamheden speelde Beckman weldra een
belangrijke rol in de meningenstrijd binnen de SDAP betreffende de
gewenste ontwikkeling van de partij. Hij was een overtuigd voorstander
van omvorming der SDAP van half-revolutionaire klassepartij naar
principieel-democratische volkspartij. Bij de formulering van een nieuw
ontwerp-beginselprogram - hij was secretaris van de daartoe in november
1935 ingestelde commissie - speelde hij een vooraanstaande rol en op
het partijcongres van februari 1937 hield hij een referaat ter
toelichting van het ontwerp, dat door het congres tot Beginselprogram
verheven werd; daarin werd de klassenstrijd niet langer als drijvende
kracht voor de maatschappelijke vooruitgang gezien. Ook bij de
verandering van inzichten in de SDAP t.o.v. de nationale gedachte en de
defensie ging Beckman voorop.&lt;/p&gt;
&lt;p&gt;Op 1 april 1937 volgde hij J.F. Ankersmit op als hoofdredacteur van
de dagbladen van De Arbeiderspers; als zodanig maakte hij voortaan
ambtshalve deel uit van het partijbestuur der SDAP. Daarnaast werd hij
op 9 juni 1937 lid van de Eerste Kamer, in welk lichaam hij vooral de
militaire zaken behandelde; in zijn redevoeringen legde hij de nadruk
op de bereidheid van de SDAP om mee te werken aan een krachtige
defensie tegen het van nazi-Duitse zijde dreigende gevaar. Toen het
leger in augustus 1939 gemobiliseerd werd, nam Beckman ontslag bij De
Arbeiderspers en werd als eerste luitenant voor speciale diensten
verbonden aan de persafdeling van GS III (de militaire
inlichtingendienst) van het Algemeen Hoofdkwartier. De radiorede,
waarin generaal Winkelman op 14 mei 1940 de capitulatie bekend maakte,
was door Beckman samen met mr. M. Rooy opgesteld. Ook sprak hij namens
de opperbevelhebber op 20 mei 1940 op de Grebbeberg een korte rede uit
ter herdenking van de daar gesneuvelde Nederlandse militairen.&lt;/p&gt;
&lt;p&gt;Na de capitulatie wilde Beckman zijn plaats bij De Arbeiderspers -
die nu onder Duits toezicht moest werken - niet meer innemen. Zijn taak
zag hij nu in het weerbaar houden van het Nederlandse volk tegen
nationaal-socialistische invloeden en defaitisme. Zo lang mogelijk
bewandelde hij daartoe de legale wegen: lezingen en publikaties.
Karakteristiek voor zijn houding in deze periode is de lezing, die hij
in september 1940 hield en die, samen met gelijktijdige lezingen van
prof. B.M. Telders en prof. Paul Scholten, in 1940 in Haarlem
gepubliceerd werd 
&lt;em&gt;(Den Vaderlant ghetrouwe)&lt;/em&gt;

; daarin keerde hij zich scherp tegen de heersende 'mode' om
heel onze vooroorlogse parlementaire democratie te verwerpen en te
beschimpen.&lt;/p&gt;
&lt;p&gt;Illegale activiteiten vulden al spoedig de legale aan en moesten
deze ten slotte geheel vervangen. In het contact tussen democratische
politici, dat in 1942 uitmondde in de oprichting van het
Grootburgercomit&amp;eacute;, speelde Beckman een vooraanstaande rol.
Daarnaast werd hij vanaf begin 1941 door de SDAP-voorzitter J.J. (Koos)
Vorrink betrokken in de redactie van het illegale blad 
&lt;em&gt;Het Parool.&lt;/em&gt;

Binnen de Parool-redactie viel hij (tegenover de oprichter van het
blad, Frans Goedhart) Vorrink bij in de mening, dat men zich gedurende
de bezetting diende te onthouden van scherpe kritiek op ons
vooroorlogse bestel. Ook deelde hij Vorrinks vrees voor
anti-democratische stromingen in de verzetsbeweging en in de Londense
emigrantenkringen rond de regering-Gerbrandy. Nadat in 1941 via geheime
agenten contact met 'Londen' verkregen was, nodigde koningin
Wilhelmina onder meer Wiardi Beckman uit om naar de Britse hoofdstad te
komen teneinde haar en het kabinet voor te lichten over de toestand in
bezet gebied. Bij een poging om met een Engels oorlogsschip naar
Engeland over te steken werden Beckman en Goedhart op 18 januari 1942
op het Scheveningse strand door Duitsers gearresteerd. Beckman wist de
aard van zijn zending te verzwijgen en werd dan ook niet voor een
krijgsraad gebracht, doch als 'Engelandvaarder' begin 1943 naar
het concentratiekamp Natzweiler in de Elzas overgebracht. Na de
evacuatie van dit kamp in de herfst van 1944 werd hij naar het kamp
Dachau gebracht, waar hij op 15 maart 1945 aan typhus overleed.&lt;/p&gt;
&lt;p&gt;Wiardi Beckman was een politicus die ruimheid van blik en soepelheid
van optreden verenigde met beginselvastheid en persoonlijke moed. Een
combinatie van eigenschappen die hem - ware hij niet te vroeg gestorven
- tot een staatsman had kunnen maken.&lt;/p&gt;
&lt;p&gt;
  &lt;a href='pgedeelte'&gt;P: &lt;/a&gt;
  Naast de reeds genoemde: L.D. Frank en H.B. Wiardi Beckman, 
&lt;em&gt;Geschiedenis van het Leidsch Studentencorps&lt;/em&gt;

(Leiden, 1927); 
&lt;em&gt;Het beginselprogram der S.D.A.P.&lt;/em&gt;

(Amsterdam, [1933]); 
&lt;em&gt;Doel en wezen der S.D.A.P.&lt;/em&gt;

(Amsterdam, 1934); 
&lt;em&gt;In het rode Noorden&lt;/em&gt;

(Amsterdam, 1935); 
&lt;em&gt;Sociaal-democratie en nationale gedachte&lt;/em&gt;

(Amsterdam, 1935); W.R.M. Noordhoff, H.B. Wiardi Beckman en F. Kleyn, 
&lt;em&gt;Dat, wat blijft&lt;/em&gt;

(Haarlem, 1941).
&lt;/p&gt;
&lt;p&gt;
  &lt;a href='lgedeelte'&gt;L: &lt;/a&gt;A. de Roos, 
&lt;em&gt;Wie was Wiardi Beckman?&lt;/em&gt;

Rede voor jubileumconferentie van de Wiardi Beckman Stichting van 4
maart 1972; L. de Jong, 
&lt;em&gt;Het Koninkrijk der Nederlanden in de Tweede Wereldoorlog&lt;/em&gt;

('s-Gravenhage, 1974) V.&lt;/p&gt;

&lt;a href='igedeelte'&gt;I: &lt;/a&gt;Johan S. Wijne, &lt;i&gt;Stuuf Wiardi Beckman. Patricier en sociaal-democraat&lt;/i&gt;  (Amsterdam 1987) 67 [Wiardi Beckman bij &lt;i&gt;Het Volk&lt;/i&gt;].&lt;/p&gt;

&lt;p&gt;A.A. de Jonge&lt;/p&gt; 
&lt;dtml-var bwn_footer&gt;</text>
  </biography>
</biodes>

