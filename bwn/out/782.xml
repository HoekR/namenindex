<biodes version="1.0">
  <fileDesc>
    <title>Hoogewerff, Godefridus Johannes (1884-1963)</title>
    <ref target="http://resources.huygens.knaw.nl/bwn1880-2000/lemmata/bwn2/hoogwerffgj"/>
    <publisher>
      <name>Biografisch Woordenboek van Nederland:1880-2000</name>
      <ref target="http://resources.huygens.knaw.nl/bwn1880-2000"/>
    </publisher>
  </fileDesc>
  <person>
    <idno type="id">hoogwerffgj</idno>
    <persName><name type="geslachtsnaam">Hoogewerff</name>, Godefridus Johannes</persName>
    <sex value="1"/>
    <event type="birth" when="1884"/>
    <event type="death" when="1963"/>
    <state type="occupation">kunsthistoricus</state>
  </person>
  <biography>
    <text>&lt;dtml-var bwn_header&gt;
 &lt;p class='genealogie'&gt;
  &lt;strong&gt;Hoogewerff, Godefridus Johannes&lt;/strong&gt;, kunsthistoricus (Amersfoort 20-6-1884 - Florence (Itali&amp;euml;) 25-3-1963).

Zoon van Godfried Christiaan Hoogewerff, neerlandicus en sinds 1903
directeur van de gem. HBS met 5-jarige cursus te Hilversum, en Johanna
Cornelia Elink Schuurman. Gehuwd op 16-7-1913 met Hilma Maya Tamminen.
Uit dit huwelijk werden geen kinderen geboren. 



&lt;/p&gt;
&lt;p&gt;Hoogewerff bezocht het gymnasium te Amersfoort en studeerde daarna
van 1903 tot 1908 Nederlandse letteren en geschiedenis aan de
Rijksuniversiteit van Utrecht. Hij studeerde in 1908 af bij G.W.
Kernkamp op een scriptie over het leven aan boord van de
Oostindi&amp;euml;vaarders in de 17e eeuw. Zijn historische belangstelling
was verder gevoed door een vriendschap met de mediaevist O. Oppermann,
die hem trainde in kritisch bronnenonderzoek. Op aandrang van de
Utrechtse stadsarchivaris S. Muller Fzn. catalogiseerde Hoogewerff de
verluchte handschriften uit het Aartsbisschoppelijke Museum. W.
Vogelsang, in 1907 in Utrecht op de leerstoel kunstgeschiedenis
benoemd, trok Hoogewerff, na diens doctoraal examen in 1908, aan als
assistent. In 1909 volgde een aanstelling in dezelfde functie bij het
Nederlandsch Historisch Instituut te Rome, vanaf 1912 met de titel van
secretaris. Van Rome uit werd een dissertatie voltooid, die op
25-1-1912 bij Vogelsang verdedigd werd en handelde over 
&lt;em&gt;Nederlandsche schilders in Itali&amp;euml; in de XVIe eeuw (de
geschiedenis van het romanisme).&lt;/em&gt;

Wegens het overlijden van de directeur van het Nederlands Historisch
Instituut te Rome, Gisbert Brom, vrij onverwacht op 6 februari 1915,
nam Hoogewerff de leiding waar, totdat in oktober van dat jaar de
nieuwe directeur, A.H.L. Hensen, verscheen. Van 1917 tot 1919 trad
Hoogewerff nogmaals als plaatsvervangend directeur op, omdat de
Italiaanse autoriteiten Hensen een inreisvisum weigerden. Toen Hensen
in 1924 zeventig jaar werd, volgde Hoogewerff op als directeur. In 1950
legde hij de directeursfunctie neer en aanvaardde hij een benoeming tot
buitengewoon hoogleraar in de iconografie en vroeg-christelijke kunst
te Utrecht met de rede: 
&lt;em&gt;Ikonographie en ikonologie van de oude christelijke kunst.&lt;/em&gt;
&lt;/p&gt;
&lt;p&gt;Overeenkomstig zijn aanleg en opleiding heeft Hoogewerff in en naast
zijn kunsthistorisch werk steeds een sterke historische belangstelling
getoond. Dit komt o.a. tot uiting in de plaats die archiefonderzoek in
zijn oeuvre inneemt en in de vele publikaties op het gebied van de
cultuur-, de geleerden- en de zeevaartgeschiedenis. Als kunsthistoricus
heeft hij internationale bekendheid verworven door in 1928 op het zesde
Internationale Congres van Historische Wetenschappen in Oslo als eerste
de iconologie als eigen specialisme te defini&amp;euml;ren. Zijn
omvangrijkste kunsthistorische publikatie is de geschiedenis van 
&lt;em&gt;De Noord-Nederlandsche Schilderkunst&lt;/em&gt;

(1936-1947. 5 dl.). Dit werk is in Rome geschreven. Het typeert zijn
binding met Nederland alsmede zijn excentrische positie t.o.v. de
Nederlandse kunsthistorie en kunsthistorici.&lt;/p&gt;
&lt;p&gt;Pionierswerk is door hem verricht m.b.t. de aanwezigheid van
Nederlanders, speciaal kunstenaars en geleerden, te Rome. Daarover ging
zijn proefschrift, daarop waren zijn belangrijkste bronnenpublikaties
gericht: 
&lt;em&gt;Bescheiden in Itali&amp;euml; omtrent Nederlandsche kunstenaars en
geleerden,&lt;/em&gt;

dl. II en III (Rijks geschiedkundige publicati&amp;euml;n
('s-Gravenhage, 1913,1917). Kleine serie 12 en 17) en 
&lt;em&gt;Nederlandsche kunstenaars te Rome 1600-1725. Uittreksels uit de
parochiale archieven&lt;/em&gt;

(Studi&amp;euml;n van het Nederlandsch Historisch Instituut te Rome: 3).
Hieraan is ook zijn misschien wel bekendste boek. 
&lt;em&gt;De Bentvueghels&lt;/em&gt;

('s-Gravenhage, 1952), gewijd. Een geheel eigen karakter heeft zijn
boek 
&lt;em&gt;Verbeelding en voorstelling&lt;/em&gt;

(Amsterdam, 1939), een studie over de ontwikkeling van het kunstbesef
en de smaak van de oudheid tot heden. De veelzijdigheid maar ook de
lichte verscheurdheid van het karakter van Hoogewerff komt tot uiting
in zijn onder pseudoniem verschenen 
&lt;em&gt;XXIV emblemata, dat zijn zinnebeelden.&lt;/em&gt;

Spreukverzen van A.E. Drijfhout. Houtsneden van M.C. Escher (Bussum,
1932). Het pseudoniem Drijfhout herinnert aan Hoogewerffs jongensideaal
zeeman te worden, aan zijn steeds gebleven liefde voor de zee en de
zeegeschiedenis en aan het vak van timmerman dat zijn vader hem als
gymnasiast had laten bijbrengen.&lt;/p&gt;
&lt;p&gt;Als secretaris en vooral als directeur van het Nederlandsch
Historisch Instituut te Rome heeft Hoogewerff het onderzoek naar de
relaties Nederland-Itali&amp;euml; een organisatorische basis gegeven, mede
door de stichting van een eigen gebouw in 1933, dat voor de helft werd
gefinancierd door een door Hoogewerff in het leven geroepen vereniging
van Het Huis voor Kunsten en Wetenschappen te Rome. Een belangrijk
medium voor dit onderzoek was het jaarboek 
&lt;em&gt;Mededeelingen van het Nederlandsch Historisch Instituut te Rome,&lt;/em&gt;

vooral door zijn toedoen in 1920 begonnen. Na zijn emeritaat te Utrecht
had hij nog drie jaar lang de leiding over het Nederlands Universitair
Kunsthistorisch Instituut te Florence, dat op initiatief van Hoogewerff
in 1955 werd opgericht. Hoogewerff genoot grote bekendheid onder de
kunsthistorici in Itali&amp;euml;, alsook bij kunstenaars, kunstkenners en
kunstverzamelaars. Hij was correspondent van de Koninklijke Nederlandse
Akademie van Wetenschappen, lid van de Accademia Nazionale di S. Luca
en buitenlands lid van de klasse van de Schone Kunsten van de
Koninklijke Vlaamse Academie van Wetenschappen en Schone Kunsten in
Belgi&amp;euml;.&lt;/p&gt;
&lt;p&gt;
  &lt;a href='agedeelte'&gt;A: &lt;/a&gt;Collectie-Hoogewerff in het Nederlands Instituut te
Rome.&lt;/p&gt;
&lt;p&gt;
  &lt;a href='pgedeelte'&gt;P: &lt;/a&gt;Een volledige bibliografie tot 1960 in 
&lt;em&gt;Mededelingen van het Nederlands Historisch Instituut te Rome&lt;/em&gt;

31 (1961) 23^5. Verder verschenen: 'Pittori fiamminghi in Liguria
nel secolo XVI', in 
&lt;em&gt;Commentari.&lt;/em&gt;

Rivista di critica e storia dell'arte 12 (1961) 176-194; 'De
beide Willems's van Nieulandt, oom en neef', in 
&lt;em&gt;Mededelingen van het Nederlands Historisch Instituut te Rome&lt;/em&gt;

31 (1961) 55-69; 'Gelderse miniatuurschilders in de eerste helft
van de XVde eeuw', in 
&lt;em&gt;Oud-Holland&lt;/em&gt;

76 (1961) 3-48; 'Aard en omvang der vroeg-christelijke kunst',
in 
&lt;em&gt;Nederlands Archief voor Kerkgeschiedenis&lt;/em&gt;

44 (1961) 1-17; 'De Romeinse catacomben', 
&lt;em&gt;ibidem,&lt;/em&gt;

193-230; 'Enkele verluchte getijdenboeken tussen 1375 en 1425 in de
Nederlanden ontstaan', in 
&lt;em&gt;Meded. der Kon. Ned. Akademie van Wetensch.&lt;/em&gt;

Afd. letterk. N.S. 26:2 (Amsterdam, 1963) 75-98; 'Raffaelo nella
Villa Farnesina. Affreschi e arazzi', in 
&lt;em&gt;Mededelingen van het Nederlands Historisch Instituut te Rome&lt;/em&gt;

32 (1965) afl.7.&lt;/p&gt;
&lt;p&gt;
  &lt;a href='lgedeelte'&gt;L: &lt;/a&gt;P. Singelenberg, 'Prof.dr. G.J. Hoogewerff 70 jaar',
in 
&lt;em&gt;NRC,&lt;/em&gt;

18-6-1954; J.J. Poelhekke, in 
&lt;em&gt;Mededelingen van het Nederlands Historisch Instituut te Rome&lt;/em&gt;

31 (1961) 9-20; W.S. Hekscher, in 
&lt;em&gt;Jaarboek der Rijksuniversiteit te Utrecht 1962-1963,&lt;/em&gt;

18-25; J. Duverger, in 
&lt;em&gt;Jaarboek Koninklijke Vlaamse Academie voor Wetenschappen en Schone
Kunsten in Belgi&amp;euml;&lt;/em&gt;

25 (1963) 318-319; J.J. Poelhekke, in 
&lt;em&gt;Bijdragen voor de geschiedenis der Nederlanden&lt;/em&gt;

18 (1963) 23-26; A.W. Byvanck, in 
&lt;em&gt;Jaarboek der Koninklijke Nederlandse Akademie van Wetenschappen
1963-1964,&lt;/em&gt;

461-466; idem, in 
&lt;em&gt;Oud-Holland&lt;/em&gt;

79 (1964) 3-4; W.S. Hekscher, 'De betekenis van G.J. Hoogewerff, in

&lt;em&gt;Hollands Maandblad&lt;/em&gt;

4 (1963) 189 (april) 40-44; A.M. Colini, in 
&lt;em&gt;Atti della Accademia di S. Luca,&lt;/em&gt;

nuova serie 8 (1965-1966) 4. Note commemorative di accademici
defunti.&lt;/p&gt;
&lt;p&gt;P.J. van Kessel&lt;/p&gt; 
&lt;dtml-var bwn_footer&gt;</text>
  </biography>
</biodes>

