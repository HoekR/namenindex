<biodes version="1.0">
  <fileDesc>
    <title>Bakker, Rindert van Zinderen (1845-1927)</title>
    <ref target="http://resources.huygens.knaw.nl/bwn1880-2000/lemmata/bwn1/bakker"/>
    <publisher>
      <name>Biografisch Woordenboek van Nederland:1880-2000</name>
      <ref target="http://resources.huygens.knaw.nl/bwn1880-2000"/>
    </publisher>
  </fileDesc>
  <person>
    <idno type="id">bakker</idno>
    <persName><name type="geslachtsnaam">Bakker</name>, Rindert van Zinderen</persName>
    <sex value="1"/>
    <event type="birth" when="1845"/>
    <event type="death" when="1927"/>
    <state type="occupation">sociaal werker</state>
  </person>
  <biography>
    <graphic url="http://resources.huygens.knaw.nl/bwn1880-2000/lemmata/bwn1/images/images/ZINDERENBAKKER.jpg"/>
    <text>&lt;dtml-var bwn_header&gt;
 &lt;p class='genealogie'&gt;
  &lt;strong&gt;Bakker, Rindert van Zinderen&lt;/strong&gt;, propagandist en sociaal werker (Kortezwaag 8-5-1845 - Heerenveen 20-1-1927).

Zoon van Klaas Tjeerds Bakker, koopman, en Fokjen Rinderts van
Zinderen. Sinds 21-5-1869 gehuwd met Ibeltje Meinsma. Uit dit huwelijk
werden 5 dochters en 4 zoons geboren.


&lt;img src=&amp;quot;images/ZINDERENBAKKER.jpg&amp;quot; align=&amp;quot;right&amp;quot; BORDER=&amp;quot;0&amp;quot; alt=&amp;quot;afbeelding van Bakker, Rindert van Zinderen&amp;quot; class=&amp;quot;bwnimg&amp;quot;&gt;


&lt;/p&gt;
&lt;p&gt;Bakker kreeg een vrijzinnig kerkelijke opvoeding en was evangelisch
bewogen. Hij werd na de lagere school timmerman en kwam in 1870 in de
beweging van de Provinciale Friesche Werklieden Vereeniging (O.
Rommerts e.a.). Na 1879 stond hij sterk onder invloed van F. Domela
Nieuwenhuis en diens socialistische beweging. Al spoedig ging hij als
propagandist op stap. Ook door drankmisbruik verliep het timmer- en
aannemingsbedrijf. Het algemeen oordeel was, dat hij zich door Rommerts
en Domela de kop gek had laten praten. Wanneer zijn vrouw blind dreigt
te worden, komt er ca. 1880 een ommekeer. Bakker voelt zijn
verantwoordelijkheid voor zijn gezin en wordt vurig drankbestrijder.
Zijn socialistische beginselen blijft hij trouw, soms met een felheid,
die treft. In 1883 wordt hij voorzitter van de afdeling Gorredijk van
Domela's Sociaal-Demokratische Bond. In 1887, het jaar waarin hij
met twee knechten op 's Konings verjaardag de rode vlag op de
kerktoren van Gorredijk zet, wordt hij voorzitter van de afdeling
Gorredijk van de Bond van Algemeen Kies- en Stemrecht en
hoofdbestuurslid van wat straks de Friese Volkspartij zal heten. In het
bewogen jaar der 3 achten (1888) is hij met G.L. van der Zwaag e.a. in
de weer, om Domela voor Schoterland als Kamerlid gekozen te krijgen.
Uit deze revolutionaire periode stammen destijds door hem geschreven
populaire oproerige liederen en toneelstukjes, waarvan het onvindbare 
&lt;em&gt;Veroordeeld,&lt;/em&gt;

ge&amp;iuml;nspireerd op Domela's celstraf, veel werd gespeeld.&lt;/p&gt;
&lt;p&gt;Het blijft echter niet bij besturen en propaganda voeren in
Friesland en ver daarbuiten. In de gemeente Opsterland behaalde de
Volkspartij in 1891 de meerderheid in de raad. Een van de volksmannen,
Willem Vrijburg, wordt de eerste rode wethouder in ons land. Bakkers
raadslidmaatschap wordt tot tweemaal toe betwist - hij zou als aannemer
voor de gemeente hebben gewerkt -, maar in 1893 wordt ook hij
wethouder, terwijl dr. V. Bruinsma toen eveneens voor de Volkspartij in
de raad kwam. De periode van revolutionaire propaganda is nu voor
Bakker afgesloten. Hij werpt zich op het praktische werk. De raad
probeert iets voor de arbeiders te doen. Rode onderwijzers worden naar
de gemeente gehaald, men tracht werkverschaffingsobjecten te
cre&amp;euml;ren. Dit leidt tot een botsing met de hogere organen, die niet
willen toestaan, dat gemeentegelden voor deze doeleinden worden
gebezigd. Zowel de raad van Opsterland als die van West-Stellingwerf,
waar zich hetzelfde afspeelt, gaan in staking. Uit een brochure van
Bakker 
&lt;em&gt;Wenken en wenschen ter bevordering der propaganda voor de
arbeidersbeweging&lt;/em&gt;

(Wolvega, 1893), zien wij dat er een keer in Bakkers opvattingen komt.
De fel getuigende propagandist ziet het gevaar van het anarchisme en
het overvragen en wordt steeds meer praktisch werker, die de eisen van
de praktijk ook zwaar laat wegen. Dit leidt in 1894 tot zijn bedanken
voor de SDB. Het oude Volkspartij-ideaal: vereniging van alle
sociaalvoelenden, ook van radicalen en land-nationalisators met de
socialisten in &amp;eacute;&amp;eacute;n partij, blijft hij trouw. Even is hij na
de dood van Stellingwerf en het zich terugtrekken van Bruinsma de
leider in Friesland, maar Domela's bestrijding en straks de opkomst
van de SDAP maken dat hij terugtreedt (1897). Hij is dan al in contact
met de mensen rond het 
&lt;em&gt;Sociaal Weekblad,&lt;/em&gt;

die hem, 'de fatsoenlijke arbeider', in staat stellen reizen
naar Engeland, Duitsland en Belgi&amp;euml; te maken en wordt medewerker
aan dit blad. Tevens werkte hij mee aan Door Arbeid tot Verbetering,
een Friese poging grond in cultuur te brengen en flinke arbeiders
gardenier te laten worden. Zo komt hij ca. 1896 in aanraking met de
filantroop P.W. Janssen, die een Stichting vormt, die onder Bakkers
toezicht veel woeste grond laat ontginnen en vooral ook in Friesland
kleine boerderijtjes laat zetten.&lt;/p&gt;
&lt;p&gt;Terwijl zijn vroegere medestrijder G.L. van der Zwaag het oude
radicalere standpunt trouw blijft en Bakker een renegaat acht, komt de
laatste in een gematigde stroming terecht, waarvan het meest linkse
deel in de SDAP zit en anderen tot de radicalen en sociaal-voelende
liberalen behoren. Bakker wordt, zij het niet dadelijk, lid van de
SDAP, maar staat daar op de rechter vleugel. Er komen vaak botsingen;
soms is Bakker dan weer even partijloos. Door allerlei ervaringen - men
beschuldigde hem al vroeg van de propaganda geldelijk voordeel te
trekken - voelt hij zich losser van Friesland worden. In 1900 wordt hij
lid van het Bureau voor Sociale Adviezen te Amsterdam, in 1902 lid H.B.
van de Maatschappij tot Nut van 't Algemeen, in 1904 lid H.B. van
het Groene Kruis, lid van de Commissie tot herziening van de Jachtwet
en directeur van de Maatschappij Landontginning, terwijl hij ook actief
is in vele andere organisaties. Hij verhuist in 1906 naar het Gooi,
waar hij tot 1925 in Bussum en Naarden zal wonen en vele functies
waarneemt. Evenals vroeger schrijft hij talrijke artikelen in allerlei
kranten. De sociale bewogenheid blijft leven. De twee verzenbundels,
een Hollandse 
&lt;em&gt;Oud en Nieuw. Een tuiltje verzen&lt;/em&gt;

(Naarden, 1914) en een Friese 
&lt;em&gt;Koarn en Tsjef. Ferzen&lt;/em&gt;

(Ljouwert, 1923) laten echter heel weinig van de vroegere
revolutionaire dichter van de jaren '80 zien. In een uitvoerig
'Oereidzjen', in 
&lt;em&gt;Sljucht en Rjucht&lt;/em&gt;

van 1923 heeft Bakker duidelijk trachten te maken, waarom hij ten
slotte de strijd voor het brengen van kleine sociale verbeteringen
heeft gekozen. De eenmaal fel anti-kerkelijke wordt te Bussum lid van
de Protestantenbond en schrijft nu en dan in de Christen-socialistische

&lt;em&gt;Blijde Wereld.&lt;/em&gt;

Dat Friesland hem toch bleef trekken, blijkt uit zijn artikel 'Heen
en terug naar Holland...', in 
&lt;em&gt;Nieuwsblad van Friesland&lt;/em&gt;

7-3-1924 en de verhuizing het volgend jaar naar zijn
geboortestreek.&lt;/p&gt;
&lt;p&gt;
  &lt;a href='agedeelte'&gt;A: &lt;/a&gt;F. Domela Nieuwenhuis-archief in IISG. Bij R. van Zinderen
Bakker in Koog a/d Zaan berusten handschriftelijke aantekeningen van
zijn grootvader.&lt;/p&gt;
&lt;p&gt;
  &lt;a href='pgedeelte'&gt;P: &lt;/a&gt;
  In het onder L vermeld werk van Kalma is een kleine lijst van
publikaties opgenomen. Een uitvoerige, maar onvolledige bibliografie
van artikelen van en over Bakker wordt bewaard in de Provinciale
Bibliotheek te Leeuwarden en bij het IISG te Amsterdam.
&lt;/p&gt;
&lt;p&gt;
  &lt;a href='lgedeelte'&gt;L: &lt;/a&gt;J.J. Kalma, 
&lt;em&gt;Dit wienen ek Friezen&lt;/em&gt;

(Ljouwert, 1971) IV, 97-103; T. van der Wal, 
&lt;em&gt;Op zoek naar een nieuwe vrijheid...&lt;/em&gt;

(Leiden, 1972) speciaal 200-203; Jaap van de Merwe, 
&lt;em&gt;Gij zijt kanalje, heeft men ons verweten!...&lt;/em&gt;

(Utrecht [enz.], 1974) passim; Johan Frieswijk, 
&lt;em&gt;Socialisme in Friesland 1880-1900&lt;/em&gt;

(Amsterdam, 1977) passim.&lt;/p&gt;
&lt;p&gt;
&lt;a href=&amp;quot;igedeelte&amp;quot;&gt;I: &lt;/a&gt;
Website Biografisch woordenboek van het Socialisme en de Arbeidersbeweging in Nederland: http://www.iisg.nl/bwsa/bios/zinderen-bakker.html [30-5-2007]. 
&lt;/p&gt;



&lt;p&gt;J.J. Kalma&lt;/p&gt; 
&lt;dtml-var bwn_footer&gt;</text>
  </biography>
</biodes>

