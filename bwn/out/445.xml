<biodes version="1.0">
  <fileDesc>
    <title>Drees [sr.], Willem (1886-1988)</title>
    <ref target="http://resources.huygens.knaw.nl/bwn1880-2000/lemmata/bwn4/drees"/>
    <publisher>
      <name>Biografisch Woordenboek van Nederland:1880-2000</name>
      <ref target="http://resources.huygens.knaw.nl/bwn1880-2000"/>
    </publisher>
  </fileDesc>
  <person>
    <idno type="id">drees</idno>
    <persName><name type="geslachtsnaam">Drees [sr.]</name>, Willem</persName>
    <sex value="1"/>
    <event type="birth" when="1886"/>
    <event type="death" when="1988"/>
    <state type="occupation">minister-president</state>
  </person>
  <biography>
    <graphic url="http://resources.huygens.knaw.nl/bwn1880-2000/lemmata/bwn4/images/images/DREES.jpg"/>
    <text>&lt;dtml-var bwn_header&gt;
 &lt;p class='genealogie'&gt;
  &lt;strong&gt;Drees [sr.], Willem&lt;/strong&gt;, Tweede-Kamerlid en minister-president (Amsterdam 5-7-1886 - 's-Gravenhage 14-5-1988). Zoon van Johannes Michiel Drees, bankbediende, en Anna Sophia
  van Dobbenburgh. Gehuwd op 28-7-1910 met Catharina Hent. Uit dit
  huwelijk werden 2 zoons en 2 dochters geboren.
  
&lt;img src=&amp;quot;images/DREES.jpg&amp;quot; align=&amp;quot;right&amp;quot; BORDER=&amp;quot;0&amp;quot; alt=&amp;quot;afbeelding van Drees [sr.], Willem&amp;quot; class=&amp;quot;bwnimg&amp;quot;&gt;
  
  &lt;/p&gt;
&lt;p&gt;De sfeer van liefdadigheid, armenzorg en maatschappelijk
    hulpbetoon waarin de jeugd van Willem Drees zich afspeelde, is
    beslissend geweest voor zijn worteling in de
    sociaal-democratische traditie. Toen hij vijf jaar was,
    overleed zijn vader. Zijn moeder bleef achter met drie kinderen
    en kon de eindjes slechts aan elkaar knopen door kamers te
    verhuren en door de financi&amp;euml;le bijstand van een rijke
    zwager. Dank zij deze oom bleef Drees de armenschool bespaard.
    Na de driejarige HBS en de Openbare Handelsschool begon hij in
    1903 bij de Twentsche Bank, de vroegere werkgever van zijn
    vader. Hij kreeg een driejarig contract met daarin de bepaling
    dat bij voortijdig vertrek het verdiende salaris moest worden
    terugbetaald. Met tegenzin heeft hij hier zijn tijd uitgediend,
    en hij bleef er ook geen dag langer. Hij vestigde zich in 1906
    met een eigen bureau, Drees &amp;amp; Jansen, als stenograaf.&lt;/p&gt;
&lt;p&gt;De stenografie had Drees al tijdens de middelbare-schooltijd
    in de greep gekregen. In 1902 richtte hij de oefenclub 'Steeds
    sneller' op. Daar bekwaamde men zich in het in 1899 door A.W.
    Groote ontworpen systeem. Drees ontwikkelde zich tot een erkend
    stenograaf die veel werd gevraagd. Uiteindelijk kreeg hij in
    1907 een vast dienstverband bij de Staten-Generaal. Jarenlang
    bekleedde hij bestuursfuncties in de Federatie van Stenografen
    Systeem-Groote.&lt;/p&gt;
&lt;p&gt;Afkomstig uit een gereformeerd gezin brak Drees al op de
    middelbare school met het geloof, en zodra hij achttien jaar
    was, meldde hij zich aan als lid van de Sociaal-Democratische
    Arbeiderspartij (SDAP). In de partij legde Drees van meet af
    aan een groot engagement aan de dag. Bij alle belangrijke
    gebeurtenissen - congressen, manifestaties,
    verkiezingscampagnes - was hij present, aanvankelijk nog als
    een nieuwsgierige toeschouwer, maar in 1907 eenmaal naar Den
    Haag verhuisd, ontplooide hij tal van activiteiten voor de
    partij. Drees is altijd meer organisator dan theoreticus
    geweest. Bovenal interesseerde hem de praktijk. Reeds in 1911
    werd hij voorzitter van de Haagse SDAP-federatie, en twee jaar
    later zag hij zich verkozen tot lid van de gemeenteraad van Den
    Haag. In 1919 wethouder van Sociale Zaken geworden, legde hij
    het federatievoorzitterschap neer om het ruim een jaar later
    weer op zich te nemen; pas in 1931 bedankte hij er definitief
    voor. Hij verruilde toen het wethouderschap van Sociale Zaken
    voor dat van Financi&amp;euml;n en Openbare Werken.&lt;/p&gt;
&lt;p&gt;In een drietal opzichten vormde het wethouderschap een
    leertijd voor Drees' latere politieke leven. Allereerst
    ontdekte hij, door de samenwerking met vertegenwoordigers van
    andere politieke richtingen in gemengde colleges, dat het
    bedrijven van verstandige politiek bestond uit het sluiten van
    compromissen. Verder leerde hij het gevaar onderkennen van
    toegeven aan radicale eisen van revolutionair aandoende
    groeperingen, zeker wanneer die eisen in strijd waren met
    gangbare regels van overleg. Ten slotte ontwikkelde hij een
    opvallende zuinigheid in het beheer van de
    gemeenschapsgelden.&lt;/p&gt;
&lt;p&gt;In deze tijd was het werkterrein van de SDAP noodgedwongen
    nog voornamelijk dat van de gemeentepolitiek. Drees' ster steeg
    hier snel. In 1927 werd hij gekozen tot lid en vice-voorzitter
    van het partijbestuur. In deze functie gaf hij steun aan de
    door J.J. Vorrink cum suis bepleite verbreding van de te
    dogmatisch ingestelde SDAP tot een echte volkspartij op
    socialistische grondslag. In zijn jeugd was Drees weliswaar
    gevoelig gebleken voor de socialistische heilsverwachting, maar
    door schokkende gebeurtenissen als het uitbreken van de Eerste
    Wereldoorlog in 1914 en de opmars van het bolsjewisme had het
    geloof in de aangeboren goedheid van de mens plaats gemaakt
    voor een pessimisme omtrent de haalbaarheid van de
    socialistische idealen op korte termijn. Nuchterheid kreeg bij
    hem de overhand op bevlogenheid.&lt;/p&gt;
&lt;p&gt;In 1933 stootte Drees door naar de landelijke politiek: op 9
    mei van dat jaar verruilde hij het wethouderschap voor het
    lidmaatschap van de Tweede Kamer. Hier viel hij meteen op door
    zijn redelijkheid in de bestrijding van het beleid van de
    burgerlijke kabinetten. Al snel werd hij vice-fractievoorzitter
    en in augustus 1939, toen J.W. Albarda opschoof naar de
    regeringsbanken, fractieleider. Hij bleef overigens gewoon lid
    van de Haagse gemeenteraad, totdat de bezetter hieraan in 1941
    een einde maakte. Dat gold ook voor de Provinciale Staten van
    Zuid-Holland, waarin hij vanaf 1919 zitting had en lange tijd
    de SDAP-fractie leidde.&lt;/p&gt;
&lt;p&gt;In de meidagen van 1940 probeerde Drees tevergeefs naar
    Groot-Brittanni&amp;euml; te ontkomen. In oktober werd hij door de
    Duitse bezetter als een van de zogeheten Indische gijzelaars
    ge&amp;iuml;nterneerd in het concentratiekamp Buchenwald. Precies
    een jaar later kreeg hij ontslag op grond van een maagkwaal,
    waaraan hij van kindsbeen af leed; zijn maag produceerde
    nauwelijks verteringssappen, waardoor hij de rest van zijn
    leven een streng dieet moest houden en op medicijnen was
    aangewezen. Mede daarom leefde hij sober en rookte en dronk hij
    bij hoge uitzondering, wat bijdroeg tot de beeldvorming van
    Drees als de ideale, ascetische socialist.&lt;/p&gt;
&lt;p&gt;In mei 1942 werd Drees opnieuw gegijzeld, ditmaal in
    Sint-Michielsgestel. Zijn verblijf aldaar bleef echter beperkt
    tot twee weken. Deze korte duur had naar twee kanten gevolgen.
    Enerzijds onderging Drees niet - als hij er al voor open zou
    hebben gestaan - de 'sfeer van Gestel', waarin allerhande
    hemelbestormende idee&amp;euml;n over een politiek en
    maatschappelijk vernieuwd naoorlogs Nederland werden
    gecultiveerd. Drees' overtuiging dat een sociaal-democratische
    partij in de vorm van de SDAP onmisbaar was, bleef onaangetast.
    Anderzijds werd hij in bezet Nederland door het wegvallen van
    vrijwel de gehele partijtop vanzelf de prominentste SDAP'er.
    Hij nam actief deel aan het illegale overleg tussen politici en
    verscheidene verzetsgroeperingen, die elkaar ontmoetten in
    organisaties als het Politiek Convent, het Nationaal
    Comit&amp;eacute;, het Vaderlandsch Comit&amp;eacute; en de
    Contactcommissie der Illegaliteit. Niet zelden vervulde Drees
    het voorzitterschap. Aan het einde van de bezettingstijd werd
    hij - met als schuilnaam 'Dreyfus' - ook nog lid van het
    College van Vertrouwensmannen, een door de regering in Londen
    ingesteld orgaan dat, in afwachting van haar terugkeer,
    maatregelen moest voorbereiden voor de overgangstijd direct na
    het einde van de oorlog.&lt;/p&gt;
&lt;p&gt;Op het moment van de bevrijding nam Drees aldus in politiek
    opzicht een centrale positie in. Het lag dan ook voor de hand
    dat koningin Wilhelmina hem betrok bij de kabinetsformatie van
    mei/juni 1945, als representant van het vooroorlogse bestel.
    Wilhelmina voelde zich weliswaar aangetrokken tot de
    vernieuwingsgezinde Nederlandse Volksbeweging (NVB) onder
    leiding van W. Schermerhorn, maar begreep aan de traditionele
    politieke partijen niet voorbij te kunnen gaan. Daarom
    verstrekte zij de formatieopdracht aan Schermerhorn &amp;egrave;n
    Drees: de eerste werd uiteindelijk op 24 juni 1945 premier, de
    laatste minister van Sociale Zaken.&lt;/p&gt;
&lt;p&gt;Met het streven van de NVB naar een doorbraak in de zin van
    partijvorming op louter programmatische grondslag heeft Drees
    niet veel opgehad. Voor hem bestond de partijpolitieke
    vernieuwing slechts in een verbreding van de SDAP met de
    confessionele arbeiders, dus in een voortgaan op de weg die de
    sociaal-democraten in de jaren dertig al waren ingeslagen.
    Drees was nuchter genoeg om niet te geloven in de haalbaarheid
    van wat de NVB wilde. De door haar ge&amp;euml;ntameerde discussie
    leidde in februari 1946 tot de oprichting van de Partij van de
    Arbeid (PVDA): een sociaal-democratische partij waarin de SDAP,
    de Vrijzinnig-Democratische Bond en de kleine
    Christelijk-Democratische Unie opgingen en die de
    sociaal-democratische traditie van de SDAP voortzette. Het was
    gegaan zoals Drees het zich had voorgesteld. Dat slechts
    enkelen - vooral intellectuele jongeren, geen arbeiders - uit
    de confessionele rijen braken en toetraden tot de PVDA en
    voorts dat de partij electoraal voorlopig niet zou aanslaan
    binnen de confessionele bolwerken, was een teleurstelling, maar
    ook hier was Drees voldoende realist om niet te treuren en het
    onvermijdelijke te aanvaarden.&lt;/p&gt;
&lt;p&gt;Drees is tot 1948 minister van Sociale Zaken gebleven, ook
    dus in het kabinet dat begin juli 1946 aantrad onder leiding
    van de katholieke premier L.J.M. Beel. Als minister toonde
    Drees zich een even krachtig en zakelijk bestuurder als in zijn
    Haagse tijd. Als de voornaamste taken beschouwde hij een forse
    uitbreiding van het toen nog bescheiden stelsel van sociale
    zekerheid en het laag houden van de lonen, dit laatste omdat
    Nederland anders nooit die concurrentiepositie kon opbouwen die
    nodig was om voldoende deviezen binnen te brengen voor de
    wederopbouw van het door de Duitsers verwoeste land. Met het
    oog hierop hield hij met strakke hand vast aan de regels van
    overleg die met de sociale partners waren overeengekomen.&lt;/p&gt;
&lt;p&gt;Wat de uitbreiding van de sociale zekerheid betreft, gold
    Groot-Brittanni&amp;euml; - waar men het rapport van sir William
    Beveridge over sociale zekerheid uit 1942 in de praktijk
    trachtte te brengen - als het grote voorbeeld. Terstond nam
    Drees de verbetering van de vaak schrijnende positie van de
    'ouden van dagen' ter hand. Hij wenste te komen tot een
    verplichte ouderdomsverzekering voor allen, een
    inkomensonafhankelijke uitkering en betaling van de premie door
    de werkende generatie. Al in 1947 presenteerde Drees - de
    traditionele bezwaren van rechts tegen een staatspensioen
    omzeilend - een voorlopige regeling, de Noodwet
    Ouderdomsvoorziening, die ondanks haar bescheiden opzet in een
    grote behoefte voorzag. Drees' populariteit is vooral op deze
    regeling gebaseerd. Gezegden als 'trekken van Drees' en
    'vadertje Drees' raakten snel ingeburgerd, en de Nederlandsche
    Economische Hoogeschool in Rotterdam verleende hem in 1948 een
    eredoctoraat.&lt;/p&gt;
&lt;p&gt;De Noodwet werd in 1956 vervangen door de Algemene
    Ouderdomswet, die de aanvankelijke voornemens van Drees vrijwel
    geheel verwezenlijkte. Drees beheerde toen al lang niet meer
    het departement van Sociale Zaken. In 1948 was hij namelijk
    minister-president geworden. De keuze voor Drees verraste
    enigszins, omdat zij was gedaan door de katholieke formateur
    J.R.H. van Schaik, hoewel diens eigen partij, de Katholieke
    Volkspartij (KVP), de grootste was. De katholieken wensten om
    een complex van redenen verbreding van de kabinetsbasis met
    liberalen en protestanten, hetgeen in de PVDA de vrees voor een
    behoudende koers aanwakkerde. C.P.M. Romme, de politieke leider
    van katholiek Nederland, had een voorkeur voor het aanblijven
    van Beel, maar accepteerde een socialist als premier. Hij
    besefte dat aan de socialisten een prijs moest worden betaald
    voor de basisverbreding, en dan was Drees eigenlijk niet eens
    zo'n slechte keuze.&lt;/p&gt;
&lt;p&gt;Drees heeft tien jaar lang, van 7 augustus 1948 tot 22
    december 1958, leiding gegeven aan vier kabinetten, waaraan de
    Volkspartij voor Vrijheid en Democratie, de
    Christelijk-Historische Unie en de Anti-Revolutionaire Partij
    beurtelings steun verleenden. Door een lang volgehouden beleid
    van soberheid werd in deze periode de basis gelegd voor de
    welvaarts- en verzorgingsstaat die in de jaren zestig tot volle
    wasdom zou komen. Het scheppen van nieuwe werkgelegenheid via
    versnelde industrialisatie ter voorkoming van massawerkloosheid
    als in de jaren dertig, versterking van de internationale
    economische positie van Nederland en uitbreiding van de sociale
    zekerheid prevaleerden boven verhoging van de lonen. Drees zag
    in dat hij niet zonder de KVP kon, zoals Romme op zijn beurt
    besefte dat de steun van de PVDA onmisbaar was. De
    socialistische leider stond met overtuiging in de traditie van
    de pacificatiedemocratie; bij hem domineerde het harmoniemodel
    boven het conflictmodel. Hij vond dat in het belang van het
    land, maar ook in dat van de partij, want als de PVDA in de
    oppositie zou belanden, was zij tot machteloosheid gedoemd.&lt;/p&gt;
&lt;p&gt;Onder het premierschap van Drees vond eind december 1949 de
    soevereiniteitsoverdracht aan Indonesi&amp;euml; plaats. Drees
    heeft aan de kwestie - zoals zovelen in de PVDA - een trauma
    overgehouden, maar in de jaren dat zij speelde, deed hij in
    aversie jegens Soekarno niet onder voor de gemiddelde
    Nederlander. De nationalistische leider gold ook voor hem als
    het symbool van onbetrouwbaarheid, en dat verhinderde hem zich
    voldoende in te leven in de aard van de Indonesische revolutie.
    Daarbij voegde zich een zekere krampachtigheid om het behoud
    van de coalitie met de KVP te laten prevaleren boven het volgen
    van een eigen, meer aan de eisen van een voortvarend
    dekolonisatieproces aangepaste koers. Het is Drees en de PVDA
    steeds moeilijk blijven vallen zich mede verantwoordelijk te
    weten voor in 't bijzonder de twee politi&amp;euml;le acties (zomer
    1947 en eind 1948).&lt;/p&gt;
&lt;p&gt;Drees was een bekwaam voorzitter van de ministerraad. In het
    kabinet genoot hij groot gezag, en niet alleen vanwege zijn
    leeftijd: toen hij in 1948 minister-president werd, was hij al
    62 jaar; bovendien bezat hij een uitstekende dossierkennis. Ook
    in zijn denken bleef Drees de stenograaf. Daardoor kon hij snel
    doordringen tot de kern van een zaak en discussies richten op
    hoofdpunten. Weliswaar zijn hem enkele kabinetscrises niet
    bespaard gebleven - Nieuw-Guinea in 1951, de huurwet in 1955 -,
    er ging van hem toch zoveel depolariserende invloed uit dat
    althans in de boezem van het kabinet vrijwel nooit
    onbeheersbare spanningen ontstonden.&lt;/p&gt;
&lt;p&gt;Drees' kunde als staatsman bleek opnieuw in 1956, toen hij
    een dreigende constitutionele crisis wist te bezweren. In dat
    jaar kwam naar buiten dat koningin Juliana onder invloed stond
    van de gebedsgenezeres Greet Hofman, hetgeen ook aan het hof
    voor de nodige problemen had gezorgd. Drees heeft toen
    onmiddellijk een commissie van wijze mannen ingesteld, die
    Hofman op kordate wijze verwijderde van Soestdijk en in het
    paleis orde op zaken stelde. Zelf zorgde hij ervoor dat de
    kwestie zoveel mogelijk buiten de publiciteit bleef en het
    parlement zich schikte in de wijze waarop hij de problemen had
    aangepakt.&lt;/p&gt;
&lt;p&gt;Eind 1958 bleek Drees niet meer in staat te zijn de PVDA in
    de hand te houden. Staatsrechtelijke opvattingen hadden van hem
    een overtuigde dualist gemaakt. Dat betekende dat hij op
    gepaste afstand bleef van fractie en partijbestuur. Maar
    doordat de partij in de loop van de jaren vijftig het
    regeringsbeleid ging ervaren als een knieval voor de KVP,
    verstarde zij in het gevoel onvoldoende op eigen punten te
    kunnen scoren. Gedreven door ongeduld begon de PVDA harde eisen
    te stellen. Met de rooms-rode samenwerking, waarop de regering
    vanaf 1946 had gevaren, was het toen snel gedaan. Het vierde
    kabinet-Drees, geformeerd in oktober 1956, kwam in december
    1958 over een futiliteit ten val.&lt;/p&gt;
&lt;p&gt;Hierna verliet Drees, 72 jaar oud, de actieve politiek. Op
    22 december 1958 volgde zijn benoeming tot minister van Staat.
    De PVDA maakte hem tot erelid en gaf hem een plaats in het
    partijbestuur. Zijn hoofdbezigheid zocht Drees daarna in het
    schrijven van memoires en beschouwingen over socialisme en
    staatsrecht. Rond 1970 kwam hij nog een keer terug in de volle
    publiciteit. In de PVDA werd toen druk gediscussieerd over de
    mogelijkheid de partij te laten opgaan in een nieuwe, algemene
    progressieve volkspartij die niet per se socialistisch hoefde
    te zijn. Precies zoals in 1945/1946 was dat ook ditmaal tegen
    Drees' zere been. Daarnaast ergerde het hem dat de PVDA, toen
    oppositiepartij, eisen formuleerde die hij onverantwoord vond
    vanuit zijn opvatting dat de overheid zo zuinig mogelijk
    behoorde om te springen met gemeenschapsgelden. Hij kon zich
    niet langer verenigen met de, naar zijn stellige oordeel,
    verkeerde koers van de partij en bedankte voor het
    lidmaatschap. Was het voor de PVDA al pijnlijk dat deze 'elder
    statesman' haar de rug toekeerde, nog pijnlijker was het dat
    Drees na zijn uittreden in het openbaar zijn sympathie betuigde
    aan de Democratisch Socialisten '70, een partij die in 1970 uit
    een soort rechtse afsplitsing van de PVDA was geboren en waarin
    zijn twee zoons een prominente rol speelden.&lt;/p&gt;
&lt;p&gt;Voor zover hij het niet al was, kon Drees hierna uitgroeien
    tot een waarlijk nationale figuur, op wie de PVDA niet langer
    het alleenrecht had. Naarmate in de jaren zeventig en tachtig
    de overheid de buikriem moest aantrekken en de polarisatie,
    door de PVDA omstreeks 1970 ge&amp;iuml;ntroduceerd als middel om
    politieke duidelijkheid te forceren, faalde, werd er ook ter
    rechterzijde gewezen in de richting van Drees als de ideale
    staatsman die - ofschoon een overtuigd socialist - zich had
    weten te verheffen boven de partijen om zo de tegenstrevers bij
    elkaar te houden in het belang van het land. Drees heeft dit
    allemaal over zich heen laten komen. Hoewel hij nog helder van
    geest bleef, sloten doofheid en blindheid hem steeds meer van
    de buitenwereld af. Zijn levensavond is uitzonderlijk lang
    geworden: hij stierf kort voor zijn 102e verjaardag.&lt;/p&gt;
&lt;p&gt;Als minister en minister-president miste Drees de dynamiek
    van de bewogen politicus. Hij straalde zelfs een zekere
    saaiheid uit, maar dat gaf zijn degelijkheid extra glans. Drees
    bepleitte soberheid als het beste politieke recept voor
    vooruitgang. Daardoor en door zijn kunst zich niet te gedragen
    als een uitgesproken partijman kon hij de in brede kring
    gevierde regeringsleider worden die Nederland door de jaren van
    wederopbouw loodste op weg naar de welvaartsstaat. In hart en
    nieren was Drees een sociaal-democraat, maar hoewel hij de
    socialistische maatschappij altijd te verwezenlijken vond,
    verloor hij als bestuurder de realiteit nooit uit het oog, en
    zo schoof ook voor hem de verwerkelijking van het ideaal steeds
    meer op naar een verre toekomst. Ongeduld kreeg daarom bij hem
    nooit een kans, en zo werd hij een van de markantste
    minister-presidenten uit de 19e en 20e eeuw, die niet alleen in
    het actieve leven een bekwaam bestuurder was, maar daarna ook
    een symboolfunctie kon blijven vervullen. Drees is als het ware
    de belichaming geworden van Nederlandse deugden als fatsoen,
    zelfbeheersing, evenwicht, berekenbaarheid, zuinigheid,
    doelmatigheid, deugden die zich politiek laten vertalen in een
    streven naar samenwerking, overeenstemming en harmonie; Drees
    had het allemaal&lt;/p&gt;
&lt;p&gt;
  &lt;a href='agedeelte'&gt;A: &lt;/a&gt;Archief-W. Drees in de Tweede Afdeling van het
  Algemeen Rijksarchief te 's-Gravenhage. Een overzicht van 98
  geluidsopnamen van Drees in: F.C. de Kok, 
  &lt;em&gt;Een democraat op de radio. De bewaarde stem van Willem Drees
  sr.&lt;/em&gt;

  (Amsterdam, 1991).&lt;/p&gt;
&lt;p&gt;
  &lt;a href='pgedeelte'&gt;P: &lt;/a&gt;
    &lt;em&gt;Op de kentering. Het democratisch socialisme en de
    toekomst&lt;/em&gt;

    (Amsterdam, 1945); 
    &lt;em&gt;Drees aan het woord. Geschriften en redevoeringen&lt;/em&gt;

    . Bijeengebr. en ingel. door K. Voskuil (Amsterdam, 1952); 'Een
    mislukte poging tot gelijkschakeling.' 'Uit de voorgeschiedenis
    van de Nederlandse Unie', 'Van Politiek Convent tot Vaderlands
    Comit&amp;eacute;', in 
    &lt;em&gt;Onderdrukking en verzet. Nederland in oorlogstijd&lt;/em&gt;

    . Onder red. van J.J. van Bolhuis [e.a.], II (Arnhem [etc.
    1954]) 24-51, 76-97, 109-123; 
    &lt;em&gt;Van mei tot mei. Persoonlijke herinneringen aan bezetting en
    verzet&lt;/em&gt;

    (Assen, 1958); 
    &lt;em&gt;Isra&amp;euml;l. Drie radiolezingen&lt;/em&gt;

    (Amsterdam, 1960); 
    &lt;em&gt;Een jaar Buchenwald&lt;/em&gt;

    (Amsterdam, 1961); 
    &lt;em&gt;Zestig jaar levenservaring&lt;/em&gt;

    (Amsterdam, 1962); 
    &lt;em&gt;De vorming van het regeringsbeleid&lt;/em&gt;

    (Assen, 1965); 
    &lt;em&gt;Monarchie - democratie - republiek&lt;/em&gt;

    (Baarn, 1969); 
    &lt;em&gt;Drees. Neerslag van een werkzaam leven. Een keuze uit
    geschriften, redevoeringen, interviews en brieven uit de jaren
    1902-1972 ...&lt;/em&gt;

    . Onder red. van Paul van 't Veer (Assen, 1972); 
    &lt;em&gt;Het Nederlandse parlement vroeger en nu&lt;/em&gt;

    (Naarden, 1975); 
    &lt;em&gt;Drees 90. Geschriften en gesprekken&lt;/em&gt;

    . Met een inl. van H. Daalder en interviews door G. Puchinger
    (Naarden, 1976); 
    &lt;em&gt;Marx en het democratisch socialisme. Politiek-historische
    beschouwingen&lt;/em&gt;

    (Amsterdam, 1979); 
    &lt;em&gt;Herinneringen en opvattingen&lt;/em&gt;

    (Naarden, 1983).
&lt;/p&gt;
&lt;p&gt;
  &lt;a href='lgedeelte'&gt;L: &lt;/a&gt;Verhoor van W. Drees, in 
  &lt;em&gt;Verslag houdende de uitkomsten van het onderzoek [der]
  Enqu&amp;ecirc;tecommissie Regeringsbeleid 1940-1945&lt;/em&gt;

  VIIc ('s-Gravenhage, 1955) 126-140; F.J.F.M. Duynstee en J.
  Bosmans, 
  &lt;em&gt;Het kabinet Schermerhorn-Drees, 24 juni 1945 - 3 juli 1946&lt;/em&gt;

  (Assen [etc.], 1977); H.A. van Wijnen, 
  &lt;em&gt;Willem Drees, democraat&lt;/em&gt;

  (Weesp, 1984); Frits Huis en Ren&amp;eacute; Steenhorst, 
  &lt;em&gt;Bij monde van Willem Drees. Levensschets van een groot
  Nederlander&lt;/em&gt;

  (Utrecht [etc.], 1985); John Jansen van Galen en Herman Vuijsje, 
  &lt;em&gt;100 jaar Drees. Wethouder van Nederland&lt;/em&gt;

  (Houten, 1986); Anneke Visser, 
  &lt;em&gt;Alleen bij uiterste noodzaak? De rooms-rode samenwerking en
  het einde van de brede basis (1948-1958)&lt;/em&gt;

  (Amsterdam, 1986); 
  &lt;em&gt;Persoverzicht van de publiciteit rond de honderdste verjaardag
  van dr. W. Drees sr. op 5 juli 1986&lt;/em&gt;

  . Samengest. door de Rijksvoorlichtingsdienst ('s-Gravenhage,
  1986); H. Daalder, 'Drees als president van de ministerraad:
  ervaringen en opvattingen', in 
  &lt;em&gt;Voor de eenheid van het beleid. Beschouwingen ter gelegenheid
  van vijftig jaar ministerie van Algemene Zaken&lt;/em&gt;

  . Onder red. van W. van Drimmelen ('s-Gravenhage, 1987) 65-85; 
  &lt;em&gt;Willem Drees&lt;/em&gt;

  . Onder red. van H. Daalder en N. Cramer (Houten, 1988); M.D.
  Bogaarts, 
  &lt;em&gt;De periode van het kabinet-Beel, 3 juli 1946 - 7 augustus
  1948&lt;/em&gt;

  (4 dln.; 's-Gravenhage, 1989- ); 
  &lt;em&gt;Het kabinet-Drees-Van Schaik 1948-1951&lt;/em&gt;

  . Onder red. van P.F. Maas (2 dln.; Nijmegen,
  1991-1992).&lt;/p&gt;

&lt;p&gt;
&lt;a href=&amp;quot;igedeelte&amp;quot;&gt;I: &lt;/a&gt;
Website Ministerie van Algemene Zaken: http://www.minaz.nl/english/prime_minister/pm-1945/images/drees.jpg [3-5-2007].
&lt;/p&gt;



&lt;p&gt;J. Bosmans&lt;/p&gt; 
&lt;dtml-var bwn_footer&gt;</text>
  </biography>
</biodes>

