<biodes version="1.0">
  <fileDesc>
    <title>Lunzen, Harm van (1897-1969)</title>
    <ref target="http://resources.huygens.knaw.nl/bwn1880-2000/lemmata/bwn1/lunzen"/>
    <publisher>
      <name>Biografisch Woordenboek van Nederland:1880-2000</name>
      <ref target="http://resources.huygens.knaw.nl/bwn1880-2000"/>
    </publisher>
  </fileDesc>
  <person>
    <idno type="id">lunzen</idno>
    <persName><name type="geslachtsnaam">Lunzen</name>, Harm van</persName>
    <sex value="1"/>
    <event type="birth" when="1897"/>
    <event type="death" when="1969"/>
    <state type="occupation">Ned. herv. predikant</state>
    <state type="occupation">publicist</state>
  </person>
  <biography>
    <graphic url="http://resources.huygens.knaw.nl/bwn1880-2000/lemmata/bwn1/images/images/LUNZEN.jpg"/>
    <text>&lt;dtml-var bwn_header&gt;
 &lt;p class='genealogie'&gt;
  &lt;strong&gt;Lunzen, Harm van&lt;/strong&gt;, predikant, publicist (Amsterdam 8-11-1897 - Odoorn 30-10-1969).
Zoon van Klaas van Lunzen, ambtenaar bij de inklaring van
scheepsladingen, en Trijntje Steenbergen. Hij bleef ongehuwd.


&lt;img src=&amp;quot;images/LUNZEN.jpg&amp;quot; align=&amp;quot;right&amp;quot; BORDER=&amp;quot;0&amp;quot; alt=&amp;quot;afbeelding van Lunzen, Harm van&amp;quot; class=&amp;quot;bwnimg&amp;quot;&gt;


&lt;/p&gt;
&lt;p&gt;Van Lunzen, die steeds trots op zijn Drentse afkomst is geweest,
volgde de lagere school te Amsterdam, de HBS te Rotterdam, deed
staatsexamen gymnasium-A en ging daarna theologie studeren, eerst te
Utrecht, vervolgens in Leiden. Van 1922 tot 1926 stond hij als
Nederlands Hervormd predikant te Peperga-Blesdijke, van 1926 tot 1935
te Hoorn, van 1935 tot zijn emeritaat op 1 november 1962 te Odoorn, in
welk dorp hij tot zijn dood is blijven wonen.&lt;/p&gt;
&lt;p&gt;Van Lunzen was een bewonderaar van dr. Albert Schweitzer, met wie
door hem een vriendschappelijke briefwisseling onderhouden werd. In het
voorjaar van 1928 bezocht Schweitzer Hoorn en gaf in een overvolle kerk
een orgelconcert van Bach, waarvan de baten ten goede kwamen van het
ziekenhuis te Lambarene. De zeer principieel-vrijzinnige Van Lunzen
koesterde ook een warme verering voor de reformator Zwingli; ter
herdenking van diens 450ste geboortedag (1 januari 1484) verzorgde hij
bijv. een uitgebreid 'Zwingli'-nummer van zijn kerkblad 
&lt;em&gt;Ons Godsdienstig Leven.&lt;/em&gt;

Tijdens zijn pastoraat in Odoorn gaf Van Lunzen sedert oktober 1933 het
op groen papier gedrukte 
&lt;em&gt;Kerkkrantje&lt;/em&gt;

uit, dat hij, vooral de eerste jaren, bijna geheel zelf volschreef en
dat een meer dan regionale bekendheid kreeg. Typerend voor zijn
opvattingen was de ondertitel van dit blaadje: 
&lt;em&gt;onafhankelijk maandblad voor geestelijke bezinning, redelijke
religie, ethisch waardebesef en daadwerkelijk Christendom.&lt;/em&gt;

Onder dit laatste verstond Van Lunzen vooral 'maatschappelijk
werk', waarvoor hij zich steeds zeer heeft ingezet. Dank zij zijn
activiteiten kon een jeugdhuis te Odoorn worden opgericht. Fel was zijn
verzet tegen de 'nieuwe kerkorde' (1951), waarvoor men binnen
de Hervormde Kerk ijverde. Hij meende dat dan geen recht meer zou
worden gedaan aan de vrijzinnige modaliteit binnen de Hervormde Kerk en
voelde zich verplicht daarvoor op de bres te staan. Sinds 2 februari
1946 werd door hem samen met ds. J.P. van Mullem, het tweewekelijkse
blad 
&lt;em&gt;Zwingli&lt;/em&gt;

uitgegeven bedoeld als strijdorgaan in principieel-vrijzinnige geest.
Bekende theologen als de hoogleraren B.D. Eerdmans en G.A. van den
Bergh van Eysinga steunden het blad. In 1948 stichtte Van Lunzen, samen
met geestverwanten, de Zwinglibond, die de strijd om de
'kerkerde' verloor en een vrij geringe aanhang had. Gaandeweg
trok hij zich uit de kerkelijke strijd terug: hij gevoelde zich vaak
'eenzaam als een veldhoen op de bergen'.&lt;/p&gt;
&lt;p&gt;Ondertussen had Van Lunzen, ook buiten Drenthe, in de jaren dertig
ruime bekendheid gekregen door zijn waarschuwingen tegen fascisme en
nationaal-socialisme. Hij hield spreekbeurten voor 'Eenheid door
Democratie', uitte zich meermalen anti-Duits in zijn preken en
ageerde keer op keer krachtig tegen het 
&lt;em&gt;Agrarisch Nieuwsblad,&lt;/em&gt;

het orgaan van de Nationale Bond 'Landbouw en Maatschappij',
die in nazi-vaarwater dreigde te geraken. Hij kenschetste het 
&lt;em&gt;Agrarisch Nieuwsblad,&lt;/em&gt;

als 'groen vergif. Tussen 14 oktober 1938 en 7 april 1939 werden
door hem onder het pseudoniem 'Fridre' (een samentrekking van
Friesland en Drenthe) een aantal artikelen gepubliceerd in de 
&lt;em&gt;Meppeler Courant.&lt;/em&gt;

Mede als gevolg van zijn activiteit moest J. de Nobel, chef-redacteur
van het 
&lt;em&gt;Agrarisch Nieuwsblad&lt;/em&gt;

op grond van onvaderlandse uitlatingen in 1938 worden ontslagen.
Waarschijnlijk had hij het hieraan te danken dat hij in 1942 een half
jaar in gijzeling te St. Michielsgestel moest doorbrengen.&lt;/p&gt;
&lt;p&gt;Toen hem, kort na de bevrijding, verontrustende berichten bereikten
over de behandeling der politieke delinquenten in het bewaringskamp
Westerbork, klom Van Lunzen weer in de pen en schreef in 
&lt;em&gt;De Vrije Pers&lt;/em&gt;

van verontwaardiging vlammende artikelen over de dreigende verlaging
der 'goede' tot het 'mofse peil'. Nog in 1964 zou het
bezettingsverleden hem betrekken bij een probleem dat enige opwinding
in hervormd kerkelijke kring veroorzaakte. In dat jaar was de te
Ruinerwold wonende Jacob ter Haar - voor en tijdens de bezetting
&amp;eacute;&amp;eacute;n der prominentste Drentse nazi-gezinde leiders van
'Landbouw en Maatschappij', die bij de bijzondere rechtspleging
een zware straf opgelegd had gekregen - door het Breed Moderamen van de
Classis Meppel der Hervormde Kerk tot visitator benoemd. Opnieuw kwam
Van Lunzen in actie. Hij bundelde zijn bovengenoemde onder pseudoniem
geschreven artikelen uit de 
&lt;em&gt;Meppeler Courant&lt;/em&gt;

(1938/1939), te zamen met een geharnast betoog tegen de kerkelijke
ambtsdrager Ter Haar, onder de titel 
&lt;em&gt;Waarheen werden de boeren geleid?&lt;/em&gt;

Uitg. voor eigen rekening van H. van Lunzen (Odoorn, 1964). Van de
zijde der Provinciale commissie voor het opzicht in de provincie
Drenthe ontving 'de dominee te Oring' 
&lt;em&gt;(=&lt;/em&gt;

Odoorn) op 27 januari 1964 een vermaning, die echter korte tijd later
door de Commissie voor het opzicht uit de Generale Synode op 21 mei
1964 vernietigd werd. Op 30 oktober 1969 verongelukte de nog altijd
strijdvaardige Van Lunzen na een autoaanrijding even buiten het dorp
Odoorn.&lt;/p&gt;
&lt;p&gt;
  &lt;a href='lgedeelte'&gt;L: &lt;/a&gt;J. Buitkamp en P.D. van Roijen, 
&lt;em&gt;Op de bres. Waarheidsdienst is godsdienst&lt;/em&gt;

(Meppel, [1968]); A.J. Roodzant e.a., in 
&lt;em&gt;Het Kerkkrantje. Onafhankelijk maandblad voor geestelijke
bezinning&lt;/em&gt;

... 34 (1969) 363 (december). In Memoriamnummer Ds. Harm van Lunzen; L.
Buning, in 
&lt;em&gt;Drenthe. Provinciaal Maandblad&lt;/em&gt;

42 (1971) 20-21; 
&lt;em&gt;Gloed van een vurig hart.&lt;/em&gt;

Samengest. door M. Visser met medew. van ds. A.J. Roodzant (Zuidlaren,
1979).&lt;/p&gt;

&lt;p&gt;
&lt;a href=&amp;quot;igedeelte&amp;quot;&gt;I: &lt;/a&gt;
Website Encyclopedie Drenthe Online: http://www.encyclopediedrenthe.nl/Lunzen,%20Harm%20van [3-6-2008].
&lt;/p&gt;





&lt;p&gt;L. Buning &amp;#134;&lt;/p&gt; 
&lt;dtml-var bwn_footer&gt;</text>
  </biography>
</biodes>

