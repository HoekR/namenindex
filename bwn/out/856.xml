<biodes version="1.0">
  <fileDesc>
    <title>Jofriet, Jan Gerardus (1900-1968)</title>
    <ref target="http://resources.huygens.knaw.nl/bwn1880-2000/lemmata/bwn3/jofriet"/>
    <publisher>
      <name>Biografisch Woordenboek van Nederland:1880-2000</name>
      <ref target="http://resources.huygens.knaw.nl/bwn1880-2000"/>
    </publisher>
  </fileDesc>
  <person>
    <idno type="id">jofriet</idno>
    <persName><name type="geslachtsnaam">Jofriet</name>, Jan Gerardus</persName>
    <sex value="1"/>
    <event type="birth" when="1900"/>
    <event type="death" when="1968"/>
    <state type="occupation">dichter</state>
  </person>
  <biography>
    <graphic url="http://resources.huygens.knaw.nl/bwn1880-2000/lemmata/bwn3/images/images/JOFRIET.jpg"/>
    <text>&lt;dtml-var bwn_header&gt;
 &lt;p class='genealogie'&gt;
  &lt;strong&gt;Jofriet, Jan Gerardus&lt;/strong&gt;

  (pseud. &lt;b&gt;Gerard den Brabander&lt;/b&gt;), dichter ('s-Gravenhage 3-7-1900 - Amsterdam 4-2-1968).

  Zoon van Jan Jofriet, eigenaar van een drukkerij en koster Ned.
  Herv. Kerk, en Hillegonda Jong. Gehuwd op 1-10-1931 met Dina
  Elisabeth Visser. Dit huwelijk, waaruit 2 dochters werden
  geboren, werd ontbonden op 5-7-1948.
  
&lt;img src=&amp;quot;images/JOFRIET.jpg&amp;quot; align=&amp;quot;right&amp;quot; BORDER=&amp;quot;0&amp;quot; alt=&amp;quot;afbeelding van Jofriet, Jan Gerardus&amp;quot; class=&amp;quot;bwnimg&amp;quot;&gt;
  

  
  &lt;/p&gt;
&lt;p&gt;Jan Gerardus Jofriet tooide zich als dichter met de
    schuilnaam Gerard den Brabander, en zelden is het gebruik van
    een pseudoniem zo wezenlijk geweest als in zijn geval, want
    achter de dichter Den Brabander is de burger Jofriet vrijwel
    geheel schuilgegaan, zo verdwenen dat de gegevens over zijn
    burgerlijk leven liefst door hemzelf geheimgehouden werden en,
    althans naar zijn overtuiging, voor zijn betekenis van dichter
    ook nauwelijks van belang schenen. Opgegroeid was hij in een
    eenvoudig burgerlijk milieu in Den Haag en reeds in zijn jeugd
    leek hij te aarzelen tussen aanpassing en verwerping van de
    burgermaatschappij. Hij liep de lagere school af, maar op de
    handelsavondschool mislukte hij, hij ging er later prat op dat
    hij daar niets dan &amp;eacute;nen had gehaald, maar voor zijn opstel
    een tien. Dat was natuurlijk gepoch achteraf. Zijn
    carri&amp;egrave;re begon op 17-jarige leeftijd op het PTT-kantoor in
    Monnickendam. Het gezin was inmiddels in 1916 naar het
    Waterland verhuisd, en zijn vader was koster geworden van de
    Nederlandsche Hervormde Kerk in Edam. Jofriet doorliep in deze
    postdienst de vereiste rangen en bracht het zelfs tot
    onderdirecteur. In het jaar 1929/1930 werkte hij als hoofd van
    de postafdeling van Philips in Eindhoven. Hij trouwde, hij
    stichtte een gezin, en in 1932 werd hij benoemd aan een
    PTT-kantoor in Amsterdam-Noord.&lt;/p&gt;
&lt;p&gt;Hij was toen al begonnen te dichten: in dat zelfde jaar
    verscheen zijn eerste omvangrijke bundel 
    &lt;em&gt;Vaart&lt;/em&gt;

    (1932), een zwakke verzameling 'met een volkomen onbegrip van
    qualiteit' (Du Perron, VI, 542), maar toch al typisch voor de
    gespletenheid die het latere werk zo zou kenmerken. Enerzijds
    sentimentele romantiek (bijv. in versjes opgedragen aan Alice
    Nahon), anderzijds quasi cynische opstandigheid en rauw
    realisme. In Amsterdam-Noord kreeg hij contact met
    artiestenkringen, hij stak steeds vaker het IJ over en kwam bij
    Eylders, vermaard kunstenaarscaf&amp;eacute; op het Leidse Plein, in
    contact met andere dichters. Een nieuwe wereld ging voor hem
    open, die in schril contrast stond tot de oude. Op den duur was
    de ambtenaar Jofriet niet in staat zich te handhaven tegenover
    de dichter Den Brabander (een schuilnaam die hij aan zijn
    verblijf in Eindhoven overhield). Hij publiceerde al spoedig de
    ene bundel na de andere, werk dat snel groeide in kwaliteit en
    dan ook erkenning vond. Met Eduard Hoornik en Jac. van Hattum
    vormde hij een groep van zogenaamde realisten, dichters die de
    romantiek achter zich wilden laten en uitdrukking gaven aan het
    tijdsbesef van de jaren dertig: nieuwe zakelijkheid
    overschaduwd door de groeiende dreiging van oorlog en
    ondergang. Gedrie&amp;euml;n publiceerden zij in 1938 de bundel 
    &lt;em&gt;Drie op &amp;eacute;&amp;eacute;n perron,&lt;/em&gt;

    en als mensen van de moderne, onromantische tijd lieten zij
    zich fotograferen op het berookte perron van het Centraal
    Station. Dat leverde hun de bijnaam Amsterdamse School op, en
    het veroorzaakte ook een half speelse discussie over de
    eventuele invloed die de grote voorvechter van het realisme in
    de literatuur, Du Perron, op hun werk gehad zou hebben.&lt;/p&gt;
&lt;p&gt;Achteraf bezien is de Amsterdamse School grotendeels een
    mythe: de betrokken dichters waren echte individualisten, en
    Den Brabander was zeker de meest individualistische van allen.
    Zijn burgerlijk bestaan had hij opgegeven: in 1942 liep hij weg
    van huis en baan en begon het leven van een volstrekte
    boh&amp;eacute;mien. Dat was een romantische keuze, tekenend voor de
    gespletenheid van zijn bestaan. Hij was diep geschokt en
    aangevreten door de werkelijkheid om hem heen, en enerzijds
    wilde hij daartegen woedend protesteren, maar anderzijds zocht
    hij te ontsnappen in het volmaakte gedicht, dat liefst klassiek
    van vorm moest zijn. Hij haatte alle orde in de maatschappij,
    maar zocht hartstochtelijk naar volmaakte orde in de
    po&amp;euml;zie. Daarom is het waar wat zijn vriend Hoornik
    beweerde, dat 'deze met moord en doodslag gevoede eeuw voorgoed
    gestalte heeft gekregen' in zijn werk, maar dat was dan toch op
    een zeer romantische wijze. Hij was, zoals een andere vriend,
    Theun de Vries, opmerkte, altijd op 'jacht op het Absolute'. De
    spanning tussen geest en materie verscheurde hem, letterlijk,
    in zijn po&amp;euml;zie en in zijn leven. Zijn verbittering,
    rancune, opstand, drukte hij uit in klassieke vormen. Daarom is
    zijn werk zeer ongelijk, het bevat veel hol pathos en retoriek,
    maar ook grandioze gedichten. Hij was een bevlogene: in haast
    elk gedicht treffen enkele prachtige regels, maar het lukte hem
    zelden het vers bevredigend te voltooien. Die dubbelheid treft
    ook in zijn vertaalwerk; hij voelde zich natuurlijk
    aangetrokken tot ironische dichters als Heinrich Heine en
    Joachim Ringelnatz, maar werd het diepste be&amp;iuml;nvloed door
    Rainer Maria Rilke.&lt;/p&gt;
&lt;p&gt;In wezen was zijn verzet tegen de maatschappij een verzet
    tegen het bestaan zelf. Maar dat protest was te onbeheerst om
    hem, tijdens de Duitse bezetting, een goed verzetsman te maken.
    Hij liep bij toeval door aanwezigheid bij vrienden tegen de
    lamp en werd later ook weer bij een razzia gegrepen. In 1943
    schreef hij in de gevangenis 'verzen op pleepapier', waaronder
    enkele zeer ontroerende. In 1944 richtte hij een clandestien
    blad op, 
    &lt;em&gt;'t Spuigat,&lt;/em&gt;

    waarvan maar &amp;eacute;&amp;eacute;n nummer verscheen en een tweede, 
    &lt;em&gt;Het Spuigat,&lt;/em&gt;

    pas na de oorlog. In het laatste oorlogsjaar maakte hij deel
    uit van een verzetsgroep in Monnickendam.&lt;/p&gt;
&lt;p&gt;Na de oorlog werd hij steeds meer de 'po&amp;egrave;te maudit',
    wiens leven zich afspeelde in kroegen. Ten slotte werd zijn
    tragiek echter tot een catastrofe, die sober en indringend is
    beschreven door Theun de Vries: Dikwijls ook waren de
    verscheurdheid, de melancholie, het heimwee naar het
    onvervulbare te hevig om zich nog in het gedicht te laten
    uitdrukken.' ... 'Dan daalde de ontzenuwde dichter als door
    blinde destructiedrang gedreven af in de onderwereld, zijn
    onderwereld: de vergetelheid van de alcohol, tot aan het
    vergeten van zijn gekrenkte menselijkheid, tot aan de
    degradatie toe.' Medische zorg en behandeling in de
    Jellinek-kliniek in 1967 voor alcoholisch verslaafden brachten
    tijdelijk soms verlichting. Het was in die kliniek dat hij op 3
    februari 1968 een val maakte in het trappenhuis en zo ernstig
    gewond raakte dat hij de volgende dag overleed, een lot dat
    hij, merkwaardig genoeg, in het gedicht 
    &lt;em&gt;Doodval&lt;/em&gt;

    had beschreven.&lt;/p&gt;
&lt;p&gt;Den Brabander zal wel altijd een omstreden dichter blijven,
    groots en onzeker tegelijk. Er zijn er onder zijn verzen die
    klassiek zullen blijven, zoals schilderijen van Carel Willink
    klassiek blijven. Ze geven op aangrijpende wijze uitdrukking
    aan de angstgevoelens van de jaren dertig. Dat geldt vooral
    voor sommige verzen in de bundel 
    &lt;em&gt;De holle man,&lt;/em&gt;

    zoals het beroemde 'Ik, kleine slaaf van po&amp;euml;zie en taal',
    en het even indrukwekkende 'Daar scheert door de verlatenheid
    der eeuw/ een zwerm van angsten ...'. In zijn latere werk
    treffen soms gedichten van veel mildere toon en fijn gevoel.
    Door zijn po&amp;euml;tische conservatisme heeft Den Brabander niet
    bijgedragen aan de vernieuwing der po&amp;euml;zie, hij stond zelfs
    nogal afwijzend tegen de experimentelen en hun revolutie in de
    jaren vijftig. Hij zal zijn plaats in de geschiedenis van de
    Nederlandse letteren behouden om een stuk of wat gedichten, en
    dat is natuurlijk meer dan genoeg, al twijfelde hij daar zelf
    aan. Zoals hij het zo pregnant samenvatte in een gedicht
    verschenen in 'Herfstmiddag aan de Prinsengracht', in 
    &lt;em&gt;Verzamelde gedichten,&lt;/em&gt;

    195:&lt;/p&gt;
&lt;p&gt;Die pijn wordt groter, en het woord z&amp;oacute; klein, dat zij
    niet weten of ze samen zijn.&lt;/p&gt;
&lt;p&gt;
  &lt;a href='agedeelte'&gt;A: &lt;/a&gt;Collectie-Den Brabander in het Nederlands Letterkundig
  Museum en Documentatiecentrum te 's-Gravenhage.&lt;/p&gt;
&lt;p&gt;
  &lt;a href='pgedeelte'&gt;P: &lt;/a&gt;Behalve de in de tekst genoemde publikaties: volledige
    bibliografie in 
    &lt;em&gt;Verzamelde verzen&lt;/em&gt;

    (Amsterdam, 1984) 767-777.&lt;/p&gt;
&lt;p&gt;
  &lt;a href='lgedeelte'&gt;L: &lt;/a&gt;A. Donker, 
  &lt;em&gt;Hannibal over den Helicon?&lt;/em&gt;

  (Amsterdam, 1940); E. Hoornik, inleiding bij de bundel 
  &lt;em&gt;Curve&lt;/em&gt;

  (Amsterdam, 1951); D.A.M. Binnendijk, 
  &lt;em&gt;Randschrift&lt;/em&gt;

  (Amsterdam, 1951); M. ter Braak, 
  &lt;em&gt;Verzameld werk&lt;/em&gt;

  (Amsterdam, 1951) VII, passim; E. du Perron, 
  &lt;em&gt;Verzameld werk&lt;/em&gt;

  (Amsterdam, 1958) VI, passim; E. Hoornik, 
  &lt;em&gt;Over en weer&lt;/em&gt;

  ('s-Gravenhage, 1962); M.J.G. de Jong, 
  &lt;em&gt;E&amp;eacute;n perron maar drie treinen&lt;/em&gt;

  (Leiden, 1970); Theun de Vries, inleiding bij de postume bundel 
  &lt;em&gt;Rembrandt, De monsters en andere verzen&lt;/em&gt;

  (Amsterdam, 1980); Jessica Voeten, 'Portret van een vergeten
  dichter', in 
  &lt;em&gt;NRC Handelsblad&lt;/em&gt;

  CS, 9-1-1981; P.M. Reinders, 'Gerard den Brabander: het protest
  tegen verstarring en verstening', 
  &lt;em&gt;ibidem;&lt;/em&gt;

  W. Kuipers, 'Verdronken in drank, vergaan tot stof, 'n oude bard
  herrijst', in 
  &lt;em&gt;de Volkskrant,&lt;/em&gt;

  3-2-1984. Veel kleiner materiaal in de knipseldienst van het
  Letterkundig Museum en Documentatiecentrum in Den
  Haag.&lt;/p&gt;



&lt;p&gt;
&lt;a href=&amp;quot;igedeelte&amp;quot;&gt;I: &lt;/a&gt;Martien G. de Jong, &lt;i&gt;E&amp;eacute;n perron maar drie treinen. Den Brabander, Van Hattum, Hoornik&lt;/i&gt; (Leiden 1970) 34 [Foto: Emmy Andriesse].&lt;/p&gt;



&lt;p&gt;J.W. Schulte Nordholt&lt;/p&gt; 
&lt;dtml-var bwn_footer&gt;</text>
  </biography>
</biodes>

