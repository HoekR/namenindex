<biodes version="1.0">
  <fileDesc>
    <title>Ritman, Johannes Henricus (1893-1982)</title>
    <ref target="http://resources.huygens.knaw.nl/bwn1880-2000/lemmata/bwn4/ritman"/>
    <publisher>
      <name>Biografisch Woordenboek van Nederland:1880-2000</name>
      <ref target="http://resources.huygens.knaw.nl/bwn1880-2000"/>
    </publisher>
  </fileDesc>
  <person>
    <idno type="id">ritman</idno>
    <persName><name type="geslachtsnaam">Ritman</name>, Johannes Henricus</persName>
    <sex value="1"/>
    <event type="birth" when="1893"/>
    <event type="death" when="1982"/>
    <state type="occupation">journalist</state>
  </person>
  <biography>
    <graphic url="http://resources.huygens.knaw.nl/bwn1880-2000/lemmata/bwn4/images/images/RITMAN.jpg"/>
    <text>&lt;dtml-var bwn_header&gt;
 &lt;p class='genealogie'&gt;
  &lt;strong&gt;Ritman, Johannes Henricus&lt;/strong&gt;, journalist in Nederlands-Indi&amp;euml; (Schiedam 30-7-1893 - 's-Gravenhage 14-3-1982). 
Zoon van Antonius Laurentius Ritman, schoenmaker, en Anna Maria
  de Vletter. Gehuwd op 15-9-1915 met Anna Reijst. Uit dit huwelijk
  werd 1 dochter geboren. Na echtscheiding (9-8-1928) gehuwd op
  17-10-1928 met Louise Maud Earle Purvis. Uit dit huwelijk werden
  geen kinderen geboren.
  
&lt;img src=&amp;quot;images/RITMAN.jpg&amp;quot; align=&amp;quot;right&amp;quot; BORDER=&amp;quot;0&amp;quot; alt=&amp;quot;afbeelding van Ritman, Johannes Henricus&amp;quot; class=&amp;quot;bwnimg&amp;quot;&gt;
  
  &lt;/p&gt;
&lt;p&gt;Het was de hartewens van zijn ouders dat Jan Ritman
    predikant zou worden, wat deze zich tot het eindexamen aan de
    HBS te Schiedam heeft laten aanleunen. Het liep echter anders
    voor hem. Jan werd journalist en is dat tot het einde van zijn
    leven gebleven. Hij startte in 1910 als stadsreporter bij het 
    &lt;em&gt;Dagblad van Rotterdam&lt;/em&gt;

    en trad bij het uitbreken van de Eerste Wereldoorlog in dienst
    van 
    &lt;em&gt;De Telegraaf&lt;/em&gt;

    , voor welk blad hij onder meer buitenlandse reportages
    verzorgde. In 1918 werd hij de Haagse correspondent van het 
    &lt;em&gt;Algemeen Handelsblad&lt;/em&gt;

    .&lt;/p&gt;
&lt;p&gt;Toen na de enerverende oorlogsjaren het stadsnieuws hem niet
    langer kon boeien en een vastgelopen huwelijk zijn
    maatschappelijke vooruitzichten verduisterden, vertrok Ritman
    in 1921 naar Soerabaja, waar geld en afwisseling lokten. De
    suikerplanters in Oost-Java hadden tijdens de naoorlogse hausse
    enorme winsten kunnen maken, wat sociale spanningen teweeg had
    gebracht, die hun een slechte reputatie bezorgden. Ritman kreeg
    nu tot taak, als hoofd van de persafdeling van het Algemeen
    Syndicaat van Suikerfabrikanten in Nederlands-Indi&amp;euml;, de
    voorlichting te verzorgen en zo te trachten de aangetaste
    reputatie van de suikerindustrie te herstellen. Het was een
    betrekking die hem in nauw contact bracht met het Indische
    dagbladwezen en met de toen nog zeer prille Volksraad. In 1922
    al trok hij de aandacht van de Indische autoriteiten als de
    schrijver van het Volksraadoverzicht in het 
    &lt;em&gt;Bataviaasch Nieuwsblad&lt;/em&gt;

    .&lt;/p&gt;
&lt;p&gt;In 1926 zegde Ritman Soerabaja en de suiker vaarwel. Hij
    werd verslaggever bij het 
    &lt;em&gt;Bataviaasch Nieuwsblad&lt;/em&gt;

    en volgde daar in 1928 F.H.K. Zaalberg op als hoofdredacteur.
    Ook in deze hoedanigheid bleef hij de handelingen van de
    Volksraad op de voet volgen en bracht hij daarvan op kritische
    wijze verslag uit in zijn krant. Daarbij zorgde hij er
    overigens terdege voor, bij het formuleren van politieke
    opinies, in de buurt te blijven van wat zijn lezers wensten te
    horen. In de eerste helft van de jaren dertig waren het vooral
    de rigoureuze bezuinigingsoperaties van de Indische regering
    die in het 
    &lt;em&gt;Bataviaasch Nieuwsblad&lt;/em&gt;

    de aandacht kregen. Ritman trachtte daarbij, door links en
    rechts knipogen uit te delen, zowel de ambtenaren als de
    particulieren te vriend te houden. Tegen de opmars van de
    rechts-autoritaire stromingen, belichaamd in kleine
    fascistische groeperingen en, even later, in de
    Nationaal-Socialistische Beweging, die in Indi&amp;euml; een
    tijdlang een aanzienlijke aanhang wist te verwerven, nam hij
    echter duidelijk stelling, waarbij hij vooral het wapen van de
    milde spot hanteerde. Ritman vertegenwoordigde, zou men kunnen
    zeggen, de meer liberale onderstroom binnen het 'Indische
    publiek' en gaf daaraan mede leiding en vorm. Een radicaal
    behoefde hij daarvoor overigens beslist niet te zijn.&lt;/p&gt;
&lt;p&gt;Met dit al was het 
    &lt;em&gt;Bataviaasch Nieuwsblad&lt;/em&gt;

    onder Ritman een invloedrijk orgaan in het vooroorlogse
    Indi&amp;euml;, waarin hij, samen met H.C. Zentgraaff, de heel wat
    conservatievere hoofdredacteur van 
    &lt;em&gt;De Java-Bode&lt;/em&gt;

    , tot de belangrijkste opinieleiders van de Nederlandse
    bovenlaag gerekend kon worden. Zowel onder gouverneur-generaal
    jhr. B.C. de Jonge (1932-1936) als onder diens opvolger, jhr.
    A.W.L. Tjarda van Starkenborgh Stachouwer (1936-1945), wist
    Ritman zijn leidende positie in de Indische pers en zijn goede
    relatie tot 'het Paleis', te behouden. Toen Nederland in mei
    1940 door de Duitsers werd bezet, achtte Van Starkenborgh hem
    dan ook de geschiktste kandidaat om een Regeerings Publiciteits
    Dienst op te zetten. Een dergelijke dienst moest de
    voorlichting van regeringswege verzorgen en de pers de
    beperkingen opleggen die, met het oog op een argwanend toeziend
    Japan, noodzakelijk werden geacht. Dit was een delicate taak,
    waarvan Ritman zich goed heeft gekweten, al hielden ook zijn
    vrienden hem wel voor dat hij soms te veel de advocaat van de
    regering speelde.&lt;/p&gt;
&lt;p&gt;Na de val van Nederlands-Indi&amp;euml;, in maart 1942, werd
    Ritman door de Japanse bezetters al spoedig bij hun
    voorlichting ingeschakeld. Hij heeft zich deze tewerkstelling
    laten welgevallen, omdat hij, naar eigen zeggen, geen held was.
    Hij werd daartoe, te zamen met enkele lotgenoten, in een klein
    maar, de omstandigheden in aanmerking genomen, comfortabel
    kampje te Tanah Abang in Batavia ondergebracht. Zijn
    werkzaamheden daar bestonden aanvankelijk uit het redigeren van
    door de Japanners verstrekte berichten, die voor uitzending
    door Radio Djakarta waren bestemd; later kreeg hij allerhande
    documentair- en vertaalwerk te doen. Hoewel Ritman voor
    zichzelf ervan overtuigd was de vijand hiermee niet van nut te
    zijn geweest, brachten deze activiteiten in het Tanah
    Abang-kamp hem na de bevrijding niettemin een tijdlang onder
    verdenking van collaboratie. Deze werd echter in 1947 door de
    daartoe ingerichte rechtbank ongegrond verklaard.&lt;/p&gt;
&lt;p&gt;Intussen had Ritman het journalistieke handwerk weer
    opgevat. Direct na de Japanse capitulatie startte hij, samen
    met enkele andere in het Tanah Abang-kamp aanwezige
    journalisten, de uitgave van een kampkrantje, aanvankelijk 
    &lt;em&gt;Tanah Abang Bode&lt;/em&gt;

    , naderhand de 
    &lt;em&gt;Nieuwsgier&lt;/em&gt;

    geheten. Na een aantal jaren als gestencild krantje te zijn
    verschenen, kon het ten slotte in 1948 als een volwaardig,
    gedrukt ochtendblad worden voortgezet. Ritman was ook degene
    die in verbinding trad met de leden van de zogeheten
    Commissie-Van Poll, die begin 1946 naar Indi&amp;euml; kwam om aan
    een wantrouwig Nederlands parlement voorlichting te verschaffen
    over de werkelijke gang van zaken in de op drift geraakte
    kolonie. Het door deze commissie uitgebrachte rapport, dat
    sterk de mening weergaf van de ontredderde en
    gedesori&amp;euml;nteerde Nederlandse gemeenschap aldaar, is
    grotendeels door Ritman opgesteld. Zeker zo belangrijk was dat
    de luitenant-gouverneur-generaal, H.J. van Mook, tezelfder tijd
    contact met hem opnam over het opzetten van een nieuwe
    Regeringsvoorlichtingsdienst. Nadat zijn rehabilitatie was
    geregeld, werd Ritman in oktober 1947 aangesteld als onderhoofd
    van deze dienst. Hij heeft die functie vervuld tot kort na de
    soevereiniteitsoverdracht, toen hij het hoofdredacteurschap van
    de 
    &lt;em&gt;Nieuwsgier&lt;/em&gt;

    weer op zich nam.&lt;/p&gt;
&lt;p&gt;Gedurende zijn naoorlogse periode als journalist verwijderde
    Ritman zich verder van de meerderheid der Nederlanders in
    Indi&amp;euml; dan hij tevoren had gedaan. De tegenstellingen waren
    scherper, waardoor een duidelijker positie kiezen van tijd tot
    tijd noodzakelijk was. Wat het zoeken naar toenadering tot de
    Republikeinen betreft, liep de 
    &lt;em&gt;Nieuwsgier&lt;/em&gt;

    voorop, en het blad was in Republikeinse kringen in Djakarta al
    snel 're&amp;ccedil;u'. Ritman waardeerde de politiek van Van Mook,
    voor zover die een compromis tussen de strijdende partijen
    beloofde, maar volgde de 'Haagse' interventies met grote
    reserves. Eenmaal aangesteld als onderhoofd van de
    Regeringsvoorlichtingsdienst bleef hij voeling houden met de
    Republikeinen. Daarnaast diende hij ook het buitenland voor te
    lichten over het Nederlandse beleid ten aanzien van Indi&amp;euml;,
    waartoe hij in 1948 onder meer een tournee door de Verenigde
    Staten maakte.&lt;/p&gt;
&lt;p&gt;Het tijdperk van de Indonesische onafhankelijkheid begon
    voor Ritman slecht. Bijna onmiddellijk na de overdracht van de
    soevereiniteit werd hij, ten onrechte verdacht van
    medeplichtigheid aan de mislukte staatsgreep van de voormalige
    KNIL-kapitein R.P.P. Westerling, in de gevangenis gezet. Dank
    zij zijn goede relaties met tal van Republikeinse prominenten
    kwam hij echter na drie maanden weer op vrije voeten, en als
    een soort van rehabilitatie kreeg hij de uitnodiging Soekarno
    te vergezellen op een tournee door Indonesi&amp;euml;. Het was een
    succes, dat naderhand geregeld werd herhaald. Wat de 
    &lt;em&gt;Nieuwsgier&lt;/em&gt;

    betreft, deze werd geredigeerd in een geest van toenadering
    tussen Nederland en Indonesi&amp;euml;. De werkelijkheid gaf
    evenwel een andere ontwikkeling te zien, wat op den duur de
    positie van het blad niet versterkte. Een bestuurlijk conflict
    met de directie forceerde het einde. De 
    &lt;em&gt;Nieuwsgier&lt;/em&gt;

    hield in 1956 op te bestaan als een Nederlandstalig orgaan, en
    in oktober van dat jaar vertrok Ritman met zijn vrouw naar
    Nederland. Dit afscheid van Indonesi&amp;euml; betekende een diepe
    cesuur in zijn leven, dat sindsdien in het teken van de
    terugblik kwam te staan. Een afscheid van de journalistiek
    betekende het echter niet, want het in Den Haag verschijnende
    'Indische' veertiendaags tijdschrift 
    &lt;em&gt;Tong Tong&lt;/em&gt;

    , later 
    &lt;em&gt;Moesson&lt;/em&gt;

    geheten, vond Ritman gelegenheid om aan dit terugblikken een
    literaire vorm te geven.&lt;/p&gt;
&lt;p&gt;
  &lt;a href='agedeelte'&gt;A: &lt;/a&gt;Archief-K.F.J. Verboeket en Archief Departement van
  Koloni&amp;euml;n, Algemene Secretarie Batavia 1942-1950, inv. nr.
  5379 (Curriculum vitae van J.H. Ritman), beide berustend bij de
  Tweede Afdeling van het Algemeen Rijksarchief te
  's-Gravenhage.&lt;/p&gt;
&lt;p&gt;
  &lt;a href='pgedeelte'&gt;P: &lt;/a&gt;Behalve een groot aantal artikelen in de in de tekst
    genoemde kranten en tijdschriften o.a.: 'Publiciteit in dezen
    tijd', in 
    &lt;em&gt;Koloniale Studi&amp;euml;n&lt;/em&gt;

    20 (1936) 1-24; 'Eenige aanteekeningen over de politieke
    partijen in Indi&amp;euml;', 
    &lt;em&gt;ibidem&lt;/em&gt;

    21 (1937) 339-356; 'Figuren in de Volksraad', 
    &lt;em&gt;ibidem&lt;/em&gt;

    22 (1938) 375-385; 
    &lt;em&gt;Journalistieke herinneringen&lt;/em&gt;

    ('s-Gravenhage, 1980).&lt;/p&gt;
&lt;p&gt;
  &lt;a href='lgedeelte'&gt;L: &lt;/a&gt;E. du Perron, 'Geen journalist', in 
  &lt;em&gt;Verzameld werk&lt;/em&gt;

  VII (Amsterdam, 1959) 70-71; J.H.W. Veenstra, 
  &lt;em&gt;D'Artagnan tegen Jan Fuselier. E. du Perron als Indisch
  polemist&lt;/em&gt;

  (Amsterdam, 1962); 
  &lt;em&gt;Herinneringen van jhr.mr. B.C. de Jonge, met brieven uit zijn
  nalatenschap&lt;/em&gt;

  . Uitg. door S.L. van der Wal (Groningen, 1968); P.J. Drooglever,
  
  &lt;em&gt;De Vaderlandse Club 1929-1942. Totoks en de Indische
  politiek&lt;/em&gt;

  (Franeker, 1980); Lilian Ducelle en Hans Martinot, in 
  &lt;em&gt;Moesson&lt;/em&gt;

  , 1-4-1982; 
  &lt;em&gt;In deze halve gevangenis. Dagboek van mr.dr. L.F. Jansen,
  Batavia/Djakarta 1942-1945&lt;/em&gt;

  . Bezorgd en geann. door G.J. Knaap (Franeker, 1988); Evert-Jan
  Hoogerwerf, 
  &lt;em&gt;Persgeschiedenis van Indonesi&amp;euml; tot 1942. Geannoteerde
  bibliografie&lt;/em&gt;

  (Leiden, 1990).&lt;/p&gt;



&lt;p&gt;
&lt;a href=&amp;quot;igedeelte&amp;quot;&gt;I: &lt;/a&gt;Beeldbank van het Nationaal Archief in Den Haag [Foto: Winterbergen; Collectie ANEFO; Ritman in 1950].&lt;/p&gt;




&lt;p&gt;P.J. Drooglever&lt;/p&gt; 
&lt;dtml-var bwn_footer&gt;</text>
  </biography>
</biodes>

