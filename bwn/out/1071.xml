<biodes version="1.0">
  <fileDesc>
    <title>Lange, Cornelia Catharina de (1871-1950)</title>
    <ref target="http://resources.huygens.knaw.nl/bwn1880-2000/lemmata/bwn2/langecc"/>
    <publisher>
      <name>Biografisch Woordenboek van Nederland:1880-2000</name>
      <ref target="http://resources.huygens.knaw.nl/bwn1880-2000"/>
    </publisher>
  </fileDesc>
  <person>
    <idno type="id">langecc</idno>
    <persName><name type="geslachtsnaam">Lange</name>, Cornelia Catharina de</persName>
    <sex value="2"/>
    <event type="birth" when="1871"/>
    <event type="death" when="1950"/>
    <state type="occupation">medica</state>
  </person>
  <biography>
    <graphic url="http://resources.huygens.knaw.nl/bwn1880-2000/lemmata/bwn2/images/images/LANGECC.jpg"/>
    <text>&lt;dtml-var bwn_header&gt;
 &lt;p class='genealogie'&gt;
  &lt;strong&gt;Lange, Cornelia Catharina de&lt;/strong&gt;, hoogleraar kindergeneeskunde (Alkmaar 24-6-1871 - Amsterdam 28-1-1950).

Dochter van Adrianus Petrus de Lange, advocaat, en Catharina Jacoba
Luchtmans.

&lt;img src=&amp;quot;images/LANGECC.jpg&amp;quot; align=&amp;quot;right&amp;quot; BORDER=&amp;quot;0&amp;quot; alt=&amp;quot;afbeelding van Lange, Cornelia Catharina de&amp;quot; class=&amp;quot;bwnimg&amp;quot;&gt;

&lt;/p&gt;
&lt;p&gt;Cornelia de Lange, geboren in een vooraanstaande Alkmaarse familie -
haar vader was advocaat in Alkmaar, een oom burgemeester -, doorliep na
de lagere school de RHBS in dezelfde stad. Vader De Lange wilde haar
een degelijke damesopvoeding geven en stuurde haar, in de hoop dat zij
gedurende een buitenlands verblijf haar voorgenomen stu-dieplannen zou
laten varen, voor een jaar naar Z&amp;uuml;rich. Het gewenste resultaat
bleef uit. Cornelia bleef bij haar voornemen arts te worden. Wel volgde
zij nog gelaten een semester chemie, dat voor een vrouw minder
verfoeilijk werd geacht dan de medicijnenstudie, maar in 1892 kon zij
metterdaad aan de slag. Binnen driejaar tijds behaalde zij het
staatsexamen, het natuurkundig en het kandidaatsexamen. In 1897
studeerde zij af. Cornelia de Lange werd hiermee, twintig jaar na
Aletta Jacobs, de vijfde in de zeer langzaam toenemende reeks van
vrouwelijke artsen. In hetzelfde jaar promoveerde ze bij de gynaecoloog
H. Treub op een proefschrift getiteld 
&lt;em&gt;Vergelijkende aschanalyses.&lt;/em&gt;

Het onderwerp hield verband met h&amp;eacute;t probleem waar de eerste
kindergeneeskundigen zich mee bezighielden, de kunstmatige voeding van
zuigelingen en de bestrijding van de vaak zo fatale
voedingsstoornissen. Na deze promotie vestigde Cornelia de Lange zich
als huisarts te Amsterdam, en dat betekende in die tijd voor een vrouw:
arts voor vrouwen en kinderen.&lt;/p&gt;
&lt;p&gt;Het moge zijn dat Cornelia de Lange haar wensen heeft aangepast aan
de mogelijkheden, een feit is dat ze zich heeft willen specialiseren
tot kinderarts. Ze vertrok voor een tweede keer naar Z&amp;uuml;rich, naar
het destijds beroemde Kinderspital. Overigens bleek zij daar, als
vrouw, helemaal niet zo welkom en was het in feite in de Z&amp;uuml;richse
'Pflegerinnenschule' dat ze haar ervaring opdeed. Die was er
niet minder om. Aan deze school was een van de eerste
zuigelingenafdelingen verbonden, waar voor die tijd opmerkelijke
resultaten werden geboekt. Terug in Nederland bepaalde zij zich dan ook
verder tot de behandeling van kinderen, met een bijzondere
belangstelling voor zuigelingen. In 1907 kreeg ze een aanstelling aan
het Emmakinderziekenhuis in Amsterdam, waar zij de leiding kreeg over
de mede op haar initiatief ingerichte zuigelingenzaal. In 1927
aanvaardde zij na enige aarzeling met haar oratie 
&lt;em&gt;Het werk, dat ons wacht&lt;/em&gt;

het professoraat in de kindergeneeskunde aan de Universiteit van
Amsterdam, een functie die ze elf jaar later vrijwillig neerlegde.
Tijdens de Tweede Wereldoorlog kreeg ze nog enkele jaren de leiding
over het Emmakin-derziekenhuis. Daarna werden de werkzaamheden ten
behoeve van de kinderkliniek beperkt, maar haar bureau bleef staan.
Drie maanden voor haar dood, op 78-jarige leeftijd, verscheen de
laatste publikatie van haar hand.&lt;/p&gt;
&lt;p&gt;Toen Cornelia de Lange afstudeerde, stond de pediatrie nog in de
kinderschoenen. De Nederlandsche Vereeniging voor Kindergeneeskunde
dateert uit 1892. De eerste tien jaar van haar loopbaan werden
gekenmerkt door een maatschappelijk engagement, waarvan de inzet was:
het terugdringen van de kindersterfte. Ze schreef in die tijd enkele
voor een breder publiek bestemde boeken en brochures over de verzorging
van kinderen. Als secretaresse van de Nederlandsche Bond ter
Bescherming van Zuigelingen ijverde ze voor de totstandkoming van
consultatiebureaus, die vanaf ongeveer 1910 van de grond kwamen.
Inmiddels was ze werkzaam in het Emmakinderziekenhuis en begon ze zich
meer toe te leggen op wetenschappelijk werk, dat van zeer uiteenlopende
aard was. Zo publiceerde zij over voedingsstoornissen, afwijkingen in
het bloed, kindertuberculose en talrijke waarnemingen van bijzondere
aard. Later concentreerde haar onderzoek zich steeds meer op de
pathologie van het centrale zenuwstelsel bij jonge kinderen en
pasgeborenen. Behalve deze vakinhoudelijke werkzaamheden, ontplooide
Cornelia de Lange ook andere activiteiten in dienst van het medische
beroep. Zij was enkele jaren redactielid van het 
&lt;em&gt;Nederlandsch Tijdschrift voor Geneeskunde (Ned. T. Geneesk.)&lt;/em&gt;

en bestuurslid van de Nederlandsche Vereeniging voor
Kindergeneeskunde.&lt;/p&gt;
&lt;p&gt;Cornelia de Lange was in de eerste plaats clinica. Zij legde steeds
de nadruk op nauwkeurige klinische waarneming en stelde veel vertrouwen
in de 'vis medicatrix naturae', zoals de titel van een van haar
artikelen luidde. Bestond er enige twijfel omtrent de te volgen
therapie, dan luidde steevast haar advies: 'Afwachten maar',
of: 'Zie, het gaat al een stuk beter, het kind heeft vandaag weer
wat gespeeld!' Daarbij had ze oog voor de psychosociale omgeving
van het zieke kind in een tijd dat veel medische beroepsgenoten nog in
de ban waren van een actieve, strikt 'rationele', op de
'zuivere natuurwetenschap' gebaseerde aanpak van de
geneeskunde. Anekdotisch zijn opmerkingen - met een zekere minachting
voor 'ijdele moeders' - dat zij eerst de rokken of de hoed van
de moeder moest hebben gezien, wilde zij een juiste anamnese kunnen
vaststellen. Cornelia de Lange heeft in zekere zin school gemaakt. Na
de be&amp;euml;indiging van haar hoogleraarschap leidde zij tot vlak voor
haar dood het zg. 'Zaterdagmiddagclubje', waar met
collega's en oud-leerlingen ervaring werd uitgewisseld en de
'klinische blik' geoefend, afgewisseld door luchtiger, meer
literair ge&amp;iuml;nspireerde conversatie.&lt;/p&gt;
&lt;p&gt;Anders dan haar voorgangsters Aletta Jacobs en Catharine van
Tussenbroek, heeft Cornelia de Lange nooit in woord en geschrift een
lans gebroken voor vrouwenarbeid in het algemeen of die van vrouwelijke
artsen in het bijzonder. Misschien vertrouwde zij, ook wat de
'vrouwenkwestie' betreft, wel op de 'vis medicatrix
naturae'. Het is mogelijk dat zij mede door deze houding w&amp;eacute;l
de offici&amp;euml;le erkenning in de kring der beroepsgenoten kreeg die
andere vrouwelijke artsen van vergelijkbaar kaliber ontging. Ze werd
vereerd met een aantal erelidmaatschappen; ter gelegenheid van haar
50-jarig jubileum verscheen een feestnummer van het 
&lt;em&gt;Ned. T. Geneesk.&lt;/em&gt;

Toch plaatste haar keuze voor een ongehuwd werkzaam leven haar midden
in de vrouwenbeweging in die tijd. Vrouwen die een dergelijke
'opstandigheid' aan de dag legden, ondersteunden elkaar en
zochten elkaar op. Uit het feit dat ze een lezing hield op de Nationale
Tentoonstelling voor Vrouwenarbeid in 1898, blijkt dat ze deze
feministische manifestatie van nabij heeft meegemaakt. In die zelfde
tijd gaf Cornelia de Lange cursussen aan de opleiding voor
kinderjuffrouw, georganiseerd door de vrouwenvereniging
'Tesselschade', o.l.v. Jeltje de Bosch Kemper. Met haar was
Cornelia de Lange al eerder in contact gekomen. De 'freule' had
de door Cornelia de Lange en Jacoba van Maarsseveen opgerichte eerste
vrouwelijke studentenvereniging, Dicendo Discente Docemus, onderdak
verleend door eens in de maand haar huis ter beschikking te stellen.
Het was hetzelfde huis waar Cornelia de Lange later zelf zou wonen,
samen met Johanna ter Meulen, de eerste Amsterdamse woningopzichteres.
Tot haar vriendinnenkring behoorden onder anderen de Amsterdamse
Joffers. Niet toevallig schilderde Lizzy Ansingh postuum, op verzoek
van de Amsterdamse Vrouwelijke Studenten Vereniging, waarvan Cornelia
de Lange erelid was, haar academisch portret.&lt;/p&gt;
&lt;p&gt;In dit licht moeten we haar betekenis zien voor de vrouwelijke
artsen: Cornelia de Lange was er en hielp vrouwen metterdaad, waar zij
kon. Voor vrouwelijke studenten had zij bijzondere belangstelling, en
niet voor niets bestond het 'Zaterdagmiddagclubje' voor het
merendeel uit vrouwen. Sommigen hebben, zonder dit te weten, op haar
kosten gestudeerd. Het is mede dank zij haar aanwezigheid dat
kindergeneeskunde van alle specialismen relatief de meeste vrouwen
telt. We zouden haar houding met betrekking tot haar vrouwelijke
beroepsgenoten dan ook kunnen omschrijven als 'impliciet
feministisch', of, met de woorden van een vrouwelijke collega:
'Zij was een baanbreekster zonder te breken.'&lt;/p&gt;
&lt;p&gt;
  &lt;a href='pgedeelte'&gt;P: &lt;/a&gt;
  &lt;em&gt;Titels van wetenschappelijke geschriften van prof. dr. Cornelia C.
de Lange.&lt;/em&gt;

Samengest. Door 
&lt;em&gt;J.C.&lt;/em&gt;

Schippers en A. Middelhoven [Amsterdam: s.n., 1946]. Aanwezig in
bibliotheek Emma-kinderziekenhuis te Amsterdam. Verder 
&lt;em&gt;Onze oogst.&lt;/em&gt;

On-uitg. lezing gehouden voor de Nederlandse vereniging van vrouwen met
academische opleiding [Amsterdam, 1948]. Aanwezig in het Internationaal
Archief voor de Vrouwenbeweging, en postuum uitgegeven 'Johanna
Elisabeth ter Meulen', in 
&lt;em&gt;Jaarboek van het genootschap Amstelodamum&lt;/em&gt;

57 (1965) 145-166.&lt;/p&gt;
&lt;p&gt;
  &lt;a href='lgedeelte'&gt;L: &lt;/a&gt;A. Middelhoven, 'Un petit &amp;quot;lutteur&amp;quot;, syndrome
de de Lange', in 
&lt;em&gt;Annales Paediatrici&lt;/em&gt;

166 (1946) 283-288; [A. van Westrienen], in 
&lt;em&gt;Maandschrift voor kindergeneeskunde&lt;/em&gt;

17 (1949/1950) 333-336; G.J. Hu&amp;euml;t, in 
&lt;em&gt;Ned. T. Geneesk.&lt;/em&gt;

94 (1950) I, 362-364; A. Middelhoven, in 
&lt;em&gt;Acta Paediatrica&lt;/em&gt;

39 (1950) 177-178; M. van Hall, 'Over de tijd van Lizzy Ansingh en
Cornelia de Lange', in 
&lt;em&gt;Ons Amsterdam 9&lt;/em&gt;

(1957) 308-312; E. Pereira-d'Oliveira, 
&lt;em&gt;Vrouwen feministen die van genezen wisten&lt;/em&gt;

(Amsterdam, 1973).&lt;/p&gt;


&lt;p&gt;
&lt;a href=&amp;quot;igedeelte&amp;quot;&gt;I: &lt;/a&gt;
Website Folia: http://www.folia.nl/Nieuwsoverzicht/Wetenschap/Vrouwen+in+de+wetenschap.htm [9-8-2007] [Portret: Lizzy Ansingh].
&lt;/p&gt;




&lt;p&gt;Mineke Bosch&lt;/p&gt; 
&lt;dtml-var bwn_footer&gt;</text>
  </biography>
</biodes>

