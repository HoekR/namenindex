<biodes version="1.0">
  <fileDesc>
    <title>Dekkers, Adriaan (1938-1974)</title>
    <ref target="http://resources.huygens.knaw.nl/bwn1880-2000/lemmata/bwn2/dekkers"/>
    <publisher>
      <name>Biografisch Woordenboek van Nederland:1880-2000</name>
      <ref target="http://resources.huygens.knaw.nl/bwn1880-2000"/>
    </publisher>
  </fileDesc>
  <person>
    <idno type="id">dekkers</idno>
    <persName><name type="geslachtsnaam">Dekkers</name>, Adriaan</persName>
    <sex value="1"/>
    <event type="birth" when="1938"/>
    <event type="death" when="1974"/>
    <state type="occupation">beeldend kunstenaar</state>
  </person>
  <biography>
    <graphic url="http://resources.huygens.knaw.nl/bwn1880-2000/lemmata/bwn2/images/images/DEKKERS.jpg"/>
    <text>&lt;dtml-var bwn_header&gt;
 &lt;p class='genealogie'&gt;
  &lt;strong&gt;Dekkers, Adriaan&lt;/strong&gt; 

(Ad), beeldend kunstenaar (Nieuwpoort (Zh) 21-3-1938 - Gorinchem 27-2-1974).

Zoon van Hendrik Pieter Dekkers, schoolhoofd, en Berdina Anna Elizabeth
Godtschalk. Gehuwd op 1-12-1961 met Machelina Hendrika van Bruggen. Uit
dit huwelijk werd 1 zoon geboren. 

&lt;img src=&amp;quot;images/DEKKERS.jpg&amp;quot; align=&amp;quot;right&amp;quot; BORDER=&amp;quot;0&amp;quot; alt=&amp;quot;afbeelding van Dekkers, Adriaan&amp;quot; class=&amp;quot;bwnimg&amp;quot;&gt;

&lt;/p&gt;
&lt;p&gt;Ad Dekkers, afkomstig uit een streng protestants milieu, bezocht in
Nieuwpoort de lagere school waarvan zijn vader hoofd was en kreeg in
Gorinchem op de LTS een opleiding als huisschilder. Na korte tijd
werkzaam geweest te zijn als schilder van decoraties, werd hij in 1954
ingeschreven als leerling van de Academie voor Beeldende Kunsten en
Technische Wetenschappen in Rotterdam, op de afdeling publiciteit.
Buiten de lessen besteedde hij veel tijd aan het maken van schilderijen
en tekeningen, doorgaans zeer realistische landschappen, stadsgezichten
en stillevens. Hij behaalde het einddiploma in 1958 en vervulde daarna
zijn militaire dienstplicht tot februari 1960. Inmiddels had hij
besloten dat hij niet in het reclamevak wilde, waarvoor hij was
opgeleid, maar zich geheel aan de beeldende kunst wilde wijden.&lt;/p&gt;
&lt;p&gt;Nog in 1960 vonden in zijn werk twee veranderingen plaats die van
verstrekkende betekenis waren. In de eerste plaats begon hij vanuit een
zekere onvrede met het illusionistische karakter van de schilderkunst
en een behoefte aan concrete vormen en materialen, houten reli&amp;euml;fs
te maken. In de tweede plaats kwam hij van een nauwgezette
naturalistische weergave van de zichtbare werkelijkheid via stilering
tot een abstracte vormgeving, waarbij hij vrijwel uitsluitend
geometrische vormen gebruikte. Dekkers' vroege reli&amp;euml;fs, tot
1965, bestaan uit rechthoekige, ronde en ovale plastische elementen,
soms in verschillende kleuren beschilderd, die gevoelsmatig tot
harmonieuze composities zijn samengevoegd. Hij sloot daarmee aan bij
het werk van vooroorlogse kunstenaars zoals Hans Arp, Ben Nicholson en
vooral Piet Mondriaan, die hij zeer bewonderde. Ook al conformeerde hij
zich niet aan Mondriaans strikte regels, hij deelde zijn opvatting dat
door een zo zuiver mogelijk gebruik van de beeldende middelen
uitdrukking gegeven kon worden aan universele begrippen. Dekkers vond
voor die opvatting steun in de Vrijmetselarij; hij doorliep de stadia
van leerling en gezel en werd in 1968 als meester opgenomen. Er is
reden om aan te nemen dat de ontwikkeling van zijn werk niet alleen
bepaald is door een kritische bezinning op de kunst van deze eeuw, maar
ook door zijn affiniteit met de vrijmetselaarssymboliek, waarin de
geometrische grondvormen een belangrijke rol spelen. Hij heeft zich in
geschriften en interviews nooit rechtstreeks over dat verband
uitgelaten, maar wel heeft hij altijd de levensbeschouwelijke
achtergrond van zijn gebruik van cirkel, vierkant en driehoek
beklemtoond. Dekkers had een diepgewortelde behoefte aan helderheid en
orde; een behoefte die, zoals hij zelf meermalen heeft gezegd, gevoed
werd door het besef van zijn labiele geestelijke gesteldheid, die het
hem herhaaldelijk voor lange tijd onmogelijk maakte te werken. Voor
Dekkers had kunst een existenti&amp;euml;le betekenis. Het is door die
levensbeschouwelijke en psychologische betekenisverlening dat hij zich
onderscheidde van generatiegenoten zoals Bonies (Bob Nieuwenhuis) en
Peter Struycken, met wie hij vaak exposeerde. Hun toepassing van
geometrische vormen en systemen had een veel rationeler grondslag.&lt;/p&gt;
&lt;p&gt;Vanaf 1965 ontstonden werken waarmee Dekkers zich een eigen plaats
in de kunst van deze tijd heeft verworven. Het gebruik van
verschillende kleuren naast elkaar bleef achterwege; de reli&amp;euml;fs
werden monochroom beschilderd, meestal wit, zodat de subtiele werking
van het licht optimaal werd benut. Het aantal compositorische elementen
werd sterk gereduceerd en het specifieke karakter van elk van de
geometrische grondvormen werd geaccentueerd door slechts een enkele
systematische ingreep: de halvering van een vierkant, de aanduiding van
een ingeschreven driehoek in een cirkel. Op basis van dit schijnbaar
beperkte vormrepertoire cre&amp;euml;erde Dekkers in de jaren vanaf 1965
een groot en gevarieerd oeuvre. Naast uit lagen opgebouwde
reli&amp;euml;fs, die meestal in polyester waren uitgevoerd, ontstonden
zogenaamde reli&amp;euml;fs met zaagsneden, vlakke platen waarin een
lineaire verdeling was aangebracht. In 1968 kwamen zijn eerste
sculpturen en monumentale reli&amp;euml;fs in een architectonische omgeving
tot stand. Vanaf 1970 maakte hij tekeningen als autonome werken. Elke
technische categorie bood weer nieuwe visuele problemen en
mogelijkheden. Met een feilloos gevoel voor vorm en maat liet Dekkers
zien dat een minimale ingreep in een vorm voldoende kon zijn om een
boeiend beeld op te leveren.&lt;/p&gt;
&lt;p&gt;Dekkers' werk vond vanaf het midden van de jaren zestig
groeiende erkenning in binnen- en buitenland, als een persoonlijke
bijdrage aan de vernieuwing van de abstracte kunst. Hij nam deel aan
belangrijke internationale tentoonstellingen, zoals de Biennale des
Jeunes in Parijs in 1965, de Biennale in Sao Paulo in 1967 en de
Documenta in Kassel in 1968. Hij had talrijke eenmanstentoonstellingen
in galerie&amp;euml;n - vanaf 1965 regelmatig in galerie Swart in Amsterdam
- en overzichtstentoonstellingen in musea in Schiedam in 1966,
Groningen in 1968 en Den Haag in 1972. Postuum vonden in 1974
overzichtstentoonstellingen plaats in Eindhoven en D&amp;uuml;sseldorf.
Zijn werk is vertegenwoordigd in talrijke particuliere verzamelingen,
in de collecties van musea in Belgi&amp;euml;, Denemarken, Duitsland,
Engeland en de Verenigde Staten, en in de volgende Nederlandse musea:
Stedelijk Museum in Amsterdam, Van Abbemuseum in Eindhoven, Groninger
Museum te Groningen, Gemeentemuseum in Den Haag, Museum
Kr&amp;ouml;ller-M&amp;uuml;ller in Otterlo, Museum Boymans-Van Beuningen in
Rotterdam, Centraal Museum te Utrecht. Monumentale werken zijn o.a.
uitgevoerd in het stadhuis in Eindhoven en in Museum
Kr&amp;ouml;ller-M&amp;uuml;ller in Otterlo; grote sculpturen bevinden zich
o.a. bij het crematorium Daelwijck in Utrecht en in de Deense stad
Herning.&lt;/p&gt;
&lt;p&gt;
  &lt;a href='pgedeelte'&gt;P: &lt;/a&gt;Een oeuvrecatalogus en bibliografie in hierna genoemde
monografie van Blotkamp.&lt;/p&gt;
&lt;p&gt;
  &lt;a href='lgedeelte'&gt;L: &lt;/a&gt;C. Blotkamp, 
&lt;em&gt;Ad Dekkers&lt;/em&gt;

(Den Haag, 1981); 
&lt;em&gt;Ad Dekkers&lt;/em&gt;

[catalogus: Lien Struycken-van Bruggen, Dorine Mignot] (Amsterdam,
1981). Tentoonstelling Stedelijk Museum Amsterdam, 4-12-1981 -
17-1-1982; Staatliche Kunsthalle Baden-Baden, 29-1-1982 - 14-3-1982;
Maison de la culture Ch&amp;acirc;lon-sur-S&amp;acirc;one, 10-4-1982 -
23-5-1982.&lt;/p&gt;

&lt;p&gt;
&lt;a href=&amp;quot;igedeelte&amp;quot;&gt;I: &lt;/a&gt;&lt;i&gt;Als golfslag op het strand. Ad Dekkers in zijn tijd&lt;/i&gt; (Amsterdam 1998) 39.&lt;/p&gt;


&lt;p&gt;C. Blotkamp&lt;/p&gt; 
&lt;dtml-var bwn_footer&gt;</text>
  </biography>
</biodes>

