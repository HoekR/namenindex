<biodes version="1.0">
  <fileDesc>
    <title>Ruijs van Beerenbroek, jhr. Charles Joseph Marie (1873-1936)</title>
    <ref target="http://resources.huygens.knaw.nl/bwn1880-2000/lemmata/bwn1/ruijsvanbeerenbrouck"/>
    <publisher>
      <name>Biografisch Woordenboek van Nederland:1880-2000</name>
      <ref target="http://resources.huygens.knaw.nl/bwn1880-2000"/>
    </publisher>
  </fileDesc>
  <person>
    <idno type="id">ruijsvanbeerenbrouck_1</idno>
    <persName><name type="geslachtsnaam">Ruijs van Beerenbroek</name>, jhr. Charles Joseph Marie</persName>
    <sex value="1"/>
    <event type="birth" when="1873"/>
    <event type="death" when="1936"/>
    <state type="occupation">regeringsleider</state>
    <state type="occupation">minister</state>
    <state type="occupation">minister-president</state>
    <state type="occupation">commissaris des Konings</state>
  </person>
  <biography>
    <graphic url="http://resources.huygens.knaw.nl/bwn1880-2000/lemmata/bwn1/images/images/RUIJSBEERCJM.jpg"/>
    <text>&lt;dtml-var bwn_header&gt;
 &lt;p class='genealogie'&gt;
  &lt;strong&gt;Ruijs van Beerenbroek, jhr. Charles Joseph Marie&lt;/strong&gt;; (naamswijziging in &lt;b&gt;
Ruijs de Beerenbrouck&lt;/b&gt;

bij vonnis Arr. Rb. Roermond 21-3-1895) staatsman (Roermond 1-12-1873 - Utrecht 17-4-1936).

Zoon van jhr. Gustave Lodewyk Marie Hubert Ruijs van Beerenbroek (na
1895 Ruijs de Beerenbrouck) minister van Justitie, en jkvr. Marie
Isabelle Louise Ruys de Beerenbrouck. Gehuwd op 14-4-1902 met jkvr.
Maria Josephina Ernestina Alexandrina van der Heijden. Uit dit huwelijk
werden 1 zoon en 2 dochters geboren.

&lt;img src=&amp;quot;images/RUIJSBEERCJM.jpg&amp;quot; align=&amp;quot;right&amp;quot; BORDER=&amp;quot;0&amp;quot; alt=&amp;quot;afbeelding van Ruijs van Beerenbroek, jhr. Charles Joseph Marie&amp;quot; class=&amp;quot;bwnimg&amp;quot;&gt;



&lt;/p&gt;
&lt;p&gt;Na te Maastricht en in Den Haag het stedelijk gymnasium te hebben
afgelopen, ving Charles J.M. Ruijs de Beerenbrouck in 1892 zijn
rechtenstudie te Leiden aan. Hoewel hij in oktober van dat jaar lid
geworden was van het Leidsch Studenten Corps, richtte hij op 3 mei 1893
met o.a. P.J.M. Aalberse de rooms-katholieke studentenvereniging
Sanctus Augustinus op, waarvan hij de eerste praeses was. Zijn
juridische studie, onder leiding van de hoogleraren H. van der Hoeven,
J. Oppenheim, H.L. Drucker en W. van der Vlugt, sloot hij op 17
december 1895 af met het verdedigen van zijn dissertatie 
&lt;em&gt;Het strafrecht in het oude Maastricht.&lt;/em&gt;
&lt;/p&gt;
&lt;p&gt;In 1896 vestigde hij zich als advocaat en procureur te Maastricht,
terwijl hij spoedig tevens benoemd werd tot ambtenaar van het openbaar
ministerie bij het kantongerecht en tot plaatsvervangend kantonrechter.
Eveneens trad hij op als rechtskundig adviseur van de twee eerste
Maastrichtse katholieke vakverenigingen, 'God en ons Recht'
(aardewerkers) en 'Recht en Orde' (glasbewerkers). In 1899 werd
Ruijs na harde strijd met 751 tegen 498 stemmen gekozen tot lid van de
gemeenteraad van Maastricht, terwijl in dat zelfde jaar ook het
voorzitterschap volgde van de op 1-4-1899 opgerichte rooms-katholieke
bond tot drankbestrijding, 'Sobri&amp;euml;tas', welke beide
functies hij tot 1918 zou vervullen. Als gemeenteraadslid bevorderde
Ruijs diverse initiatieven tot sociale maatregelen, o.a. een
pensioenregeling voor ambtenaren. In deze jaren ontplooide hij vele
activiteiten in het belang van de provincie Limburg. Hij stimuleerde
het werk van de Sint Vincentius Vereeniging (ter beoefening van
naastenliefde), richtte EHBO-cursussen op, het Limburgsche Kruisverbond
(drankbestrijding), de Katholieke Vroedvrouwenschool te Heerlen en gaf
zijn aandacht aan wijkverpleging, kraamverzorging, bibliotheekwezen,
volkszang, rooms-katholieke pers, boerenleenbanken, verbetering van
spoor- en waterwegen, de landsverdediging en arbeidersretraites,
terwijl verder genoemd moet worden zijn werk voor de in 1888 opgerichte
R.K. Volksbond, een diocesane organisatie voor katholieke arbeiders,
waaruit later de Limburgse en R.K. Werkliedenbond zou groeien. Ruijs
werd daarvan secretaris en later rechtskundig adviseur.&lt;/p&gt;
&lt;p&gt;Op 16 juni 1905 werd Ruijs voor het kiesdistrict Gulpen (L.) tot lid
van de Tweede Kamer gekozen, waar hij, na zijn be&amp;euml;diging op 19
september 1905 al spoedig een vooraanstaande en gewaardeerde plaats
innam, en onder meer land-, mijnbouw- en defensiezaken behartigde. Van
1915 tot 1918 was hij tweede ondervoorzitter van dit college. In 1913
werd hij kamerheer i.b.d. van de Koningin, terwijl hij door de
uitgebroken wereldoorlog in 1914 benoemd werd tot regeringscommissaris
voor de verzorging van Belgische vluchtelingen in het Zuidelijk deel
van Nederland.&lt;/p&gt;
&lt;p&gt;In mei 1918 volgde hij zijn vader op als commissaris der Koningin in
Limburg, waardoor het kamerlidmaatschap op 14 mei 1918 moest worden
opgegeven. Toen na de verkiezingsuitslag van 3 juli 1918 geen
vooraanstaand protestant bereid bleek als leider van een nieuw rechts
kabinet op te treden, en ook zijn partijgenoten mgr. W.H. Nolens en
O.F.A.M. van Nispen tot Sevenaer weigerden daarvoor in aanmerking te
komen, verleende koningin Wilhelmina, na langdurig beraad met diverse
politici, aan Ruijs de opdracht tot kabinetsformatie. Voortbouwend op
de reeds door Nolens verkregen resultaten van overleg, kon Ruijs op 9
september 1918 zijn formatie voltooien, en trad hij met een geheel
nieuw kabinet op, dat steunde op de rechterzijde, waarbij hij zelf de
portefeuille van Binnenlandse Zaken op zich nam (9-9-1918 -1-1-1923,
daarna tot 4-8-1925 Binnenlandse Zaken en Landbouw). Tevens stelde hij
op 25 september 1918 twee nieuwe departementen in, die afgesplitst
werden van Binnenlandse Zaken: dat van Arbeid (Aalberse) en Onderwijs,
Kunsten en Wetenschappen (J.Th. de Visser).&lt;/p&gt;
&lt;p&gt;Het nieuwe kabinet, met de jongste minister-president die Nederland
ooit gehad had, dat aanvankelijk buiten rooms-katholieke kring met
matig enthousiasme begroet werd, kwam direct voor grote moeilijkheden
te staan door de komst van de Duitse keizer, Wilhelm II, op 10 november
1918 naar Nederland, met de daaropvolgende uitleveringseis van de
geallieerden, die echter door het kabinet met beslistheid werd
afgewezen. Vrijwel gelijktijdig waren er moeilijkheden: het dreigend
revolutionaire optreden van P.J. Troelstra, de terugtocht van de
verslagen Duitse troepen door de gemeenten Roosteren en Susteren (l.),
alsmede de Belgische annexatie-eisen inzake Zuid-Limburg en
Zeeuws-Vlaanderen, waartegen de minister van Buitenlandse Zaken H.A.
van Karnebeek zich met succes verzette. Bovendien traden in de loop van
de tijd diverse ministers af, waardoor Ruijs naast zijn eigen
departement verschillende ministeries ad interim moest bekleden. Na een
reconstructie van zijn kabinet in juni-juli 1921 (waarbij D.J. de Geer
tot zijn kabinet toetrad) behaalde de rechterzijde, mede dank zij de
genomen sociale maatregelen (Aalberse), de herziening van de
onderwijswet (De Visser), een grondwetsherziening (Ruijs) en de
invoering van het vrouwenkiesrecht (initiatiefwet van H.P. Marchant)
bij de verkiezingen op 5 juli 1922 een ruime meerderheid. Na een
langdurige formatie, die werd voorafgegaan door een geheime informatie
van De Geer, trad Ruijs op 18 september 1922 met een tweede rechts
kabinet op, dat in hoofdzaak een voortzetting van zijn eerste kabinet
was, omdat jhr. H.A. van Karnebeek, Th. Heemskerk, Aalberse, De Visser,
De Geer, J.J.C. van Dijk en S. de Graaff gecontinueerd werden. Door het
aftreden van De Geer (Financi&amp;euml;n) op 11 augustus 1923 kwam het
kabinetsbeleid in moeilijkheden, maar H. Colijn, die De Geer opvolgde,
wist een nieuwe stimulans te geven aan het beleid, dat voortaan in nog
sterkere mate door bezuinigingen werd gekenmerkt. Dit ondanks een
langdurige kabinetscrisis, die het gevolg was van de verwerping op 26
oktober 1923 van de Vlootwet. Die crisis bleek ten slotte alleen op te
lossen met de weigering van de Koningin op 7 januari 1924 het gevraagde
ontslag van het zittende kabinet te aanvaarden, en daarmee kon en moest
dit kabinet zijn arbeid voortzetten.&lt;/p&gt;
&lt;p&gt;Bij de verkiezingen op 1 juli 1925 behaalde de rechterzijde wederom
een (kleinere) meerderheid, doch thans bevorderde Nolens de vorming van
een (eerste) kabinet-Colijn, dat op 4 augustus 1925 optrad; Ruijs werd
17 september 1925 voorzitter van de Tweede Kamer. Bij de spoedig
optredende, langdurige kabinetscrisis, als gevolg van het aanvaarden
van het amendement-Kersten, dat opheffing van het Nederlandse
gezantschap bij het Vaticaan beoogde, bevorderde Ruijs ten slotte -
geheel tegen Nolens' wens in en tot teleurstelling van Colijn - het
optreden van het eerste kabinet-De Geer op 8 maart 1926. Inmiddels had
Ruijs op 7 november 1925 van mr. A.I.M.J. baron Van Wijnbergen het
voorzitterschap van de Rooms-Katholieke Staatspartij overgenomen,
terwijl hij toen op landelijk niveau het rooms-katholieke leven wilde
bevorderen, daarbij met name de belangen behartigend van de KRO en de
sociale studieweken te Rolduc. Op 25 juli 1927 volgde zijn benoeming
tot minister van Staat.&lt;/p&gt;
&lt;p&gt;Op 13 juli 1929 werd Ruijs na de verkiezingen weer formateur en na
een aanvankelijke mislukking, trad hij op 10 augustus 1929 met zijn
derde kabinet naar buiten, dat wederom een rechtse meerderheid bezat,
en waarbij De Geer minister van Financi&amp;euml;n bleef, terwijl hij zelf
Binnenlandse Zaken en Landbouw, later alleen Binnenlandse Zaken
beheerde. In 1933 trad Ruijs tevens ad interim op aan Buitenlandse
Zaken, omdat het hoofd van dit departement, F. Beelaerts van Blokland,
tot vice-president van de Raad van State werd benoemd. Ondanks
toenemende nationale en internationale economische achteruitgang en
groeiende sociale ontevredenheid, wist het kabinet eensgezind de
eindstreep te bereiken. Alleen werden er vervroegde verkiezingen voor
26 april 1933 uitgeschreven, omdat de minister van Justitie, J. Donner,
op 9 februari 1933 door het aanvaarden van de motie-Boon een nederlaag
in de Tweede Kamer leed met zijn voorgestelde bezuinigingen inzake
kantongerechten. Juist toen zag zich het kabinet geplaatst tegenover de
muiterij op De Zeven Provinci&amp;euml;n in Nederlandsch-Indi&amp;euml;. Na het
optreden van het tweede kabinet-Colijn werd Ruijs op 31 mei 1933
opnieuw tot voorzitter van de Tweede Kamer gekozen, waarbij zijn
verhouding ook met sterk oppositionele figuren als J.E.W. Duys (SDAP)
en H.J.F.M. Sneevliet (Revolutionair Socialistische Arbeiders Partij)
opmerkelijk was. Tevens trad hij op als voorzitter van de Mijnraad en
lid van de Bosraad, terwijl hij in nauwe samenwerking met mgr. H.A.
Poels in 1934 de Adelbertsvereniging oprichtte. Na nog in juli 1935
matigend en bemiddelend te zijn opgetreden bij het conflict van het
tweede kabinet-Colijn met de rooms-katholieke Tweede Kamerfractie,
waardoor op 31 juli 1935 een nieuw (derde) maar vrijwel ongewijzigd
kabinet-Colijn moest optreden, overleed Ruijs nog vrij plotseling op 17
april 1936 in het St. Anthonius Gasthuis te Utrecht. Wat zelden
geschiedde vond bij zijn uitvaart plaats: het gehele Nederlandse
kabinet, de vrijwel voltallige Tweede Kamer en de oud-ministers die in
zijn kabinetten waren opgetreden, bewezen hem de laatste eer, toen zijn
stoffelijk overschot werd bijgezet in de grafkelder van de familie
zijner echtgenote bij de Kerk van de H. Willibrordus te Vierakker
(Gld.) dicht bij het buiten Suideras, waar hij als liefhebber van de
natuur zo vaak en graag vertoefd had.&lt;/p&gt;
&lt;p&gt;Als eerste rooms-katholieke minister-president van Nederland had
hij, meer als wijs regent dan groot wetgever, naast vele staatslieden
van formaat een eigen plaats in de politiek. Overtuigd dienaar van
Oranje en warm voorstander van de rechtse coalitie, genoot hij, als
gelovig katholiek door zijn integer en evenwichtig karakter, zijn
politieke manoeuvreerbaarheid en zijn vermogen tegenstellingen te
verzoenen, vertrouwen in eigen kring en daarbuiten. Hij kan als
&amp;eacute;&amp;eacute;n der voltooiers van de rooms-katholieke emancipatie
beschouwd worden.&lt;/p&gt;
&lt;p&gt;
  &lt;a href='agedeelte'&gt;A: &lt;/a&gt;Archief-Ruijs de Beerenbrouck bevindt zich op kasteel
Wolfrath te Holtum (gem. Born in L.).&lt;/p&gt;
&lt;p&gt;
  &lt;a href='lgedeelte'&gt;L: &lt;/a&gt;J.A.H. Verhagen, 
&lt;em&gt;De totstandkoming van het eerste ministerie-Ruys de Beerenbrouck&lt;/em&gt;

('s-Hertogenbosch, 1952). Proefschrift Leiden; 
&lt;em&gt;De nieuwe mens. Maandblad voor beleving van het christendom&lt;/em&gt;

4 (1952-1953) 357-384; G. Puchinger, 
&lt;em&gt;Colijn en het einde van de Coalitie. De geschiedenis van de
kabinetsformaties 1918-1924&lt;/em&gt;

(Kampen, 1969). Proefschrift VU; H.J.H. Schurgers, 
&lt;em&gt;Charles Ruys&lt;/em&gt;

(Valkenburg, 1973); E. van Raalte, 'Enige herinneringen aan Jhr.mr.
Ch.J.M. Ruys de Beerenbrouck', in 
&lt;em&gt;Tijdschrift voor overheidsadministratie&lt;/em&gt;

30 (1974) 1237 (3 januari) 11-15.&lt;/p&gt;


&lt;a href=&amp;quot;igedeelte&amp;quot;&gt;I: &lt;/a&gt;
Katholiek Documentatie Centrum te Nijmegen, Collectie personen: afb. 2A8240.&lt;/p&gt;


&lt;p&gt;G. Puchinger&lt;/p&gt; 
&lt;dtml-var bwn_footer&gt;</text>
  </biography>
</biodes>

