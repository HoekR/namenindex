<biodes version="1.0">
  <fileDesc>
    <title>Gruyter, Josyah Willem de (1899-1979)</title>
    <ref target="http://resources.huygens.knaw.nl/bwn1880-2000/lemmata/bwn5/gruyter"/>
    <publisher>
      <name>Biografisch Woordenboek van Nederland:1880-2000</name>
      <ref target="http://resources.huygens.knaw.nl/bwn1880-2000"/>
    </publisher>
  </fileDesc>
  <person>
    <idno type="id">gruyter</idno>
    <persName><name type="geslachtsnaam">Gruyter</name>, Josyah Willem de</persName>
    <sex value="1"/>
    <event type="birth" when="1899"/>
    <event type="death" when="1979"/>
    <state type="occupation">kunsthistoricus</state>
    <state type="occupation">museumdirecteur</state>
  </person>
  <biography>
    <graphic url="http://resources.huygens.knaw.nl/bwn1880-2000/lemmata/bwn5/images/images/gruyter.jpg"/>
    <text>&lt;dtml-var bwn_header&gt;
 &lt;p class='genealogie'&gt;
  &lt;strong&gt;Gruyter, Josyah Willem de&lt;/strong&gt;, (ook bekend onder de naam &lt;b&gt;
  Willem Josyah de Gruyter&lt;/b&gt;), kunstcriticus en museumdirecteur (Singapore (Straits Settlements) 28-8-1899 - Amsterdam 30-7-1979). 
Zoon van Jan de Gruyter, werknemer bij een oliemaatschappij
  en schrijver, en Louise Scarratt. Gehuwd op 17-2-1926 met
  Margaritha Sara Feuerstein (1893-1986), schilderes. Uit dit
  huwelijk werden 1 zoon en 1 dochter geboren. Na echtscheiding
  (19-4-1948) gehuwd op 14-9-1951 met Catharina Hendrika Meijer
  (1905-1987). Dit huwelijk bleef kinderloos.
  

  

  

  
  &lt;/p&gt;
&lt;p&gt;
  &lt;img class='bwnimg' BORDER='0' align='right' src='images/gruyter.jpg' alt='afbeelding van Gruyter, Josyah Willem de'&gt;Jos de Gruyter bracht zijn jeugdjaren gedeeltelijk door in
    Groot-Brittanni&amp;euml; en in Nederlands-Indi&amp;euml;. Als
    werknemer van de Koninklijke Nederlandsche Maatschappij tot
    Exploitatie van Petroleumbronnen in Nederlandsch-Indi&amp;euml;
    werd zijn vader in 1904 uitgezonden naar de oostkust van
    Borneo, waar het gezin vijf jaar verbleef. In Haarlem
    doorliep Jos enkele klassen van de lagere school en de HBS.
    Hij tekende graag en werd daarin gestimuleerd door een oudere
    kunstvriend, de schilder-schrijver Just Havelaar. Samen
    trokken zij eropuit om de natuur op papier vast te leggen en
    bestudeerden ze reproducties van meesterwerken die de wanden
    van Havelaars werkplaats sierden: 'De sensatie van een echt
    kunstenaarsatelier! De nooit te vergeten geur van de
    verflucht!', wist De Gruyter zich vele jaren later nog voor
    de geest te halen ('Bewust leven'). Havelaar was ook degene
    die erop aandrong dat hij naar de kunstacademie zou gaan.&lt;/p&gt;
&lt;p&gt;De Gruyters artistieke scholing vond - noodgedwongen -
    plaats in Groot-Brittanni&amp;euml;, omdat het gezin bij het
    uitbreken van de Eerste Wereldoorlog daar verbleef. In die
    tijd maakte hij kennis met de vermaarde collecties van de
    National Gallery en het British Museum. De Gruyter doorliep
    de Beckenham School of Arts and Crafts en het Royal College
    of Art te Londen. In 1923 keerde hij als gediplomeerd
    graficus terug naar Nederland. Hij ging naar Amersfoort, waar
    zijn ouders zich hadden gevestigd.&lt;/p&gt;
&lt;p&gt;In het artistieke milieu van vrijzinnig-protestanten en
    religieuze socialisten, een gem&amp;ecirc;leerd gezelschap van
    beeldend kunstenaars, literatoren en musici, zette De Gruyter
    zijn eerste schreden als etser en schrijver. In mei 1925
    debuteerde hij met grafiek in een Haarlemse kunsthandel en
    met een kunstbeschouwing in 
    &lt;em&gt;Kerk en Volk. Algemeen Weekblad voor
    Vrijzinnig-Godsdienstigen&lt;/em&gt;

    . Kort voordien had hij zijn toekomstige vrouw, de schilderes
    Greet Feuerstein, leren kennen. Omwille van de lage kosten
    van levensonderhoud vertrok het jonge echtpaar - dat geen
    vaste bron van inkomsten had - naar Frankrijk en Itali&amp;euml;.
    Zij zouden hier, met enige onderbrekingen, in 1926/1927
    werkzaam zijn. Na terugkeer groeide bij De Gruyter echter de
    overtuiging dat zijn tekeningen en grafisch werk in
    kwalitatief opzicht achterbleven bij die van zijn vrouw. Op
    de beperkingen van zijn talent werd ook in recensies gewezen.
    Zijn mentor Havelaar, kunstcriticus van het Haagse dagblad 
    &lt;em&gt;Het Vaderland&lt;/em&gt;

    , deed zijn werk af als zijnde 'dorre opzettelijkheden', en
    diens collega van het 
    &lt;em&gt;Utrechtsch Dagblad&lt;/em&gt;

    , A.M. Hammacher, vond het onpersoonlijk en vervelend.&lt;/p&gt;
&lt;p&gt;Het schrijven over kunst ging De Gruyter beter af. In 1926
    werden artikelen van zijn hand geplaatst in 
    &lt;em&gt;De Nieuwe Gids&lt;/em&gt;

    , 
    &lt;em&gt;De Stem&lt;/em&gt;

    en 
    &lt;em&gt;Elsevier's Ge&amp;iuml;llustreerd Maandschrift&lt;/em&gt;

    , en in datzelfde jaar verschenen er drie kleine opstellen,
    uitgegeven door de Arbeiders Jeugd Centrale, over K&amp;auml;the
    Kollwitz, Auguste Rodin en Vincent van Gogh. Van de
    laatstgenoemde brochure werden in korte tijd meer dan
    tweeduizend exemplaren verkocht. De Gruyters bijdragen aan
    periodieken als 
    &lt;em&gt;Opgang. Driemaandelijks Jeugdtijdschrift voor Kunst,
    Wetenschap en Arbeidersbeweging&lt;/em&gt;

    , 
    &lt;em&gt;Het Jonge Volk. Orgaan van de Arbeiders Jeugd Centrale&lt;/em&gt;

    en 
    &lt;em&gt;Algemeen Weekblad voor Christendom en Cultuur&lt;/em&gt;

    moeten worden beschouwd in het licht van zijn
    religieus-socialistische ori&amp;euml;ntatie, waarin esthetiek en
    ethiek nauw zijn verweven. Kunst is levensbeschouwing, zo
    vond hij.&lt;/p&gt;
&lt;p&gt;Toen De Gruyter in 1927 - dankzij bemiddeling van Havelaar
    - de opvolger van Hammacher werd, koos hij definitief voor de
    kunstkritiek. In de 'plastische kroniek' van het 
    &lt;em&gt;Utrechtsch Dagblad&lt;/em&gt;

    schreef hij hoofdzakelijk over het tentoonstellingsaanbod van
    eigentijdse kunst in de stad en regio. Zijn recensies
    onderscheidden zich door een de moderne kunst welgezinde
    opstelling, een relativeringsvermogen en gevoel voor nuance
    in de formulering. Als criticus hechtte hij minder waarde aan
    het uitspreken van een oordeel dan aan de motivering van een
    ja of nee. 'Geen rechter maar richter' was zijn credo.&lt;/p&gt;
&lt;p&gt;De Gruyter heeft zijn keuze voor de kunstkritiek nooit als
    negatief ervaren. Wel vond hij, vooral nadat hij in april
    1930 in een vast dienstverband was getreden bij 
    &lt;em&gt;Het Vaderland&lt;/em&gt;

    , de verplichting om iedere dag weer recensies en
    boekbesprekingen te schrijven zo fnuikend voor de scheppende
    geest dat hij er het liefst mee wilde stoppen; omwille van
    het regelmatige inkomen deed hij het uiteindelijk niet. Tot
    1955 zou De Gruyter door het leven gaan als criticus.&lt;/p&gt;
&lt;p&gt;Gedurende die periode heeft De Gruyter geen misverstand
    laten bestaan over zijn artistieke voorkeuren. Vanaf het
    begin had hij een zwak voor het werk van de schilders George
    Hendrik Breitner, Floris Verster, Bart van der Leck en
    Charley Toorop en de beeldhouwers Hildo Krop en John
    R&amp;auml;decker; de eigentijdse kunstenaars tot wier werk hij
    zich echter het meest voelde aangetrokken, waren de schilders
    Herman Kruyder en Pieter Ouborg. In hun oeuvre zag de
    criticus een welhaast paradijselijk ideaal belichaamd van een
    (precair) evenwicht tussen gevoel en verstand, realiteit en
    verbeelding, expressie en constructie. Hun kunst was
    doorleefde werkelijkheid.&lt;/p&gt;
&lt;p&gt;De opvatting van kunst omwille van de kunst, waarbij het
    onderwerp niet terzake doet, wees De Gruyter resoluut van de
    hand, omdat zij ten koste ging van het leven. Tot de
    belangrijkste verkondigers van deze dogmatiek - door hem
    spottend 'apostels van het aesthetisme' genoemd - rekende hij
    de in artistieke kringen invloedrijke kunstpedagoog en
    adviseur H.P. Bremmer. Verheerlijkers van de vorm mocht De
    Gruyter graag de uiterst bezielde en tegelijkertijd
    functionele - want gemeenschapsdienende - vormentaal van de
    zogeheten primitieve kunst ten voorbeeld stellen. Een
    dergelijke kunstopvatting verklaart ook zijn distantie ten
    opzichte van extreme tendensen zoals die zich manifesteerden
    in de abstracte kunst, het surrealisme en Cobra: ontnam bij
    de abstracte kunst de heerschappij van de rede, in zijn ogen,
    het zicht op het paradijs, in beide andere stromingen was de
    aardse dominantie van de onderbuik of het emotionele gebaar
    de spelbreker. In de context van de ontwikkeling van de
    20ste-eeuwse kunst kan het perspectief van de criticus De
    Gruyter dan ook het beste worden gekenschetst als dat van een
    gematigd modernist.&lt;/p&gt;
&lt;p&gt;Indachtig de in het begin van de jaren dertig door
    Nederlandse literatuurcritici gevoerde pennenstrijd luidde De
    Gruyters credo 'Geen vorm zonder vent'. Menno ter Braak, een
    van de hoofdrolspelers in dat debat, werd in 1933 zijn
    collega op de kunstredactie van 
    &lt;em&gt;Het Vaderland&lt;/em&gt;

    . Naast zijn werkzaamheden voor die krant legde De Gruyter
    bij andere periodieken een grote activiteit aan de dag. Hij
    was van 1930 tot 1932 redacteur van 
    &lt;em&gt;Elsevier's Ge&amp;iuml;llustreerd Maandschrift&lt;/em&gt;

    , waaraan hij ook veel artikelen bijdroeg. Verder zagen een
    aantal qua omvang wisselende uitgaven het licht. In de
    belangrijkste daarvan, 
    &lt;em&gt;Wezen en ontwikkeling der Europeesche schilderkunst na
    1850&lt;/em&gt;

    uit 1935, vatte hij zijn kunstkritische kijk op de moderne
    kunst samen. De Gruyters belangstelling ging overigens niet
    alleen uit naar de schilderkunst, maar gold net zo goed de
    nieuwe architectuur van J.J.P. Oud en S. van Ravesteyn en het
    denken en beelden van exotische culturen, onverschillig of
    het Noord-Amerikaanse indianen en hun maskers betrof dan wel
    Japanse hofschilders van weleer.&lt;/p&gt;
&lt;p&gt;In het voorjaar van 1937 werd De Gruyter het mikpunt van
    voornamelijk Haagse verontwaardiging toen hij zich kritisch
    uitliet over handel en wandel van Bremmer. De suggestie van
    commerci&amp;euml;le belangenverstrengeling leverde een stroom
    ingezonden protestbrieven op van 'Bremmerianen', zoals diens
    volgelingen en cursisten werden genoemd. In die brieven werd
    het ontslag van de criticus ge&amp;euml;ist. In 1950 kwam De
    Gruyter nogmaals in opspraak. Als juryvoorzitter van de Jacob
    Marisprijs had hij zich sterk gemaakt voor de bekroning van 
    &lt;em&gt;Vader en zoon&lt;/em&gt;

    van Ouborg, een tekening die - zo bleek uit de reacties in 
    &lt;em&gt;Het Vaderland&lt;/em&gt;

    - door zowel de goegemeente als vele collega-critici werd
    beschouwd als een waardeloos prul. De directie van de krant
    verbood De Gruyter aanvankelijk op de aantijgingen te
    reageren. Pas nadat hij met ontslag had gedreigd, mocht hij
    een bedaard stuk schrijven.&lt;/p&gt;
&lt;p&gt;In 1955 maakte De Gruyter, 55 jaar oud, de overstap naar
    de museumwereld. Op instigatie van de Utrechtse hoogleraar
    kunstgeschiedenis J.G. van Gelder werd hij benoemd tot
    directeur van het Museum van Oudheden voor Provincie en Stad
    Groningen, waarvan hij al spoedig de naam liet veranderen in
    Groninger Museum voor Stad en Lande. Daarmee kwam ook een
    eind aan het statische beleid van een instelling die zich tot
    dan toe vooral had geconcentreerd op regionale archeologie en
    geschiedenis, kunstnijverheid en beeldende kunst uit
    voorgaande eeuwen. De Gruyter ori&amp;euml;nteerde het museum op
    de eigen tijd door een gericht tentoonstellingsprogramma en
    verzamelbeleid. Het accent lag daarbij op de Groningse
    bijdrage aan de ontwikkeling van de moderne kunst door de
    kunstenaars van 'De Ploeg', zoals Jan Wiegers en Johan
    Dijkstra. Hun werk werd gepresenteerd en verzameld in de
    context van een grensoverschrijdend noordelijk
    expressionisme, waarvan De Gruyter met schilderijen van Paula
    Modersohn-Becker, Ernst Ludwig Kirchner en Karl
    Schmidt-Rottluff ook enkele representatieve voorbeelden
    verwierf.&lt;/p&gt;
&lt;p&gt;In Groningen was de bewegingsruimte van de directeur
    letterlijk en figuurlijk beperkt. Enerzijds maakte het
    beschikbare aankoopkrediet een strenge selectie noodzakelijk,
    anderzijds leidde het gebrek aan voldoende
    expositiecapaciteit ertoe dat bij tijdelijke
    tentoonstellingen - waarvan De Gruyter er meer dan tachtig
    samenstelde - steevast een aantal zalen met de eigen
    verzameling moest worden ontruimd. Vanaf zijn benoeming werd
    De Gruyter een betere huisvesting van het museum in het
    vooruitzicht gesteld. Hoewel plannen in die richting werden
    uitgewerkt, kwam het er niet van. Mede daarom verliet De
    Gruyter in 1963 het museum om terug te keren naar Den Haag,
    waar hij in het Gemeentemuseum hoofdconservator moderne kunst
    werd. Deze functie zou hij tot zijn pensionering in 1965
    vervullen.&lt;/p&gt;
&lt;p&gt;Tegen het einde van zijn actieve loopbaan werd De Gruyter
    onder meer onderscheiden met de Pierre Bayle-prijs voor de
    kunstkritiek (1961) en het eredoctoraat van de
    Rijksuniversiteit Groningen (1964). Nadien maakte hij een
    begin met het schrijven van zijn memoires onder de titel
    'Bewust leven'. Het leverde een omvangrijk typoscript op, dat
    bij zijn dood echter niet was voltooid.&lt;/p&gt;
&lt;p&gt;
  &lt;a href='agedeelte'&gt;A: &lt;/a&gt;Archief-W. Jos. de Gruyter (brieven, aantekeningen,
  foto's, krantenknipsels en zijn memoires 'Bewust leven' in
  typoscript) in het Rijksbureau voor Kunsthistorische
  Documentatie te 's-Gravenhage.&lt;/p&gt;
&lt;p&gt;
  &lt;a href='pgedeelte'&gt;P: &lt;/a&gt;
  Een lijst van de voornaamste geschriften van Jos W. de
    Gruyter, in de onder L genoemde publicatie van Dubois,
    152-153. Bloemlezingen uit De Gruyters werk in: 
    &lt;em&gt;Schouwend oog. Keuze uit besprekingen en beschouwingen&lt;/em&gt;

    ('s-Gravenhage [1955]) en 
    &lt;em&gt;Beeld en interpretatie&lt;/em&gt;

    ('s-Gravenhage 1964).&lt;/p&gt;
&lt;/p&gt;
&lt;p&gt;
  &lt;a href='lgedeelte'&gt;L: &lt;/a&gt;Arth. Swart, 'Eredoctor Willem Josiah de Gruyter.
  Een leven, boordevol van kunst', in 
  &lt;em&gt;Vrij Nederland&lt;/em&gt;

  , 19-9-1964; Pierre H. Dubois, in 
  &lt;em&gt;Jaarboek van de Maatschappij der Nederlandse Letterkunde te
  Leiden 1980-1981&lt;/em&gt;

  (Leiden 1982) 144-153; J. Erenst, De kunstcriticus W. Jos. de
  Gruyter: geen rechter maar richter. Een onderzoek naar zijn
  kritieken uit de periode 1945-1955 [Ongepubliceerde
  doctoraalscriptie Vakgroep kunstgeschiedenis en archeologie VU
  Amsterdam] (Amsterdam 1992); H. Steenbruggen, 'W. Jos. de
  Gruyter (1899-1979) museumdirecteur voor kunst en kunstenaars',
  in 
  &lt;em&gt;Groninger Museumkrant&lt;/em&gt;

  6 (1993) nr. 3, 5; A. Colenbrander [e.a.], 
  &lt;em&gt;Nalatenschap: kunst en cultuur in de ogen van W. Jos. de
  Gruyter (1899-1979)&lt;/em&gt;

  (Groningen 1995); Hans Ebbink, 'Enkele indrukken uit ''Bewust
  Leven'', de autobiografie van W. Jos. de Gruyter', in 
  &lt;em&gt;Jong Holland&lt;/em&gt;

  12 (1996) nr. 1, 26-41; idem en P. de Ruiter, 'Zestien jaar
  ''Plastische Kroniek'' in het Utrechtsch Dagblad van P.H.
  Ritter Jr. (1918-1934)', in 
  &lt;em&gt;Onverwacht bijeengebracht. Opstellen ...&lt;/em&gt;

  . Onder red. van J.L. de Jong en E.A. Koster (Groningen 1996)
  41-56.&lt;/p&gt;
&lt;p&gt;
  &lt;a href='igedeelte'&gt;I: &lt;/a&gt;
  &lt;em&gt;Jong Holland&lt;/em&gt;

  12 (1996) nr. 1, p. 39 [Foto: Franz Ziegler; W.Jos de Gruyter
  in 1937].&lt;/p&gt;
&lt;p&gt;Hans Ebbink&lt;/p&gt; 
&lt;dtml-var bwn_footer&gt;</text>
  </biography>
</biodes>

