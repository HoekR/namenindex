<biodes version="1.0">
  <fileDesc>
    <title>Balfoort, Dirk Jacobus (1886-1964)</title>
    <ref target="http://resources.huygens.knaw.nl/bwn1880-2000/lemmata/bwn1/balfoort"/>
    <publisher>
      <name>Biografisch Woordenboek van Nederland:1880-2000</name>
      <ref target="http://resources.huygens.knaw.nl/bwn1880-2000"/>
    </publisher>
  </fileDesc>
  <person>
    <idno type="id">balfoort</idno>
    <persName><name type="geslachtsnaam">Balfoort</name>, Dirk Jacobus</persName>
    <sex value="1"/>
    <event type="birth" when="1886"/>
    <event type="death" when="1964"/>
    <state type="occupation">musicus</state>
    <state type="occupation">museumdirecteur</state>
  </person>
  <biography>
    <graphic url="http://resources.huygens.knaw.nl/bwn1880-2000/lemmata/bwn1/images/images/BALFOORT.jpg"/>
    <text>&lt;dtml-var bwn_header&gt;
 &lt;p class='genealogie'&gt;
  &lt;strong&gt;Balfoort, Dirk Jacobus&lt;/strong&gt;, musicus en conservator (Utrecht 19-7-1886 - Den Haag 11-11-1964).

Zoon van Dirk Balfoort, ambtenaar bij de Transvaalse legatie, en
Elisabeth Joanna van 't Hul. Gehuwd op 11-2-1909 met Janna
Catharina Odink. Uit dit huwelijk zijn geen kinderen geboren.



&lt;img src=&amp;quot;images/BALFOORT.jpg&amp;quot; align=&amp;quot;right&amp;quot; BORDER=&amp;quot;0&amp;quot; alt=&amp;quot;afbeelding van Balfoort, Dirk Jacobus&amp;quot; class=&amp;quot;bwnimg&amp;quot;&gt;

&lt;/p&gt;
&lt;p&gt;Drie jaar na de geboorte van Dirk Balfoort vertrok het gehele gezin
uit de woonplaats Utrecht en vestigde zich in Pretoria in verband met
de functie van de vader. Het verblijf in Transvaal duurde 10 jaar. Na
de terugkomst in Europa wijdde de jonge Balfoort zich aan een opleiding
tot beroepsviolist, aanvankelijk aan het Conservatorium te Brussel,
daarna aan het Conservatorium te Amsterdam.&lt;/p&gt;
&lt;p&gt;Zijn leraar was de bekende violist Andr&amp;eacute; Spoor. In 1906
behaalde hij zijn einddiploma voor viool. Een jaar daarop werd Balfoort
1ste violist bij Het Residentie-Orkest. Spoedig daarna begon hij als
musicus een reizend leven te leiden dat jaren zou duren. Met het
Gewerbehausorchester uit Dresden maakte hij in 1909 een tournee door de
Verenigde Staten en Canada. Hij was voorts als eerste concertmeester en
solist o.a. werkzaam in Dortmund en L&amp;uuml;beck, alsmede enige jaren in
Zwitserland. In 1920, het jaar waarin Balfoort als concertmeester werd
verbonden aan het orkest van de Nationale Opera te Amsterdam (dirigent
Albert van Raalte), vestigde hij zich definitief weer in Nederland.
Behalve als uitvoerend musicus was Balfoort ook actief als
viool-pedagoog, eerst in Dortmund en Bonn, later als hoofdleraar aan de
Muziekschool van de Maatschappij tot Bevordering der Toonkunst in
Rotterdam (1924-1926) en ten slotte aan het Haagsch Conservatorium.
Toen Balfoort eenmaal in Den Haag was beland (1926), bracht de
kennismaking met de bankier D.F. Scheurleer en diens schitterende
collectie muziekinstrumenten alsmede zijn muziekhistorische bibliotheek
een beslissende wending in zijn leven. Van nu af was Balfoorts
belangstelling steeds meer gericht op de mogelijkheden die hem door dit
priv&amp;eacute;-museum van Scheurleer werden geboden. Hij ging zich
verdiepen in de bouw en de ontwikkeling van oude muziekinstrumenten en
in bronnenmateriaal betreffende de Nederlandse muziekgeschiedenis.
Balfoort werd door Scheurleer als assistent in dienst genomen en in
1928, een jaar na Scheurleers dood, door diens zoon tot conservator van
de priv&amp;eacute;-collectie benoemd. Het is voornamelijk aan het
doorzettingsvermogen van Balfoort te danken, dat deze collectie, die
door een faillissement werd bedreigd, in stand gehouden kon worden en
uiteindelijk in 1935 in het nieuwe, door Berlage gebouwde
Gemeentemuseum van Den Haag een onderdak kreeg.&lt;/p&gt;
&lt;p&gt;Als conservator (en sinds 1941 hoofdconservator) van de door zijn
toedoen opgerichte muziekafdeling van het Haags Gemeentemuseum
ontplooide Balfoort talrijke initiatieven. Hij begon een omvangrijke
verzameling archieven van Nederlandse musici uit de 19de en 20ste eeuw
aan te leggen (voordien een vrijwel onontgonnen terrein), organiseerde
sinds 1936 in het museum zg. Debutantenconcerten en zag midden in de
oorlog, in 1942, nog kans met een 20-tal Haagse musici een
Museum-Kamerorkest op te richten. Met dit ensemble voerde Balfoort
vooral veel onbekende 17de- en 18de-eeuwse werken uit, die hij putte
uit de Muziekbibliotheek van het Gemeentemuseum. Toen in 1948 door
Balfoort ook nog een Museum-Kamerkoor werd opgericht, werd het mogelijk
eveneens de vocale muziek in de museumconcerten te betrekken. In de
programma's heeft, vooral in de latere jaren, de eigentijdse
Nederlandse muziek een vast aandeel gehad. Componisten als Ton de
Leeuw, Jan Mass&amp;eacute;us, Alexander Voormolen en Ary Verhaar schreven
werken voor het museumensemble die door Balfoort ten doop werden
gehouden.&lt;/p&gt;
&lt;p&gt;Ook op wetenschappelijk terrein heeft Balfoort belangrijk werk
verricht. In de eerste plaats interesseerde hem de Nederlandse
vioolbouw. Als vrucht van jarenlang archiefonderzoek had Balfoort reeds
in 1931 zijn boek 
&lt;em&gt;De Hollandsche Vioolmakers&lt;/em&gt;

gepubliceerd. Maar ook andere onderwerpen hadden zijn belangstelling.
Twee ongepubliceerde studies, 'De Europeesche
blaasinstrumentenmakers' (1940) en 'De Geschiedenis van de
Koninklijke Hofkapel (1820-1832)', (1943) bevatten veel
belangwekkend materiaal. Voor Balfoorts overige publikaties zij
verwezen naar de bibliografie bij E.J. van Royen. Hier vindt men ook
een opsomming van de belangrijkste muziektentoonstellingen, die door
Balfoort in het Haags Gemeentemuseum en elders zijn georganiseerd. De
uitvoerige tentoonstellingscatalogus 
&lt;em&gt;Nederlandsch Muziekleven van 1600-1800&lt;/em&gt;

(1936) verdient aparte vermelding. De collectie muziekinstrumenten uit
alle werelddelen (in 1927 bij de dood van Scheurleer ca. 1100 in
aantal) kon onder Balfoort door aankopen, schenkingen en bruiklenen
aanzienlijk worden uitgebreid, zodat het Gemeentemuseum tot de
belangrijkste instrumentenmusea in Europa ging behoren. Ook de
muziekbibliotheek, gespecialiseerd in oude drukken en wetenschappelijke
literatuur, onderging een aanzienlijke uitbreiding. Balfoort nam in het
Gemeentemuseum een vooraanstaande plaats in. In 1942 tot
adjunct-directeur benoemd, heeft hij, wegens gijzeling van de directeur
dr. G. Knuttel Wzn., geruime tijd de leiding van het museum op zich
moeten nemen. Met name was het zijn verdienste dat hij door evacuatie
van de gehele museuminventaris in de laatste oorlogsjaren het behoud
van de kunstschatten heeft kunnen bewerkstelligen. Typerend voor de
positie van Balfoort was het feit dat hij in juli 1951, toen hij de
65-jarige leeftijd bereikte, toestemming kreeg nog anderhalf jaar in
dienst van het Gemeentemuseum werkzaam te zijn.&lt;/p&gt;
&lt;p&gt;Balfoorts persoonlijkheid werd gekenmerkt door een tomeloze
werklust, spontane&amp;iuml;teit en doorzettingsvermogen. De driftige
onrust die hij, ook tegenover zijn medewerkers, tentoon kon spreiden,
werd gecompenseerd door zijn behoefte aan gezelligheid en
hartelijkheid. Zijn faam als hoofd en als stimulator van de
muziekafdeling van het Haags Gemeentemuseum duurde nog lang na zijn
pensionering voort.&lt;/p&gt;
&lt;p&gt;
  &lt;a href='agedeelte'&gt;A: &lt;/a&gt;De muzikale nalatenschap van Balfoort' is ondergebracht
in het Nederlands Muziek Instituut te 's-Gravenhage.&lt;/p&gt;
&lt;p&gt;
  &lt;a href='pgedeelte'&gt;P: &lt;/a&gt;
  Zie de bibliografie bij E.J. van Royen.
&lt;/p&gt;
&lt;p&gt;
  &lt;a href='lgedeelte'&gt;L: &lt;/a&gt;E.J. van Royen, 'De Adjunct-Directeur en Conservator
D.J. Balfoort verlaat de Dienst voor Schone Kunsten', in 
&lt;em&gt;Mededelingen van de Dienst voor Schone Kunsten der Gemeente
's-Gravenhage&lt;/em&gt;

7 (1952) 46-52; W. Paap, 'Bij het afscheid van Dirk J.
Balfoort', in 
&lt;em&gt;Mens en Melodie&lt;/em&gt;

8 (1953) 44-47; W. Lievense, 
&lt;em&gt;Dirk J. Balfoort en zijn Museum-Kamerorkest en Museum-Kamerkoor
nemen afscheid&lt;/em&gt;

('s-Gravenhage: Haags Gemeentemuseum, 1963); W. Paap, in 
&lt;em&gt;Mens en Melodie&lt;/em&gt;

19 (1964) 359-361.&lt;/p&gt;

&lt;p&gt;
&lt;a href=&amp;quot;igedeelte&amp;quot;&gt;I: &lt;/a&gt;&lt;i&gt;Persoonlijkheden in het Koninkrijk der Nederlanden in woord en beeld&lt;/i&gt;. Onder hoofdred. van H.P. van den Aardweg (Amsterdam 1938) 73.
&lt;/p&gt;
&lt;p&gt;C. von Gleich&lt;/p&gt; 
&lt;dtml-var bwn_footer&gt;</text>
  </biography>
</biodes>

