<biodes version="1.0">
  <fileDesc>
    <title>Kock, Frederik Lodewijk Willem de (1818-1881)</title>
    <ref target="http://resources.huygens.knaw.nl/bwn1880-2000/lemmata/bwn2/kock"/>
    <publisher>
      <name>Biografisch Woordenboek van Nederland:1880-2000</name>
      <ref target="http://resources.huygens.knaw.nl/bwn1880-2000"/>
    </publisher>
  </fileDesc>
  <person>
    <idno type="id">kock</idno>
    <persName><name type="geslachtsnaam">Kock</name>, Frederik Lodewijk Willem de</persName>
    <sex value="1"/>
    <event type="birth" when="1818"/>
    <event type="death" when="1881"/>
    <state type="occupation">directeur van het Kabinet des Konings</state>
  </person>
  <biography>
    <text>&lt;dtml-var bwn_header&gt;
 &lt;p class='genealogie'&gt;
  &lt;strong&gt;Kock, Frederik Lodewijk Willem de&lt;/strong&gt;

(jhr. bij KB van 10-1-1835 nr. 5; baron bij KB van 3-5-1881 nr. 1), directeur van het Kabinet des Konings (Amboina 29-8-1818 - 's-Gravenhage 20-6-1881).

Zoon van Hendrik Merkus de Kock (baron bij KB van 10-1-1835 nr. 5),
It.-g.g. van Ned.-Indi&amp;euml;, minister van Binnenlandse Zaken, en
Louisa Frederika Wilhelmina Geertruida [von] Bilfinger. Gehuwd op
23-3-1848 met jkvr. Antonetta Catharina Cornelia des Tombe. Uit dit
huwelijk werden 2 zoons en 3 dochters geboren. 



&lt;/p&gt;
&lt;p&gt;De Kock studeerde van 1835 tot 1840 rechten te Leiden. Hij sloot
zijn studie met een promotie af. Na vanaf 1844 gefungeerd te hebben als
commies van staat bij de Raad van State, werd De Kock in 1847
referendaris bij het Kabinet des Konings. Toen Willem III's
regering aanving werd De Kock (een jeugdvriend van de vorst) kamerheer
en, wat veel belangrijker was, diens particulier secretaris (KB 2 juli
1849). Midden in de staatkunde kwam De Kock te staan toen hij directeur
van het Kabinet des Konings werd (KB 13 januari 1854) en, evenals zijn
voorganger A.G.A. van Rappard (1841-1854), ook als secretaris van de
ministerraad mocht optreden. Hij kon enige jaren achter de schermen een
invloedrijke rol spelen door de combinatie van deze functies.&lt;/p&gt;
&lt;p&gt;De periode 1854-1862 vormde het hoogtepunt in De Kocks loopbaan.
Toen traden meestal conservatief-liberale ministeries op met
bewindslieden die, net als De Kock, uit de notabelenelite stamden en
zelfs zijn vrienden waren (H.F.C. Forstner van Dambenoy, James London,
J.J. Rochussen, J.P.J.A. van Zuylen van Nijevelt). Tijdens Thor-beckes
tweede kabinet, sinds 1862, klaagde De Kock, heel typerend, erover dat
hij weinig onderhands kon regelen, omdat hij de liberale ministers niet
persoonlijk kende. Wel was zijn verstandhouding met Thorbecke
uitstekend. Na 1866 keerde zijn invloed op de ministers niet terug. De
Kock keurde het standpunt van het conservatieve ministerie Van
Zuylen-Heemskerk af in de constitutionele twist met de Tweede Kamer,
terwijl dat kabinet buiten De Kock om contact met de Koning onderhield.
De Kock had wel actief deelgenomen aan de formatie van de ministeries
in 1856, 1858, 1861 en 1862, en aan het werk tijdens de
kabinetsperiodes. Hij trad toen in contact met potenti&amp;euml;le
ministers op verzoek van Koning of formateur, maar ook wel uit eigen
beweging. Voorts poogde hij tijdens kabinetsperiodes bij Willem III
zaken te regelen voor ministers, of omgekeerd diens wensen door te
zetten bij de bewindslieden. Zo vroeg hij in december 1863 namens de
Koning bij Thorbecke het ontslag van jhr. P. van der Maesen de Sombreff
(Buitenlandse Zaken), omdat deze koning Willem III mishaagde. In dit
geval echter had De Kocks bemiddeling geen effect. De Kock was ook wel
eens een actief opererende tussenpersoon met eigen oogmerken. Daarom
verklaarde in 1858 de conservatief-liberale voorzitter van de Tweede
Kamer en oud-minister G.C.J. van Reenen dat hij geen ministersambt
begeerde wegens de doorkruising van ministeri&amp;euml;le benoemingen door
een hofcamarilla en de intrigant De Kock. En toen De Kock in 1866
bezwaar maakte tegen P. Mijer op Koloni&amp;euml;n wegens het feit dat deze
het gouverneur-generaalschap was toegezegd, verdacht graaf Van Zuylen
hem ervan die functie te willen reserveren voor zijn neef James Loudon,
nu De Kock zelf in 1860 die functie misgelopen was.&lt;/p&gt;
&lt;p&gt;De Kock beschouwde het Kabinet des Konings niet als een
correspondentiebureau en bewaarder van staatsstukken. Enigszins in de
lijn van de in 1840 opgeheven Staatssecretarie streefde hij, evenals
zijn voorganger Van Rappard en zijn opvolger W. baron Van Heeckeren van
Keil, ernaar tussen staatshoofd en ministers te treden als soms
zelfstandig handelende functionarissen. Niettemin ging het met de
staatkundige rol van de directeur bergafwaarts; in De Kocks geval zowel
om zakelijke als om persoonlijke redenen. Onder Van Rappard was de
volledige ministeri&amp;euml;le verantwoordelijkheid ingevoerd. Ten tijde
van De Kock gingen de ministeries en de Staten-Generaal als zelfstandig
van de Koning opererende instellingen functioneren. De Kock betreurde
die ontwikkeling; hij weet haar aan de onderlinge verdeeldheid en de
liberale neigingen van de 'conservatieven'. Ook de Koning
ondermijnde zijns inziens het gezag, omdat deze de hem welgezinde
ministeries-Van der Brugghen en Van Zuylen-Loudon niet steunde, maar
juist vaak tegenwerkte. Hij vreesde dat het Nederlandse koningschap de
Belgische kant zou opgaan, en in zijn pessimisme verwachtte hij een
staatkundige storm in eigen land en zelfs de ondergang van de hele
mensheid door grote gewapende conflicten. Het is dan ook onjuist De
Kock als een liberaal te beschouwen. Hij werkte weliswaar samen met het
tweede kabinet-Thorbecke, maar dat had hij ook met Van der Brugghen
gedaan. De Kock was in de eerste plaats een co&amp;ouml;peratieve figuur;
hij redigeerde zelfs een van de vele versies van de beruchte
koninklijke proclamatie van 10 oktober 1866, ondanks zijn afkeer van
die hele stap. Zijn medewerking bij de vorming van het tweede
kabinet-Thorbecke rechtvaardigde De Kock met het argument dat de Kamers
zodoende Thorbecke politiek konden verslijten. En als men de
geavanceerde liberale koloniale idee&amp;euml;n maar niet 'van
boven' tegenwerkte, dan zou die partij vanzelf wel ineen zakken,
aldus De Kock. Dat juist koninklijke tegenwerking van de liberalen de
laatsten in de kaart zou spelen was een overweging die De Kocks
afkeuring van de tweede ontbinding van de Kamer in januari 1868 mede
zal hebben ingegeven.&lt;/p&gt;
&lt;p&gt;Intussen taande zowel De Kocks staatkundige positie als zijn invloed
op Willem III sinds 1862. Zijn ontslag als secretaris van de
ministerraad (kb 31 januari 1862) ontnam hem een belangrijke bron van
informatie. Zijn heengaan als particulier secretaris (kb 14 september
1863) wees erop dat de Koning en hij van elkaar vervreemdden. Hij
herwon de koninklijke gunst niet, want Willem III nam het hem kwalijk
dat hij regelmatig contact onderhield met Thorbecke. De impulsieve
Oranje en de openhartige flapuit De Kock met zijn populaire woordkeus
en hulpvaardige aard hadden elkaar goed gelegen. Ook deelden zij
elkaars belangstelling voor vrouwelijk schoon. Problemen in Willem
III's priv&amp;eacute;-leven werden door de verzoenende De Kock vaak
gladgestreken; het gaf hem een zekere macht over de vorst. Niet voor
niets was hij een van de vier ingewijden die met Willem III en Sophie
in december 1855 de onderhandse akte van scheiding van tafel en bed
tekenden. De Kock kwam trouwens voor Sophie op en stond ook wegens zijn
esprit bij haar goed genoteerd. Hij was volgens Loudon bovendien de
enige die Willem III ronduit de waarheid durfde zeggen. De Koning was
dan ook opgelucht, door De Kocks ontslag in 1868 verlost te worden van
'den min of meer ruwen vorm der voogdijschap van De Kock',
aldus Loudon. Niettemin oefende De Kock voordien evenzeer invloed op de
Koning uit door zijn tact en geduld; hij kende diens manier van
reageren en wist er gebruik van te maken. Zodoende droegen kleine, maar
ook grotere beslissingen tijdens kabinetsformaties en dagelijks
land-bestuur het stempel van De Kock.&lt;/p&gt;
&lt;p&gt;Toen Willem III eind 1867 tegen het advies van De Kock tot een
tweede Kamerontbinding wilde overgaan, diende hij zijn ontslag als
directeur in. Zijn positie was ook onhoudbaar geworden doordat de
ministers buiten hem om met de Koning overlegden. Bovendien verweten
zij De Kock met zijn ongevraagd negatief advies de ministeri&amp;euml;le
verantwoordelijkheid te hebben doorkruist. De mening van de regering
trof de kern van De Kocks taakopvatting; daarom stelde hij de Koning
voor zijn functie geheel te laten vervallen. Willem III liet echter
alleen De Kock vallen (KB 10 januari 1868). De Koek bleef lange tijd in
ongenade. Bij Willem III's tweede huwelijk steeg zijn ster weer.
Hij mocht de Koning vertegenwoordigen in de commissie voor het beheer
van prins Hendriks erfenis. Ook raadpleegde de Koning hem bij de
kabinetscrisis van 1879. Kort nadat Willem III hem bij wijze van nieuw
gunstbewijs tot baron verheven had (KB 3 mei 1881) overleed De
Kock.&lt;/p&gt;
&lt;p&gt;
  &lt;a href='agedeelte'&gt;A: &lt;/a&gt;Archief-Kabinet des Konings, 1854-1868; notulen van de
ministerraad, 1854-1862; collecties Forstner van Dambenoy, Loudon, Van
Rappard, Schimmelpenninck van der Oye, Thorbecke, in Algemeen
Rijksarchief te 's-Gravenhage.&lt;/p&gt;
&lt;p&gt;
  &lt;a href='pgedeelte'&gt;P: &lt;/a&gt;
  &lt;em&gt;Specimen juridicum inaugurale continens quaestiones quasdam&lt;/em&gt;

(Lugdunum Batavorum, 1840). Proefschrift Leiden.&lt;/p&gt;
&lt;p&gt;
  &lt;a href='lgedeelte'&gt;L: &lt;/a&gt;C.W. de Vries, 
&lt;em&gt;Overgrootvader Koning Willem III&lt;/em&gt;

(Amsterdam, 1951); J.P. Duyvennan, 'Een vroege
informatie-opdracht?', in 
&lt;em&gt;Tijdschrift voor overheidsadministratie&lt;/em&gt;

21 (1965) 326-329; Groen van Prinsterer, 
&lt;em&gt;Schriftelijke nalatenschap.&lt;/em&gt;

Uitg. door C. Gerretson en A. Goslinga. 
&lt;em&gt;Vijfde deel. Briefwisseling. Vierde deel 1866-1867.&lt;/em&gt;

Bew. door A. Goslinga; voltooid door J.L&amp;ordf;. van Essen
('s-Gravenhage, 1967). (RGP. Grote serie: 123); E. van Raalte, 
&lt;em&gt;Staatshoofden ministers. Nederlands constitutionele monarchie
historisch-staatsrechtelijk belicht (Zwolle,&lt;/em&gt;

1971); Jacqueline Doorn, 
&lt;em&gt;Willem III, Emma en Sophie&lt;/em&gt;

(Zaltbommel, 1977); G.J. Hooy-kaas, 'J.P.P. baron van Zuylen van
Nijevelt en de kabinetsformaties van 1861 en 1866', in 
&lt;em&gt;Nederlandse Historische Bronnen&lt;/em&gt;

2 (1980) 358; J. Brouwer, 
&lt;em&gt;Het binnenste naar buiten&lt;/em&gt;

(Zutphen, [1981]); J.P. Duyvennan, 'Voormalig politiek bedrijf
(1856-1858)', in 
&lt;em&gt;Tijdschrift voor bestuurswetenschappen en publiek recht&lt;/em&gt;

37 (1982) 13-21.&lt;/p&gt;
&lt;p&gt;C.A. Tamse&lt;/p&gt; 
&lt;dtml-var bwn_footer&gt;</text>
  </biography>
</biodes>

