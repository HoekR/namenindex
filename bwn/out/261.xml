<biodes version="1.0">
  <fileDesc>
    <title>Broeksz, Johannes Bartholomeus (1906-1980)</title>
    <ref target="http://resources.huygens.knaw.nl/bwn1880-2000/lemmata/bwn2/broeksz"/>
    <publisher>
      <name>Biografisch Woordenboek van Nederland:1880-2000</name>
      <ref target="http://resources.huygens.knaw.nl/bwn1880-2000"/>
    </publisher>
  </fileDesc>
  <person>
    <idno type="id">broeksz</idno>
    <persName><name type="geslachtsnaam">Broeksz</name>, Johannes Bartholomeus</persName>
    <sex value="1"/>
    <event type="birth" when="1906"/>
    <event type="death" when="1980"/>
    <state type="occupation">omroepbestuurder</state>
  </person>
  <biography>
    <graphic url="http://resources.huygens.knaw.nl/bwn1880-2000/lemmata/bwn2/images/images/BROEKSZ.jpg"/>
    <text>&lt;dtml-var bwn_header&gt;
 &lt;p class='genealogie'&gt;
  &lt;strong&gt;Broeksz, Johannes Bartholomeus&lt;/strong&gt;, voorzitter van de VARA (Amsterdam 12-2-1906 - Hilversum 19-11-1980).

Zoon van Johannes Adrianus Broeksz, diamantbewerker, en Johanna Barbara
Godfro. Gehuwd op 20-3-1940 met Elisabeth Wilhelmina van Voorthuijzen.
Uit dit huwelijk werd 1 dochter geboren.

&lt;img src=&amp;quot;images/BROEKSZ.jpg&amp;quot; align=&amp;quot;right&amp;quot; BORDER=&amp;quot;0&amp;quot; alt=&amp;quot;afbeelding van Broeksz, Johannes Bartholomeus&amp;quot; class=&amp;quot;bwnimg&amp;quot;&gt;

&lt;/p&gt;
&lt;p&gt;Jan Broeksz was na zijn HBS-opleiding enige tijd werkzaam bij een
verzekeringsbedrijf en vervolgens op een makelaarskantoor in de
hoofdstad. Op 1 januari 1929 trad hij als 'eerste bediende' in
dienst van de Vereeniging van Arbeiders-Radioamateurs (VARA) in
Hilversum. Al snel werd hij chef de bureau, belast met de leiding over
de administratie. Intussen volgde hij twee jaar lang een cursus in de
staathuishoudkunde en economie aan de Universiteit van Amsterdam. Zijn
belangstelling beperkte zich echter niet tot de financieel-economische
sector van deze omroep, ook het programmawerk had zijn grote
belangstelling. Zij kwam enerzijds voort uit zijn persoonlijke
culturele behoefte, en anderzijds uit zijn verlangen om, zoals hij
meermalen verklaarde, 'de brede massa van het volk cultureel te
verheffen'. Toen hij in 1933 bij het vertrek van het vliegtuig
'De Postjager' naar Ned.-Indi&amp;euml; noodgedwongen op Schiphol
een reporter moest vervangen, ontpopte hij zich als een uitstekend
radioverslaggever. Hij werd als zodanig aangesteld en weldra was hij,
behalve chef de bureau, chef van de afdeling sport en actualiteiten en
daarmee ook lid van de programmaraad. In zijn eerstgenoemde functie
woonde Broeksz alle vergaderingen bij van zowel het dagelijks bestuur
als het hoofdbestuur van de VARA en nam hij intensief deel aan het
beleid.&lt;/p&gt;
&lt;p&gt;Toen bij het uitbreken van de oorlog op 10 mei 1940 de bestuursleden
J.W. Lebon en Meyer Sluyser naar Engeland uitweken werd hij tot
bezoldigd bestuurder benoemd. Op 1 augustus trad hij echter af, omdat
hij zich als democratisch socialist niet kon verenigen met het feit dat
de VARA in juli 1940 onder toezicht kwam van de NSB'er M.M. Rost
van Tonningen, die door de bezettende overheid was aangesteld tot
Kommissar f&amp;uuml;r die marxistischen Parteien. Na een korte periode als
verzekeringsagent trad Broeksz in maart 1941 in dienst van de PTT met
de opdracht een controledienst op te zetten voor de betaling en de
inning van de door de bezetter ingestelde verplichte luisterbijdrage.
Hij bekleedde die functie tot september 1944. Sinds 1942 nam Broeksz op
verzoek van de illegale commissie van politieke partijen o.l.v. Koos
Vorrink deel aan besprekingen over het naoorlogse omroepbestel, een
opdracht die later door het College van Vertrouwensmannen o.l.v. Willem
Drees bevestigd werd. In mei 1944 werd door voormalig leidende figuren
van de oude omroeporganisaties de Federatie van Omroepverenigingen
opgericht, waarvan Broeksz de eerste voorzitter werd. Hij was een groot
voorstander van samenwerking op die terreinen die de identiteit van de
omroepen onverlet laten, zoals die van techniek, en de organisatie van
koren en orkesten. Hij wilde dit in het naoorlogse bestel bereiken.&lt;/p&gt;
&lt;p&gt;Toen na de bevrijding in 1945 eerst het Militair Gezag en daarna het
kabinet-Schermerhorn-Drees het werk van de Federatie dreigden
onmogelijk te maken door het plan voor een nationale omroep, kwam
Broeksz met succes voor de oude rechten van de omroeporganisaties op.
In 1946 werd hij bestuurslid van de Stichting Radio Nederland in
Overgangstijd. In februari 1947 kwam hij in het bestuur van de
Nederlandse Radio Unie (NRU), die door de weer autonoom geworden
omroepen was opgericht. Daarmee was een van zijn idealen vervuld. Hij
werd in dit college programmacommissaris, belast met de zorg voor de
zg. gezamenlijke programma's, de radiokoren en -orkesten en de
hoorspelkern. In de Federatie bleef hij een voorname rol spelen,
evenals bij de VARA, waar hij als omroepsecretaris het toezicht had op
het radioprogramma. In die kwaliteit was hij ook bestuurslid van de
Stichting Nederlandse Schoolradio, opgericht door VARA, AVRO en de
toenmalige VPRO. Om zijn organisatorische inzichten werd hij ook tot
lid van de staatscommissie benoemd die de komst van de televisie
voorbereidde. Bij de oprichting van de Nederlandse Televisie Stichting
(NTS) door de omroepen kreeg Broeksz vanzelfsprekend ook daar een zetel
in het bestuur. Overtuigd als hij was van de culturele taak van de
omroep was hij een fel tegenstander van commerci&amp;euml;le televisie. Bij
de samenvoeging van de NRU en NTS tot Nederlandse Omroep Stichting
(NOS) in 1969 werd Broeksz vice-voorzitter van dit instituut. Ook in de
internationale omroepwereld genoot hij grote bekendheid. In de in 1950
opgerichte European Broadcasting Union (EBU), waarin de Westeuropese
omroepen samenwerken, vertegenwoordigde hij Nederland. In 1954 werd hij
in het bestuur gekozen, in 1964 eerst tot vice-president, vervolgens
tot president. Na zijn aftreden in 1971 werd Broeksz erevoorzitter.&lt;/p&gt;
&lt;p&gt;Al deze functies verhinderden hem niet een belangrijke rol te spelen
bij de VARA. In 1966 koos de Verenigingsraad hem tot voorzitter, als
opvolger van J.A.W. Burger. Hij bleef dit tot zijn pensioen in 1971.
Zijn voorzitterschap werd, zoals ook zijn andere functies, gekenmerkt
door een strakke leiding en een streven naar efficiency. Als chef was
hij zeer kritisch en bepaald niet gemakkelijk; hij had soms hinderlijke
belangstelling voor details en stelde hoge eisen aan het programma, dat
vormend moest zijn voor cultuur en goede smaak. Wel stond hij open voor
veranderingen en nieuwe idee&amp;euml;n, mits ze in zijn ogen goed
gefundeerd waren.&lt;/p&gt;
&lt;p&gt;Broeksz was een principieel socialist. Dit bleek niet alleen in zijn
omroepwerk, maar ook in de politieke functies die hij jarenlang
bekleedde. Zo was hij van 1935 tot 1962 (met onderbreking van de
oorlog) lid van de Hilversumse gemeenteraad, eerst voor de
Sociaal-Democratische Arbeiderspartij (SDAP) en na de oorlog voor de
Partij van de Arbeid (PVDA). Hij was van 1956 tot 1980 lid van de
Eerste Kamer; vanaf 1969 was hij voorzitter van de fractie van de PVDA.
Ook in zijn politieke functies toonde hij zich een man met een gedegen
kennis van zaken. Hij was een scherpzinnig en slagvaardig debater; hij
streed met open vizier, dikwijls geestig en met gevoel voor humor. Als
voorstander van 'het vrije woord' respecteerde hij zijn
andersdenkende tegenstanders. Hij werd lid van het Europese Parlement,
waarin hij van 1971 tot 1979 een zetel had. Om zijn kennis en kunde op
het culturele vlak werd hij door diverse organisaties aangezocht als
bestuurder. Dit gebeurde door het Holland Festival, de Raad voor de
Kunst en het Concertgebouworkest. Broeksz bezat een grote werkkracht en
het vermogen ingewikkelde vraagstukken snel te doorzien. Hij was een
autoriteit zonder dat hij autoritair was. Onder de vele
karakteristieken van zijn persoon is die van 'bouwer van de
omroep' wel de meest sprekende. Zijn verdiensten vonden erkenning
in koninklijke onderscheidingen.&lt;/p&gt;
&lt;p&gt;
  &lt;a href='agedeelte'&gt;A: &lt;/a&gt;Archief-Broeksz bij de VARA te Hilversum.
Herdenkingsprogramma op tv voor de VARA op 20-11-1980 in
archief-NOS.&lt;/p&gt;
&lt;p&gt;
  &lt;a href='lgedeelte'&gt;L: &lt;/a&gt;Meyer Sluyser, 
&lt;em&gt;Een klein mannetje met een klein potloodje&lt;/em&gt;

(Amsterdam, 1965) 110-113; L. de Jong, 
&lt;em&gt;Het Koninkrijk der Nederlanden in de Tweede Wereldoorlog&lt;/em&gt;

('s-Gravenhage, 1972) IV, 477-479; D. Verkijk, 
&lt;em&gt;Radio Hilversum 1940-1945&lt;/em&gt;

(Amsterdam, 1974); Hans van den Heuvel, 
&lt;em&gt;Nationaal of verzuild&lt;/em&gt;

(Baarn, 1976) passim; G.P. Bakker, 'Broeksz. Bouwer van de
omroep', in 
&lt;em&gt;Vara Gids&lt;/em&gt;

van 17 en 24 april, 1 en 8 mei 1971; Albert van den Heuvel, in 
&lt;em&gt;Vara Gids&lt;/em&gt;

van 29-11 -1980. Verder naast artikelen in dag- en weekbladen o.a.: 
&lt;em&gt;Het Vrije Volk,&lt;/em&gt;

8-1-1954; 
&lt;em&gt;Het Centrum,&lt;/em&gt;

26-3-1965; [interview] in 
&lt;em&gt;De Gelderlander,&lt;/em&gt;

25-1-1969; 
&lt;em&gt;Accent,&lt;/em&gt;

7-11-1970; 
&lt;em&gt;Het Parool,&lt;/em&gt;

28-11-1980, G.P. Bakker, 
&lt;em&gt;Het hellende vlak&lt;/em&gt;

(Alphen a/d Rijn [etc.], 1981) passim.&lt;/p&gt;

&lt;p&gt;
&lt;a href=&amp;quot;igedeelte&amp;quot;&gt;I: &lt;/a&gt;Beeldbank van het Nationaal Archief in Den Haag [Collectie ANEFO; Broeksz in mei 1971].&lt;/p&gt;




&lt;p&gt;H.W.A. Joosten&lt;/p&gt; 
&lt;dtml-var bwn_footer&gt;</text>
  </biography>
</biodes>

