<biodes version="1.0">
  <fileDesc>
    <title>Polak, Nico Jacob (1887-1948)</title>
    <ref target="http://resources.huygens.knaw.nl/bwn1880-2000/lemmata/bwn3/polak"/>
    <publisher>
      <name>Biografisch Woordenboek van Nederland:1880-2000</name>
      <ref target="http://resources.huygens.knaw.nl/bwn1880-2000"/>
    </publisher>
  </fileDesc>
  <person>
    <idno type="id">polak</idno>
    <persName><name type="geslachtsnaam">Polak</name>, Nico Jacob</persName>
    <sex value="1"/>
    <event type="birth" when="1887"/>
    <event type="death" when="1948"/>
    <state type="occupation">econoom</state>
  </person>
  <biography>
    <graphic url="http://resources.huygens.knaw.nl/bwn1880-2000/lemmata/bwn3/images/images/POLAKNJ.jpg"/>
    <text>&lt;dtml-var bwn_header&gt;
 &lt;p class='genealogie'&gt;
  &lt;strong&gt;Polak, Nico Jacob&lt;/strong&gt;, bedrijfseconomist (Rotterdam 18-8-1887 - Rotterdam 17-8-1948).

  Zoon van Adolf Polak, commissionair in effecten, en Elizabeth
  Engers. Gehuwd op 7-4-1925 met Charlotta Agneta Ribbink, arts.
  Uit dit huwelijk werden 2 zoons en 1 dochter geboren.
  
&lt;img src=&amp;quot;images/POLAKNJ.jpg&amp;quot; align=&amp;quot;right&amp;quot; BORDER=&amp;quot;0&amp;quot; alt=&amp;quot;afbeelding van Polak, Nico Jacob&amp;quot; class=&amp;quot;bwnimg&amp;quot;&gt;
  
  &lt;/p&gt;
&lt;p&gt;Polak werd na de 3-jarige HBS en de 2-jarige Hoogere
    Handelsschool te Rotterdam opgeleid voor de effectenhandel om
    later tot het commissionairskantoor van zijn vader te Rotterdam
    toe te treden. Vroegtijdig overlijden van zijn vader heeft
    echter deze overgang bespoedigd. Daarnaast studeerde hij voor
    accountant. Tijdens de Eerste Wereldoorlog ging hij werken bij
    de Belasting-Accountantsdienst (oorlogswinstbelasting). Uit die
    tijd stamt zijn blijvende belangstelling voor de
    belastingwetenschap. In 1913 ging hij studeren aan de pas
    opgerichte Nederlandsche Handels-Hoogeschool en behoorde hij
    tot de medeoprichters van het Rotterdamsch Studentencorps. Op
    19 oktober 1921 promoveerde hij bij prof. J.G. de Jongh op het
    proefschrift 
    &lt;em&gt;Eenige grondslagen voor de financiering van de
    onderneming.&lt;/em&gt;

    Dit baanbrekend boek is sindsdien langdurig als leerboek in
    gebruik gebleven. Het beleefde in 1950 een 9e druk en werd in
    het Frans en het Duits vertaald.&lt;/p&gt;
&lt;p&gt;Reeds in zijn promotiejaar (1921) volgde Polaks benoeming
    tot gewoon hoogleraar in de bedrijfsleer aan de Rotterdamse
    hogeschool. Deze functie heeft hij tot zijn dood in 1948
    vervuld, onderbroken door ontslag door de bezetter. Na de
    bevrijding van Nederland werd hij geroepen mee te helpen de
    problemen van het berooide vaderland op te lossen. Zo was hij
    o.a. voorzitter van de Afdeeling Beheer van de Raad van het
    Rechtsherstel, voorzitter van de Staatscommissie voor
    Financiering van de Woningbouw, werd hij betrokken bij de
    oprichting van de Maatschappij tot Financiering van het
    Nationaal Herstel en bij de reorganisatie van het hoger
    onderwijs. In januari 1947 werd zijn 25-jarig ambtsjubileum aan
    de Rotterdamse hogeschool op grootse wijze gevierd. Hierbij
    bleek hoezeer Polak ook als persoonlijkheid werd gewaardeerd.
    Hij was een zeer erudiet man, kenner van de Europese klassieke
    literatuur, waaruit hij graag citeerde, bovendien een
    verdienstelijke bas-bariton, die bijvoorbeeld op het
    Internationaal Accountantscongres in 1929 een opera-aria ten
    beste had gegeven.&lt;/p&gt;
&lt;p&gt;Polak gaf inhoud aan een zeer jong vak, toen nog
    'bedrijfsleer' geheten, later bedrijfshuishoudkunde of
    bedrijfseconomie. Het toenmalige stadium der bedrijfsleer -
    aldus Polak in zijn oratie in 1922 - werd voornamelijk
    gekenmerkt door techniekbeschrijvingen, met de bedoeling dat
    deze als voorbeeld zouden dienen. Zijns inziens echter diende
    het accent bij de beoefening van de bedrijfsleer gelegd te
    worden op de opsporing en verklaring der werkzame tendensen, op
    een onderzoek naar hun causale samenhang. Zij dient zich
    daarbij te beperken tot de economische aspecten. De algemene
    economie had zich tot dan toe, zo had Polak toen betoogd, op de
    verklaring van economische verschijnselen in de samenleving als
    geheel toegelegd. Aan de organisatie van de handel en de
    onderneming had deze algemene economie daarentegen geen
    aandacht besteed, omdat de economisten de daarvoor benodigde
    outillage nog misten. Dat speciale onderzoek werd nu juist de
    taak van de bedrijfsleer als bijzondere tak van de economische
    wetenschap. Dit in 1921 aangekondigde program zou het kenmerk
    zijn van Polaks werk. Behalve in zijn proefschrift zijn fraaie
    voorbeelden van die gerichte aanpak - alle opgenomen in zijn 
    &lt;em&gt;Verspreide Geschriften -&lt;/em&gt;

    te vinden in o.m. de bijdragen 'De taak van de tussenhandel'
    (1924), 'Waarderings- en balansproblemen' (1924),
    'Afschrijving' (1929), 'Oude waarheden' (1931) en
    'Distributievraagstukken' (1937). Uit heel deze aanpak bleek
    Polaks aandacht voor de praktische werkelijkheid en zijn gevoel
    voor actualiteit. Befaamd zouden blijken te zijn in dit opzicht
    de korte bijdragen in 
    &lt;em&gt;Economisch-Statistische Berichten,&lt;/em&gt;

    die reageerden op actuele ontwikkelingen en een breed
    economisch terrein bestreken. Deze en dergelijke later in zijn 
    &lt;em&gt;Verspreide Geschriften&lt;/em&gt;

    bijeengebrachte beschouwingen bieden een tijdsbeeld dat ter
    bestudering door economische historici nog zeer nuttig kan
    zijn. Polak had zich vaak gekeerd tegen ontwikkelingen die hij
    strijdig achtte met het algemene sociale welzijn, zoals
    samenwerkingsvormen van economische aard die uitsluitend op
    eigen voordeel gericht bleken te zijn of zich ontwikkelende
    machtsposities binnen en buiten de onderneming zelf. Zeer
    strijdvaardig was hij als medeoprichter en voorzitter van de
    Vereeniging voor Waardevast Geld (1934). Na grondig onderzoek
    ('Katalyse', 1932) kwam hij tot de conclusie dat devaluatie van
    de gulden het enige overgebleven middel was om de langdurige
    depressie te doorbreken ('Aanpassen! Maar hoe?, 1935). Polak
    overschreed hier en elders gemakkelijk en gaarne de grenzen van
    de bedrijfsleer. De werking van de markten waarop ondernemingen
    opereren zag hij als een vanzelfsprekend onderwerp van
    onderzoek voor de bedrijfsleer. De algemene economie, waarop
    hij veelvuldig teruggreep, had zijn belangstelling onverminderd
    behouden. Dat hij zich onder algemene economen zeer wel thuis
    voelde bleek ook uit het denkwerk dat hij met J.G. Koopmans
    tijdens de oorlog verrichtte ter voorbereiding van de
    saneringsmaatregelen van minister P. Lieftinck en uit zijn
    stimulerende invloed als directeur van het Nederlandsch
    Economisch Instituut en als redacteur van het daarmee verbonden
    weekblad 
    &lt;em&gt;Eco-nomisch-Statistische Berichten.&lt;/em&gt;

    Daarnaast was hij redacteur van het tijdschrift 
    &lt;em&gt;De Naamlooze Vennootschap.&lt;/em&gt;
&lt;/p&gt;
&lt;p&gt;Door zijn methode van wetenschapsbeoefening onderscheidde
    Polak zich van zijn ongeveer tegelijkertijd in Amsterdam
    werkzame collega prof. Th. Limperg. Deze legde bij de
    beoefening van de bedrijfseconomie een ander accent, nl. bij
    het economisch motief als alles verklarende kracht, leidende
    tot theorie&amp;euml;n met een normatief karakter. Deze van die van
    Polak afwijkende methode heeft ertoe geleid dat wel van de
    Amsterdamse respectievelijk Rotterdamse school gesproken werd.
    Te Amsterdam was onder Limpergs inspirerende leiding wel van
    schoolvorming sprake. Te Rotterdam kwam een dergelijke uniforme
    benadering niet voor, en in elk geval was Polak qua karakter
    geen dogmaticus, maar in overtuiging een echte liberaal, los
    van politieke partijbanden, en in levensbeschouwing een
    humanist. Hoe ruimhartig Polak was bleek ook uit het feit dat
    hij, ondanks de soms scherp geformuleerde 'Amsterdamse' kritiek
    op zijn werk, als Limpergs erepromotor optrad toen Limperg in
    1947 het eredoctoraat van de Nederlandsche Economische
    Hoogeschool werd verleend.&lt;/p&gt;
&lt;p&gt;
  &lt;a href='pgedeelte'&gt;P: &lt;/a&gt;Behalve in de tekst genoemde publikaties bibliografie in
    onder L genoemde 
    &lt;em&gt;Verspreide Geschriften...&lt;/em&gt;

    I, xxm-xxxvm.&lt;/p&gt;
&lt;p&gt;
  &lt;a href='lgedeelte'&gt;L: &lt;/a&gt;G.W.M. Huysmans, 'Prof.Dr. N.J. Polak' en W. Houwink,
  'Prof.Dr. N.J. Polak en de studenten', alsmede J. Brands,
  'Amsterdamsche school der bedrijfseconomie contra Rotterdamsche
  school?', in 
  &lt;em&gt;Weerspiegelde Gedachten. Opstellen aangeboden aan Prof.Dr.
  N.J. Polak bij zijn vijfentwintigjarig ambtsjubileum...&lt;/em&gt;

  (Haarlem, 1948) l-5, 6-12 en 27-33; [Red.], in 
  &lt;em&gt;De Economist&lt;/em&gt;

  97 (1948) 561-563; J. Brands, in 
  &lt;em&gt;Verspreide Geschriften van Prof.Dr. N. J. Polak.&lt;/em&gt;

  Verz. door H.T. Go en J.P. Kikkert (Purmerend, 1953. 2 dl.) I,
  x-xxii; K. P. van der Mandele, 
  &lt;em&gt;ibidem,&lt;/em&gt;

  I, xi.&lt;/p&gt;


&lt;p&gt;
&lt;a href=&amp;quot;igedeelte&amp;quot;&gt;I: &lt;/a&gt;&lt;em&gt;Weerspiegelde Gedachten. Opstellen aangeboden aan Prof.Dr.
  N.J. Polak bij zijn vijfentwintigjarig ambtsjubileum...&lt;/em&gt;

  (Haarlem, 1948) afbeelding tegenover titelblad.&lt;/p&gt;




&lt;p&gt;R. Burgert&lt;/p&gt; 
&lt;dtml-var bwn_footer&gt;</text>
  </biography>
</biodes>

