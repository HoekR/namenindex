<biodes version="1.0">
  <fileDesc>
    <title>Geerdinck, Johannes Antonius (1902-1977)</title>
    <ref target="http://resources.huygens.knaw.nl/bwn1880-2000/lemmata/bwn3/geerdinck"/>
    <publisher>
      <name>Biografisch Woordenboek van Nederland:1880-2000</name>
      <ref target="http://resources.huygens.knaw.nl/bwn1880-2000"/>
    </publisher>
  </fileDesc>
  <person>
    <idno type="id">geerdinck</idno>
    <persName><name type="geslachtsnaam">Geerdinck</name>, Johannes Antonius</persName>
    <sex value="1"/>
    <event type="birth" when="1902"/>
    <event type="death" when="1977"/>
    <state type="occupation">r.k. priester</state>
    <state type="occupation">r.k. kerkelijk bestuurder</state>
  </person>
  <biography>
    <text>&lt;dtml-var bwn_header&gt;
 &lt;p class='genealogie'&gt;
  &lt;strong&gt;Geerdinck, Johannes Antonius&lt;/strong&gt;, officiaal van het aartsbisdom Utrecht (Groenlo 8-4-1902 - Utrecht 16-5-1977).

  Zoon van Johannes Antonius Geerdinck, landbouwer, en Gesina
  Margaretha Hofman.
  

  

  
  &lt;/p&gt;
&lt;p&gt;Geerdinck bezocht de lagere school te Groenlo, de seminaries
    te Culemborg en Rijsenburg, werd op 25 juli 1926 priester
    gewijd, en promoveerde 6 juli 1929 in het Seminarie Maggiore al
    Laterano te Rome tot doctor utriusque juris. Hiervoor was geen
    proefschrift vereist. Na zijn terugkeer in Nederland volgde
    zijn benoeming tot kapelaan te Jutphaas en op 2 januari 1931
    tot secretaris van aartsbisschop G. Jansen. Aartsbisschop J. de
    Jong handhaafde hem in deze functie tot hij hem op 10 oktober
    1947 tot vicaris-generaal aanstelde.&lt;/p&gt;
&lt;p&gt;Geerdinck heeft zeer intensief samengewerkt met
    aartsbisschop De Jong. Deze had een sterke neiging
    beleidskwesties steeds van alle kanten te bekijken en kon
    daarom niet snel tot een besluit komen. Hij miste de
    voortvarendheid en praktische besluitvaardigheid van zijn
    secretaris en huisgenoot Geerdinck. Zeer waarschijnlijk heeft
    de aartsbisschop alle belangrijke beleidskwesties steeds met
    zijn secretaris besproken. Aan diens oordeel hechtte hij zeer
    grote waarde.&lt;/p&gt;
&lt;p&gt;Naarmate de positie van de aartsbisschop binnen het
    Nederlandse bisschoppencollege sterker werd en De Jong de
    leider werd van het verzet van de Nederlandse katholieke kerk
    tegen de bezetter, groeide ook de betekenis en het aanzien van
    Geerdinck. Als vertrouwensman en adviseur van De Jong was hij
    immers op de hoogte van de uitkomst van het overleg dat de
    aartsbisschop in de oorlogsjaren vaak met bestuurders van
    verenigingen en organisaties, bovendien met protestantse
    kerken, voerde. Het antwoord op de vragen die Geerdinck door de
    leiding van de suffragane bisdommen werden gesteld, was
    doorgaans kort en bondig en gaf blijk van een grote kennis van
    zaken. Soms bezocht hij in opdracht van De Jong de bisschoppen
    persoonlijk om het te voeren beleid te bespreken.&lt;/p&gt;
&lt;p&gt;Tijdens de ziekte van de aartsbisschop, als gevolg van een
    hersenbloeding sinds november 1942, voerden zij in feite het
    bestuur van het aartsbisdom. De brief van het Nederlandse
    episcopaat, op 21 februari 1943 in de katholieke kerken
    voorgelezen, is zeer waarschijnlijk van de hand van Geerdinck
    en van zijn vriend D. Huurdeman, vicaris-generaal van het
    aartsbisdom Utrecht. In genoemd schrijven stelde het
    Nederlandse episcopaat de onrechtvaardige maatregelen van de
    bezettende macht buitengewoon scherp aan de kaak. De
    bisschoppen protesteerden tegen de gewelddadige deportatie van
    jonge mensen en van de joden, alsook van de katholieke joden.
    De passage waarin de bisschoppen de autoriteiten, de ambtenaren
    en de bestuurders van inrichtingen voorhielden dat medewerking
    aan deze maatregelen van de bezetter in geweten ongeoorloofd
    was, werd op aandrang van het aartsbisdom Utrecht ingelast. Van
    Geerdinck en Huurdeman, die even doortastend was als de
    secretaris, kon zo'n dringend advies tot een duidelijk
    principi&amp;euml;le stellingneming verwacht worden. Zij waren van
    oordeel dat zelfs het laatste offer van een persoon gevraagd
    kon worden, als het belang van de gemeenschap zulks eiste.&lt;/p&gt;
&lt;p&gt;Sinds 27 juli 1944, toen de aartsbisschop na een
    auto-ongeluk tot begin oktober van dat jaar in het ziekenhuis
    te Apeldoorn verbleef, werd Geerdinck in feite medebestuurder
    van het aartsbisdom. Zijn benoeming tot vicaris-generaal in
    1947 bevestigde de bestaande situatie. Volgens Geerdinck moest
    de aartsbisschop in alle omstandigheden op zijn medewerkers
    kunnen rekenen. Hij zelf was dan ook bereid het meest zware en
    verantwoordelijke werk op te knappen en als de goede zaak dat
    van hem zou eisen, ook de volledige verantwoordelijkheid
    daarvoor te dragen. Van de diocesane priesters verwachtte
    Geerdinck hetzelfde. Vaak heeft hij de aarzelende aartsbisschop
    aangespoord tot streng optreden tegen priesters die te kort
    schoten. Wanneer deze dan harde maatregelen trof, was Geerdinck
    vaak degene die de betrokkene ervan in kennis stelde.&lt;/p&gt;
&lt;p&gt;Als vertegenwoordiger van een gesloten katholicisme
    bevorderde Geerdinck na de oorlog de restauratie van de
    katholieke organisatie. Hij was van mening dat de clerus binnen
    de katholieke gemeenschap een aparte rol te vervullen had. Voor
    vernieuwingstendensen had hij weinig oog, voor experimenten
    nauwelijks begrip. Toen in 1951 B.J. Alfrink tot coadjutor van
    de aartsbisschop werd benoemd, was de periode De Jong-Geerdinck
    definitief afgesloten. Hoewel hij de titel van vicaris-generaal
    van de aartsbisschop tot de dag waarop De Jong overleed bleef
    behouden, oefende hij de daaraan verbonden functie niet meer
    uit. Hij trok zich ruiterlijk terug en gaf de coadjutor alle
    kansen. Op 15 augustus 1951 werd Geerdinck tot officiaal van
    het aartsbisdom benoemd. Hij zou deze functie tot 1 september
    1973 vervullen. Zijn aandacht ging nu in de eerste plaats uit
    naar kerkrechtelijke aangelegenheden. Op dit gebied werd hij de
    belangrijkste adviseur van het aartsbisdom en van de nieuwe
    aartsbisschop Alfrink. Zo gaf ook Geerdinck met andere
    priesterdocenten van de seminaria van het aartsbisdom adviezen
    aan Alfrink, die hiervan gebruik zou maken bij zijn bekende
    interventies in mei 1962 in de Commissio Preparatoria van het
    Tweede Vaticaanse Concilie (1962 - 1965), toen hij de leer van
    de collegialiteit van de paus met de bisschoppen
    verdedigde.&lt;/p&gt;
&lt;p&gt;Als officiaal van het aartsbisdom werd Geerdinck in de loop
    der jaren met een steeds groeiend aantal aanvragen tot
    huwelijksontbinding geconfronteerd. Hij bleek de vernieuwingen
    op het terrein van het kerkelijk recht redelijk goed te kunnen
    volgen en was ook bereid een soepeler beleid te ontwikkelen.
    Zijn stelregel was dat hij als officiaal alle mogelijkheden van
    het kerkelijk recht moest benutten om mensen in nood te helpen.
    Veel innerlijke tegenstand moest hij telkens overwinnen wanneer
    hij aanvragen van priesters tot opheffing van hun
    celibaatsverplichting moest behandelen. Doorgaans gaf hij
    betrokkene de schuld; deze had in zijn ogen bewezen niet
    geschikt te zijn voor het ambt. Geerdinck vond dat De Jong,
    Alfrink en ook andere bisschoppen te veel begrip toonden voor
    deze priesters.&lt;/p&gt;
&lt;p&gt;Geerdinck bleef trouw aan zijn principes bij de aanvaarding
    van de benoeming tot president van het groot-seminarie te
    Rijsenburg op 1 februari 1958. Hij deed wat zijn aartsbisschop
    van hem vroeg, ook al besefte hij dat hij voor deze functie
    niet de meest aangewezen persoon was. In de vier jaar die
    volgden, zou hij ervaren dat de priesterkandidaten zijn
    gezagsopvatting niet deelden. Zij waren niet geneigd de
    kerkelijke overheid onvoorwaardelijk als meester en zichzelf
    als dienaren te beschouwen. Ook vonden de studenten de
    traditionele praktijken en gebedsoefeningen, waarin hun
    president was opgeleid en die hij zeer trouw vervulde, minder
    zinvol. Zij vroegen Geerdinck hen in te leiden in een
    eigentijdse priesterlijke vroomheid, maar daartoe was hij niet
    in staat. Toen de spanningen tussen de studenten en de
    autoritair optredende president te groot werden, nam hij op 8
    januari 1962 ontslag. Alfrink benoemde hem daarop tot zijn
    vicaris-generaal. Deze functie heeft Geerdinck evenwel niet
    meer uitgeoefend.&lt;/p&gt;
&lt;p&gt;Tot op het einde van zijn leven bleef Geerdinck de mening
    toegedaan dat er eerder te weinig dan te veel harde besluiten
    waren genomen. De Utrechtse diocesane clerus had respect, maar
    sympathiseerde niet met hem. Men vond hem te rechtlijnig in
    zijn oordelen en in zijn beslissingen.&lt;/p&gt;
&lt;p&gt;
  &lt;a href='agedeelte'&gt;A: &lt;/a&gt;Archief-Geerdinck in het archief van het Aartsbisdom
  Utrecht.&lt;/p&gt;
&lt;p&gt;
  &lt;a href='lgedeelte'&gt;L: &lt;/a&gt;H.W.F. Aukes, 
  &lt;em&gt;Kardinaal De Jong&lt;/em&gt;

  (Utrecht [etc.], 1956) passim; L. de Jong, 
  &lt;em&gt;Het Koninkrijk der Nederlanden in de Tweede Wereldoorlog&lt;/em&gt;

  ('s-Gravenhage, 1974) V, 386, 391-392; G.A.M. Abbink, in 
  &lt;em&gt;Analecta voor het aartsbisdom Utrecht&lt;/em&gt;

  50(1977)247-266.&lt;/p&gt;
&lt;p&gt;M.G. Spiertz&lt;/p&gt; 
&lt;dtml-var bwn_footer&gt;</text>
  </biography>
</biodes>

