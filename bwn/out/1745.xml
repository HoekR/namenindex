<biodes version="1.0">
  <fileDesc>
    <title>Steinmetz, Sebald Rudolph (1862-1940)</title>
    <ref target="http://resources.huygens.knaw.nl/bwn1880-2000/lemmata/bwn2/steinmetz"/>
    <publisher>
      <name>Biografisch Woordenboek van Nederland:1880-2000</name>
      <ref target="http://resources.huygens.knaw.nl/bwn1880-2000"/>
    </publisher>
  </fileDesc>
  <person>
    <idno type="id">steinmetz</idno>
    <persName><name type="geslachtsnaam">Steinmetz</name>, Sebald Rudolph</persName>
    <sex value="1"/>
    <event type="birth" when="1862"/>
    <event type="death" when="1940"/>
    <state type="occupation">etnoloog</state>
    <state type="occupation">socioloog</state>
  </person>
  <biography>
    <graphic url="http://resources.huygens.knaw.nl/bwn1880-2000/lemmata/bwn2/images/images/STEINMETZ.jpg"/>
    <text>&lt;dtml-var bwn_header&gt;
 &lt;p class='genealogie'&gt;
  &lt;strong&gt;Steinmetz, Sebald Rudolph&lt;/strong&gt;, etnoloog en socioloog (Breda 6-12-1862 - Amsterdam 5-12-1940).

Zoon van Johannes Rudolph Steinmetz, luitenant-kolonel, en Christina
Wilhelmina Boogaart. Gehuwd ca. 1891 met Martha Johanna Fiesel. Uit dit
huwelijk werden geen kinderen geboren. Na echtscheiding (vonnis Arr.
Rb. 's-Gravenhage 23-6-1893) gehuwd op 3-10-1894 met Wilhelmina
Beekhuis. Uit dit huwelijk werd 1 zoon geboren.


&lt;img src=&amp;quot;images/STEINMETZ.jpg&amp;quot; align=&amp;quot;right&amp;quot; BORDER=&amp;quot;0&amp;quot; alt=&amp;quot;afbeelding van Steinmetz, Sebald Rudolph&amp;quot; class=&amp;quot;bwnimg&amp;quot;&gt;


&lt;/p&gt;
&lt;p&gt;Steinmetz' familie was reeds ten tijde van de Republiek uit
Duitsland naar Nederland ge&amp;euml;migreerd. Zijn vader was een kerkelijk
en cultureel ge&amp;iuml;nteresseerd man, die o.a. relaties onderhield met
A.F. de Savornin Lohman. Hoewel vader en zoon naar persoonlijkheid en
opvattingen sterk verschilden -Steinmetz was agnosticus en als
wetenschapsbeoefenaar positivist - sprak Steinmetz, ook op latere
leeftijd, dikwijls en met waardering over zijn vader. Na zijn
eindexamen gymnasium te 's-Gravenhage werd hij op 1 oktober 1880
ingeschreven als student in de rechten te Leiden. Zijn belangstelling
ging toen echter reeds uit naar de sociale wetenschappen, al had hij
waardering voor verschillende van zijn docenten, zowel in verplichte
als niet-verplichte vakken. Uit het eerste jaar van zijn studie stamt
zijn levenslange vriendschap met de latere hoogleraar in de filosofie
en de psychologie in Groningen, G. Heymans. In 1883 legde Steinmetz het
kandidaatsexamen en in 1886 het doctoraal examen in de rechten af. Zijn
bedoeling zich op de sociale wetenschappen te richten, bleek duidelijk
uit zijn verdere studie. Tot 1888 studeerde hij aan de universiteit van
Leipzig, waar hij o.a. de colleges in de experimentele psychologie bij
W. Wundt, psychiatrie bij P.E. Flechsig, en geografie bij F. Ratzel
volgde. Gebrek aan financi&amp;euml;le middelen bracht hem in 1888 in
Leiden terug, waar hij als repetitor optrad.&lt;/p&gt;
&lt;p&gt;Steinmetz begon ondertussen aan zijn dissertatie, die hem op het
terrein van de etnologie bracht. In dit verband noemt W.A. Bonger hem
als beoefenaar van de sociale wetenschappen een autodidact die o.a.
sterk werd be&amp;iuml;nvloed door H. Spencer, 
&lt;em&gt;The study of sociology&lt;/em&gt;

(London, 1873), en E.B. Tylor, 
&lt;em&gt;Primitive culture&lt;/em&gt;

(London, 1871). 'Steinmetz' geestelijke stamboom staat in
Engeland' (Bonger). Steinmetz heeft echter in deze Leidse tijd ook
relaties onderhouden met de etnoloog G.A. Wilken, die in 1885 in Leiden
tot hoogleraar was benoemd. Hij zou dan ook Wilken met grote waardering
herdenken in een in 1891 geschreven artikel. Deze Leidse jaren moeten
voor Steinmetz niet gemakkelijk zijn geweest. Nadat hij het eerste deel
van zijn 
&lt;em&gt;Ethnologische Studien zur ersten Entwicklung der Strafe&lt;/em&gt;

had geschreven, voldeed het hem niet en vernietigde hij het. Ongeveer
in deze tijd viel ook zijn eerste, duidelijk mislukte huwelijk.
Desondanks promoveerde hij in 1892 cum laude op het tweede deel van
zijn 
&lt;em&gt;Strafe.&lt;/em&gt;

Zijn promotor, W. van der Vlugt, stuurde het proefschrift, omdat hij
het vak niet voldoende beheerste, naar de eerdergenoemde Tylor, die het
zeer gunstig beoordeelde. Naast wetenschappelijk en repetitorenwerk
heeft Steinmetz zich in deze jaren intensief beziggehouden met het zg.
Toynbee-werk (vormingswerk) onder Leidse arbeiders. Deze belangstelling
voor volwasseneneducatie vond men later terug in zijn betrokkenheid bij
de volksuniversiteiten. In 1894 huwde Steinmetz opnieuw en hij kon zich
sindsdien zonder directe zorgen aan zijn wetenschappelijk werk
wijden.&lt;/p&gt;
&lt;p&gt;In de jaren 1893 tot zijn benoeming in Amsterdam schreef Steinmetz,
naast kleiner werk, een aantal grote artikelen, vooral van etnologische
aard. De werkwijze die hij daarbij toepaste, berustte op een zo
volledig mogelijke verzameling van etnografische gegevens over het te
onderzoeken verschijnsel zelf en over andere daarvoor mogelijke
relevante feiten, om zodoende tot een verklaring te komen die het
verschijnsel zo exact en zo duidelijk mogelijk in zijn relatie tot het
sociale leven van de desbetreffende groep deed zien. Steinmetz was
sociaal-darwinist en het vraagstuk van de selectie heeft hem in deze
jaren sterk beziggehouden. Zijn idee&amp;euml;n hierover liggen mede ten
grondslag aan zijn in 1907 gepubliceerde 
&lt;em&gt;Die Philosophie des Krieges.&lt;/em&gt;
&lt;/p&gt;
&lt;p&gt;Ondertussen had Steinmetz in 1895 toelating verkregen als
privaatdocent aan de universiteit van Utrecht. Hij aanvaardde deze
functie met een openbare les over 
&lt;em&gt;Het goed recht van sociologie en etnologie als
universiteitsvakken.&lt;/em&gt;

Het meest zichtbare effect van zijn docentschap was de dissertatie van
H.J. Nieboer, 
&lt;em&gt;Slavery as an industrial system&lt;/em&gt;

('s-Gravenhage, 1900), die onder leiding van Steinmetz werd bewerkt
en die ook nu nog een eervolle plaats in de etnologische literatuur
inneemt. Van 1900 tot 1905 trad Steinmetz, op verzoek van het Leidsch
Universiteits Fonds, op als privaatdocent te Leiden. Zijn openbare les
op 19 oktober 1900 
&lt;em&gt;Wat is sociologie?&lt;/em&gt;

gaf aanleiding tot een felle discussie, waaraan o.a. Nieboer deelnam.
Pogingen om Steinmetz, die reeds een grote bekendheid had verkregen,
als hoogleraar of lector in Leiden te doen benoemen, mislukten en zo
kwam bij gebrek aan middelen in 1905 een einde aan zijn activiteit te
Leiden.&lt;/p&gt;
&lt;p&gt;In 1907 volgde Steinmetz' benoeming te Amsterdam tot
'hoogleraar in de politische aardrijkskunde, de volkenkunde en de
land- en volkenkunde van den Oost-Indischen Archipel'. In januari
1908 hield hij zijn inaugurele rede over 
&lt;em&gt;De beteekenis der volkenkunde voor de studie van mensch en
maatschappij.&lt;/em&gt;

Het vak volkenkunde in zijn leeropdracht bracht Steinmetz weinig
problemen, maar moeilijker lag het met de 'politische
aardrijkskunde', in feite de geografie van de mens. Deze geografie
was in die tijd nog sterk in de ban van het geografisch determinisme,
het streven de uiteenlopende verschijningsvormen van het menselijk
leven op aarde te verklaren uit het fysisch-geografische milieu. Voor
Steinmetz was dit eenzijdige standpunt onaanvaardbaar. Dit bracht hem
tot de uitwerking van de conceptie van een sociografie door hem
omschreven als de 'studie der volkeren en hun onderdelen in hun
verscheidenheid'. In deze opvatting werd de studie van concrete
sociale groepen tot een onderdeel van de sociale wetenschappen, in haar
positie t.o.v. de sociologie enigszins vergelijkbaar met die van de
etnografie t.o.v. de etnologie. In zijn buitengewoon boeiende en
inspirerende colleges en werkcolleges kreeg naast de volkenkunde de
sociografie de volle aandacht. Ze trok misschien wel de meeste
belangstelling van de studenten, tot 1920 vooral studerenden voor de
middelbare akte aardrijkskunde. Publikaties die men sociografisch kan
noemen, zijn van Steinmetz' hand echter niet verschenen, tenzij men
zijn 
&lt;em&gt;De nationaliteiten in Europa&lt;/em&gt;

(1920) als zodanig wil beschouwen. Steinmetz' wetenschappelijke
aandacht bleef, ook na zijn komst naar Amsterdam, in de eerste plaats
op de volkenkunde en daarnaast op de sociologie gericht. Het zijn
vooral zijn promovendi geweest die naar buiten aan de sociografie een
concrete vorm hebben gegeven.&lt;/p&gt;
&lt;p&gt;Steinmetz wist te bereiken dat, toen in 1921 de studie in de
aardrijkskunde in het Academisch Statuut werd opgenomen, de sociale
aardrijkskunde en de fysische aardrijkskunde als afzonderlijke
studierichtingen werden vermeld. Het grote enthousiasme dat Steinmetz
bij zijn leerlingen wist te wekken, leidde ertoe dat een relatief zeer
hoog percentage van zijn afgestudeerden promoveerde en velen ook daarna
wetenschappelijk werkzaam bleven. Toen na de Tweede Wereldoorlog aan
vrijwel alle universiteiten en hogescholen de sociologie als studievak
werd ingevoerd, werd het overgrote deel van de nieuwe leerstoelen door
leerlingen van Steinmetz bezet.&lt;/p&gt;
&lt;p&gt;Het is begrijpelijk dat iemand met een strijdvaardige natuur als
Steinmetz zich - en soms met grote felheid - mengde in de discussie
over actuele vraagstukken. Hij was politiek niet gebonden, maar een
tegenstander van het marxisme en hij heeft daarvan bij verschillende
gelegenheden blijk gegeven. Tijdens de strijd van de Boeren trok hij
als zovele Nederlanders fel partij tegen de Engelsen. Hij was diep
verontwaardigd over de pogroms in Rusland en getuigde daarvan in
geschrifte. Bekend is vooral zijn actieve pro-Duitse, of beter
misschien, anti-Engelse houding gedurende de Eerste Wereldoorlog. In de
laatste tientallen jaren van zijn leven, tussen beide wereldoorlogen,
heeft Steinmetz nauwelijks meer aan de openbare discussie deelgenomen,
al ontbrak het in zijn colleges niet aan scherpe opmerkingen over
vragen van de dag. Zo heeft hij zich niet in het openbaar verzet tegen
het nationaal-socialisme, al verklaarde hij bij het begin van de Tweede
Wereldoorlog uitdrukkelijk tegenover schrijver dezes: 'Ik ben niet
pro-Duits, ik ben pro-Joods.' Het ligt voor de hand dat Steinmetz
weerstanden heeft opgeroepen. Hij heeft velen fel gekritiseerd omdat,
naar zijn mening, hun uitgangspunten, werkwijzen en conclusies niet
voldeden aan de wetenschappelijke eisen, zoals hij die meende te moeten
stellen. Zijn eigen opvattingen omtrent wetenschap, mens en
samenleving, zoals hij die onomwonden naar voren bracht, botsten met de
levensovertuiging van anderen in Nederland, zoals de confessionele
groepen enerzijds en de humanistisch getinten anderzijds. Ook zijn
houding in de Eerste Wereldoorlog heeft hem veel tegenstanders bezorgd.
Daar stond de waardering en in vele gevallen de bewondering van anderen
tegenover. Waarover men het thans wel eens is, is dat Steinmetz als de
voornaamste grondlegger van de studie van de sociale wetenschappen in
Nederland moet worden beschouwd.&lt;/p&gt;
&lt;p&gt;
  &lt;a href='pgedeelte'&gt;P: &lt;/a&gt;Bibliografie samengest. door E.W. Hofstee, in het hieronder
genoemde Steinmetz-nummer van 
&lt;em&gt;Mensch en Maatschappij,&lt;/em&gt;

33-40.&lt;/p&gt;
&lt;p&gt;
  &lt;a href='lgedeelte'&gt;L: &lt;/a&gt;
  &lt;em&gt;Steinmetz, zooals zijn leerlingen hem zagen.&lt;/em&gt;

[Uitg. ter gelegenheid van zijn 25-jarig jubileum als hoogleraar door
de &amp;quot;Amsterdamsche Studenten-vereeniging voor sociale
geografie&amp;quot;. Amsterdam, 1932]; Steinmetz-nummer van 
&lt;em&gt;Mensch en Maatschappij 9&lt;/em&gt;

(1933) 1-32. Hierin bijdragen van W.A. Bonger, J.J. Fahrenfort, H.N.
ter Veen, M.A. van Herwerden en J.D. Bierens de Haan; J.J. Fahrenfort,
'S.R. Steinmetz als volkenkundige', in 
&lt;em&gt;Mens en Maatschappij&lt;/em&gt;

38 (1963) 24-32; J.P. Kruijt, 'De betekenis van Steinmetz voor de
sociografie en de sociologie', 
&lt;em&gt;ibidem,&lt;/em&gt;

32-40; 
&lt;em&gt;Sebald Rudolf Steinmetz (1862-1940).&lt;/em&gt;

Een tweegesprek tussen E.W. Hofstee en Q.J. Munters over de grondlegger
van de Nederlandse sociologie [Wageningen: vakgroep sociologie van de
Landbouwhogeschool, 1979].&lt;/p&gt;
&lt;p&gt;
&lt;a href=&amp;quot;igedeelte&amp;quot;&gt;I: &lt;/a&gt;&lt;i&gt;Persoonlijkheden in het Koninkrijk der Nederlanden in woord en beeld&lt;/i&gt;. Onder hoofdred. van H.P. van den Aardweg (Amsterdam 1938) 14 (Verbeterblad).
&lt;/p&gt;

&lt;p&gt;E.W. Hofstee&lt;/p&gt; 
&lt;dtml-var bwn_footer&gt;</text>
  </biography>
</biodes>

