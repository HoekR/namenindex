<biodes version="1.0">
  <fileDesc>
    <title>Kat Angelino, Arnold Dirk Adriaan de (1891-1969)</title>
    <ref target="http://resources.huygens.knaw.nl/bwn1880-2000/lemmata/bwn3/kat"/>
    <publisher>
      <name>Biografisch Woordenboek van Nederland:1880-2000</name>
      <ref target="http://resources.huygens.knaw.nl/bwn1880-2000"/>
    </publisher>
  </fileDesc>
  <person>
    <idno type="id">kat</idno>
    <persName><name type="geslachtsnaam">Kat Angelino</name>, Arnold Dirk Adriaan de</persName>
    <sex value="1"/>
    <event type="birth" when="1891"/>
    <event type="death" when="1969"/>
    <state type="occupation">koloniaal ambtenaar</state>
  </person>
  <biography>
    <graphic url="http://resources.huygens.knaw.nl/bwn1880-2000/lemmata/bwn3/images/images/KATANGELINO.jpg"/>
    <text>&lt;dtml-var bwn_header&gt;
 &lt;p class='genealogie'&gt;
  &lt;strong&gt;Kat Angelino, Arnold Dirk Adriaan de&lt;/strong&gt;, Indisch ambtenaar (Deil 6-9-1891 -'s-Gravenhage 6-6-1969).

  Zoon van Jacob Johannus de Kat Angelino, Ned. Herv. predikant, en
  Sara Jacoba Veen. Gehuwd op 25-3-1914 met Luise Clara Maria
  Helene Knieper. Na haar overlijden (24-4-1963) gehuwd op
  30-7-1965 met Willemine Joekes. Uit beide huwelijken werden geen
  kinderen geboren. 
  
&lt;img src=&amp;quot;images/KATANGELINO.jpg&amp;quot; align=&amp;quot;right&amp;quot; BORDER=&amp;quot;0&amp;quot; alt=&amp;quot;afbeelding van Kat Angelino, Arnold Dirk Adriaan de&amp;quot; class=&amp;quot;bwnimg&amp;quot;&gt;
  
  &lt;/p&gt;
&lt;p&gt;Arnold Dirk Adriaan bracht zijn jeugdjaren door op de
    pastorie in Deil. Hij was van 1903 tot 1909 op het gymnasium te
    Tiel. Na zijn eindexamen volgde zijn inschrijving te Leiden in
    de rechten en letteren. In 1911 werd hij uitgekozen om op
    kosten van het Indische gouvernement te worden opgeleid tot
    sinoloog. De opleiding was toevertrouwd aan J.J.M.de Groot,
    die, na zijn vertrek uit Leiden, aan de K&amp;ouml;nigl.
    Friedrich-Wilhelms-Universit&amp;auml;t te Berlijn doceerde. Het
    verblijf van de student De Kat Angelino aldaar duurde, met een
    korte onderbreking te Parijs, tot 1914. Daarna vertrok hij, ter
    afronding van zijn studie, naar China, waar hij, vanuit het
    consulaat te Amoy, verschillende delen van het Hemelse Rijk
    bezocht.&lt;/p&gt;
&lt;p&gt;In 1917 was zijn opleiding voltooid en werd hij als
    ambtenaar voor Chinese zaken te Batavia geplaatst. Zijn
    carri&amp;egrave;re zette voorspoedig in, want reeds in 1919 verwierf
    hij zich de bijzondere waardering van de Indische regering voor
    een onderzoek door hem ingesteld naar de toestanden onder de
    Chinese bevolking op Banka. Het vervolg van zijn loopbaan
    bracht hij, in overeenstemming met de bedoelingen die bij zijn
    opleiding hadden voorgezeten, voor een groot deel in het
    buitenland door.&lt;/p&gt;
&lt;p&gt;Van 1920 tot 1921 was hij, met verlof buiten bezwaar van den
    lande, werkzaam voor de Nederlandsch-Indische Handelsbank. Kort
    daarop maakte hij als Indisch adviseur deel uit van de
    Nederlandse delegatie die, onder leiding van de minister van
    Buitenlandse Zaken H.A. van Karnebeek, eind 1921/ begin 1922
    deelnam aan de conferentie te Washington, waar de politieke en
    militaire verhoudingen in het gebied van de Stille Oceaan
    werden besproken. Het door hem van deze conferentie
    vervaardigde verslag werd door de minister zeer gewaardeerd.
    Hierin toonde De Kat de toenemende kwetsbaarheid aan van het
    koloniale systeem in verband met de ontwikkelingen in Japan en
    China. Later in het jaar 1922 maakte hij deel uit van een
    Volkenbondscommissie inzake opiumaangelegenheden, en ook in de
    daaropvolgende jaren was hij vaker in Gen&amp;egrave;ve voor
    Volkenbondszaken, terwijl hij in 1925/ 1926 als lid van de
    extraterritorialiteitencommissie een bezoek bracht aan
    Peking.&lt;/p&gt;
&lt;p&gt;Mede wegens die opgedane internationale ervaring viel op hem
    de keuze van J.C. Koningsberger, de toenmalige minister van
    Koloni&amp;euml;n, om als auteur op te treden van een voor een
    internationaal publiek bestemd werk over de beginselen van de
    Nederlandse 'Inlanderpolitiek' in Ned.-Indi&amp;euml;. Aanleiding
    daartoe vormden kritische perscommentaren en kamervragen
    daarover en het onbehagen omtrent de toenemende neiging van de
    Volkenbond zich in te laten met vraagstukken van koloniaal
    beleid. De Kat werd tijdelijk ter beschikking van de minister
    gesteld en in Den Haag gedetacheerd. Reeds in 1929 verscheen
    het eerste deel van zijn 
    &lt;em&gt;Staatkundig beleiden bestuurszorg in
    Nederlandsch-Indi&amp;euml;&lt;/em&gt;

    ('s-Gravenhage, 1929-1930. 2 dl.), dat een veelzijdige
    beschouwing bevatte van het koloniale vraagstuk in algemene
    zin, gevolgd door een tweede deel, dat het in Indi&amp;euml;
    gevoerde beleid beschreef en verdedigde. De Nederlandstalige
    uitgave beleefde drie drukken. Daarnaast verschenen er uitgaven
    in het Frans, het Duits en het Engels.&lt;/p&gt;
&lt;p&gt;De Kats werk kan gezien worden als een reactie op het
    destijds veelgelezen 
    &lt;em&gt;Untergang des Abendlandes&lt;/em&gt;

    van Oswald Spengler. Komt deze tot een mythisch-naturalistisch
    fatalisme, bij De Kat domineert het vooruitgangsgeloof. De
    tegenstellingen tussen het passief-contemplatieve Oosten en het
    faustische Westen worden bij hem uitvoerig uitgewerkt.
    Niettemin acht hij deze tegenstellingen niet onoverbrugbaar.
    Hij achtte juist op de lange duur een 'panhumanistische
    synthese der culturen' mogelijk, waartoe door de koloniale
    staatkunde de weg gebaand werd. Vanuit deze visie benadrukte De
    Kat Angelino het belang van de Nederlandse leiding voor de
    verdere ontwikkeling van Indi&amp;euml;. Voor de Indonesi&amp;euml;rs
    kon daardoor buiten de traditionele sfeer voorhands slechts een
    beperkte plaats worden ingeruimd. Buitendien zouden zij hun
    verlangens niet moeten richten op de opbouw van een
    Indonesische staat, maar op de vorming van een organisch rijks
    verband, waardoor een optimale samenwerking tussen blank en
    bruin gegarandeerd zou zijn.&lt;/p&gt;
&lt;p&gt;Hoe was dit bagatelliseren van de verlangens en
    mogelijkheden van het Indonesische nationalisme waarop zich de
    pijlen richtten van zijn scherpste criticus, de zendingsconsul
    H. Kraemer. Voor het overige boezemde zijn magnum opus vooral
    ontzag in en ontmoette de strekking ervan in Nederlandse kring
    zeer veel instemming. De Nederlandsche Handels-Hoogeschool in
    Rotterdam verleende hem in 1930 een eredoctoraat. De Kat was nu
    een man van gezag en zijn werk, waarin hij ethische elementen
    wist te verzoenen met een politiek van behoud, heeft een
    stempel gezet op het denken van de jaren dertig.&lt;/p&gt;
&lt;p&gt;In september 1931 volgde De Kats herbenoeming tot ambtenaar
    voor Chinese zaken, die hem ook dit keer niet weerhield van
    aparte buitenlandse opdrachten. Reeds in 1931 begaf hij zich
    naar Moekden (Noord-China) met de Volkenbondscommissie voor
    Mandsjoerije o.l.v. Lord Lytton. In 1933 werd hij als adviseur
    van gouverneur-generaal B.C. de Jonge belast met de behandeling
    van bijzondere onderwerpen. Door hem en H. Colijn werd hij zeer
    gewaardeerd, onder meer wegens zijn denkbeelden op het gebied
    van 'rust en orde' en van financieel beleid. Tussen 1934 en
    1937 had hij als directeur van Onderwijs en Eredienst de top
    van zijn ambtelijke carri&amp;egrave;re bereikt. Het was, in die
    jaren van rigoureuze bezuiniging, een weinig spectaculair
    directeurschap. Zijn voornaamste taak bestond uit het
    effectueren van de in de onmiddellijk daaraan voorafgaande
    periode beraamde maatregelen, waarvan hij de scherpste kantjes
    wist bij te slijpen.&lt;/p&gt;
&lt;p&gt;Na zijn pensionering, in 1937, volgden jaren van reizen en
    studie. De oorlog bracht hij in Nederland door, waar hij in
    1942 werd benoemd tot lid van de Nederlandsche Akademie van
    Wetenschappen, wat op 29 januari 1946 bekrachtigd werd.
    Dadelijk na de bevrijding van Nederland verscheen een bijdrage
    van zijn hand over het Japanse imperialisme in de twintigste
    eeuw. In dat zelfde jaar 1945 nog geraakte hij betrokken bij de
    afwikkeling van het Japanse avontuur door een benoeming tot
    Nederlands gedelegeerde bij de Far Eastern Commission. Zijn
    voornaamste taak bestond hier uit het formuleren van
    Nederlandse aanspraken op vergoeding door Japan voor geleden
    schade. Voor de uitvoering van deze taak bezocht hij dit land
    en hield hij tot 1948 kantoor te Washington. Inmiddels had de
    ontwikkeling van de onafhankelijkheidsstrijd in Indonesi&amp;euml;
    zijn aandacht getrokken. Herstel van een effectieve Nederlandse
    leiding achtte hij na afsluiting van het akkoord van
    Linggadjati illusoir. Samen met de oud-voorzitter van de
    Indische ondernemersbond, G.A.Ph. Weyer, ontwikkelde hij een
    reddingsplan dat zou dienen om althans de Nederlandse
    investeringen in Indonesi&amp;euml; veilig te stellen. Door
    vergaande Engelse en, vooral, Amerikaanse participatie in het
    Indische bedrijfsleven uit te lokken zou Nederland, zo meenden
    zij, de Republiek Indonesi&amp;euml; onder zwaarder internationale
    druk kunnen plaatsen. Zij wisten het kabinet voor deze plannen
    te winnen, waarna beiden in februari 1947 een reeks
    besprekingen met overheid en zakenlieden in Engeland en de
    Verenigde Staten begonnen. Hoewel zij konden rapporteren overal
    een open oor te vinden, maakte niettemin de Amerikaanse
    regering in een nota van 27 mei duidelijk dat alleen de
    vrijwillige co&amp;ouml;peratie van de zijde van de Republiek de
    veiligstelling van de buitenlandse belangen in Indonesi&amp;euml;
    zou kunnen bewerkstelligen. De missie-De Kat Angelino-Weyer kon
    daarmede als mislukt worden beschouwd.&lt;/p&gt;
&lt;p&gt;In 1961, in de bundel 
    &lt;em&gt;Balans van beleid,&lt;/em&gt;

    verscheen nog een terugblik van zijn hand op het voor de oorlog
    in Indi&amp;euml; gevoerde beleid, waarin hij zijn visies van
    destijds onverkort handhaafde. Deze publikatie was, althans van
    zijn kant, een poging begrip te wekken voor de verdiensten van
    een beleid waarvan de reputatie in die jaren een dieptepunt had
    bereikt. Samen met zijn vrienden J.W. Meyer Ranneft en Weyer
    beraadde hij zich inmiddels op een methode om dat zelfde werk
    op een meer systematische wijze te doen geschieden. Dit leidde
    tot de instelling van de Commissie voor bronnenpublicatie
    betreffende de geschiedenis van Nederlandsch-Indi&amp;euml;
    1900-1942 van het Historisch Genootschap, die in de daarop
    volgende jaren een reeks werken het licht deed zien.&lt;/p&gt;
&lt;p&gt;
  &lt;a href='agedeelte'&gt;A: &lt;/a&gt;Archief-ministerie Overzeese Gebiedsdelen (doss.
  A7653) en particuliere collecties van G.A.Ph. Weyer, J.W. Meyer
  Ranneft en B.C. de Jonge in het Algemeen Rijksarchief te
  's-Gravenhage en van D.F.W. van Rees in het Koninklijk Instituut
  voor Taal-, Land- en Volkenkunde te Leiden.&lt;/p&gt;
&lt;p&gt;
  &lt;a href='pgedeelte'&gt;P: &lt;/a&gt;Behalve in de tekst genoemd werk: samen met H. Mouw,
    'Japan's imperialisme en zijn expansie', in 
    &lt;em&gt;Van vriend tot vijand.&lt;/em&gt;

    Samengest. onder toezicht van A.C.D. de Graeff door M. Boerstra
    [et al.] (Amsterdam [etc.], 1945) 69- 199; 'De
    ontwikkelingsgedachte in het Nederlands overzees bestuur', in
    H. Baudet en I.J. Brugmans 
    &lt;em&gt;Balans van beleid&lt;/em&gt;

    (Assen, 1961) 35-65.&lt;/p&gt;
&lt;p&gt;
  &lt;a href='lgedeelte'&gt;L: &lt;/a&gt;H. Kraemer, 'Het boek van De Kat Angelino', in 
  &lt;em&gt;Koloniale Studi&amp;euml;n&lt;/em&gt;

  15 (1931) I, 303-402; I.J. Brugmans, 
  &lt;em&gt;Wereldkroniek&lt;/em&gt;

  (1969) 35 (23-30 augustus). Aanw. in Provinciale Bibliotheek van
  Friesland; C.C. Berg en A.F.P. Hulsew&amp;eacute;, in 
  &lt;em&gt;Jaarboek van de Koninklijke Nederlandse Akademie van
  Wetenschappen 1969- 1970,&lt;/em&gt;

  292-293; N.A. Bootsma, 'Nederland op de conferentie van
  Washington', in 
  &lt;em&gt;BMGN&lt;/em&gt;

  93 (1978) 125-126. 
  &lt;p&gt;Voorts zijn tal van zijn nota's e.d. in 
  &lt;em&gt;Het onderwijsbeleid in Nederlands-Indi&amp;euml;.&lt;/em&gt;

  Bew. door S.L. van der Wal (Groningen, 1963); 
  &lt;em&gt;De Volksraad en de staatkundige ontwikkeling van
  Nederlands-Indi&amp;euml;.&lt;/em&gt;

  Bew. door S.L. van der Wal (Groningen, 1964, 1965) I en II; 
  &lt;em&gt;Offici&amp;euml;le bescheiden betreffende de
  Nederlands-Indonesische betrekkingen 1945-1950.&lt;/em&gt;

  Uitg. door S.L. van der Wal [et al.] ('s-Gravenhage, 1971 - .
  dl.); 
  &lt;em&gt;De ontwikkeling van de nationalistische beweging in
  Nederlandsch-Indi&amp;euml;.&lt;/em&gt;

  Bew. door R.G. Kwantes (Groningen, 1975 - 1982) I - IV en 
  &lt;em&gt;Documenten betreffende de buitenlandse politiek van Nederland
  1919 -1945.&lt;/em&gt;

  Periode A. Deel III en IV. Bew. Door J. Woltring ('s-Gravenhage,
  1980, 1983).&lt;/p&gt;


&lt;p&gt;
&lt;a href=&amp;quot;igedeelte&amp;quot;&gt;I: &lt;/a&gt;&lt;i&gt;Jaarboek van de Koninklijke Nederlandse Akademie van Wetenschappen 1969-1970&lt;/i&gt; (Amsterdam 1970) afbeelding tegenover pagina 286.&lt;/p&gt;







&lt;p&gt;P.J. Drooglever&lt;/p&gt; 
&lt;dtml-var bwn_footer&gt;</text>
  </biography>
</biodes>

