<biodes version="1.0">
  <fileDesc>
    <title>Heek, Gerrit Jan van (1837-1915)</title>
    <ref target="http://resources.huygens.knaw.nl/bwn1880-2000/lemmata/bwn1/heek"/>
    <publisher>
      <name>Biografisch Woordenboek van Nederland:1880-2000</name>
      <ref target="http://resources.huygens.knaw.nl/bwn1880-2000"/>
    </publisher>
  </fileDesc>
  <person>
    <idno type="id">heek_1</idno>
    <persName><name type="geslachtsnaam">Heek</name>, Gerrit Jan van</persName>
    <sex value="1"/>
    <event type="birth" when="1837"/>
    <event type="death" when="1915"/>
    <state type="occupation">ondernemer</state>
  </person>
  <biography>
    <text>&lt;dtml-var bwn_header&gt;
 &lt;p class='genealogie'&gt;
  &lt;strong&gt;Heek, Gerrit Jan van&lt;/strong&gt;, textielfabrikant (Enschede 9-11-1837 - Enschede 28-12-1915).

Zoon van Helmig van Heek, fabrikeur, en Maria Geertruid ten Cate.
Gehuwd met Julia Blijdenstein op 24-5-1861 en na haar overlijden op
11-3-1867 met Christine Frederike Meier op 5-2-1870. Uit het 1e
huwelijk werden 3 zoons en 2 dochters geboren, uit het 2e huwelijk 4
zoons en 4 dochters.


&lt;/p&gt;
&lt;p&gt;Van Heek was de jongste zoon van de dertien kinderen van Helmig van
Heek, die in het begin van de 19e eeuw met zijn broer Gerrit Jan de hen
door vererving toegevallen aloude en belangrijke Enschedese
entrepreneursbedrijven van J.B. Lasonder en van de Erven H. van Lochern
met hun eigen bedrijf in &amp;eacute;&amp;eacute;n firma had samengevoegd. Na het
overlijden van zijn vader in 1848 nam diens kinderloze oudste zoon
Hendrik Jan (1814-1872) de opvoeding van zijn 23 jaar jongere broer op
zich. Zo werd deze als zijn geestelijke en stoffelijke erfgenaam de
invloedrijkste textielondernemer van Enschede en wellicht van geheel
Twente gedurende de tweede helft van de 19e eeuw; uit dien hoofde was
hij ook bij tal van omvangrijke ondernemingen en nieuwe initiatieven in
Twente en Westfalen betrokken. Zijn industri&amp;euml;le loopbaan begon Van
Heek, na een bezoek aan Engeland, in 1859 als &amp;eacute;&amp;eacute;n der
oprichters van de firma Van Heek en Co., die mede door zijn toedoen
uitgroeide tot &amp;eacute;&amp;eacute;n der grootste spin-weef ondernemingen van
de Nederlandse katoenindustrie, vooral producerend voor de koloniale
markt. Behalve door voortdurende vernieuwing en uitbreiding van de
bestaande fabrieken werd dit ook bereikt door overname van andere in
liquidatie verkerende ondernemingen. De integratie van het
produktieproces werd in 1889 afgerond door de oprichting van de
Boekelosche Stoombleekerij N.V., waardoor de moederfirma onafhankelijk
werd voor de finishing van haar Produkten doch ook gekocht doek kon
doen veredelen, dat voor export naar Nederlands-Oost Indi&amp;euml; was
bestemd. Daarnaast werd in 1897 de firma G.J. van Heek en Zoonen
(Rigtersbleek) opgericht, waarvan de produktie geheel op de koloniale
markt was gericht. Verder nam Van Heek het initiatief tot de oprichting
van de Westf&amp;auml;lische Jute Spinnerei und Weberei te Ahaus en was
zijn firma nauw betrokken bij het jutebedrijf Ter Horst en Co. te
Rijssen. Tot zijn andere activiteiten op economisch gebied behoorden
het bekleden van het voorzitterschap en commissariaten van een aantal
regionale spoorwegmaatschappijen, alsmede een aantal functies als
commanditair vennoot of commissaris van de Twentsche Bank N.V. Van
1869-1895 was Van Heek liberaal lid der Provinciale Staten van
Overijssel, van 1895-1903 van de Eerste Kamer der Staten-Generaal als
opvolger van C.T. Stork, met wie hij nauw bevriend was.&lt;/p&gt;
&lt;p&gt;Bijzondere aandacht behoeven daarnaast zijn vele initiatieven op
agrarisch en sociaal gebied. Hij wist zich door aankoop en vererving
een uitgebreid grootgrondbezit te verwerven, dat hem, naast het
beoefenen van de jacht, de gelegenheid gaf als landbouweconoom proeven
te nemen voor rationeler bedrijfsvoering. Zijn grote belangstelling
voor het in cultuur brengen van woeste gronden maakte hem in 1889 tot
een van de oprichters en commissaris van de Nederlandsche
Heidemaatschappij en voorzitter van de Staatscommissie voor
Bevloeiingen.&lt;/p&gt;
&lt;p&gt;Zijn sociale activiteiten moeten gezien worden tegen de achtergrond
van eigentijdse opvattingen over een sociale verantwoordelijkheid van
de liberale ondernemer, bij wie alleen de uiteindelijke en patriarchale
beslissingsbevoegdheid lag over het wel en wee van allen, die in zijn
dienst werkzaam zijn. Wanneer er zich ontwikkelingen voordeden die deze
positie zouden kunnen ondergraven vonden tegenstanders Van Heek als
&amp;eacute;&amp;eacute;n der oudste en meest doortastende verdedigers van de
absolute macht van de ondernemer. 'Het groote gevaar is dat die
arbeiders zich laten overvleugelen door de socialisten, die willen niet
de zaken op vredelievende wijze schikken, maar wel strijd uitlokken.
Met hen willen wij natuurlijk niets te doen hebben.' 
&lt;em&gt;(Enqu&amp;ecirc;te gehouden door de Staatscommissie... krachtens de wet
van....1890. Tweede afdeling. Twenthe,&lt;/em&gt;

63). Bij vrijwel alle initiatieven op sociaal gebied in Enschede
gedurende dit tijdvak is hij als initiatiefnemer, stimulator of
oprichter te vinden: als eerste kan vermeld worden de oprichting van
het Zieken- en Pensioenfonds voor Enschede-Lonneker in 1867. Ook was
hij &amp;eacute;&amp;eacute;n der oprichters en eerste voorzitter van de
Fabrikantenvereeniging te Enschede, &amp;eacute;&amp;eacute;n van de oudste
industri&amp;euml;le werkgeversverenigingen in den lande. In 1888 werd deze
opgericht als gevolg van een staking bij &amp;eacute;&amp;eacute;n der Enschedese
textielfabrieken. Voorlopig enig doel was het voorkomen van
werkstakingen, waartoe &amp;eacute;&amp;eacute;n der middelen de onderlinge
krachtige steun was. Bij de firma Van Heek en Co. zelf brak op 13
januari 1902 een staking uit in de dekenweverij -een zeer belangrijk
onderdeel van het produktieprogramma - naar aanleiding van de
aanzienlijke verlaging der lonen, die veel hoger lagen dan die der
andere wevers. Met behulp van stakingbrekers, uitsluiting en dreiging
met gedeeltelijke stopzetting van het werk in de bedrijven van de
andere leden der Fabrikantenvereeniging kwam eerst na vijf maanden aan
deze staking, die in het gehele land belangstelling trok, een einde. In
Enschede was dit het begin van een jarenlange verscherpte strijd tussen
de opkomende vakorganisaties en de organisaties der fabrikanten die de
emoties hoog deed oplaaien, zelfs tot in 1915 tijdens de begrafenis van
Van Heek. Na afloop van de staking betuigden 250 ondertekenaars uit
Twentse ondernemerskringen in een adres hun protest tegen de wijze
waarop de firma en met name haar chef G.J. van Heek in vergaderingen en
in de pers over de tong waren gegaan.&lt;/p&gt;
&lt;p&gt;De betekenis van Van Heek ligt vooral op economisch gebied en dan
met name in Twente en Westfalen. Voor Enschede in het bijzonder heeft
hij veel betekend als charitatief weldoener, die zoals zo velen van
zijn familie vaak op onopvallende wijze aanzienlijke geldsbedragen ter
beschikking stelde van de plaatselijke gemeenschap. Als voorbeeld
hiervan dient het park, dat zijn weduwe en kinderen na zijn overlijden
aan het gemeentebestuur aanboden, zoals zijn oudste broer het Volkspark
mogelijk had gemaakt. Zijn economische en sociale activiteiten vonden
plaats in het kader van de toenmalige textielindustrie: bestaande uit
patriarchale familiebedrijven waar de patroons nagenoeg onbeperkt
heersten over het leven in de fabriek en in belangrijke mate
daarbuiten. 'Hij was de eenvoud zelf, in uiterlijk en kleeding,
zowel in leefwijze en omgeving', een enigszins ouderwetse figuur
die onverbrekelijk gehecht was aan zijn streek en zijn stad, besloten
binnen het Twentse milieu.&lt;/p&gt;
&lt;p&gt;
  &lt;a href='agedeelte'&gt;A: &lt;/a&gt;Archief van Van Heek &amp;amp; Co. N.V. in Rijksarchief te
Zwolle.&lt;/p&gt;
&lt;p&gt;
  &lt;a href='lgedeelte'&gt;L: &lt;/a&gt;
  &lt;em&gt;Familieboek der Van Heeks&lt;/em&gt;

(Enschede, [1915]); O. Schrieke, 'Gerrit Jan van Heek', in 
&lt;em&gt;Eigen Haard&lt;/em&gt;

42 (1916) 97-102; R.A. van Sandick c.i.; ' &amp;#134; G. J. van
Heek', in 
&lt;em&gt;De Ingenieur&lt;/em&gt;

31 (1916) 41; A.A.N., 'In memoriam G.J. van Heek' in 
&lt;em&gt;Tijdschrift der Nederlandsche Heidemaatschappij 1916,&lt;/em&gt;

25; 
&lt;em&gt;Grote Nederlanders.&lt;/em&gt;

Door J.J. Moerman en T. Klijnhout-Moerman ('s-Gravenhage, [1946])
67-73; H. D. Grobben, 'Sociale conflicten en sociale organisatie in
de Twentse textielindustrie (1860-1912)', in 
&lt;em&gt;Textielhistorische Bijdragen&lt;/em&gt;

12(1970) 36-78 en 13 (1971)38-75.&lt;/p&gt;






&lt;p&gt;A.L. van Schelven&lt;/p&gt; 
&lt;dtml-var bwn_footer&gt;</text>
  </biography>
</biodes>

