<biodes version="1.0">
  <fileDesc>
    <title>Unnik, Willem Cornelis van (1910-1978)</title>
    <ref target="http://resources.huygens.knaw.nl/bwn1880-2000/lemmata/bwn4/unnik"/>
    <publisher>
      <name>Biografisch Woordenboek van Nederland:1880-2000</name>
      <ref target="http://resources.huygens.knaw.nl/bwn1880-2000"/>
    </publisher>
  </fileDesc>
  <person>
    <idno type="id">unnik</idno>
    <persName><name type="geslachtsnaam">Unnik</name>, Willem Cornelis van</persName>
    <sex value="1"/>
    <event type="birth" when="1910"/>
    <event type="death" when="1978"/>
    <state type="occupation">Ned. herv. theoloog</state>
  </person>
  <biography>
    <graphic url="http://resources.huygens.knaw.nl/bwn1880-2000/lemmata/bwn4/images/images/UNNIK.jpg"/>
    <text>&lt;dtml-var bwn_header&gt;
 &lt;p class='genealogie'&gt;
  &lt;strong&gt;Unnik, Willem Cornelis van&lt;/strong&gt;, theoloog (Haarlem 28-8-1910 - Utrecht 17-3-1978). Zoon van Cornelis van Unnik, bouwkundige, en Johanna Maria
  Comijs. Gehuwd op 28-7-1944 met Sophie Niemantsverdriet. Uit dit
  huwelijk werden geen kinderen geboren.
  
&lt;img src=&amp;quot;images/UNNIK.jpg&amp;quot; align=&amp;quot;right&amp;quot; BORDER=&amp;quot;0&amp;quot; alt=&amp;quot;afbeelding van Unnik, Willem Cornelis van&amp;quot; class=&amp;quot;bwnimg&amp;quot;&gt;
  
  &lt;/p&gt;
&lt;p&gt;Haarlem, Van Unniks geboortestad, was de plaats waar zijn
    vader een zelfstandige werkkring als architect trachtte op te
    bouwen. Toen dit niet lukte, aanvaardde deze een functie bij de
    Dienst Publieke Werken te Amsterdam, al bleef hij in Haarlem
    wonen. In religieus opzicht gaf binnen het gezin de zogeheten
    ethische richting de toon aan, een richting die vooral de
    nadruk legde op de beleving van het geloof, met belangstelling
    voor de sociale problematiek van die tijd. De vader deed dienst
    als diaken in de Nederlandsche hervormde kerk. De moeder, die
    onderwijzeres was geweest, droeg zorg voor de gastvrije en
    blijmoedige sfeer in het gezin.&lt;/p&gt;
&lt;p&gt;Aanvankelijk koesterde de jonge Van Unnik de wens zendeling
    te worden. Ter voorbereiding daarvan bezocht hij eerst het
    Stedelijk Gymnasium, waar de legendarische C. Spoelder als
    rector de jongen wist te enthousiasmeren voor de klassieke
    talen. Tevens vatte hij door de lectuur van boeken als Adolf
    Deissmanns 
    &lt;em&gt;Licht vom Osten&lt;/em&gt;

    (T&amp;uuml;bingen, 1908) een grote belangstelling op voor de
    wereld waarin het Nieuwe Testament was ontstaan. Hij volgde
    echter niet de suggestie van de gecommitteerde prof. R.H.
    Woltjer, die hem onder de indruk van zijn fraaie cijfers
    suggereerde een dubbele studie klassieke talen en theologie te
    volgen.&lt;/p&gt;
&lt;p&gt;Het werd in 1928 alleen theologie, maar wel ingebed in een
    breed opgezette studie, aan de Rijksuniversiteit te Leiden. Van
    de hoogleraren trok hem aanvankelijk vooral de kerkhistoricus
    A. Eekhof, die in het liberale Leiden de meer behoudende
    richting vertegenwoordigde. De hoogleraar Hebreeuws, G.J.
    Thierry, wist enige religieuze twijfel weg te nemen. Behalve de
    verplichte vakken liep Van Unnik ook colleges bij de classici
    B.A. van Groningen en J.H. Thiel, terwijl hij tevens een
    privatissimum Syrisch volgde bij A.J. Wensinck, en zelfs lessen
    Koptisch bij A. de Buck. Het was echter de hoogleraar Nieuwe
    Testament, J. de Zwaan, die hem verder hielp, vooral door de
    aandacht die deze besteedde aan de relatie tussen het Nieuwe
    Testament en de antieke cultuur.&lt;/p&gt;
&lt;p&gt;Het kandidaatsexamen werd in 1931 cum laude afgelegd; het
    doctoraal, samen met het proponentsexamen, volgde, eveneens met
    lof, op 5 maart 1934. Daarv&amp;oacute;&amp;oacute;r had Van Unnik op
    instigatie van De Zwaan in 1932/1933 twee 'terms' doorgebracht
    aan het Quaker College 'Woodbrooke' in Birmingham. In deze
    kring verruimde de jonge geleerde zijn blikveld, terwijl hij
    zich verder bekwaamde in het Syrisch bij de uit
    Mesopotami&amp;euml; afkomstige A. Mingana. Deze laatste verschafte
    hem ook het liturgische handschrift waarop hij op 26 november
    1937 promoveerde: 
    &lt;em&gt;Nestorian questions on the administration of the eucharist,
    by Isho'yabh IV. A contribution to the history of the eucharist
    in the Eastern Church&lt;/em&gt;

    . In 1946 werd hem hiervoor de Mallinckrodt-prijs toegekend,
    waarmee iedere tien jaar de beste theologische dissertatie
    wordt bekroond.&lt;/p&gt;
&lt;p&gt;Intussen had Van Unniks maatschappelijke loopbaan een
    aanvang genomen. Na van 1933 tot 1935 een assistentschap
    Hebreeuws in Leiden te hebben vervuld, werd hij in 1936 tot
    hulpprediker bij de Vereeniging van Rechtzinnig Hervormden te
    Enkhuizen. Een jaar later kwam een beroep als predikant naar
    het Noordhollandse Opperdoes, 'een rechtzinnig eiland in een
    vrijzinnige omgeving' (A.J. Bronkhorst, in 
    &lt;em&gt;Woorden gaan leven&lt;/em&gt;

    , 47). Zijn zuster stond hem hier bij in het gemeentewerk. Het
    wetenschappelijke werk vond inmiddels voortgang via een
    privaatdocentschap voor oudchristelijke letterkunde te Leiden
    van 1939 tot de sluiting van de universiteit. In verband met
    het uitbreken van de oorlog was het in 1940 onmogelijk gebleken
    een benoeming tot hoogleraar aan de Universiteit van Pretoria
    in Zuid-Afrika te aanvaarden. Het werd daardoor een baan als
    godsdienstleraar in Den Haag, waar hij van 1942 tot 1945 bleef,
    en waar hij de lerares Frans leerde kennen die in 1944 zijn
    vrouw werd.&lt;/p&gt;
&lt;p&gt;Na een korte periode als predikant in Schiedam, van oktober
    1945 tot midden 1946, volgde in juni van het laatstgenoemde
    jaar de functie waar Van Unniks wetenschappelijke aanleg hem
    bij uitstek voor kwalificeerde, namelijk die van gewoon
    hoogleraar in de uitlegging van het Nieuwe Testament en de
    oudchristelijke letterkunde aan de Utrechtse universiteit. De
    inaugurele rede uit 1947 behandelde 
    &lt;em&gt;Hedendaagsche problemen in de Nieuw-Testamentische
    wetenschap&lt;/em&gt;

    en deed de spreker kennen als een man van behoudende signatuur,
    met een verklaarde voorkeur voor de conservatieve
    Angelsaksische bijbelwetenschap boven de meer avontuurlijke
    Duitse. Van Unnik ontplooide zich in korte tijd tot een
    geleerde van formaat, die vooral over de 'Umwelt' van het
    Nieuwe Testament belangrijke studies publiceerde. Zijn
    opleiding kwam goed van pas bij het onderzoek naar de
    Semitische achtergronden van het Nieuwe Testament. Voorts waren
    het vooral gnosticisme en de hellenistische wereld die Van
    Unniks belangstelling hadden. Dit laatste mondde uit in een
    poging het 
    &lt;em&gt;Corpus Hellenisticum Novi Testamenti&lt;/em&gt;

    nieuw leven in te blazen, een project waarbij alle voor het
    christendom relevante verwijzingen uit de klassieke oudheid
    werden verzameld, en dat al sinds het begin van deze eeuw met
    moeilijkheden te kampen had.&lt;/p&gt;
&lt;p&gt;Als Nieuwtestamenticus zocht Van Unnik zijn eigen weg, maar
    de kwaliteit van zijn menigvuldige publikaties en zijn open
    aard verschaften hem tevens een veelheid van internationale
    contacten. Zo was hij sinds 1955 lid van de zogeheten
    'Kirchenv&amp;auml;terkommission' van de Deutsche Akademie der
    Wissenschaften te Berlijn, verkreeg hij verscheidene
    eredoctoraten, en was hij in 1961 voorzitter van de Society of
    New Testament Studies. Ook voor de nationale
    wetenschapsbeoefening heeft hij veel betekend, onder meer als
    lid van de Koninklijke Nederlandse Akademie van Wetenschappen
    sinds 1951 en als voorzitter van het Nederlands
    Bijbelgenootschap vanaf 1967. Toen hij in 1970 voorzitter werd
    van de Nederlandse Organisatie voor Zuiver Wetenschappelijk
    Onderzoek heeft hij zijn brede belangstelling en stuwkracht ook
    hier dienstbaar gemaakt aan het algemeen belang. Hetzelfde gold
    voor de overige functies die hij vervulde, en die varieerden
    van het lidmaatschap van het dagelijks bestuur van de NCRV tot
    een rectoraat van de Utrechtse universiteit in 1962/1963, met
    een hernieuwd optreden aldaar als prorector in het woelige jaar
    1968.&lt;/p&gt;
&lt;p&gt;Dit alles wijst op een overvol bestaan als geleerde en
    bestuurder, waarbij dan bovendien nog geregelde predikbeurten
    en andere activiteiten moeten worden opgeteld. Als mens en als
    hoogleraar stond Van Unnik open voor anderen. Zijn geloof is
    wel gekarakteriserd als de religie der 'Quakers, laagkerkelijk,
    spiritueel, blijmoedig, onbekommerd' (G. Quispel, in 
    &lt;em&gt;Woorden gaan leven&lt;/em&gt;

    , 20).&lt;/p&gt;
&lt;p&gt;
  &lt;a href='pgedeelte'&gt;P: &lt;/a&gt;Bibliografie door K.W.H. Kunne in de onder L genoemde bundel
    
    &lt;em&gt;Woorden gaan leven&lt;/em&gt;

    , 285-306. Van Unniks belangrijkste studies zijn bijeengebracht
    in de bundels 
    &lt;em&gt;Sparsa collecta. The collected essays&lt;/em&gt;

    (3 dln.; Leiden, 1973-1983).&lt;/p&gt;
&lt;p&gt;
  &lt;a href='lgedeelte'&gt;L: &lt;/a&gt;G. Puchinger, in 
  &lt;em&gt;Hervormd - gereformeerd, &amp;eacute;&amp;eacute;n of gescheiden?&lt;/em&gt;

  (Delft, 1969) 85-126; K. Aland, in 
  &lt;em&gt;Jaarboek [der] Koninklijke Nederlandse Akademie van
  Wetenschappen 1978&lt;/em&gt;

  (Amsterdam [etc.], 1979) 174-181; 
  &lt;em&gt;Woorden gaan leven. Opstellen van en over Willem Cornelis van
  Unnik (1910-1978)&lt;/em&gt;

  . Onder red. van A.J. Bronkhorst [e.a.] (Kampen, 1979); H.A.
  Oberman, in 
  &lt;em&gt;The library of the late dr. W.C. van Unnik&lt;/em&gt;

  (Utrecht, 1980) 3-4.&lt;/p&gt;


&lt;p&gt;
&lt;a href=&amp;quot;igedeelte&amp;quot;&gt;I: &lt;/a&gt;&lt;i&gt;Jaarboek van de Koninklijke Nederlandse Akademie van Wetenschappen 1978&lt;/i&gt; (Amsterdam 1979) 174.&lt;/p&gt;




&lt;p&gt;H. van der Hoeven&lt;/p&gt; 
&lt;dtml-var bwn_footer&gt;</text>
  </biography>
</biodes>

