<biodes version="1.0">
  <fileDesc>
    <title>Ribbius Peletier, Anna Elisabeth (1891-1989)</title>
    <ref target="http://resources.huygens.knaw.nl/bwn1880-2000/lemmata/bwn5/ribbius"/>
    <publisher>
      <name>Biografisch Woordenboek van Nederland:1880-2000</name>
      <ref target="http://resources.huygens.knaw.nl/bwn1880-2000"/>
    </publisher>
  </fileDesc>
  <person>
    <idno type="id">ribbius</idno>
    <persName><name type="geslachtsnaam">Ribbius Peletier</name>, Anna Elisabeth</persName>
    <sex value="2"/>
    <event type="birth" when="1891"/>
    <event type="death" when="1989"/>
    <state type="occupation">bestuurster</state>
    <state type="occupation">politica</state>
  </person>
  <biography>
    <graphic url="http://resources.huygens.knaw.nl/bwn1880-2000/lemmata/bwn5/images/images/ribbius.jpg"/>
    <text>&lt;dtml-var bwn_header&gt;
 &lt;p class='genealogie'&gt;
  &lt;strong&gt;Ribbius Peletier, Anna Elisabeth&lt;/strong&gt;, bestuurster en politica (Utrecht 29-7-1891 - Scheveningen 30-9-1989). 
Dochter van Gerlacus Ribbius Peletier, sigarenfabrikant, en
  Adriana Louise Wijbelingh.
  

  

  
  &lt;/p&gt;
&lt;p&gt;
  &lt;img class='bwnimg' BORDER='0' align='right' src='images/ribbius.jpg' alt='afbeelding van Ribbius Peletier, Anna Elisabeth'&gt;Liesbeth Ribbius Peletier groeide met een broer en drie
    zusters op in een zeer welvarend en kunstlievend milieu van een
    Utrechtse sigarenfabrikant. Op de vijfjarige HBS voor meisjes
    in haar geboortestad besloot zij te gaan studeren, een ongewone
    keuze voor het rijke milieu, waar meisjes geacht werden een
    bemiddelde jongeman te trouwen. Na het staatsexamen begon zij
    in 1910 met de rechtenstudie aan de Utrechtse universiteit.
    Ribbius Peletier werd lid van de Utrechtsche Vrouwelijke
    Studentenvereeniging, waar ze haar organisatietalent kon
    uitleven, onder meer als voorzitster van het bestuur
    (1915-1917). In 1918 trad Ribbius Peletier toe tot het bestuur
    van de Nederlandsche Vereeniging van Vrouwen met Academische
    Opleiding.&lt;/p&gt;
&lt;p&gt;In haar studententijd voelde Liesbeth Ribbius - zoals zij
    zich liet noemen - zich aangetrokken tot het anarchocommunisme.
    Evenals in de wens te gaan studeren en de keuze niet te trouwen
    lieten haar betrekkelijk onconventionele ouders haar ook in
    deze politieke voorkeur vrij. Na op 16 juni 1916 het
    doctoraalexamen te hebben afgelegd uitte Ribbius' sociale
    belangstelling zich in de keuze van het onderwerp voor haar
    dissertatie: de collectieve arbeidsovereenkomst. Dit sociale
    onderwerp benaderde zij met de juridische vraag hoe een
    zogeheten ledencontract - dat niet door individuele personen
    zelf, maar voor hen door een vereniging werd gesloten - in het
    rechtssysteem paste. De promotie op 30 juni 1920 bij prof. C.W.
    Star Busmann op 
    &lt;em&gt;Leden-contracten&lt;/em&gt;

    werd beloond met een cum laude. Toch koos Ribbius niet voor de
    wetenschap, maar voor wat ze zelf later 'de sociale kant'
    noemde. Zij hoefde niet voor de kost te werken, maar een leven
    zonder werkkring heeft haar nooit aangetrokken, vertelde ze
    later desgevraagd: 'Weet je wat dat betekend zou hebben? Als
    juffrouw alleen op een buiten zitten met dienstpersoneel. En
    iedere middag om half vijf bellen en zeggen: Marie, wil je nog
    een kopje thee inschenken? Ik moet er niet aan denken' (&lt;em&gt;Wegwijzer&lt;/em&gt;, 10).&lt;/p&gt;
&lt;p&gt;In 1920, na haar promotie, verliet Liesbeth Ribbius het
    ouderlijk huis om in Amsterdam als volontair te gaan werken bij
    het Centraal Bureau voor Sociale Adviezen, waar zowel
    werknemers als werkgevers konden aankloppen voor juridisch
    advies bij maatregelen ter verbetering van de positie van
    arbeiders. Gedurende de eerste maanden van 1922 maakte zij een
    studiereis door Groot-Brittanni&amp;euml;, waar zij sociaal werk in
    fabrieken bestudeerde, contact zocht met de Labour Party en
    zich bekeerde tot de sociaal-democratie. Terug in Amsterdam -
    waar zij 38 jaar in pensionkamers zou wonen - trad zij in
    september 1922 in dienst bij de School voor Maatschappelijk
    Werk. Zij werd er docente staatsinrichting en recht en
    adjunct-directrice, naar verluidt met de bedoeling de
    toenmalige directrice, E.C. Knappert, op te volgen.&lt;/p&gt;
&lt;p&gt;In haar vrije tijd werd Liesbeth Ribbius actief voor de
    Arbeiders Jeugd Centrale (AJC), de jongerenorganisatie van de
    Sociaal-Democratische Arbeiderspartij (SDAP). Daar raakte zij
    enthousiast voor het scholingswerk voor arbeiders, waaraan zij
    graag een bijdrage wilde leveren. Kort nadat ze in 1925 lid van
    de SDAP was geworden, ontstond er op het partijbureau een
    vacature voor een vrouwelijke secretaris als bezoldigd lid van
    het partijbestuur, tevens secretaris-penningmeester van het
    hoofdbestuur van de Bond van Sociaal-Democratische Vrouwenclubs
    en daarmee co&amp;ouml;rdinatrice van het vrouwenwerk in de partij.
    Ribbius liet zich door Bondsvoorzitster Mathilde Wibaut
    overhalen een poging te wagen het vrouwenwerk van de SDAP te
    gaan organiseren.&lt;/p&gt;
&lt;p&gt;Dit vrouwenwerk - bedoeld om speciaal op de nieuwe
    vrouwelijke kiezers gerichte partijpropaganda te voeren, hen
    politiek bewust te maken en te scholen - verkeerde op dat
    moment in een moeilijke fase, omdat een aantal
    partijbestuurders de aparte vrouwenorganisatie binnen de partij
    wilde opheffen. Het feit dat Ribbius financieel onafhankelijk
    was, maakte haar voor hen een aantrekkelijke kandidaat, omdat
    zij - zo nodig - na een proefperiode zonder problemen kon
    worden ontslagen. Ook Ribbius zelf wilde de functie eerst
    alleen voorlopig aanvaarden, omdat het werk voor alleen vrouwen
    en hun belangen haar niet onmiddellijk trok.&lt;/p&gt;
&lt;p&gt;Liesbeth Ribbius raakte er echter al snel door gegrepen en
    werd, mede onder invloed van Mathilde Wibaut, een overtuigde
    feministe. Met haar combinatie van strategisch inzicht en
    besluitvaardigheid wist zij niet alleen het voortbestaan van de
    Bond te verzekeren, maar bouwde ze tevens het SDAP-vrouwenwerk
    uit en bracht zij het scholingswerk voor arbeidersvrouwen tot
    grote bloei. In 1938 was het aantal plaatselijke vrouwenclubs
    verdriedubbeld, was er fraai vormgegeven propagandamateriaal,
    verscheen het kaderblad 
    &lt;em&gt;Mededeelingen voor de Propaganda onder de Vrouwen&lt;/em&gt;

    en vonden er geregeld kadercursussen plaats. Bovendien was er
    'De Born', een modern scholingscentrum, nieuw gebouwd op een
    groot bosterrein bij Bennekom. Het werd door Ribbius
    gefinancierd uit haar eigen ge&amp;euml;rfde geld en ondergebracht
    in een aparte stichting buiten de SDAP. Het was, kortom, haar
    eigen project, het web waarin zij de spin was. Hier kwamen
    arbeidersvrouwen in contact met een voor hen nieuwe cultuur:
    boswandelingen, klassieke muziek, mooi vormgegeven interieurs,
    verzorgde maaltijden. Zaken die Ribbius van huis had
    meegekregen en als waardevol beschouwde.&lt;/p&gt;
&lt;p&gt;Naast haar favoriete scholingswerk bekleedde Liesbeth
    Ribbius tal van bestuurlijke functies, onder meer in het
    bestuur van de AJC en in dat van het Instituut voor
    Arbeidersontwikkeling. Overeenkomstig haar opvatting dat
    vrouwen gebruik moesten maken van hun pas verworven rechten om
    zo hun stempel te drukken op de tot dan toe door mannen
    ingerichte maatschappij, had ze zelf van 1931 tot 1958 zitting
    in de Provinciale Staten van Noord-Holland en was zij van 8
    juni 1937 tot 16 januari 1947 - met onderbreking van de
    bezettingsjaren - lid van de Eerste Kamer. Toch beviel het
    politieke werk haar veel minder dan het bestuurlijke. Toen in
    de crisisjaren de pogingen om vrouwen terug te dringen uit
    betaalde arbeid steeds sterker werden, wist Ribbius van het
    partijbestuur - dat tot dan toe samenwerking met
    niet-socialistische organisaties had afgewezen - toestemming te
    krijgen voor aansluiting van de Bond van Sociaal-Democratische
    Vrouwenclubs bij het Comit&amp;eacute; tot Verdediging van de
    Vrijheid van Arbeid voor de Vrouw, waarin tal van
    vrouwenorganisaties samenwerkten. Ribbius zelf werd - een
    prominent - lid van het organiserend comit&amp;eacute; en sprak op
    protestbijeenkomsten van het Comit&amp;eacute;, onder meer op de
    grote manifestatie tegen het ontwerp-Romme in Amsterdam in
    februari 1938.&lt;/p&gt;
&lt;p&gt;De Duitse bezetting betekende een breuk in het bestaan van
    de SDAP en in het leven van Liesbeth Ribbius zelf. Zij zorgde
    dat leden van de vrouwenclubs ondanks de opheffing van de
    partij toch contact met elkaar hielden, gedeeltelijk via 'De
    Born', dat ze nog enige tijd min of meer in bedrijf hield. Maar
    toen de partij na de bevrijding weer ging draaien, koos Ribbius
    - 55 jaar oud - voor een nieuwe loopbaan. Zij bleef als
    voorzitster betrokken bij de Vrouwenbond van de Partij van de
    Arbeid (PvdA), maar haar dagtaak werd van 1946 tot en met 1958
    het lidmaatschap van Gedeputeerde Staten van Noord-Holland.
    Eerst was haar de portefeuille gezondheidszorg toegeschoven,
    maar na enige tijd kreeg ze die van ruimtelijke ordening. Over
    infrastructurele aangelegenheden als gemeentelijke
    uitbreidingsplannen, woningbouw en havenaanleg moesten in die
    naoorlogse jaren van wederopbouw snel besluiten worden genomen,
    die vele, vaak tegenstrijdige, belangen raakten. Haar trok het
    afwegen van deze belangen, een taak waarvan ze zich met grote
    besluitvaardigheid en energie kweet. Zij zette met succes haar
    niet geringe overtuigingskracht in bij het overleg met
    gemeentebesturen, de Nederlandse Spoorwegen, Schiphol en grote
    industri&amp;euml;le bedrijven, zoals ze ook de Provinciale Staten
    wist te overtuigen van de noodzaak van streekplannen.&lt;/p&gt;
&lt;p&gt;Inmiddels liet Ribbius de vrouwenzaak niet los. In het
    voorjaar van 1944 was zij toegetreden tot het toen nog illegale
    Nederlandsche Vrouwen Comit&amp;eacute;, het in oorlogstijd
    totstandgekomen contactpunt van landelijke vrouwenorganisaties
    dat namens 'de Nederlandse vrouwen' optrad.&lt;/p&gt;
&lt;p&gt;Na twaalf jaar gedeputeerde te zijn geweest werd Liesbeth
    Ribbius in 1958 als eerste vrouw benoemd tot lid van de Raad
    van State en ging zij voor het eerst zelfstandig wonen.
    Staatsraad bleef zij tot de daarvoor vastgestelde leeftijd van
    75 jaar. Bij het bestuur van 'De Born' was zij ook daarna nog
    betrokken. In haar Scheveningse flat direct aan zee, met aan de
    muur de van haar vader ge&amp;euml;rfde Van Goghs, overleed zij
    tenslotte, 98 jaar oud, na een lang leven van hard werken voor
    doelen die ze zorgvuldig en weloverwogen had uitgekozen vanuit
    een positie waar geld geen rol speelde, maar steeds bewust van
    de velen die minder bevoorrecht waren dan zijzelf.&lt;/p&gt;
&lt;p&gt;
  &lt;a href='agedeelte'&gt;A: &lt;/a&gt;Archief-A.E. Ribbius Peletier in het Internationaal
  Informatiecentrum en Archief voor de Vrouwenbeweging te
  Amsterdam.&lt;/p&gt;
&lt;p&gt;
  &lt;a href='pgedeelte'&gt;P: &lt;/a&gt;De in de tekst genoemde dissertatie.&lt;/p&gt;
&lt;p&gt;
  &lt;a href='lgedeelte'&gt;L: &lt;/a&gt;Interview door A. v.d. G.-v. N., in 
  &lt;em&gt;Wij Vrouwen. Maandblad Vrouwenbond van de Partij van de
  Arbeid&lt;/em&gt;

  (1959) 2 (mei) 2-4; 'Liesbeth Ribbius Peletier 80 jaar',
  [themanummer van] 
  &lt;em&gt;Wegwijzer van het Vrouwenkontakt in de Partij van de
  Arbeid&lt;/em&gt;

  (aug. 1971); interview door Ageeth Scherphuis, in 
  &lt;em&gt;Opzij. Radikaal Feministisch Maandblad&lt;/em&gt;

  4 (feb./mrt. 1976) 18-20; interview door Lilian Kloppenburg, in 
  &lt;em&gt;Leef Tijd.&lt;/em&gt;

  (1979) nr. 9, 14-17; Ulla Jansz, 
  &lt;em&gt;Vrouwen ontwaakt! Driekwart eeuw sociaal-democratische
  vrouwenorganisatie tussen solidariteit en verzet&lt;/em&gt;

  (Amsterdam 1983); Hilda Verwey-Jonker, 
  &lt;em&gt;Er moet een vrouw in. Herinneringen in een kentering van de
  tijd&lt;/em&gt;

  (Amsterdam 1988); W. van Rijssel, 
  &lt;em&gt;De Born. Zestig jaar groei en verandering&lt;/em&gt;

  (Bennekom 1993); Ineke van Dijk en Thea van der Linden, lemma in 
  &lt;em&gt;Biografisch Woordenboek van het Socialisme en de
  Arbeidersbeweging in Nederland&lt;/em&gt;

  VI (Amsterdam 1995) 174-177. Op 31-1-1973 zond de VARA in het
  televisieprogramma 
  &lt;em&gt;Dagje ouder&lt;/em&gt;

  een interview door Jeanne van Munster uit. Op 15-10-1981 zond de
  VARA in het televisieprogramma 
  &lt;em&gt;Kijk Haar&lt;/em&gt;

  de documentaire 
  &lt;em&gt;Liesbeth Ribbius Peletier op 'De Born' 90 jaar&lt;/em&gt;

  uit.&lt;/p&gt;
&lt;p&gt;
  &lt;a href='igedeelte'&gt;I: &lt;/a&gt;
  &lt;em&gt;Wij Vrouwen. Maandblad Vrouwenbond van de Partij van de
  Arbeid&lt;/em&gt;

  (1959) 2 (mei) 2.&lt;/p&gt;
&lt;p&gt;Ulla Jansz&lt;/p&gt; 
&lt;dtml-var bwn_footer&gt;</text>
  </biography>
</biodes>

