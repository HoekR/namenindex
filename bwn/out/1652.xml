<biodes version="1.0">
  <fileDesc>
    <title>Schreinemakers, Franciscus Antonius Hubertus (1864-1945)</title>
    <ref target="http://resources.huygens.knaw.nl/bwn1880-2000/lemmata/bwn2/schreinemakers"/>
    <publisher>
      <name>Biografisch Woordenboek van Nederland:1880-2000</name>
      <ref target="http://resources.huygens.knaw.nl/bwn1880-2000"/>
    </publisher>
  </fileDesc>
  <person>
    <idno type="id">schreinemakers</idno>
    <persName><name type="geslachtsnaam">Schreinemakers</name>, Franciscus Antonius Hubertus</persName>
    <sex value="1"/>
    <event type="birth" when="1864"/>
    <event type="death" when="1945"/>
    <state type="occupation">scheikundige</state>
  </person>
  <biography>
    <graphic url="http://resources.huygens.knaw.nl/bwn1880-2000/lemmata/bwn2/images/images/SCHREINEMAKERS.jpg"/>
    <text>&lt;dtml-var bwn_header&gt;
 &lt;p class='genealogie'&gt;
  &lt;strong&gt;Schreinemakers, Franciscus Antonius Hubertus&lt;/strong&gt;, scheikundige (Roermond 1-9-1864 - Roermond 20-2-1945).

Zoon van Karel Hubertus Schrijnemaker (bekend onder de naam
Schreinemakers), winkelier, en Margaretha Huberdina Kurstjens. Gehuwd
op 2-8-1892 met Henriette Elisabeth Justine Polmans. Uit dit huwelijk
werd 1 dochter geboren.

&lt;img src=&amp;quot;images/SCHREINEMAKERS.jpg&amp;quot; align=&amp;quot;right&amp;quot; BORDER=&amp;quot;0&amp;quot; alt=&amp;quot;afbeelding van Schreinemakers, Franciscus Antonius Hubertus&amp;quot; class=&amp;quot;bwnimg&amp;quot;&gt;

&lt;/p&gt;
&lt;p&gt;Schreinemakers ging, na de lagere school in Roermond te hebben
bezocht, op 14-jarige leeftijd naar een opleidingsinstituut voor
onderwijzers, waar hij in 1882 de akte lager onderwijs behaalde. Hij
werd onderwijzer in Swalmen (bij Roermond) en behaalde de akte
Middelbaar Onderwijs (KI). Onder leiding van J. Kramps, leraar aan de
Roermondse HBS, studeerde hij tevens natuurkunde, scheikunde en
biologie om zich daarmee voor te bereiden op een universitaire studie.
In 1887 ging hij naar Leiden, waar hij colleges fysica, chemie,
botanie, zo&amp;ouml;logie en geologie volgde en verschillende MO-akten
behaalde. In 1890 werd hij leraar aan de kweekschool voor onderwijzers
en onderwijzeressen en wat later ook aan de school van het Genootschap
Mathesis Scientiarum Genetrix, beide te Leiden. De hoogleraar J.M. van
Bemmelen spoorde hem aan in zijn vrije tijd op het anorganisch-chemisch
laboratorium van de universiteit een aantal problemen uit de fysische
chemie experimenteel te bewerken. Schreinemakers maakte kennis met de
onderzoekingen van de lector H.W. Bakhuis Roozeboom, en dit bracht hem
tot de studie van de fasenleer. Toen Bakhuis Roozeboom in 1896
hoogleraar in Amsterdam werd, volgde Schreinemakers hem op als lector
in Leiden. Hij bleef tevens leraar bij het middelbaar onderwijs, eerst
in Leiden en later (1900) aan de Handelsschool in Rotterdam. Op
voorstel van Bakhuis Roozeboom verkreeg hij op 7 juli 1898 het
doctoraat honoris causa van de Leidse universiteit. In 1901 volgde zijn
benoeming tot hoogleraar in de anorganische en de fysische chemie als
opvolger van Van Bemmelen. Hij aanvaardde dit ambt op 18 september 1901
met een oratie: 
&lt;em&gt;Een blik in de ontwikkeling der scheikunde.&lt;/em&gt;

In 1908 droeg hij zijn algemene colleges over aan de lector W.P.
Jorissen en ging hij zelfde colleges fysische en kollo&amp;iuml;dchemie
geven.&lt;/p&gt;
&lt;p&gt;In zijn wetenschappelijk werk bouwde Schreinemakers voort op het
fasentheoretisch onderzoek van Bakhuis Roozeboom. Zo werd dit onderzoek
door hem zowel theoretisch als experimenteel uitgewerkt voor systemen
van drie en meer componenten en daarbij de zogenaamde
'restmethode' ingevoerd, die van grote waarde is voor de
praktijk en met behulp waarvan de samenstelling van een vaste fase,
zonder deze geheel van de vloeistof te ontdoen, op vernuftige wijze is
te bepalen. Het principe ervan publiceerde hij in een artikel:
'Graphische Ableitungen aus den L&amp;ouml;sungs-Isothermen eines
Doppelsalzes und seiner Komponenten und m&amp;ouml;gliche Formen der
umwandlungskurve' 
&lt;em&gt;(Zeitschrift f&amp;uuml;r physikalische Chemie&lt;/em&gt;

11 (1893) 75-109 en later uitvoerig in 'Ternaire evenwichten' 
&lt;em&gt;(Chemisch Weekblad&lt;/em&gt;

1 (1903-1904) 329-337). De toepassing van deze methode kon o.a. worden
aangetoond met een onderzoek van de alkalichromaten. In
Schreinemakers' publikaties worden de problemen streng mathematisch
behandeld, waarbij de bevestiging of toepassing van de theoretische
afleidingen uitvoerig experimenteel wordt onderzocht. Op deze wijze
hield hij zich ook bezig met de vorming en ontleding van dubbelzouten,
evenwichten met twee en drie vloeistoflagen, dampspanningen in binaire
en ternaire systemen en mengkristallen in ternaire systemen. Door zijn
onderzoekingen heeft hij nieuwe gebieden van de fasenleer ontsloten en
met zijn leerlingen bewerkt. De resultaten zijn neergelegd in een
200-tal publikaties en in 24 onder zijn leiding bewerkte
proefschriften. Daarnaast schreef hij het derde deel van Bakhuis
Roozeboom, 
&lt;em&gt;Die heterogenen Gleichgewichte vom Standpunkte der Phasenlehre&lt;/em&gt;

(Braunschweig, 1901-1918). In twee delen publiceerde hij 
&lt;em&gt;Die tern&amp;auml;ren Gleichgewichte:&lt;/em&gt;

in 1911 
&lt;em&gt;Systeme mit nur einer Fl&amp;uuml;ssigkeit ohne Mischkristallen und ohne
Dampf&lt;/em&gt;

en in 1913 
&lt;em&gt;Systeme mit zwei und mehr Fl&amp;uuml;ssigkeiten ohne Mischkristalle und
ohne Dampf.&lt;/em&gt;

Door eigen lijden aan diabetes werd Schreinemakers' aandacht vanaf
1923 gevestigd op problemen van de permeabiliteit van membranen en de
osmotische druk. Dit liep uit op een lange reeks goed gefundeerde en
experimenteel interessante onderzoekingen. Vier jaar na zijn emeritaat
in 1938 verscheen zijn 
&lt;em&gt;Lectures on osmosis.&lt;/em&gt;
&lt;/p&gt;
&lt;p&gt;Schreinemakers was in de eerste plaats een hoogleraar die zich
volledig inzette voor zijn uiterst zorgvuldig voorbereide colleges en
zijn wetenschappelijk werk. Zijn verdiensten vonden erkenning in het
lidmaatschap van de Koninklijke Akademie van Wetenschappen (1906) en in
de verlening van de Bakhuis Roozeboom-medaille door de Koninklijke
Nederlandsche Chemische Vereeniging wegens bijzondere waardering voor
zijn werk op het gebied van de fasenleer. Buiten zijn hoogleraarschap
heeft hij zich weinig bewogen. Hij was o.m. bestuurslid van de school
van Mathesis Scientia-rum Genetrix en adviseur van het proefstation van
de visserij.&lt;/p&gt;
&lt;p&gt;
  &lt;a href='pgedeelte'&gt;P: &lt;/a&gt;
  &lt;em&gt;Chemisch Weekblad&lt;/em&gt;

20 (1923) 371-373; 31 (1934)439.&lt;/p&gt;
&lt;p&gt;
  &lt;a href='lgedeelte'&gt;L: &lt;/a&gt;W.P. Jorissen, 'F.A.H. Schreinemakers', in 
&lt;em&gt;Chemisch Weekblad 20&lt;/em&gt;

(1923) 370-371; 'Feestbundel aangeboden aan F.A.H.
Schreinemakers...', in 
&lt;em&gt;Recueil des travaux chimique des Pays-Bas&lt;/em&gt;

42 (1923) 535-858; F.A. Freeth, 'The scientificwork of prof.
F.A.H. Schreinemakers', in 
&lt;em&gt;Chemisch Weekblad&lt;/em&gt;

23 (1926) 425-426; W.C. de Baat, 'Prof. F.A.H. Schreinemakers 18
Sept. 1901 - 18 Sept. 1926', 
&lt;em&gt;ibidem,&lt;/em&gt;

23 (1926) 426-427; W.P. Jorissen, in 
&lt;em&gt;Jaarboek der Koninklijke Nederlandsche Akademie der Wetenschappen
1945-1946,&lt;/em&gt;

209-214.&lt;/p&gt;

&lt;p&gt;
&lt;a href=&amp;quot;igedeelte&amp;quot;&gt;I: &lt;/a&gt;&lt;i&gt;Jaarboek van de Koninklijke Nederlandse Akademie van Wetenschappen 1945-1946&lt;/i&gt; (Amsterdam 1946) afbeelding tegenover pagina 209.&lt;/p&gt;



&lt;p&gt;H.A.M. Snelders&lt;/p&gt; 
&lt;dtml-var bwn_footer&gt;</text>
  </biography>
</biodes>

