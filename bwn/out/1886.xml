<biodes version="1.0">
  <fileDesc>
    <title>Verrijn Stuart, Coenraad Alexander (1865-1948)</title>
    <ref target="http://resources.huygens.knaw.nl/bwn1880-2000/lemmata/bwn2/verrijnca"/>
    <publisher>
      <name>Biografisch Woordenboek van Nederland:1880-2000</name>
      <ref target="http://resources.huygens.knaw.nl/bwn1880-2000"/>
    </publisher>
  </fileDesc>
  <person>
    <idno type="id">verrijnca</idno>
    <persName><name type="geslachtsnaam">Verrijn Stuart</name>, Coenraad Alexander</persName>
    <sex value="1"/>
    <event type="birth" when="1865"/>
    <event type="death" when="1948"/>
    <state type="occupation">econoom</state>
  </person>
  <biography>
    <text>&lt;dtml-var bwn_header&gt;
 &lt;p class='genealogie'&gt;
  &lt;strong&gt;Verrijn Stuart, Coenraad Alexander&lt;/strong&gt;, directeur Centraal Bureau voor de Statistiek en hoogleraar economie (Weesp 22-12-1865 - Zeist 26-10-1948).

Zoon van Gerard Verrijn Stuart, notaris, en Agatha Catharina Prins.
Gehuwd op 26-7-1892 met Eva Anna Gunning. Uit dit huwelijk werden 1
zoon en 1 dochter geboren. 



&lt;/p&gt;
&lt;p&gt;Verrijn Stuart doorliep het gymnasium in de hoofdstad, volgde de
rechtenstudie aan de Universiteit van Amsterdam (1883-1890), waar hij
economieonderricht ontving van de hoogleraren A. Beaujon en N. G.
Pierson. Hij promoveerde in 1890 met lof op 
&lt;em&gt;Ricardo en Marx. Eene dogmatisch-historische studie&lt;/em&gt;

('s-Gravenhage, 1890). In 1889 werd hij secretaris van het in 1884
opgerichte Statistisch Instituut van de Vereeniging voor de Statistiek;
in 1890 volgde hij de in dat jaar overleden directeur van het
instituut, A. Beaujon, als waarnemend directeur op. In 1892 werd hij
secretaris van de Centrale Commissie voor de Statistiek en in 1899 de
eerste directeur van het Centraal Bureau voor de Statistiek. Na zijn
aftreden als directeur in 1906 was hij nog verscheidene jaren
voorzitter van genoemde Centrale Commissie, tevens tot 1911
secretaris-generaal van het Institut International de Statistique. Van
1906 af volgden hoogleraarschappen in de economie: aan de TH te Delft
tot begin 1909 (staathuishoudkunde en handelsrecht), daarna juridische
faculteit te Groningen (staathuishoudkunde en statistiek, alsmede
aanvankelijk encyclopedie van het recht) om ten slofte in 1917 aan de
juridische faculteit te Utrecht staathuishoudkunde en handelsrecht te
doceren. In 1934 trad hij om gezondheisredenen terug en werd hij door
zijn zoon G.M. Verrijn Stuart opgevolgd. Van 1896 tot aan zijn dood was
C.A. Verrijn Stuart redactielid van 
&lt;em&gt;De Economist,&lt;/em&gt;

van 1889 tot 1930 secretaris-penningmeester van de Vereeniging voor de
Staathuishoudkunde en de Statistiek (later: Vereeniging voor de
Staathuishoudkunde) en vanaf 1925 tot 1935 lid en daarna rustend lid
van de Koninklijke Akademie van Wetenschappen te Amsterdam.&lt;/p&gt;
&lt;p&gt;Evenals de meeste Nederlandse theoretische economisten van zijn tijd
behoorde Verrijn Stuart tot de aanhangers van de Oostenrijkse School,
dus van de marginalistische (grensnut-) theorie in de economie (Carl
Menger, Eugen von B&amp;ouml;hm-Bawerk, Friedrich von Wieser). Op die grond
keerde hij zich tegen de antitheoretische Historische School en stelde
hij zich op het standpunt van een exacte economische wetenschap, die
zoekt naar de wetten die het economisch leven beheersen. In
overeenstemming met de Oostenrijkse School achtte hij het
waardeverschijnsel en het prijsmechanisme uitgangspunten voor zo'n
theorie. Verrijn Stuart meende dat de economische theorie geen
uitspraken kan doen over economisch-politieke desiderata, wel over de
realiseerbaarheid ervan. Een theorie van economische politiek of een
socialistische economische theorie was dan ook volgens hem
onbestaanbaar. Wel leert de grensnuttheorie dat de vrije werking van
het mechanisme van de prijsvorming de beste garantie is voor het
economisch optimum in de zin van rationaliteit van economisch handelen
en minimalisering van het welvaartstekort. De loonbepaling is niet een
vraagstuk van behoeften, maar van de waarde van de arbeid zoals die
resulteert uit het marktmechanisme volgens de toerekeningsleer van von
Wiesser.&lt;/p&gt;
&lt;p&gt;In monetair opzicht was Verrijn Stuart sinds 1917 in Nederland de
eerste pleitbezorger van een ametalliek geldstelsel. Het goud was
volgens hem geen geschikte waarborg voor de noodzakelijke
waardevastheid van het geld en voor een soepele aanpassing van de
geldcreatie aan de geldbehoefte ; daarvoor was goud te kostbaar en al
te zeer onderhevig aan korte-termijnwaardefluctuaties. Papieren en
giraal geld blijkt in feite te kunnen voldoen voor binnen- en
buitenlandse betalingen. In een ametalliek geldstelsel kan de
geldwaarde, in relatie tot de volumes goederen en diensten, stabiel
worden gehouden door de disconto- en open-marktpolitiek van de
circulatiebank. Verrijn Stuart pleitte tevens voor vervanging van de
zilveren munten -die hij een kostbaar anachronisme achtte - door
nikkelen. In de jaren '30 toonde hij zich devalu&amp;iuml;st.&lt;/p&gt;
&lt;p&gt;Verrijn Stuart was niet iemand die in zijn kwaliteit van theoreticus
originele bijdragen heeft geleverd. Van zijn hand verschenen enkele
veel gebruikte hand- en leerboeken op het gebied van statistiek en
economie. Hij gaf belangrijke stimulansen aan de statistiek - zijn
persoonlijke aandacht betrof vooral de bevolkingstatistiek - en de
beoefening van de economische wetenschap in Nederland. Hij ontving
Nederlandse en buitenlandse onderscheidingen en eredoctoraten aan de
universiteiten van Jena en Kiel (1925).&lt;/p&gt;
&lt;p&gt;
  &lt;a href='pgedeelte'&gt;P: &lt;/a&gt;Hand- en leerboeken: 
&lt;em&gt;Inleiding tot de beoefening der statistiek&lt;/em&gt;

(Haarlem, 1910-1917. 3 dl.; 2e dr. 1928); 
&lt;em&gt;De grondslagen der volkshuishouding&lt;/em&gt;

(Haarlem, 1920). In 1923 Duitse vert. Vanaf 3e herz. dr. in 1930
mutaties in titel. De 6e dr. verscheen onder de titel 
&lt;em&gt;De wetenschap en de grondslagen van het sociaal-economische
leven&lt;/em&gt;

(Haarlem, 1947); 
&lt;em&gt;Hoofdtrekken van de leer der maatschappelijke voortbrenging
(Haarlem,&lt;/em&gt;

1931.2e dr. 1945). Verder verzorgde Verrijn Stuart voor wat betreft
statistische gegevens en wetgeving aangevulde heruitgaven van Piersons 
&lt;em&gt;Leerboek der Staathuishoudkunde.&lt;/em&gt;
  &lt;p&gt;Andere publikaties: 
&lt;em&gt;De wetenschap der staathuishoudkunde en de practijk van het
economisch leven&lt;/em&gt;

('s-Gravenhage, 1906). Inaug. rede Delft; 'Levensbericht van
mr. Nicolaas Gerard Pierson', in 
&lt;em&gt;Levensberichten der afgestorven medeleden van de Maatschappij der
Nederlandsche Letterkunde te Leiden 1910-1911&lt;/em&gt;

26-80; 
&lt;em&gt;De economische oorlog&lt;/em&gt;

(Rotterdam, 1915). Rede uitgesproken op 1 Februari 1915...; 
&lt;em&gt;De toekomst van het goud&lt;/em&gt;

(Haarlem, 1917). Inaug. rede Utrecht; 
&lt;em&gt;De goudkwestie&lt;/em&gt;

(Haarlem, 1918); 'The history and development of statistics in the
Netherlands', in 
&lt;em&gt;The History of statistics.&lt;/em&gt;

Ed. by John Koren (New York, 1918) 427-442; 
&lt;em&gt;De gouden standaard. Pro: mr. A.M. de Jong. Contra: prof.dr. C.A.
Verrijn Stuart&lt;/em&gt;

(Baarn, 1932); 
&lt;em&gt;Schets eener geschiedenis van de Vereeniging voor de
Staathuishoudkunde en de Statistiek&lt;/em&gt;

('s-Gravenhage, 1940). Verder vele artikelen in 
&lt;em&gt;De Economist&lt;/em&gt;

(zie 
&lt;em&gt;Algemeen register op De Economist etc.&lt;/em&gt;

['s-Gravenhage, 1904] 221-222, en 
&lt;em&gt;Algemeen register op de jaargangen 1903-1937 van De Economist&lt;/em&gt;

[Haarlem, 1938] 73-79) en diverse in 
&lt;em&gt;Economisch-Statistische Berichten.&lt;/em&gt;
  &lt;/p&gt;
&lt;/p&gt;
&lt;p&gt;
  &lt;a href='lgedeelte'&gt;L: &lt;/a&gt;
  &lt;em&gt;Geschiedenis van de Statistiek in het Koninkrijk der Nederlanden&lt;/em&gt;

('s-Gravenhage, 1902) 36, 44. Bijdragen tot de Statistiek van
Nederland. Uitg. door het CBS. Nieuwe volgrks. XIV; bij het 25-jarig
hoogleraarschap van Verrijn Stuart kwam de bundel 
&lt;em&gt;Economische opstellen aangeboden aan prof.dr. C.A. Verrijn
Stuart&lt;/em&gt;

(Haarlem, 1931) tot stand; F. de Vries, in 
&lt;em&gt;De Economist&lt;/em&gt;

96 (1948) 721-724; S. van Brakel, in 
&lt;em&gt;Jaarboek der Rijksuniversiteit te Utrecht 1948-1949,&lt;/em&gt;

7-8; F. de Vries, 'Honderd jaar theoretische economie', in 
&lt;em&gt;De Economist&lt;/em&gt;

100 (1952) 844-848, 857-858; H.H. Behrens, 
&lt;em&gt;De ontwikkeling in het economisch denken&lt;/em&gt;

(Utrecht [etc., 1969]) 435-438.&lt;/p&gt;
&lt;p&gt;A.C.A.M. Bots&lt;/p&gt; 
&lt;dtml-var bwn_footer&gt;</text>
  </biography>
</biodes>

