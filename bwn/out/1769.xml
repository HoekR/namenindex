<biodes version="1.0">
  <fileDesc>
    <title>Stuwe, Jeane Henriette Reine Reijneke Van (1874-1951)</title>
    <ref target="http://resources.huygens.knaw.nl/bwn1880-2000/lemmata/bwn3/stuwe"/>
    <publisher>
      <name>Biografisch Woordenboek van Nederland:1880-2000</name>
      <ref target="http://resources.huygens.knaw.nl/bwn1880-2000"/>
    </publisher>
  </fileDesc>
  <person>
    <idno type="id">stuwe</idno>
    <persName><name type="geslachtsnaam">Stuwe</name>, Jeane Henriette Reine Reijneke Van</persName>
    <sex value="2"/>
    <event type="birth" when="1874"/>
    <event type="death" when="1951"/>
    <state type="occupation">schrijfster</state>
  </person>
  <biography>
    <graphic url="http://resources.huygens.knaw.nl/bwn1880-2000/lemmata/bwn3/images/images/STUWE.jpg"/>
    <text>&lt;dtml-var bwn_header&gt;
 &lt;p class='genealogie'&gt;
  &lt;strong&gt;Stuwe, Jeane Henriette Reine Reijneke van&lt;/strong&gt;

  (toevoeging voornaam &lt;b&gt;Reijneke&lt;/b&gt; bij vonnis Arr. Rb. te 's-Gravenhage d.d. 15-6-1876; bekend onder
  de naam &lt;strong&gt;Jeanne Reyneke van Stuwe&lt;/strong&gt;), letterkundige (Soerakarta (Ned.-Indi&amp;euml;) 1-9-1874 - 's-Gravenhage 24-7-1951).
  Dochter van Hendrik Wilhelm Carl van Stuwe, officier Koninklijk
  Nederlandsch-Indisch Leger, en Johanna Maria Wilhelmina de Jong.
  Gehuwd op 4-1-1900 met Willem Johannes Theodorus Kloos,
  letterkundige. Uit dit huwelijk werden geen kinderen geboren. 
  

  &lt;img style=&amp;quot;width: 300px;&amp;quot; src=&amp;quot;images/STUWE.jpg&amp;quot; align=&amp;quot;right&amp;quot; BORDER=&amp;quot;0&amp;quot; alt=&amp;quot;afbeelding van Stuwe, Jeane Henriette Reine Reijneke van&amp;quot; class=&amp;quot;bwnimg&amp;quot;&gt;

  
  &lt;/p&gt;
&lt;p&gt;Jeanne Reyneke van Stuwe, zoals zij zich veelal noemde,
    groeide op als middelste van drie kinderen uit het tweede
    huwelijk van haar vader, een beroepsmilitair die een groot
    aandeel had in de onderwerping en pacificatie van Deli, waaraan
    hij de bijnaam 'de leeuw van Deli' dankte. Daarnaast had hij
    (geboren in 1825) een aanzienlijk Indisch fortuin weten op te
    bouwen dank zij zijn belangen in de suikercultures te Semarang.
    Kort na de geboorte van Jeanne keerden haar ouders terug in
    Nederland en zo ook haar zuster Jacqueline Pierette
    (1871-1955), die, bekend geworden als de schrijfster Eline
    (Reyneke) van Stuwe, haar leven lang bij haar jongere zuster
    zou inwonen. Zeer gehecht waren de zusters aan hun enige,
    steeds Co genoemde, broer Jacob (1876-1962) die, ofschoon het
    grootste deel van zijn leven in Londen woonachtig, nauwe
    contacten met hen bleef onderhouden en hen ook tot aan hun
    levenseinde materieel bijstond.&lt;/p&gt;
&lt;p&gt;In Maarssen betrok de familie het aan de Vecht gelegen
    vorstelijke buiten Ter Meer. Na de sloop van dit buiten, in
    1903, werd het als het ware volledig herbouwd in twee van
    Jeannes meest bekend geworden romans: 
    &lt;em&gt;Huize Ter Aar&lt;/em&gt;

    (Amsterdam, 1905) en 
    &lt;em&gt;Naar het levend model. De kinderen van Huize Ter Aar&lt;/em&gt;

    (Amsterdam, 1911. 2 dl. in 1 bd.). Schrijfsters suggestie dat
    ook haar voorouders deze 'ridderhofstad' zouden hebben bewoond,
    mist intussen elke grond. Haar eigen verblijf op Ter Meer was
    trouwens van zeer korte duur, want haar vader liet een riant
    herenhuis bouwen te Breda. Aan hemzelf en aan zijn gezin waren
    in die stad slechts enkele onbezorgde jaren vergund, want door
    de suikercrisis raakte hij, als zoveel andere 'suikerlords',
    volledig geru&amp;iuml;neerd. Zijn onvermogen deze situatie onder
    ogen te zien, tastte ook zijn gezondheid aan. Na zijn
    overlijden op 26 oktober 1888 restte de, zelf ook veelvuldig
    aan bed gekluisterde, weduwe geen andere uitweg dan het huis te
    gelde te maken en zich met haar kinderen in Den Haag te
    vestigen. Hoe zich daar, tussen haar vijftiende en
    vierentwintigste levensjaar, Jeannes zelfontplooiing voltrok,
    is gedetailleerd te lezen uit een aantal door haar
    gepubliceerde dagboeken, zowel echte als verdichte, waaronder
    opvielen 
    &lt;em&gt;Vijftien&lt;/em&gt;

    (Amsterdam, 1929) en 
    &lt;em&gt;Zestien&lt;/em&gt;

    (Amsterdam, 1904), maar vooral toch 
    &lt;em&gt;Jeugd&lt;/em&gt;

    (Amsterdam, 1927) en 
    &lt;em&gt;Een vrouwenbiecht&lt;/em&gt;

    (Amsterdam, 1928), al blijkt de kleurrijke weergave van
    feitelijke bijzonderheden lang niet altijd de toets van het
    historisch onderzoek te kunnen doorstaan.&lt;/p&gt;
&lt;p&gt;In Den Haag woonde de familie op diverse adressen, waarvan
    het laatste: Reinckenstraat 14, het adres werd waarop Jeanne in
    april 1899 Willem Kloos kon binnenvoeren als haar aanstaande
    man. Wat daaraan vooraf was gegaan en wat er weldra op volgen
    zou, kan worden nagegaan aan de hand van 
    &lt;em&gt;Liefdesbrieven gewisseld tusschen Willem Kloos en Jeanne
    Reyneke van Stuwe van Juni 1898 tot 7 September 1899&lt;/em&gt;

    ('s-Gravenhage, 1927). Deze door het echtpaar bezorgde foliant
    van meer dan 700 pagina's bevat - naast zeer veel irrelevants -
    toch ook belangwekkende gegevens over de reacties van Kloos op
    haar verzenbundel 
    &lt;em&gt;Impressies&lt;/em&gt;

    ('s-Gravenhage, 1898) en op 
    &lt;em&gt;Hartstocht&lt;/em&gt;

    ('s-Gravenhage, 1899), haar eerste 'Haagsche roman', echter
    niet haar debuut als romanci&amp;egrave;re, dat zich reeds voltrokken
    had met het door haar geheel zelfstandig geschreven 
    &lt;em&gt;De Heer van de State&lt;/em&gt;

    (Sneek, 1898. 2 dl. in l bd.). Naar het oordeel van W.G. van
    Nouhuys 
    &lt;em&gt;(De Amsterdammer. Weekblad voor Nederland,&lt;/em&gt;

    24-9-1899) had Jeanne zich met 
    &lt;em&gt;Hartstocht&lt;/em&gt;

    onmiddellijk een eigen plaats veroverd als onafhankelijke
    talentvolle romanschrijfster.&lt;/p&gt;
&lt;p&gt;Omdat haar op 4 januari 1900 voltrokken huwelijk met Kloos
    allerwegen grote aandacht had gekregen, koesterde Jeanne hoop
    ook voor het door haar op 15 april 1900 in het leven geroepen 
    &lt;em&gt;Letterkundig maandblad voor dames. Arcadia.&lt;/em&gt;

    Toen dit blad niet levensvatbaar bleek (op 15 september
    verscheen het zesde en laatste nummer) nam Kloos haar nog
    diezelfde maand op in de redactie van 
    &lt;em&gt;De Nieuwe Gids,&lt;/em&gt;

    die juist zijn 16e jaargang inging. Tot en met de 22e jaargang
    (1907) zou zij in de redactie zitting hebben. Andermaal zou
    zij dit doen, en toen tevens als redactiesecretaris, na de dood
    van Kloos: van juni 1938 tot en met juni 1943, in welke maand
    het tijdschrift van de Tachtigers definitief werd opgeheven.
    Het vermoeden dat zij tussen 1908 en 1938 herhaaldelijk invloed
    uitoefende als een redactrice achter de schermen, werd niet
    alleen na haar dood bevestigd door haar nalatenschap, maar
    reeds bij haar leven door haar even ondoordachte als
    ontoelaatbare publikatie, geheel buiten medeweten van de
    toenmalige redactie om, van een artikel '&amp;quot;Achter de schermen&amp;quot;'
    in 
    &lt;em&gt;De Nieuwe Gids&lt;/em&gt;

    44 (1929) I, 596-609, dat grote beroering verwekte. Hoezeer
    haar overigens het voortbestaan van 
    &lt;em&gt;De Nieuwe Gids,&lt;/em&gt;

    die in een steeds ernstiger financi&amp;euml;le crisis kwam te
    verkeren, ter harte ging, kan worden nagelezen in 
    &lt;em&gt;De oude heer in Den Haag&lt;/em&gt;

    (Utrecht, 1986), onder welke titel Jan J. van Herpen de tussen
    dr. P.H. Ritter jr. en het echtpaar Kloos gevoerde
    correspondentie bezorgde met 'Nawoord' van Harry G.M. Prick.
    Dit boek belicht eveneens het streven van Jeanne Kloos 
    &lt;em&gt;De Nieuwe Gids&lt;/em&gt;

    ook in de bezettingstijd in stand te houden, wat alleen
    mogelijk bleek door als financier en als redacteur de
    fascistische publicist C.A.A. Haighton aan te trekken.&lt;/p&gt;
&lt;p&gt;Van deze voortdurende en intensieve bemoeienissen met 
    &lt;em&gt;De Nieuwe Gids&lt;/em&gt;

    heeft haar lezerspubliek nauwelijks weet gehad, zoals dit er
    ook onbekend mee bleef dat zij aan 
    &lt;em&gt;De Nieuwe Gids&lt;/em&gt;

    honderden besprekingen van romans en kinderboeken bijdroeg en
    daarnaast diverse door haar gecre&amp;euml;erde rubrieken
    volschreef, waaronder (van 1924 tot 1943) 'Feiten en
    Fantasie&amp;euml;n', waarin zij op boeiende wijze schrijfsters als
    de gezusters Br&#239;&#191;&#189;nte, George Eliot, George Sand, Madame
    Colette, enz., bij haar lezers introduceerde.&lt;/p&gt;
&lt;p&gt;Voor het grote publiek was zij ook bepaald niet de
    schrijfster van 
    &lt;em&gt;Judith&lt;/em&gt;

    (Amsterdam, 1903), 
    &lt;em&gt;Drama in drie bedrijven of vier tableau's,&lt;/em&gt;

    dat door een kenner als Frans Erens hoog werd aangeslagen.
    Hoezeer echter dit publiek haar om haar romanoeuvre op handen
    droeg, werd duidelijk in oktober 1919, toen zij haar koperen
    jubileum vierde van medewerkster aan 
    &lt;em&gt;De Hofstad. Artistiek weekblad voor Nederland.&lt;/em&gt;

    Bij die gelegenheid gaf de directie opdracht aan Antoon van
    Welie haar portret te tekenen, waarvan een reproduktie in
    rotogravure kosteloos op aanvraag verkrijgbaar werd gesteld,
    wat tot meer dan duizend aanvragen leidde! Op dat tijdstip kon
    de schrijfster terugblikken op onder andere de, weldra
    zestiendelige, cyclus 'Zijden en Keerzijden', in 1905 ingezet
    met 
    &lt;em&gt;Huize Ter Aar&lt;/em&gt;

    en in 1920 voltooid met 
    &lt;em&gt;In 's heiligen Bureaucratius' rijk&lt;/em&gt;

    (Amsterdam, 1920.2 bd.), een roman uit de Haagse
    ambtenarenwereld. Gelezen in samenhang met het negende deel: 
    &lt;em&gt;Gelukkige menschen&lt;/em&gt;

    (Amsterdam, 1913), waarin een beeld wordt opgeroepen van de
    Haagse 'upper ten', het dertiende deel, 
    &lt;em&gt;Durate&lt;/em&gt;

    (Amsterdam, 1917), dat ons de wereld van de Haagse winkelstand
    binnenvoert, en de buiten deze cyclus vallende roman 
    &lt;em&gt;IJdelheid der ijdelheden&lt;/em&gt;

    (Amsterdam, 1917), die ons de toegang opent tot de
    Soci&amp;euml;teit de Witte, behelzen deze boeken een voor de
    geschiedschrijving van Den Haag niet te versmaden rijkdom aan
    gegevens. In navolging van de door haar bewonderde Emile Zola
    documenteerde de schrijfster zich zo grondig mogelijk. Haar tot
    op de kleinste details toegespitste documentatie over het van
    het hare toch volstrekt afwijkende milieu van circus- en
    vari&amp;eacute;t&amp;eacute;artiesten, maakte het haar mogelijk 
    &lt;em&gt;De groote voltige&lt;/em&gt;

    (Amsterdam, 1915. 2 dl. in 1 bd.) als elfde deel aan de cyclus
    toe te voegen en nog materiaal over te houden voor 
    &lt;em&gt;Circus-leven&lt;/em&gt;

    (Amsterdam, 1917) en voor 
    &lt;em&gt;De Frivola's. Danseuses fantaisistes&lt;/em&gt;

    (Amsterdam, 1924), alweer het derde deel van een met 
    &lt;em&gt;De man in 't spel&lt;/em&gt;

    (Amsterdam, 1921) aangevangen, ditmaal vijfdelige, cyclus 
    &lt;em&gt;Roman van vrouwenleven.&lt;/em&gt;

    Van bijna elke roman of verhalenbundel geldt dat hij zeer
    ongelijk van waarde is en slechts fragmentarisch boven het
    niveau van ontspanningslectuur uitkomt.&lt;/p&gt;
&lt;p&gt;Na de Tweede Wereldoorlog slaagde Jeanne evenmin als haar
    zuster Jacqueline erin ook maar &amp;eacute;&amp;eacute;n van haar meer dan
    zestig romans (daarbij niet meegerekend circa dertig door haar
    vertaalde boeken) herdrukt te krijgen. Haar activiteiten
    concentreerden zich toen als vanzelf op degene die achtendertig
    jaar lang, maar ook na zijn heengaan, centraal in haar leven
    had gestaan. Aan hem en aan 
    &lt;em&gt;De Nieuwe Gids&lt;/em&gt;

    wijdde zij haar laatste, uiterst subjectieve boeken, als
    zodanig echter voorspelbaar op grond van haar mateloze verering
    voor Kloos: 
    &lt;em&gt;Het menschelijke beeld van Willem Kloos&lt;/em&gt;

    (Lochem, 1947), voorzien van een nawoord door Lodewijk van
    Deyssel, twee jaar later gevolgd door 
    &lt;em&gt;De Waarheid&lt;/em&gt;

    ('s-Gravenhage). Ten diepste teleurgesteld over de veelal zeer
    negatieve ontvangst van deze schrifturen door een generatie aan
    wie niet geleerd was egards in acht te nemen tegenover de
    weduwe van Willem Kloos, overleed zij op 26 juli 1951. Twee
    dagen na haar overlijden werd zij volgens haar wens in alle
    stilte op Nieuw Eykenduynen te ruste gelegd aan de zijde van
    hem die de vervulling van haar leven was geweest.&lt;/p&gt;
&lt;p&gt;
  &lt;a href='agedeelte'&gt;A: &lt;/a&gt;Het omvangrijke archief van Jeanne Reyneke van Stuwe
  bevindt zich in het Nederlands Letterkundig Museum en
  Documentatiecentrum te 's-Gravenhage.&lt;/p&gt;
&lt;p&gt;
  &lt;a href='pgedeelte'&gt;P: &lt;/a&gt;Behalve de reeds genoemde publikaties volgt hier nog deze
    selectie: 
    &lt;em&gt;De loop der dingen&lt;/em&gt;

    (Amsterdam, 1902); 
    &lt;em&gt;&amp;quot;Ik&amp;quot;&lt;/em&gt;

    (Amsterdam, 1904); 
    &lt;em&gt;Arl&lt;/em&gt;

    (Amsterdam, 1907. 2 bd.); 
    &lt;em&gt;Vrije kracht. Uit het leven van Odilia Berghem, medisch
    studente&lt;/em&gt;

    (Amsterdam, 1909.2 dl. in 1 bd.); 
    &lt;em&gt;Stemmingen&lt;/em&gt;

    ('s-Gravenhage, 1910); 
    &lt;em&gt;Bloeiende Oleanders&lt;/em&gt;

    (Amsterdam, 1912) [waarin een dertigtal auteurs zich over de
    schrijfster uitspreken]; 
    &lt;em&gt;Liefde's schijn&lt;/em&gt;

    (Amsterdam, 1912. 2 dl. in 1 bd.); 
    &lt;em&gt;Haagsch schimmenspel&lt;/em&gt;

    (Amsterdam, 1915. 2 dl. in 1 bd.); 
    &lt;em&gt;C&amp;acirc;line&lt;/em&gt;

    (Amsterdam, 1916. 2 dl.); 
    &lt;em&gt;Het gevleugelde wiel&lt;/em&gt;

    (Amsterdam, 1918. 2 dl. in 1 bd.); 
    &lt;em&gt;&amp;quot;Alarm!&amp;quot; Militaire roman&lt;/em&gt;

    (Amsterdam, 1919. 2 dl.); 
    &lt;em&gt;De com&amp;eacute;die der liefde&lt;/em&gt;

    (Amsterdam, 1922. 2 dl. in 1 bd.); 
    &lt;em&gt;Succes Roman uit de groot-industrie&lt;/em&gt;

    (Amsterdam, 1926); 
    &lt;em&gt;&amp;quot;Krach&amp;quot;. Roman uit de handelswereld&lt;/em&gt;

    (Amsterdam, 1927. 2 dl. in 1 bd.); 
    &lt;em&gt;Het huwelijksduel. Een roman van den strijd der sexen&lt;/em&gt;

    (Amsterdam, 1929); 
    &lt;em&gt;De roman der getrouwde vrouwen. Een studie van
    huwelijksleven&lt;/em&gt;

    (Amsterdam, 1931); 
    &lt;em&gt;Emma, de bruid. Een psychologische roman&lt;/em&gt;

    (Amsterdam, 1932); 
    &lt;em&gt;'s Menschen vijand&lt;/em&gt;

    ('s-Gravenhage, 1934); 
    &lt;em&gt;De seizoenen der vel. Psycho-analytische roman&lt;/em&gt;

    (Utrecht, 1937).&lt;/p&gt;
&lt;p&gt;
  &lt;a href='lgedeelte'&gt;L: &lt;/a&gt;Frans Netscher, 
  &lt;em&gt;'Jeanne Reyneke van&lt;/em&gt;
  &lt;em&gt;Sluwe',&lt;/em&gt;

  in 
  &lt;em&gt;De Hollandsche Lelie&lt;/em&gt;

  17 (1903) 227-231; A. Aletrino [bespreking van] 
  &lt;em&gt;Vrije Kracht, in De Nieuwe Gids&lt;/em&gt;

  25 (1910) I, 254-266; idem [bespreking van] 
  &lt;em&gt;Liefde's schijn&lt;/em&gt;

  en 
  &lt;em&gt;Naar het levend model. ibidem&lt;/em&gt;

  27 (1912) II, 137-139; Alfred A. Haighton, 
  &lt;em&gt;Over Jeanne Kloos-Reyneke van Stuwe. Essay. Met een woord ter
  begeleiding van K.J.L. Alberdingk Thijm&lt;/em&gt;

  ('s-Gravenhage, 1938); W.L.M.E. van Leeuwen, ',,Voorbij, voorbij,
  o en voorgoed voorbij...&amp;quot;', in 
  &lt;em&gt;Critisch Bulletin&lt;/em&gt;

  17 (1950) 315-320; G.M. 's-Gravesande, 
  &lt;em&gt;in Het Vaderland, 28-7-1951; Garmt Stuiveling, in Het Boek van
  Nu&lt;/em&gt;

  5 (1951) 11; Wim Zaal, 'Jeanne Reyneke van Stuwe', in 
  &lt;em&gt;Nooit van gehoord. Stiefkinderen van de Nederlandse
  beschaving&lt;/em&gt;

  (Utrecht, 1969) 89-99; Annie Romein-Verschoor, 
  &lt;em&gt;Vrouwenspiegel&lt;/em&gt;

  (Nijmegen, 1977) 52-53. Fotomech. herdr. van 1e uitg. get. 
  &lt;em&gt;De Nederlandsche romanschrijfster na 1880&lt;/em&gt;

  (Utrecht, 1935); Annie Salomons, 
  &lt;em&gt;Herinneringen uit de oude tijd.&lt;/em&gt;

  Definitieve uitg. Voorzien van aant. bezorgd door Harry G.M.
  Prick (Amsterdam, 1984) 15-17 en 300-303; Harry G. M. Prick,
  `'Hoe gaan dees donkre dagen langs mij heen'. Jeanne
  Kloos-Reyneke van Stuwe na de dood van Willem Kloos', in 
  &lt;em&gt;Aarts' Letterkundige Almanak voor het jaar 1988&lt;/em&gt;

  (Amsterdam, 1988) 92-115.&lt;/p&gt;


&lt;p&gt;
&lt;a href=&amp;quot;igedeelte&amp;quot;&gt;I: &lt;/a&gt;&lt;a href=&amp;quot;http://www.geheugenvannederland.nl/?/indonesie_onafhankelijk_-_fotos_1947-1953/items/SFA03:SFA022004611/&amp;st=glamour%20foto&amp;sc=(subject+all+(glamour++AND+foto))'&amp;quot;&gt;Jeanne Kloos-Reyneke van Stuwe in 1928. Foto: Spaarnestad, afgebeeld in tijdschrift &lt;i&gt;Het Leven (1928)&lt;/i&gt;&lt;/a&gt;.&lt;/p&gt;





&lt;p&gt;Harry G.M. Prick&lt;/p&gt; 
&lt;dtml-var bwn_footer&gt;</text>
  </biography>
</biodes>

