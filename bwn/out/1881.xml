<biodes version="1.0">
  <fileDesc>
    <title>Verkade [jr.], Ericus Gerhardus (1868-1927)</title>
    <ref target="http://resources.huygens.knaw.nl/bwn1880-2000/lemmata/bwn2/verkadeeg"/>
    <publisher>
      <name>Biografisch Woordenboek van Nederland:1880-2000</name>
      <ref target="http://resources.huygens.knaw.nl/bwn1880-2000"/>
    </publisher>
  </fileDesc>
  <person>
    <idno type="id">verkadeeg</idno>
    <persName><name type="geslachtsnaam">Verkade [jr.]</name>, Ericus Gerhardus</persName>
    <sex value="1"/>
    <event type="birth" when="1868"/>
    <event type="death" when="1927"/>
    <state type="occupation">ondernemer</state>
  </person>
  <biography>
    <text>&lt;dtml-var bwn_header&gt;
 &lt;p class='genealogie'&gt;
  &lt;strong&gt;Verkade [jr.], Ericus Gerhardus&lt;/strong&gt;, directeur van Verkade's Fabrieken te Zaandam, directeur van de Nederlandsche Gist- &amp;amp; Spiritusfabriek NV te Delft (Zaandam 18-9-1868 - 's-Gravenhage 29-8-1927).

Zoon van Ericus Gerhardus Verkade, eigenaar van de brood-, koek- en
beschuitfabriek 'De Ruyter' te Zaandam, en Eduarda Thalia
Koning. Gehuwd op 4-2-1892 met Henriette Johanna Catharina van Gelder.
Uit dit huwelijk werden 2 zoons en 2 dochters geboren. 



&lt;/p&gt;
&lt;p&gt;Verkade - oudste zoon uit een groot gezin - doorliep de lagere
school te Zaandam, waar zijn vader van 1853 tot 1876 een
patentoliefabriek bezat. Toen deze in laatstgenoemd jaar door brand
verloren ging, begon vader Verkade in 1877 met zijn zwager E. Smit een
vennootschap als commissionair in granen, zaden en olie. In 1883 werd
deze vennootschap in vrede en vriendschap be&amp;euml;indigd. Na nog een
tijdlang zaken voor eigen rekening te hebben gedaan, begon vader
Verkade op 2-5-1886 een brood- en beschuitfabriek onder de naam Verkade
&amp;amp; Comp. te Zaandam. Het gezin Verkade was inmiddels verhuisd van
Zaandam, via 'Klein Boom en Bosch' te Breukelen (1881-1883),
naar Amsterdam. In de periode 1882/1883 bezocht Ericus Gerhardus
Verkade een kostschool te Oisterwijk. In Amsterdam doorliepen hij en
zijn broers, onder wie de latere kunstschilder en Benedictijner monnik
Willibrord en de acteur Eduard, de 3-jarige Handelsschool. Van
1886/1887 kreeg Verkade een opleiding in het Chemical Laboratory van de
School of Science &amp;amp; Art te Brighton (Engeland), waar hij bij de
directeur Jago in huis was. In 1887 begon Verkade op negentienjarige
leeftijd zijn werkzaamheden als medewerker in het inmiddels groeiende
Zaanse bedrijf van zijn vader. Van 1889 af werd door het bedrijf als
eerste in Nederland beschuit in bussen verkocht. Inmiddels was er ook
emplooi in het bedrijf gekomen voor de derde van de vijf zoons uit het
gezin, Arnold Hendrik. In 1896 werd de fabricatie van waxine thee- en
nachtlichten, een voor Nederland nieuw produkt, ter hand genomen. De
vierde zoon, Anton, werd na zijn fabrieksopleiding in Engeland bij de
firma waar de patenten waren gekocht, met de leiding van deze
uitbreiding belast. In 1902 verhuisde deze fabriek van Amsterdam naar
Zaandam, waar zij spoedig &amp;eacute;&amp;eacute;n geheel vormde met de brood-,
koek- en beschuitfabriek. E.G. Verkade, in 1895 als compagnon van zijn
vader in de zaak opgenomen, was inmiddels in 1890 in relatie gekomen
met de Nederlandsche Gist- &amp;amp; Spiritusfabriek NV te Delft en
bevriend geraakt met F.G. Waller, de jongste directeur. Toen de
Gistfabriek in 1895 aan de jaarlijkse bakkerijtentoonstelling in Londen
met een 'Hollandsche bakkerij' deelnam, belastte Verkade zich
op uitnodiging van de Delftse directie met de leiding.&lt;/p&gt;
&lt;p&gt;In 1900 trok vader E.G. Verkade zich uit zaken terug en viel de
directie nu niet alleen toe aan E.G. Verkade jr., maar werd ook zijn
broer A.H. Verkade directeur. Toch was het vooral aan E.G. Verkade te
danken, zeker aan zijn inspirerend doorzetten, dat van 1904 af met de
zo bekend geworden Verkade's albums reclame gemaakt zou worden. De
idee om bij de produkten van Verkade plakplaatjes voor een speciaal
album te voegen en door een ruilsysteem een op zich zelf
populair-wetenschappelijke tekst over Nederlands natuur voor gebruikers
van Verkade-artikelen door eigen activiteit te doen illustreren sloeg
sterk in. De reeks albums werd in de tijd van E.G. Verkades
directeurschap geopend met de bekende reeks albums over 
&lt;em&gt;De vier jaargetijden: Lente. Zomer, Herfst en Winter.&lt;/em&gt;

Het waren E.G.'s artistieke gaven - een kunstzinnige aanleg die ook
bij andere leden van de familie Verkade aan de dag trad - die hem
inzicht deden hebben in de commerci&amp;euml;le betekenis van verantwoorde
verpakkingen en publiciteit.&lt;/p&gt;
&lt;p&gt;Na de dood van J.C. van Marken, de directeur -oprichter van de
Nederlandsche Gist- &amp;amp; Spiritusfabriek NV, in januari 1906 werd
Verkade uitgenodigd om als directeur tot de leiding van de fabriek te
Delft toe te treden. Aan zijn besluit om aan de uitnodiging gevolg te
geven lagen verschillende overwegingen ten grondslag. Allereerst de
wetenschap dat hij zijn werk met een gerust hart aan zijn broers A.H.
en J.A.E. Verkade kon overdragen, van wie de laatste zijn krachten
speciaal aan de bakkerij gaf, vervolgens de uitdaging om deel te nemen
aan het bestuur van een veel grotere onderneming, voorts zijn
belangstelling voor de sociale arbeid van Van Marken, die over de hele
wereld bekend was geworden, en ten slotte het vooruitzicht met zijn
hooggewaardeerde vriend Waller dagelijks te kunnen samenwerken.&lt;/p&gt;
&lt;p&gt;In de aandeelhoudersvergadering van de Gistfabriek van 30 april 1906
werd Verkade op 37-jarige leeftijd als directeur benoemd en belast met
de commerci&amp;euml;le, administratieve en sociale aangelegenheden van de
fabriek. Hij bleef als president-commissaris en adviseur aan de
Verkade's Fabrieken verbonden.&lt;/p&gt;
&lt;p&gt;Verkades opgewekte natuur, zijn dienende, objectief gerichte
instelling ten opzichte van de medemens, zijn grote werklust en
bekwaamheden maakten dat hij al spoedig het vertrouwen won van allen
die met hem samenwerkten. Ook mevrouw Verkade-van Gelder had een
aandeel in het sociale werk o.m. door haar aandacht te geven aan de
kleuter- en aan de naai- en breischool die de Gistfabriek voor de
kinderen van haar personeel had ingericht. Toen het echtpaar in 1918 -
een jaar na dato, vermoedelijk ten gevolge van de Eerste Wereldoorlog -
hun zilveren huwelijk herdacht en E.G. Verkade kort daarop zijn
12&amp;frac12;-jarig dienstjubileum bij de Gistfabriek, bleek uit de grote
belangstelling en de hartelijke toespraken welk een centrale plaats zij
in het leven van de fabriek hadden verkregen. Het gezamenlijk personeel
onderstreepte deze gevoelens door Verkade een door J. Toorop van hem
gemaakt konterfeitsel aan te bieden. Groot was dan ook de verslagenheid
toen Verkade in 1921 ten gevolge van zijn verslechterende gezondheid
besloot zijn functie als directeur neer te leggen. Dank zij een
speciale regeling van werkzaamheden bleef hij leiding geven aan een
aantal sociale projecten, zoals de inrichting van de sociale
instellingen van de dochteronderneming te Brugge. Toen dat belangrijke
werkstuk klaar kwam, meende hij dat zijn gezondheidstoestand hem in
1924 veroorloofde als commissaris -een post die hem herhaaldelijk was
aangeboden - de onderneming nog te kunnen dienen. In dat jaar maakte
hij een reis naar zijn dochter in Amerika, mede om zich daar te laten
opereren. Hoewel hij nog tot april 1927 aan de vergaderingen van het
college van commissarissen actief deelnam, trad er in de verraderlijke
ziekte waaraan hij leed, in dat jaar een ernstige verandering op, zodat
zijn overlijden op 29-8-1927 op bijna 59-jarige leeftijd toch nog
onverwacht plaatsvond. Zijn beeltenis werd in een bronzen plaquette,
vervaardigd door de kunstenaar J.C. Wienecke, vereeuwigd en in 1928
geplaatst in de voorhal van het hoofdkantoor te Delft.&lt;/p&gt;
&lt;p&gt;Zijn verdiensten ten opzichte van het bedrijfs- en openbare leven -
Verkade was in zijn Zaanse periode een tijdlang lid van de gemeenteraad
(van 30-7-1903 tot 23-5-1906) en wethouder (van 5-9-1905 tot 17-5-1906)
- vonden erkenning in een koninklijke onderscheiding.&lt;/p&gt;
&lt;p&gt;
  &lt;a href='agedeelte'&gt;A: &lt;/a&gt;Koninklijke Verkadefabrieken BV Zaandam; Gist-Brocades NV
Delft.&lt;/p&gt;
&lt;p&gt;
  &lt;a href='pgedeelte'&gt;P: &lt;/a&gt;[E.G. Verkade], 'E.G. Verkade sr.', in 
&lt;em&gt;De Fabrieksbode&lt;/em&gt;

26 (1907) 8 (23 februari) 1-2.&lt;/p&gt;
&lt;p&gt;
  &lt;a href='lgedeelte'&gt;L: &lt;/a&gt;Gegevens over de Nederlandsche Gist- &amp;amp; Spiritusfabriek
en Verkades activiteiten in 
&lt;em&gt;De Fabrieksbode&lt;/em&gt;

van 1906-1950; in memoriam-artikelen 
&lt;em&gt;ibidem,&lt;/em&gt;

46 (1927) 37 (3 september) 1; 
&lt;em&gt;ibidem,&lt;/em&gt;

46 (1927) 39 (14 september) 1-8; 
&lt;em&gt;ibidem,&lt;/em&gt;

46 (1927) 40 (17 september) 1; Fr. van Eeden, 
&lt;em&gt;Dagboek 1878-1923.&lt;/em&gt;

Voor het Frederik van Eeden-Genootschap uitg. en toegel. door H.W. van
Tricht (Culemborg, [1971]) II, 745, 845, 903; E. Verkade-Cartier van
Dissel, 
&lt;em&gt;Eduard Verkade en zijn strijd voor een nieuw toneel&lt;/em&gt;

(Zutphen, 1978).&lt;/p&gt;
&lt;p&gt;W. de Vries Wzn.&lt;/p&gt; 
&lt;dtml-var bwn_footer&gt;</text>
  </biography>
</biodes>

