<biodes version="1.0">
  <fileDesc>
    <title>Jelgersma, Gerbrandus (1859-1942)</title>
    <ref target="http://resources.huygens.knaw.nl/bwn1880-2000/lemmata/bwn1/jelgersma"/>
    <publisher>
      <name>Biografisch Woordenboek van Nederland:1880-2000</name>
      <ref target="http://resources.huygens.knaw.nl/bwn1880-2000"/>
    </publisher>
  </fileDesc>
  <person>
    <idno type="id">jelgersma</idno>
    <persName><name type="geslachtsnaam">Jelgersma</name>, Gerbrandus</persName>
    <sex value="1"/>
    <event type="birth" when="1859"/>
    <event type="death" when="1942"/>
    <state type="occupation">psychiater</state>
  </person>
  <biography>
    <graphic url="http://resources.huygens.knaw.nl/bwn1880-2000/lemmata/bwn1/images/images/JELGERSMA.jpg"/>
    <text>&lt;dtml-var bwn_header&gt;
 &lt;p class='genealogie'&gt;
  &lt;strong&gt;Jelgersma, Gerbrandus&lt;/strong&gt;, hoogleraar psychiatrie (Doeveren (gem. Eethen N. Br.) 1-11-
1859

- Oegstgeest 17-8-
1942
).

Zoon van Bernardus Jelgersma, predikant, en Titia Jiskje Faber. Op
21-12-1888 gehuwd met Elisaberta Henrica Nelida Johanna Ris. Uit dit
huwelijk werden 3 dochters en 1 zoon geboren.

&lt;img src=&amp;quot;images/JELGERSMA.jpg&amp;quot; align=&amp;quot;right&amp;quot; BORDER=&amp;quot;0&amp;quot; alt=&amp;quot;afbeelding van Jelgersma, Gerbrandus&amp;quot; class=&amp;quot;bwnimg&amp;quot;&gt;

&lt;/p&gt;
&lt;p&gt;Bijna tweehonderd jaar bracht het Friese geslacht Jelgersma
theologen voort. De generatie van Gerbrand die in een dorp in
Noord-Holland werd grootgebracht, doorbrak de traditie. Geen van de
vijf kinderen werd predikant.&lt;/p&gt;
&lt;p&gt;Jelgersma ging na de HBS in Alkmaar medicijnen aan de Universiteit
van Amsterdam studeren. Hij voelde zich aangetrokken tot de psychiatrie
en was reeds als semi-arts werkzaam in het toenmalige
krankzinnigengesticht Meerenberg. In 1885 legde hij het artsexamen af,
twee jaar later werd hij toegelaten in Amsterdam als privaatdocent in
de criminele anthropologie op voorspraak van J. van Deventer, directeur
van Meerenberg die zelf als privaatdocent voor de psychiatrie aan de
Universiteit werkzaam was. Jelgersma was aanvankelijk van mening dat
het mogelijk moest zijn geestesziekten door een goed inzicht in de
anatomische bouw van de hersenen te doorgronden. Het rijke
sectiemateriaal in Meerenberg stelde hem in staat dit inzicht te
verwerven. In 1893 begon hij Sigmund Freuds werken te lezen, maar hij
hield zich nog afzijdig van diens leer. In 1894 werd hij benoemd tot
geneesheer-directeur van het sanatorium voor zenuwlijders 'De Vogel
-en Plantentuin' te Arnhem. In 1897 werd aan Jelgersma, te zamen
met W.H. Cox een eredoctoraat van de Universiteit van Utrecht verleend.
Beide onderzoekers hadden vondsten gedaan op het gebied van de
neuro-anatomie, die van belang werden geacht voor de psychiatrie.
Ondertussen vervulde hij tot 1900 het redacteurschap van de 
&lt;em&gt;Psychiatrische en Neurologische Bladen.&lt;/em&gt;

In 1899 werd hij naar Leiden geroepen om als eerste hoogleraar
onderwijs te geven in de psychiatrie. Hij was toen veertig jaar oud,
hoofdzakelijk autodidact en nog steeds overtuigd aanhanger van de
materialistische denkwijze in de psychiatrie. Dit kwam in zijn
inaugurele rede, getiteld 
&lt;em&gt;Psychologie en pathologische Psychologie&lt;/em&gt;

duidelijk naar voren. De geringschatting voor wijsgerige stelsels die
Jelgersma in deze rede uitsprak, prikkelde de hoogleraar in de
wijsbegeerte G.J.P.J. Bolland zodanig dat hij Jelgersma tijdens een
publieke voordracht uitdaagde voor een openbaar debat. De laatste
weigerde dat. Eerst zeven jaar later diende Jelgersma zijn ambtgenoot
vinnig van repliek in een 
&lt;em&gt;Open brief aan Prof. G.J.P.J. Bolland&lt;/em&gt;

(1906), omdat hij het nodig oordeelde aan de z.i. noodlottige invloed
van Bolland op de studenten een halt toe te roepen. Jelgersma wordt
door zijn leerlingen beschreven als een innemend mens, eenvoudig en
afkerig van openbaar vertoon. Hij bezat een grote gave voor doceren,
hij kon snel en begrijpelijk de stof presenteren en samenvatten. Dit
blijkt duidelijk uit zijn 
&lt;em&gt;Leerboek der psychiatrie&lt;/em&gt;

[1911-1912. 2dln. in 3 bdn.]. Bovendien getuigt het van zijn
oorspronkelijke kijk op de klinische psychiatrie. Als zodanig is het
een standaardwerk van zijn tijd geweest.&lt;/p&gt;
&lt;p&gt;Jelgersma's wetenschappelijke koers heeft zich na verschijning
van zijn leerboek gewijzigd. In zijn rectorale rede van 9 februari 1914

&lt;em&gt;Ongeweten geestesleven,&lt;/em&gt;

presenteerde hij zich als bekeerling tot de leer der psychoanalyse van
Sigmund Freud. Dit baarde opzien; in Nederland was deze leer nog een
strijdvraag voor vele geleerden. Sindsdien verschenen er verscheidene
publikaties op het gebied der psychoanalyse van zijn hand: ook zijn
leerboek dat volgens psychofysische beginselen was opgezet, onderging
in 1926 ingrijpende wijziging, zodat de psychoanalytische leer
duidelijk naar voren kwam.&lt;/p&gt;
&lt;p&gt;Naast psychiatrische en psychologische studies hield Jelgersma zich
intensief bezig met vergelijkende anatomisch-fysiologisch onderzoek. Op
het gebied van de kleine hersenen heeft hij belangrijke vondsten gedaan
die hem internationale bekendheid gaven. Hij werd bij zijn
werkzaamheden terzijde gestaan door een kundig amanuensis L. Kouw, die
een groot hersenmicrotoom ontwierp, waarmede de met kleurstof
ge&amp;iuml;mpregneerde hersenen in zuivere coupes werden gesneden. Na zijn
afscheidsrede op 28 oktober 1930 getiteld 
&lt;em&gt;De wekdroom&lt;/em&gt;

kreeg hij voldoende tijd om de resultaten van jarenlange studies en
onderzoekingen in twee grote werken in 
&lt;em&gt;Atlas anatomicum cerebri humani&lt;/em&gt;

(1931) en in 1934 in 
&lt;em&gt;Das Gehirn der Wassers&amp;auml;ugetiere.&lt;/em&gt;

Ed. J.A. Barth, alsmede talloze kleinere publikaties in
vaktijdschriften het licht te doen zien. Jelgersma heeft samen met zijn
ambtgenoot Cornelis Winkler die Nederlandse neuro-anatomie
internationale bekendheid gegeven. Zijn fraaie hersencoupes zijn o.a.
in S.W. Ranson, 
&lt;em&gt;The anatomy of the nervous system ..&lt;/em&gt;

..Rev.by S. L. Clark 10th ed. [repr.] (Philadelphia etc. [1964])
gereproduceerd.&lt;/p&gt;
&lt;p&gt;
  &lt;a href='agedeelte'&gt;A: &lt;/a&gt;Collectie hersenpreparaten in Anatomisch Laboratorium te
Leiden.&lt;/p&gt;
&lt;p&gt;
  &lt;a href='pgedeelte'&gt;P: &lt;/a&gt;Bibliografie in onder L genoemd werk van Carp&lt;/p&gt;
&lt;p&gt;
  &lt;a href='lgedeelte'&gt;L: &lt;/a&gt;W. van Itallie-van Embden, in 
&lt;em&gt;NRC&lt;/em&gt;

19-9-1924; E.A.D.E. Carp, 
&lt;em&gt;Jelgersma. Leven en werken van een verdienstelijk Nederlander&lt;/em&gt;

(Lochem, [1943]).&lt;/p&gt;



&lt;a href=&amp;quot;igedeelte&amp;quot;&gt;I: &lt;/a&gt; Ilse N. Bulhof, &lt;i&gt;Freud en Nederland. De interpretatie en invloed van zijn idee&amp;euml;n&lt;/i&gt; (Baarn 1983) 114.




&lt;p&gt;Mw. A.M. Luyendijk-Elshout&lt;/p&gt; 
&lt;dtml-var bwn_footer&gt;</text>
  </biography>
</biodes>

