<biodes version="1.0">
  <fileDesc>
    <title>Lovink, Hermanus Johannes (1866-1938)</title>
    <ref target="http://resources.huygens.knaw.nl/bwn1880-2000/lemmata/bwn2/lovink"/>
    <publisher>
      <name>Biografisch Woordenboek van Nederland:1880-2000</name>
      <ref target="http://resources.huygens.knaw.nl/bwn1880-2000"/>
    </publisher>
  </fileDesc>
  <person>
    <idno type="id">lovink</idno>
    <persName><name type="geslachtsnaam">Lovink</name>, Hermanus Johannes</persName>
    <sex value="1"/>
    <event type="birth" when="1866"/>
    <event type="death" when="1938"/>
    <state type="occupation">landbouwkundige</state>
    <state type="occupation">burgemeester</state>
  </person>
  <biography>
    <graphic url="http://resources.huygens.knaw.nl/bwn1880-2000/lemmata/bwn2/images/images/LOVINKHJ.jpg"/>
    <text>&lt;dtml-var bwn_header&gt;
 &lt;p class='genealogie'&gt;
  &lt;strong&gt;Lovink, Hermanus Johannes&lt;/strong&gt;, landbouwkundige (Terborg, gem. Wisch 10-1-1866 - 's-Gravenhage 2-4-1938).

Zoon van Hendrik Willem Lovink, tuinbaas, en Johanna Hendrika Mulder.
Gehuwd op 27-9-1893 met Leida Aalders. Uit dit huwelijk werden 2 zoons
en 2 dochters geboren.

&lt;img src=&amp;quot;images/LOVINKHJ.jpg&amp;quot; align=&amp;quot;right&amp;quot; BORDER=&amp;quot;0&amp;quot; alt=&amp;quot;afbeelding van Lovink, Hermanus Johannes&amp;quot; class=&amp;quot;bwnimg&amp;quot;&gt;

&lt;/p&gt;
&lt;p&gt;Lovink viel reeds in zijn kinderjaren op door zijn heldere verstand.
Nadat hij enige klassen van de lagere school te Terborg had doorlopen,
werd daarom besloten hem over te plaatsen naar de Franse school te
Anholt. De afstand tussen woonplaats en school moest hij dagelijks
lopend afleggen langs het dal van de Oude IJssel, de kortste route, die
altijd nog ca. 10 km lang was.&lt;/p&gt;
&lt;p&gt;Na het overlijden van zijn vader, die tuinbaas was op het kasteel
Wisch, kwam Lovink op 16-jarige leeftijd als leerling in dienst bij de
boomkweker en tuinarchitect J. Copijn te Velp, waar hij drie jaar later
tot chef werd bevorderd. Waarschijnlijk heeft hij zich reeds in deze
jaren door zelfstudie verder ontwikkeld; zijn benoeming (1887) tot
opzichter (tegenwoordig zou men zeggen: directeur) van de uitgestrekte
landerijen en plantsoenen van de gemeente Zutphen is anders niet
verklaarbaar. Ook in deze nieuwe werkkring vond hij nog gelegenheid tot
studie, waarbij hij hulp kreeg van enkele leraren aan de HBS te Zutphen
en van de rijkslandbouwschool te Wageningen, alsmede van enkele
hoogleraren te Utrecht. Reeds in 1889 slaagde hij voor het zware examen
voor de akte MO-houtteelt. Dit diploma werd, zolang het heeft
bestaan,door slechts 4 kandidaten behaald. Bij gebrek aan Nederlandse
bosbouwkundigen had de in 1888 opgerichte Nederlandse Heidemaatschppij
een Duitse houtvester moeten aantrekken voor het ontwerpen en uitvoeren
van bebossingsplannen. Toen deze na een jaar naar Duitsland terugging,
zocht de voorzitter van de Heidemij, A.J. Blijdenstein, tevergeefs naar
een opvolger, totdat de Zuthpense burgemeester, jhr. H.A.D. Coenen,
die, evenals hijzelf, lid van de Eerste Kamer was, hem op Lovink
attendeerde. Lovink werd daarop in 1891 als adjunct-directeur van de
Heidemij aangesteld en in 1892 tot directeur bevorderd, nadat ook deze
functie opengevallen was.&lt;/p&gt;
&lt;p&gt;Tot de komst van Lovink had de Heidemij weinig te betekenen; men
beperkte zich vrijwel uitsluitend tot het maken van propaganda en het
geven van adviezen. Het aantal opdrachten voor het uitvoeren van werken
was uiterst gering, omdat de grondbezitters vooralsnog een afwachtende
houding aannamen. Lovink bracht een totale verandering in deze
situatie. Hij riep een werkapparaat in het leven, waarvoor hij het
leidinggevend personeel in Duitsland liet opleiden. Voor de scholing
van het lagere personeel richtte hij een cursus op. Overal in het land
hield hij lezingen om bekendheid te geven aan de mogelijkheden die de
Heidemij nu kon bieden. Het aantal opdrachtgevers (particulieren, het
Rijk en de lagere overheden) groeide nu snel. Weldra beperkte het werk
van de Heidemij zich bij de ontginning van woeste gronden niet meer
alleen tot bebossing, maar breidde het zich uit tot aanleg van bouw- en
weiland, grondverbetering en bevloeiing. Door het toedoen van Lovink
kreeg de cultuurtechniek een grote plaats in de werkzaamheden.
Belangrijke projecten waren o.a. ontginningen in de Peel, het
vastleggen van de stuifzanden bij Kootwijk en de bebossing van de
staatsduinen onder Schoorl en op Texel. Tijdens zijn directoraat werd
ook begonnen met de bevordering van de zoetwatervisserij. Alles wat hij
ondernam scheen te slagen, en toen in 1899 het Staatsbosbeheer werd
ingesteld, werd Lovink naast zijn directoraat van de Heidemij tevens
hoofd van deze overheidsdienst. De grondslagen van de organisatie van
beide instellingen, die door hem werden gelegd, waren zo hecht dat zij
tot de Tweede Wereldoorlog in principe onveranderd zijn gebleven.&lt;/p&gt;
&lt;p&gt;Omstreeks 1900 volgde Lovink gedurende korte tijd colleges aan de
universiteit van T&amp;uuml;bingen met het doel de doctorstitel te
verwerven. Daar ontmoette hij de minister van Waterstaat, Handel en
Nijverheid J.C. de Marez Oyens. Deze kennismaking heeft ertoe geleid
dat Lovink in 1901 benoemd werd tot directeur-generaal van den
Landbouw. Als zodanig stond hij aan het hoofd van een afdeling die hij
uitbreidde tot een meer zelfstandige, nog steeds bestaande, directie
van de Landbouw. De staatszorg voor de landbouw verkeerde bij zijn
aanvaarding van dit nieuwe ambt nog in de kinderschoenen; bij zijn
ontslag, 8 jaar later, liet hij een uitstekend functionerende
organisatie na en waren tal van netelige kwesties opgelost. Door een
ingrijpende reorganisatie en de verstrekking van de daarvoor
noodzakelijke financi&amp;euml;n bracht hij de rijkslandbouwschool te
Wageningen op wetenschappelijk niveau, zodat de verheffing tot
Landbouwhoogeschool slechts een kwestie van tijd werd. Met even
krachtige hand greep hij in bij de Rijksveeartsenijschool te Utrecht,
die gebukt ging onder ernstige tegenstellingen tussen directeur en
leraren. Ook hier bracht hij het onderwijs op academisch niveau. Voorts
bevorderde hij de oprichting van de Rijkszuivelschool te Bolsward
alsmede die van een groot aantal landbouwwinterscholen en stelde hij
land- en tuinbouw-cursussen in. Talrijke onderzoekinstellingen op het
gebied van de landbouw kwamen tijdens zijn directoraat tot stand, zoals
het rijkslandbouwproefstation te Groningen, het rijkszuivelstation te
Leiden, de Phytopathologische (thans: Plantenziektekundige) Dienst te
Wageningen en de rijksseruminrichting te Rotterdam. Landbouwconsulenten
(de latere landbouwattach&amp;eacute;s) werden aan de Nederlandse
gezantschappen toegevoegd om de afzet van Nederlandse agrarische
produkten in het buitenland te stimuleren. Daartoe dienden ook
maatregelen op het gebied van keuring van voor uitvoer bestemd vlees en
zuivelprodukten. Voorts bereidde hij de wetgeving voor met betrekking
tot de afschaffing van tienden, opsporing van vervalsing van veevoeder,
meststoffen en zaaizaden en de bestrijding van de rundveetuberculose.
Van zijn nevenfucties in deze periode dienen het voorzitterschap van de
Heidemij en van de belangrijke Staatscommissie voor de Landbouw te
worden genoemd.&lt;/p&gt;
&lt;p&gt;In 1909 volgde zijn benoeming tot directeur van Landbouw, Nijverheid
en Handel in Nederlandsch-Indi&amp;euml;. In deze functie, waarin hij als
hoofd van het departement rechtstreeks onder de gouverneur-generaal
stond, kwamen zijn organisatorische gaven opnieuw tot hun recht. Zijn
activiteit was hier eveneens gericht op de bevordering van
landbouwonderwijs en -voorlichting, vooral ten behoeve van de inheemse
bevolking. Hij gaf o.m. de stoot voor de oprichting van een
Bosbouwproefstation en van een Instituut voor plantenziekten en
cultures en centraliseerde het wetenschappelijk onderzoek bij 's
Lands Plantentuin. Voor het boswezen kwam een nieuw reglement tot stand
en werd een begin gemaakt met het beheer van de ruim 120.000.000 ha bos
in de gewesten buiten Java.&lt;/p&gt;
&lt;p&gt;Na zijn repatri&amp;euml;ring wegens gezondheidsredenen (1918) was hij
enige tijd commissaris-generaal voor de landbouwproduktie. Van 1923 tot
1933 bekleedde hij het ambt van burgemeester in Alphen a/d Rijn, een
functie die hij combineerde met het lidmaatschap
(Christelijk-Historische Unie) van de Tweede Kamer (1922-1937).
Daarnaast werd hij lid en meestal voorzitter van talloze commissies en
besturen, zoals van de Staatscommissie van Advies inzake Ontginning van
woeste gronden, de Zuiderzeeraad, de Staatscommissie tot bestudering
der toekomstige baten van de Zuiderzeedrooglegging, de Commissie van
advies tot herziening van het tarief der invoerrechten, het College van
curatoren van de Landbouwhoogeschool, de Visscherijraad, het College
voor de Visscherijen, de Hollandsche Maatschappij van Landbouw, de
Nederlandsche Heidemij, de Nederlandsche Tuinbouwraad enz. enz. Voor
het schrijven van veel publikaties heeft hem de tijd ontbroken. Hij
schreef slechts een beperkt aantal kleine artikelen, merendeels voor
het 
&lt;em&gt;Tijdschrift der Nederlandsche Heidemaatschappij.&lt;/em&gt;

Zelfs uit deze uiterst kort gehouden samenvatting van Lovinks
carri&amp;egrave;re komen enkele van zijn belangrijkste eigenschappen naar
voren: zijn enorme werkkracht, creativiteit en organisatietalent. Reeds
in 1896 getuigde de ondervoorzitter van de Heidemij van hem: 'Qui
va toujours et n'est pas encore fatigu&amp;eacute;' (F. Copp&amp;eacute;e, 
&lt;em&gt;Le Passant).&lt;/em&gt;

Zijn werkwijze bestond in het uitzetten van de grote lijnen, waarlangs
hij met vaste hand en doelbewust, ver vooruitziende in de toekomst, de
uitvoering leidde.&lt;/p&gt;
&lt;p&gt;Moeilijkheden ging hij nooit uit de weg. Zijn grote liefde en
enthousiasme voor zijn werk wist hij op anderen over te dragen. Zijn
medewerkers koos hij met zorg. Bij het inwinnen van informatie over
personen was een van zijn stereotiepe vragen: 'Denkt hij
landbouw?' Hij ontzag zichzelf nooit, maar was voor anderen
toegeeflijk en liet hen van zijn waardering blijken. Hoe hoog hij ook
op de maatschappelijke ladder klom, hij bleef bescheiden en
innemend.&lt;/p&gt;
&lt;p&gt;Steeds heeft hij een oprechte persoonlijke belangstelling getoond
voor al degenen, van hoog tot laag, met wie hij in aanraking kwam. Hij
hield veel van muziek, zijn vrouw leerde hij kennen op een
zangvereniging in Zutphen. Tijdens zijn burgemeesters-jaren hield hij,
met behulp van een koffergrammofoon, voordrachten voor
arbeidersverenigingen over muziek. Zijn geloof, hij was Ned. Hervormd,
was het richtsnoer voor al zijn handelen. Tijdens zijn leven heeft hij
in brede kring grote waardering ondervonden. Naast hoge binnen- en
buitenlandse onderscheidingen vielen hem vele erelidmaatschappen,
plaquettes en medailles ten deel. In 1914 werd hem het eredoctoraat in
de staatswetenschap toegekend door de Groninger universiteit. Voorts
werden een tarweras, een elektrisch gemaal, een proefboerderij in de
IJsselmeerpolders en vele straten naar hem genoemd. Een door Jan
Sluijters geschilderd portret van Lovink bevindt zich in het
hoofdbureau van de Heidemij in Arnhem. Voor dit gebouw staat zijn
borstbeeld, dat in 1941 door Grada Rueb in opdracht van de Heidemij
werd gemaakt.&lt;/p&gt;
&lt;p&gt;
  &lt;a href='lgedeelte'&gt;L: &lt;/a&gt;F. Netscher, 'H.J. Lovink', in 
&lt;em&gt;De Hollandsche Revue&lt;/em&gt;

13 (1908) 261-272; [S.] Koenen, in 
&lt;em&gt;Cultura&lt;/em&gt;

21 (1909) 587-589; [J.P.] v[an] L[onkhuyzen], in 
&lt;em&gt;Tijdschrift der Nederlandsche Heidemaatschappij&lt;/em&gt;

48 (1936) 1-6; 'Dr. H.J. Lovink', in 
&lt;em&gt;NRC,&lt;/em&gt;

9-1-1936 av.; K., 'Dr. H.J. Lovink &amp;#134;', in 
&lt;em&gt;Hollandsch Land-bouwweekblad4&lt;/em&gt;

(1938) 14 (8 april) 2; N.N., 'Levensbeschrijving van dr. H.J.
Lovink', 
&lt;em&gt;ibidem,&lt;/em&gt;

2-3; E. [H.] K [relage], in 
&lt;em&gt;Weekblad voor de Koninklijke Nederlandsche Maatschappij voor
tuinbouw- en plantkunde 12&lt;/em&gt;

(1938) 16 (16 april) 138; Th.G. van Alphen, in 
&lt;em&gt;Landbouw. Landbouwkundig tijdschrift voor
Nederlandsch-Indi&amp;euml;&lt;/em&gt;

14 (1938) 195-196; J. [C.A.M.] van de Mortel, in 
&lt;em&gt;Tijdschrift der Nederlandsche Heidemaatschappij&lt;/em&gt;

50 (1938) 4 (april) 109-110; 'Dr. H.J. Lovink', in 
&lt;em&gt;Nederlandsch Bosbouw-tijdschrift&lt;/em&gt;

11 (1938) 185-188; 
&lt;em&gt;Van Gildestein naar Uithof. 150 jaar diergeneeskundig onderwijs in
Utrecht.&lt;/em&gt;

Door C. Onringa [et al.] (Utrecht, 1971) 1,251-254.&lt;/p&gt;

&lt;p&gt;
&lt;a href=&amp;quot;igedeelte&amp;quot;&gt;I: &lt;/a&gt;
Website Erfgoed Utrecht: http://www.erfgoed-utrecht.nl/detail.aspx?id=195511 [3-6-2008].






&lt;p&gt;J.M.G. van der Poel&lt;/p&gt; 
&lt;dtml-var bwn_footer&gt;</text>
  </biography>
</biodes>

