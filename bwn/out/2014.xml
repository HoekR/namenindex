<biodes version="1.0">
  <fileDesc>
    <title>Wijffels, Franciscus Cornelis Marie (1899-1968)</title>
    <ref target="http://resources.huygens.knaw.nl/bwn1880-2000/lemmata/bwn1/wijffels"/>
    <publisher>
      <name>Biografisch Woordenboek van Nederland:1880-2000</name>
      <ref target="http://resources.huygens.knaw.nl/bwn1880-2000"/>
    </publisher>
  </fileDesc>
  <person>
    <idno type="id">wijffels</idno>
    <persName><name type="geslachtsnaam">Wijffels</name>, Franciscus Cornelis Marie</persName>
    <sex value="1"/>
    <event type="birth" when="1899"/>
    <event type="death" when="1968"/>
    <state type="occupation">politicus</state>
    <state type="occupation">minister</state>
  </person>
  <biography>
    <graphic url="http://resources.huygens.knaw.nl/bwn1880-2000/lemmata/bwn1/images/images/WIJFFELSFCM.jpg"/>
    <text>&lt;dtml-var bwn_header&gt;
 &lt;p class='genealogie'&gt;
  &lt;strong&gt;Wijffels, Franciscus Cornelis Marie&lt;/strong&gt;, mijningenieur en politicus (Stratum bij Eindhoven 10-4-1899 - Delft 22-3-1968).

Zoon van Cornelis Wijffels, postkantoorhouder, en Maria Catharina
Johanna van Luijtelaar. Gehuwd sinds 3-5-1926 met Fernanda Maria Rath,
die overleed op 22-8-1960. Uit dit huwelijk werden 3 zonen en 5
dochters geboren. Vanaf 19-7-1963 gehuwd met Emilie Josepha Johanna
Bosch, waardoor hij stiefvader werd van haar 3 zonen en 4 dochters.


&lt;img src=&amp;quot;images/WIJFFELSFCM.jpg&amp;quot; align=&amp;quot;right&amp;quot; BORDER=&amp;quot;0&amp;quot; alt=&amp;quot;afbeelding van Wijffels, Franciscus Cornelis Marie&amp;quot; class=&amp;quot;bwnimg&amp;quot;&gt;


&lt;/p&gt;
&lt;p&gt;Opgegroeid in een katholiek milieu, doorliep Frans Wijffels de
Rijks-HBS te 's-Hertogenbosch, voordat hij mijnbouwkunde ging
studeren aan de Technische Hogeschool te Delft. In 1925 trad hij in
dienst van de Staatsmijnen en vestigde hij zich definitief in de
oostelijke mijnstreek. Wijffels' interesse als mijningenieur ging
vooral uit naar de problematiek van de ondergrondse luchtcirculatie.
Zijn persoonlijke belangstelling voor sociale vraagstukken bleek ook
bij zijn wethoudersfunctie in de gemeente Brunssum (1935-1939).&lt;/p&gt;
&lt;p&gt;Toen in juli 1940 de Nederlandse Unie werd opgericht, sloot Wijffels
zich daar enthousiast bij aan; als leider van het gewestelijk
secretariaat Limburg verwierf hij provinciale betekenis en bekendheid,
mede hierdoor tijdens de oorlog veel contacten leggend buiten eigen
kring van katholieken en van intellectuelen. Bij de april-mei-stakingen
van 1943 werd Wijffels op 3 mei door de Duitse bezetter gearresteerd en
daarop uit het mijnbedrijf ontslagen. Na een korte gijzeling in
Beekvliet van 19 mei tot 13 juli bleef hem niets anders over dan
tijdelijk werk te zoeken bij de Kunstzijdefabrieken in Arnhem. De
bevrijding in september 1944 bracht hem terug bij de Staatsmijnen in de
taak van contactpersoon tussen de nieuw ontstane personeelscommissies
en de directie.&lt;/p&gt;
&lt;p&gt;Als acceptabele figuur voor verzetskringen en voor het Militair
Gezag behoorde Wijffels samen met L.J.M. Beel en A.F.C. de Casembroot
tot de leiding van een kleine delegatie uit het bevrijde zuiden, die
naar Engeland overstak om bij koningin Wilhelmina te Londen de
problemen van regering en vernieuwing in het nog door de oorlog
gespleten Nederland te bespreken. Waarschijnlijk als gevolg hiervan
werd hij opgenomen in het tweede kabinet-Gerbrandy als minister van
Sociale Zaken (23 februari-24 juni 1945). Tot zijn portefeuille
behoorde ook het mijnwezen; vooral op dit terrein nam hij belangrijke
besluiten, betreffende een verhoging van de mijnwerkerspensioenen, de
onder beheer stelling van de particuliere steenkolenmijnen en de
vaststelling van de eerste landelijke publiekrechtelijke
bedrijfsorganisatie in het Mijnstatuut 1945. Dit laatste betekende de
vervulling van een lang door Wijffels c.s. gekoesterd ideaal: een
harmonische samenwerking van de factoren kapitaal, arbeid en leiding
leek voor althans &amp;eacute;&amp;eacute;n bedrijfstak verzekerd te zijn.&lt;/p&gt;
&lt;p&gt;De botsing van dat ideaal met de werkelijkheid maakte Wijffels mee
als de eerste voorzitter van het hoogste in het Mijnstatuut voorziene
overlegorgaan, de Mijnindustrieraad (oktober 1945 - maart 1948); deze
functie combineerde hij met die van inspecteur-generaal der mijnen. De
particuliere mijnondernemingen weigerden aanvankelijk mee te werken aan
het instellen van ondernemingsraden; het noodzakelijke overleg met de
beheerder van de Nederlandse steenkolenmijnen, Ch.Th. Groothoff, en met
de minister van Economische Zaken, G.W.M. Huysmans, verliep niet naar
wens. Teleurgesteld nam Wijffels ontslag en hij vervulde daarna tot
zijn pensionering een researchfunctie bij de Staatsmijnen.&lt;/p&gt;
&lt;p&gt;Wijffels was bovendien voor de KVP van eind 1945 tot midden 1948 lid
van de Eerste Kamer en in de jaren 1952-1955 lid van de Tweede Kamer,
als expert voor economische aangelegenheden, in het bijzonder ten
aanzien van de mijnindustrie. Verder was Wijffels lid van de
Provinciale Staten van Limburg van 1950-1958 en van 1962 tot 1966, de
laatste periode als fractievoorzitter van de KVP. Zelf jarenlang
curator van de Technische Hogeschool te Delft, ijverde hij sterk voor
het vestigen van een universiteit in Limburg.&lt;/p&gt;
&lt;p&gt;Wijffels was, met een grote afkeer van eigenlijke vakbondsstrijd een
sociaal voelend man. Dat hielp hem om, als exponent van de nieuwe
generatie katholieke intellectuelen en als representant van het voor de
energievoorziening onontbeerlijke mijnbedrijf na de bevrijding van
Zuid-Nederland een snelle carri&amp;egrave;re te maken. Als bestuurder schoot
hij in de daaropvolgende jaren echter te kort door zijn gebrek aan
realiteitszin en vasthoudendheid. De politieke betekenis van Wijffels
bleef daarom beperkt en had in het bijzonder voor eigen provincie een
zeker belang; een uitzondering hierop vormde het Mijnstatuut dat zijn
stempel draagt en een nationale invloed heeft gehad.&lt;/p&gt;
&lt;p&gt;
  &lt;a href='agedeelte'&gt;A: &lt;/a&gt;Archief-Wijffels in het Sociaal Historisch Centrum voor
Limburg.&lt;/p&gt;
&lt;p&gt;
  &lt;a href='pgedeelte'&gt;P: &lt;/a&gt;Naast technische artikelen in vaktijdschriften en stukken over de
publiekrechtelijke bedrijfsorganisatie in 
&lt;em&gt;De Tijd&lt;/em&gt;

schreef Wijffels onder andere 'De problematiek van de
mijnbouw', in 
&lt;em&gt;Het Gemenebest&lt;/em&gt;

10 (1949-1950) 138-158 en 'Industrialisatie in Nederland en
integratie van Europa. Sociaal-economische aspecten', in 
&lt;em&gt;Annalen van het Thijmgenootschap&lt;/em&gt;

41 (1953) 186-204.&lt;/p&gt;
&lt;p&gt;
  &lt;a href='lgedeelte'&gt;L: &lt;/a&gt;C.P.E.M. Raedts, in 
&lt;em&gt;Geologie en Mijnbouw&lt;/em&gt;

47 (1968) 4 (juli/ augustus) 309-310; 
&lt;em&gt;Enqu&amp;ecirc;tecommissie Regeringsbeleid 1940-1945&lt;/em&gt;

('s-Gravenhage, 1950) 5e, 667-674.&lt;/p&gt;

&lt;p&gt;
&lt;a href=&amp;quot;igedeelte&amp;quot;&gt;I: &lt;/a&gt;Beeldbank van het Nationaal Archief in Den Haag [Foto: London; Collectie ANEFO].&lt;/p&gt;



&lt;p&gt;W.J.M. Klaassen&lt;/p&gt; 
&lt;dtml-var bwn_footer&gt;</text>
  </biography>
</biodes>

