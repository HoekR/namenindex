<biodes version="1.0">
  <fileDesc>
    <title>Rietkerk, Jacobus Gijsbert (1927-1986)</title>
    <ref target="http://resources.huygens.knaw.nl/bwn1880-2000/lemmata/bwn4/rietker"/>
    <publisher>
      <name>Biografisch Woordenboek van Nederland:1880-2000</name>
      <ref target="http://resources.huygens.knaw.nl/bwn1880-2000"/>
    </publisher>
  </fileDesc>
  <person>
    <idno type="id">rietker</idno>
    <persName><name type="geslachtsnaam">Rietkerk</name>, Jacobus Gijsbert</persName>
    <sex value="1"/>
    <event type="birth" when="1927"/>
    <event type="death" when="1986"/>
    <state type="occupation">politicus</state>
    <state type="occupation">minister</state>
    <state type="occupation">staatssecretaris</state>
  </person>
  <biography>
    <graphic url="http://resources.huygens.knaw.nl/bwn1880-2000/lemmata/bwn4/images/images/RIETKERK.jpg"/>
    <text>&lt;dtml-var bwn_header&gt;
 &lt;p class='genealogie'&gt;
  &lt;strong&gt;Rietkerk, Jacobus Gijsbert&lt;/strong&gt;, Tweede-Kamerlid, staatssecretaris en minister (Boskoop 14-12-1927 - 's-Gravenhage 20-2-1986). Zoon van Gijsbertus Rietkerk, ambtenaar, en Jacoba Passchier.
  Gehuwd op 3-10-1953 met Johanna Elisabeth Zwiers. Uit dit
  huwelijk werden 1 zoon en 2 dochters geboren.
  

  

  
&lt;/p&gt;
&lt;p&gt;

&lt;img src=&amp;quot;images/RIETKERK.jpg&amp;quot; align=&amp;quot;right&amp;quot; BORDER=&amp;quot;0&amp;quot; alt=&amp;quot;afbeelding van Rietkerk, Jacobus Gijsbert&amp;quot; class=&amp;quot;bwnimg&amp;quot;&gt;

Koos Rietkerk groeide op in een klein behuisd, gereformeerd
    ambtenaarsgezin van twaalf kinderen. Zijn vader werkte als
    controleur bij de Raad van Arbeid en was voorzitter van de
    kiesvereniging van de Anti-Revolutionaire Partij (ARP) in
    Lisse. In 1946 behaalde Rietkerk het diploma HBS-B aan het
    Christelijk Lyceum te Haarlem, en een jaar later deed hij met
    succes staatsexamen gymnasium-B, waarna hij tot 1952 - als
    werkstudent - rechten studeerde aan de Leidse Universiteit.&lt;/p&gt;
&lt;p&gt;Rietkerk was een aantal jaren lid van de Arjos, de
    jongerenorganisatie van de ARP, maar geleidelijk ontwikkelde
    zich bij hem een liberale maatschappij- en levensvisie. In 1958
    brak hij bewust met zijn gereformeerde achtergrond en werd hij
    lid van de Volkspartij voor Vrijheid en Democratie (VVD). Van
    1953 tot 1967 was hij eerst werkzaam bij de Rijks Emigratie
    Dienst en in de avonduren op een advocatenkantoor; later als
    juridisch medewerker bij de Vereniging van Nederlandse
    Gemeenten en als secretaris bij het Centraal Sociaal Werkgevers
    Verbond.&lt;/p&gt;
&lt;p&gt;Op 23 februari 1967 werd Rietkerk lid van de Tweede Kamer
    voor de VVD. In de fractie ontpopte hij zich als
    sociaal-economisch expert. Als woordvoerder van de liberalen
    bepleitte hij in februari 1971, bij de behandeling van de nota
    Ombudsmanvraagstuk, de aanstelling van een Nationale Ombudsman
    ter bescherming van de burger tegen onheus overheidsoptreden.
    Mede dank zij zijn inspanningen zou in 1980 een dergelijke
    functionaris worden benoemd.&lt;/p&gt;
&lt;p&gt;Na van 20 juli 1971 tot 11 mei 1973 staatssecretaris van
    Sociale Zaken te zijn geweest in het eerste en tweede
    kabinet-Biesheuvel en korte tijd het directeurschap Sociale
    Zaken bij het Verbond van Nederlandse Ondernemingen te hebben
    bekleed, keerde Rietkerk op 11 september 1974 terug in de
    Tweede Kamer, waar hij drie jaar later H. Wiegel opvolgde als
    fractievoorzitter. Bij het debat over de regeringsverklaring
    van het kabinet-Van Agt-Wiegel hield Rietkerk, bij zijn eerste
    optreden als fractieleider op 17 januari 1978, een opmerkelijke
    redevoering over de tijdgeest. Hij rekende af met de stelling
    dat de nieuwe regering, die steunde op een krappe meerderheid
    in de Kamer, een te smal maatschappelijk draagvlak had.
    Integendeel, dit kabinet was in overeenstemming met de
    tijdgeest, die gekenmerkt werd door een herori&amp;euml;ntatie in
    het maatschappelijk denken, waarbij de vrije burger zich
    afzette tegen de bemoeizucht van de overheid als albedil. Dit
    zou het centrale thema van al zijn beschouwingen blijven.&lt;/p&gt;
&lt;p&gt;Rietkerks fractievoorzitterschap, van 19 december 1977 tot
    27 mei 1981, was voor hem een moeilijke periode. De sterk
    verdeelde fractie van het Christen Democratisch App&amp;egrave;l
    (CDA) zat hem en de VVD herhaaldelijk dwars in hun pogen greep
    te houden op de overheidsfinanci&amp;euml;n. Bovendien ontbeerde
    hij de populariteit van zijn voorganger Wiegel. Hoewel Rietkerk
    zelf verklaarde het goede gebruik te willen voortzetten dat de
    fractievoorzitter in de Tweede Kamer tevens het politieke
    leiderschap bekleedde, was de werkelijkheid anders. Feitelijk
    bleef Wiegel als vice-premier de politieke leider. Dit bleek
    vooral toen CDA-minister van Financi&amp;euml;n F.H.J.J. Andriessen
    eind februari 1980 aftrad vanwege een conflict over
    noodzakelijk geachte bezuinigingen. Rietkerk en de hele
    partijtop stonden achter hem, maar vice-premier Wiegel besloot
    dat de VVD-ministers zouden aanblijven. De liberale
    fractieleider was diep gegriefd door deze beslissing.&lt;/p&gt;
&lt;p&gt;Rietkerk had de ondankbare en verre van eenvoudige taak de
    brugfunctie tussen kabinet en fractie te vervullen. Zelf zag
    hij het als een van zijn eerste doelstellingen het kabinet-Van
    Agt-Wiegel de eindstreep te laten halen. In deze opzet is hij
    geslaagd. Rietkerk viel op door zijn enorme dossierkennis en
    zijn grote belangstelling voor details, maar zijn intermediaire
    rol viel hem zwaar. Over zijn fractievoorzitterschap zei hij
    zelf: 'Ik voel me soms een circusdirecteur, maar mis m'n hoge
    hoed' (&lt;em&gt;Vrijheid en Democratie&lt;/em&gt;

    , 6-5-1980, p. 8).&lt;/p&gt;
&lt;p&gt;Eind mei 1981 nam Wiegel het fractievoorzitterschap van
    Rietkerk over om nog geen jaar later, in april 1982, als
    fractievoorzitter en politiek leider van de VVD te worden
    opgevolgd door E.H.T.M. Nijpels. Rietkerk schikte zich op
    loyale wijze in zijn nieuwe rol van vice-fractievoorzitter. Als
    beloning voor de bewezen diensten werd hij op 4 november 1982
    benoemd tot minister van Binnenlandse Zaken in het eerste
    kabinet-Lubbers. Zelf beschouwde hij deze benoeming als de
    kroon op zijn werk en het begeerde eindpunt van zijn actieve
    politiek-bestuurlijke carri&amp;egrave;re. Eind 1983 raakte Rietkerk
    in conflict met de ambtenarenorganisaties over de voorgenomen
    korting van 3 % op de salarissen over 1984. Ondanks massale en
    langdurige stakingsacties van de ambtenarenbond Abva/Kabo onder
    leiding van J. van der Scheur, waarbij de slogan 'Boos op Koos'
    legendarisch werd, haalde Rietkerk uiteindelijk zijn
    bezuinigingsdoelstelling, een prestatie die hem in eigen kring
    veel krediet bezorgde.&lt;/p&gt;
&lt;p&gt;Rietkerk was nauw betrokken bij de reorganisatie van de
    Rijksdienst. Ook als minister bleef hij trouw aan zijn credo
    dat het overheidsapparaat verder moest worden afgeslankt. Hij
    was medeverantwoordelijk voor het niet-doorgaan van plannen tot
    bestuurlijke vernieuwing, zoals de opsplitsing van de
    provincies Zuid-Holland en Overijssel. Wel kwam in januari 1986
    Flevoland als twaalfde provincie tot stand. Verder verdedigde
    Rietkerk met succes een aantal wetsvoorstellen tot
    grootschalige gemeentelijke herindeling voor Friesland, de
    Alblasserwaard, de Hoeksewaard en de Krimpenerwaard. Kort voor
    zijn overlijden werd op 18 februari 1986 de door Rietkerk
    voorbereide Wet opheffing Openbaar Lichaam Rijnmond in de
    Eerste Kamer aangenomen.&lt;/p&gt;
&lt;p&gt;In 1978 wilde Rietkerk met zijn 'tijdgeestrede' de kant op
    van ideologische verdieping, maar als minister toonde hij zich
    meer een zakelijke uitvoerder, een bestuurder pur sang. Daarbij
    ontbrak het hem niet aan sociale bewogenheid. Hij toonde warme
    belangstelling voor de minderhedenproblematiek. Tijdens zijn
    ministerschap kwam de Minderhedennota tot stand, werd het
    kiesrecht voor in ons land woonachtige buitenlanders voor de
    gemeenteraden ingevoerd en kregen de in 1951 en 1952
    gerepatrieerde Molukkers van het Koninklijk
    Nederlandsch-Indisch Leger recht op een jaarlijkse uitkering en
    op een penning, die in november 1986 officieel de
    'Rietkerkpenning' werd gedoopt. Dit huldebetoon heeft Rietkerk
    niet meer mogen meemaken. Hij overleed negen maanden eerder, 58
    jaar oud, tijdens een werkbespreking op zijn ministerie aan een
    acute hartstilstand.&lt;/p&gt;
&lt;p&gt;De betekenis van Rietkerk voor de VVD was vooral gelegen in
    de ondankbare trait-d'unionfunctie die hij loyaal en met volle
    toewijding vervulde, maar altijd geruisloos en enigszins op de
    achtergrond. Daarom valt Rietkerk te karakteriseren als de
    concertmeester van de VVD, de onopvallende, maar belangrijke
    schakel tussen dirigent en orkest. Zowel door geestverwanten
    als politieke tegenstanders werd hij gerespecteerd om zijn
    deskundigheid, tolerantie, integriteit en sociale bewogenheid.
    Door zijn vasthoudendheid en gedrevenheid maakte hij soms een
    wat stroeve indruk en was hij lastig voor zijn opponenten. In
    zijn sobere en plichtsgetrouwe levenshouding weerspiegelde zich
    gedurende zijn hele leven zijn calvinistische achtergrond, ook
    al had hij daarvan formeel afstand genomen: een degelijk
    politicus en volhardend bestuurder, gestorven in het
    harnas.&lt;/p&gt;
&lt;p&gt;
  &lt;a href='agedeelte'&gt;A: &lt;/a&gt;Het Archief-J.G. Rietkerk berust bij de Tweede
  Afdeling van het Algemeen Rijksarchief te 's-Gravenhage. Het
  bevat o.a. het manuscript 'Veertig maanden meeregeren': Rietkerks
  herinneringen als fractievoorzitter van de VVD in de Tweede Kamer
  in de periode 1977-1981 (inv. nr. 41).&lt;/p&gt;
&lt;p&gt;
  &lt;a href='pgedeelte'&gt;P: &lt;/a&gt;Behalve artikelen in 
    &lt;em&gt;Liberaal Reveil&lt;/em&gt;

    , 
    &lt;em&gt;Vrijheid en Democratie&lt;/em&gt;

    en 
    &lt;em&gt;Het Vaderland&lt;/em&gt;

    o.a.: 'Democratie op maat', in 
    &lt;em&gt;Liberalisme in de jaren tachtig&lt;/em&gt;

    . Onder red. van J.A.A. van Doorn [e.a.] ('s-Gravenhage, 1978)
    25-38 [Geschrift van de ... Teldersstichting 32]; 'Beleid
    kabinet-Van Agt wezenlijk verschillend van dat van het
    kabinet-Den Uyl', in 
    &lt;em&gt;Civis Mundi&lt;/em&gt;

    20 (1981) 11-14; 'Samen aan 't werk. Sociaal-economische
    aspecten van het VVD-verkiezingsprogramma', in 
    &lt;em&gt;Economisch Statistische Berichten&lt;/em&gt;

    66 (1981) 430-433.&lt;/p&gt;
&lt;p&gt;
  &lt;a href='lgedeelte'&gt;L: &lt;/a&gt;Behalve necrologie&amp;euml;n op 21-2-1986 o.a. in 
  &lt;em&gt;Haagsche Courant&lt;/em&gt;

  , 
  &lt;em&gt;NRC Handelsblad&lt;/em&gt;

  , 
  &lt;em&gt;Het Parool&lt;/em&gt;

  , 
  &lt;em&gt;Trouw&lt;/em&gt;

  en 
  &lt;em&gt;de Volkskrant&lt;/em&gt;

  , en in 
  &lt;em&gt;Vrijheid en Democratie&lt;/em&gt;

  , 4-3-1986: Martijn de Rijk, 'De VVD van Wiegel/Rietkerk', in 
  &lt;em&gt;Haagse Post&lt;/em&gt;

  , 25-3-1978; Coen van Harten, 'Liberalen vechten niet in het
  openbaar', in 
  &lt;em&gt;Elseviers Magazine&lt;/em&gt;

  , 28-4-1979; interview door J. van Tijn, in 
  &lt;em&gt;Vrij Nederland&lt;/em&gt;

  , 12-5-1979; interview door Frank van Empel en Leon de Wolff, in 
  &lt;em&gt;Haagse Post&lt;/em&gt;

  , 25-7-1981; J.H.C. van Zanen, 'J.G. Rietkerk. De stille kracht',
  in 
  &lt;em&gt;Kopstukken van de&lt;/em&gt;

  VVD: 16 biografische schetsen: 40 jaar liberalisme in Nederland
  1948-1988. Onder red. van W.J.A. van den Berg [e.a.] (Houten,
  1988) 132-154; Ruud Koole [e.a.], 
  &lt;em&gt;40 jaar vrij en verenigd. Geschiedenis van de&lt;/em&gt;

  VVD-partijorganisatie 1948-1988 (Houten, 1988); Jan Hoedeman, 
  &lt;em&gt;Hans Wiegel en het spel om de macht&lt;/em&gt; ('s-Gravenhage, 1993).&lt;/p&gt;

&lt;p&gt;
  &lt;a href='igedeelte'&gt;I: &lt;/a&gt;Beeldbank van het Nationaal Archief in Den Haag [Foto: Bogaerts; Collectie ANEFO: minister Rietkerk in oktober 1983].
&lt;/p&gt;
&lt;p&gt;A. van Veldhuijzen&lt;/p&gt; 
&lt;dtml-var bwn_footer&gt;</text>
  </biography>
</biodes>

