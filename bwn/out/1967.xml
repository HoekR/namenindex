<biodes version="1.0">
  <fileDesc>
    <title>Wagenaar, Gerben (1912-1993)</title>
    <ref target="http://resources.huygens.knaw.nl/bwn1880-2000/lemmata/bwn5/wagenaar"/>
    <publisher>
      <name>Biografisch Woordenboek van Nederland:1880-2000</name>
      <ref target="http://resources.huygens.knaw.nl/bwn1880-2000"/>
    </publisher>
  </fileDesc>
  <person>
    <idno type="id">wagenaar_5</idno>
    <persName><name type="geslachtsnaam">Wagenaar</name>, Gerben</persName>
    <sex value="1"/>
    <event type="birth" when="1912"/>
    <event type="death" when="1993"/>
    <state type="occupation">verzetsman</state>
    <state type="occupation">politicus</state>
  </person>
  <biography>
    <graphic url="http://resources.huygens.knaw.nl/bwn1880-2000/lemmata/bwn5/images/images/wagenaar.jpg"/>
    <text>&lt;dtml-var bwn_header&gt;
 &lt;p class='genealogie'&gt;
  &lt;strong&gt;Wagenaar, Gerben&lt;/strong&gt;, (verzetsnamen &lt;b&gt;Freek&lt;/b&gt; en &lt;b&gt;Klaas&lt;/b&gt;), verzetsman en politicus 
  (Amsterdam 27-9-1912 - Amsterdam 31-8-1993). 
Zoon van Dirk Wagenaar, lijnwerker bij de gemeentetram, en
  Tjitske Zoethout. Gehuwd op 28-10-1937 met Gerritje Cornelia
  Hiensch (1914-1995). Uit dit huwelijk werd 1 dochter geboren.
  

  

  

  

  
  &lt;/p&gt;
&lt;p&gt;
  &lt;img class='bwnimg' BORDER='0' align='right' src='images/wagenaar.jpg' alt='afbeelding van Wagenaar, Gerben'&gt;Gerben Wagenaar kwam uit een sociaal-democratisch gezin in
    de Amsterdamse Jordaan. Zijn vader was tot aan zijn dood in
    1922 actief lid van de Sociaal-Democratische Arbeiderspartij.
    Gerben, die na de ambachtsschool eerst werkzaam was als
    elektricien-instrumentmaker en daarna als meteropnemer bij het
    gemeentelijk elektriciteitsbedrijf, maakte een andere keuze. In
    1935 sloot hij zich aan bij de Communistische Partij van
    Nederland (CPN). Hij kwam er in de leiding van de
    overheidsgroepen, die - omdat de CPN voor ambtenaren verboden
    was - feitelijk een illegaal bestaan leidden. Deze politieke
    gezindheid kwam hem in 1939 op een royement uit het
    Nederlandsch Verbond van Vakvereenigingen te staan. Wagenaar
    was echter populair bij zijn medearbeiders, die ervoor zorgden
    dat hij na negen maanden weer als lid werd toegelaten.&lt;/p&gt;
&lt;p&gt;Tijdens de mobilisatie was Wagenaar in Amersfoort gelegerd.
    Na de capitulatie van mei 1940 hervatte hij zijn werk in de nu
    illegale CPN en was hij onder meer betrokken bij de
    voorbereiding van de Februaristaking in 1941. Toen Duitsland
    vier maanden later de Sovjetunie aanviel, gaf de CPN-leiding
    opdracht gewapende sabotagegroepen te organiseren. Aan het
    hoofd hiervan kwam een Militaire Commissie te staan, ook wel
    Militair Contact (de 'Mil') genoemd, waarin Wagenaar, op grond
    van zijn legerervaring, werd opgenomen. Hij kreeg de militaire
    leiding buiten Amsterdam en werkte daarbij nauw samen met de
    verzetsgroep CS-6 onder leiding van de Haagse arts G. Kastein.
    Samen met hem bracht Wagenaar - alias 'Freek' of 'Klaas' -
    bijvoorbeeld in januari 1943 explosieven aan in de vergaderzaal
    van het college van secretarissen-generaal, een aanslag die
    overigens werd verijdeld. Een maand later wist hij te
    ontsnappen aan een door de Sicherheitsdienst nabij het
    Staatsspoor in Den Haag voor hem opgezette val.&lt;/p&gt;
&lt;p&gt;In een poging het gewapend verzet te co&amp;ouml;rdineren riep
    een groep illegale werkers in mei 1943 de Raad van Verzet (RVV)
    in het leven. Deze Raad telde zeven leden, van wie er
    &amp;eacute;&amp;eacute;n communist was. Al spoedig wees de CPN-leiding
    Wagenaar voor die functie aan. Tevens besloot zij de gewapende
    groepen van het Militair Contact in de RVV-organisatie te laten
    opgaan. Deze communistische verzetsstrijders waren de actiefste
    leden van de organisatie, en velen hielden de Raad daardoor ten
    onrechte voor een communistische organisatie. Wagenaars
    prestige binnen het verzet nam intussen verder toe: in januari
    1944 ging hij deel uitmaken van de CPN-leiding, vanaf juli van
    dat jaar had hij namens de RVV zitting in de Grote
    Adviescommissie van de Illegaliteit en in november 1944 werd
    Wagenaar voorzitter en bevelhebber van de RVV. In de
    laatstgenoemde hoedanigheid vertegenwoordigde hij de Raad in de
    Delta-Commissie, de hoogste leiding van de Binnenlandsche
    Strijdkrachten, waaraan de RVV inmiddels ondergeschikt was
    gemaakt. Hij werd er benoemd tot 'wapenchef', belast met de
    verdeling over de verschillende verzetsgroepen van door
    geallieerde vliegtuigen afgeworpen wapens.&lt;/p&gt;
&lt;p&gt;Na de bevrijding boden de formateurs van het eerste
    naoorlogse kabinet, W. Schermerhorn en W. Drees, Wagenaar een
    ministerschap zonder portefeuille aan. Daar kwam echter niets
    van, omdat de CPN-leiding daarnaast de post van minister van
    Voedselvoorziening, Landbouw en Visserij voor de aan haar hoofd
    teruggekeerde Paul de Groot opeiste. Na de bevrijding werd
    Wagenaar ook een functie aangeboden in de staf van prins
    Bernhard, met de rang van majoor. Hij voelde daar wel voor,
    maar koos - op aandringen van zijn partijgenoten - toch voor
    een bezoldigde partijfunctie. Bij de heroprichting van de CPN
    in juli 1945 werd Wagenaar tot lid van de partijraad gekozen.
    Deze wees hem vervolgens aan tot lid van het dagelijks bestuur
    en van het secretariaat van de partij. Voor de CPN kwam hij op
    20 november 1945 in de Tweede Kamer. Op het eerste naoorlogse
    partijcongres in januari 1946 werd hij tot voorzitter van de
    CPN gekozen.&lt;/p&gt;
&lt;p&gt;In de stalinistisch georganiseerde CPN was destijds niet de
    voorzitter de eigenlijke politieke leider, maar de algemeen
    secretaris. Die functie werd sedert 1938 - met enkele jaren
    onderbreking - vervuld door Paul de Groot. De voorzitter had
    een hoofdzakelijk decoratieve functie: hij leidde de
    vergaderingen van het partijbestuur en hield op de
    partijcongressen de openingstoespraak. Niettemin was Wagenaar,
    zeker gedurende het eerste naoorlogse decennium, duidelijk de
    'tweede man' in de partijleiding. De Groot zag deze 'jongen uit
    het volk' en prestigieuze verzetsman als een waardevolle steun,
    die hem bij gebrek aan theoretische kennis - Wagenaar las
    vrijwel nooit - als leider niet naar de kroon kon steken.
    Zijnerzijds erkende Wagenaar het politieke primaat van De
    Groot, maar hij was niet bang voor hem en wist als
    &amp;eacute;&amp;eacute;n van de weinigen de grillige en heetgebakerde
    algemeen secretaris soms te matigen. Lange tijd hield De Groot
    Wagenaar binnen de partijleiding de hand boven het hoofd, toen
    deze allengs ongeschikt bleek voor de voorzittersfunctie: hij
    liet vaak verstek gaan bij belangrijke vergaderingen, ontweek
    de problemen, kwam afspraken slecht na en bereidde zich niet
    goed voor op zijn redevoeringen.&lt;/p&gt;
&lt;p&gt;Wagenaars feitelijke werkzaamheden concentreerden zich
    aanvankelijk op zijn lidmaatschap van de Tweede Kamer. Bij de
    verkiezingen van 1946, 1948, 1952 en 1956 was hij
    lijstaanvoerder in alle kieskringen. Tot 1952 leidde hij de
    CPN-fractie. Met het verhevigen van de Koude Oorlog werd zijn
    optreden in de Kamer feller: in 1950 moest de voorzitter hem
    zelfs tot tweemaal toe door ordewachten uit de vergaderzaal
    laten verwijderen. Misschien dat hij zichzelf daarbij
    overschreeuwde, want achter de schermen bleef hij contact
    houden met sommige anticommunistische medekamerleden en behield
    hij zijn nuchterheid jegens andersdenkenden.&lt;/p&gt;
&lt;p&gt;In 1952 kreeg Wagenaar de leiding over de interne
    partijorganisatie. Zijn zwakke kanten - waaronder zijn neiging
    veel te praten en weinig te luisteren - traden nu duidelijker
    aan het licht. Na een op last van De Groot ingesteld onderzoek
    werd Wagenaars functioneren op het zeventiende partijcongres,
    in april 1955, namens de leiding scherp gekritiseerd. Kort
    daarna werd hij als organisatieleider vervangen. Wagenaar bleef
    echter partijvoorzitter. Vanaf die tijd verslechterde zijn
    relatie met De Groot.&lt;/p&gt;
&lt;p&gt;Nadat in 1956 in de Sovjetunie de 'destalinisatie' was
    begonnen, ontstond ook binnen het partijbestuur van de CPN een
    oppositie. Deze richtte haar pijlen vooral op het autoritaire
    leiderschap van De Groot en in het bijzonder op diens streven
    de door communisten gedomineerde Eenheids Vakcentrale (EVC) te
    liquideren. Aanvankelijk steunde Wagenaar de opposanten, maar
    vanaf september 1957 koos hij weer de kant van De Groot. In
    november 1957 mocht hij hem vergezellen naar een internationale
    conferentie van communistische partijen in Moskou, en begin
    1958 werd hij - voor het eerst - aangewezen als lijstaanvoerder
    voor de in april te houden Provinciale-Statenverkiezingen in
    Noord-Holland. In maart 1958 veranderde hij plotseling opnieuw
    van houding, naar eigen zeggen omdat hij het oneens was met De
    Groots voornemen twee EVC-leiders uit de CPN te stoten. In een
    vakbondsvergadering nam hij het publiekelijk voor beiden op, en
    hij deed hiervan mededeling aan de pers. De CPN-leiding, die
    hierin verraad zag, reageerde onmiddellijk. Op 4 april 1958
    werd Wagenaar met enkele anderen door het partijbestuur
    geroyeerd.&lt;/p&gt;
&lt;p&gt;Wagenaar bleef evenwel met drie andere geroyeerde CPN'ers
    zitting houden in de Tweede Kamer, terwijl hij ook tot 1962
    zijn vierjarige termijn in de Provinciale Staten van
    Noord-Holland uitdiende. Bovendien gingen de geroyeerden vanaf
    mei 1958 een eigen periodiek uitgeven: 
    &lt;em&gt;De Brug. Maandblad voor Vrede en Socialisme&lt;/em&gt;. 
Toen ze vervolgens besloten met een eigen lijst onder
    aanvoering van Wagenaar deel te nemen aan de eerstvolgende
    Tweede-Kamerverkiezingen, reageerde de CPN hierop met een
    ongehoorde hetze. Voorlopig hoogtepunt daarvan was de door het
    Kamerlid M. Bakker in november 1958 geschreven brochure 
    &lt;em&gt;De Communistische Partij in de oorlog&lt;/em&gt;. 
Hierin werd de verzetsreputatie van met name Wagenaar
    aangetast: hij zou in de bezetting voor de Britse geheime
    dienst hebben gewerkt, in wezen anticommunist zijn geweest en
    in de jaren na 1945 in de CPN 'een masker gedragen' hebben. De
    inhoud van dit rapport - het 'Rode Boekje' - werd door het
    negentiende congres in december 1958 als partijdocument
    aanvaard.&lt;/p&gt;
&lt;p&gt;Bij de verkiezingen van maart 1959 bleef de lijst-Wagenaar
    met 0,58 % van de stemmen beneden de kiesdeler, zodat Wagenaar
    de Tweede Kamer moest verlaten. Drie maanden later richtten
    enige honderden Brug-aanhangers een nieuwe partij op, de
    Socialistische Werkerspartij (SWP). Wagenaar werd voorzitter,
    maar legde als zodanig al spoedig geen grote activiteit meer
    aan de dag. De SWP is nooit goed van de grond gekomen, vooral
    omdat zij geen duidelijk alternatief tegenover de politiek van
    de CPN wist te stellen. Op 18 december 1965 besloot de
    ledenvergadering om de partij op te heffen.&lt;/p&gt;
&lt;p&gt;Wagenaar heeft zich na 1965 niet meer bij een partij
    aangesloten. Innerlijk heeft hij zijn band met het communisme
    waarschijnlijk nooit helemaal verloren. Nog in 1963 had hij de
    bemiddeling van de Sovjetambassade in Den Haag ingeroepen om
    tot een verzoening tussen de CPN en hem te komen, overigens
    zonder resultaat. Ook een in april 1967 mede door hem
    ondernomen poging om op een conferentie van Europese
    communistische partijen in het Tsjechoslowaakse Karlovy Vary,
    waaraan de CPN weigerde deel te nemen, als vertegenwoordiger
    van de Nederlandse communisten erkend te worden bleef zonder
    succes.&lt;/p&gt;
&lt;p&gt;Na zijn vertrek uit de Tweede Kamer voorzag Wagenaar in zijn
    levensonderhoud als handelsvertegenwoordiger voor verscheidene
    kleine ondernemingen, totdat hij vroegtijdig medisch werd
    afgekeurd en een verzetspensioen van de Stichting 1940-1945
    kreeg. Voor de belangen van oud-verzetsmensen is Wagenaar zich
    steeds blijven inspannen, en voor deze stichting heeft hij
    later in zijn leven veel werk verzet; van 1988 tot aan zijn
    dood was hij er lid van de raad van overleg. Buiten de
    politieke sfeer bleef Wagenaar een gewaardeerd man, onder meer
    bij de Amsterdamse voetbalclub De Volewijcker, waarvan hij
    zestig jaar lid en tientallen jaren bestuurslid was.&lt;/p&gt;
&lt;p&gt;Gerben Wagenaars leven heeft iets tragisch door de keuze die
    hij in 1945 maakte. Terwijl vele anderen die - evenals hij - in
    het verzet tot grote hoogte waren gestegen, na de bevrijding
    opnieuw een bescheiden maatschappelijke positie innamen, liet
    Wagenaar zich door de CPN, die gebruik wilde maken van zijn
    verzetsreputatie, overhalen een hoge partijfunctie te
    aanvaarden. Hiertoe ontbraken hem echter niet alleen de
    vereiste eigenschappen, ook waren de karaktertrekken die hem in
    het verzet groot hadden gemaakt - naast fysieke moed tevens het
    vermogen op basis van respect samen te werken met
    andersdenkenden - hem in de door de Koude Oorlog sterk
    gepolariseerde politieke verhoudingen van zeer weinig nut.
    Enerzijds delend in het fanatisme dat in die jaren de CPN
    beheerste en anderzijds nog steeds innerlijk verbonden met de
    vele niet- en anticommunisten die in de bezettingsjaren zijn
    kameraden waren geweest, verloor hij ten slotte het vertrouwen
    van de meeste van zijn partijgenoten. In 1982 besloot een
    congres van de inmiddels gedestaliniseerde CPN het 'Rode
    Boekje' als partijdocument in te trekken, waarmee impliciet ook
    de beschuldigingen tegen Wagenaars oorlogsverleden werden
    teruggenomen. Deze heeft echter niet meer geprobeerd in zijn
    oude partij terug te keren.&lt;/p&gt;
&lt;p&gt;
  &lt;a href='agedeelte'&gt;A: &lt;/a&gt;Archief van de CPN in het Internationaal Instituut
  voor Sociale Geschiedenis te Amsterdam.&lt;/p&gt;
&lt;p&gt;
  &lt;a href='lgedeelte'&gt;L: &lt;/a&gt;Behalve necrologie&amp;euml;n en herdenkingsartikelen o.a.
  door Frits Groeneveld, in 
  &lt;em&gt;NRC Handelsblad&lt;/em&gt;, 2-9-1993, door Arnold Koper, in 
  &lt;em&gt;de Volkskrant&lt;/em&gt;, 2-9-1993, door Carel Brendel, in 
  &lt;em&gt;Algemeen Dagblad&lt;/em&gt;, 3-9-1993, door Wouter Gortzak, in 
  &lt;em&gt;NRC Handelsblad&lt;/em&gt;, 3-9-1993 en door Joost Divendal, in 
  &lt;em&gt;Trouw&lt;/em&gt;, 3-9-1993: verhoor van G. Wagenaar, in 
  &lt;em&gt;Verslag houdende de uitkomsten van het onderzoek [der]
  Enqu&amp;ecirc;tecommissie Regeringsbeleid 1940-1945&lt;/em&gt;

  IVc-2 ('s-Gravenhage 1950) 1531-1536 en VIIc ('s-Gravenhage 1955)
  475-482; 
  &lt;em&gt;De eervolle weg van de vrijheid! Gerben Wagenaar en de strijd
  voor Nederlands onafhankelijkheid&lt;/em&gt;

  (Amsterdam 1952); interview, in 
  &lt;em&gt;Vrij Nederland&lt;/em&gt;, 21-3-1958; Wouter Gortzak, 'Gesprek met Gerben Wagenaar', in 
  &lt;em&gt;De Gids&lt;/em&gt;

  (1965) I, 208-219; idem, 
  &lt;em&gt;Kluiven op een buitenbeen. Kanttekeningen bij enige naoorlogse
  ontwikkelingen van het Nederlandse communisme&lt;/em&gt;

  (Amsterdam 1967); interview door Bibeb, in 
  &lt;em&gt;Vrij Nederland&lt;/em&gt;, 4-5-1968; A.A. de Jonge, 
  &lt;em&gt;Het communisme in Nederland. De geschiedenis van een politieke
  partij&lt;/em&gt;

  ('s-Gravenhage 1972); G.J. van Ojen jr., 
  &lt;em&gt;De Binnenlandse Strijdkrachten&lt;/em&gt;

  (2 dln.; 's-Gravenhage 1972); L. de Jong, 
  &lt;em&gt;Het Koninkrijk der Nederlanden in de Tweede Wereldoorlog&lt;/em&gt;, vooral VII ('s-Gravenhage 1976); 
  &lt;em&gt;ibidem&lt;/em&gt;, Xb ('s-Gravenhage 1982); Frits Reuter, 
  &lt;em&gt;De Communistische Partij van Nederland in oorlogstijd.
  Herinneringen&lt;/em&gt;

  (Amsterdam 1978); 
  &lt;em&gt;De moeizame destalinisatie van de CPN.&lt;/em&gt;
  &lt;em&gt;Documentatie over het conflict tussen de&lt;/em&gt;
  &lt;em&gt;CPN en de Bruggroep, toen en nu&lt;/em&gt;. Onder red. van Joost Divendal [e.a.] (Amsterdam 1982); A.A. de
  Jonge, 
  &lt;em&gt;Stalinistische herinneringen&lt;/em&gt;

  ('s-Gravenhage 1984); Arnold Koper, 
  &lt;em&gt;Onder de banier van het stalinisme. Een onderzoek naar de
  geblokkeerde destalinisatie van de CPN&lt;/em&gt;

  (Amsterdam 1984); Hansje Galesloot en Susan Leg&amp;ecirc;ne, 
  &lt;em&gt;Partij in het verzet. De CPN in de Tweede Wereldoorlog&lt;/em&gt;

  (Amsterdam 1986); W.F.S. Pelt, 
  &lt;em&gt;Vrede door revolutie. De CPN tijdens het Molotov-Ribbentrop
  Pact, 1939-1941&lt;/em&gt;

  ('s-Gravenhage 1990); Igor Cornelissen, 'Ruggegraat en karakter:
  Gerben Wagenaar', in 
  &lt;em&gt;Vrij Nederland&lt;/em&gt;, 18-9-1993; Ger Verrips, 
  &lt;em&gt;Dwars, duivels en dromend. De geschiedenis van de CPN,
  1938-1991&lt;/em&gt;

  (Amsterdam 1995); Dirk Engelen, 
  &lt;em&gt;Geschiedenis van de Binnenlandse Veiligheidsdienst&lt;/em&gt;

  ('s-Gravenhage 1995).&lt;/p&gt;
&lt;p&gt;
  &lt;a href='igedeelte'&gt;I: &lt;/a&gt;

  A.A. de Jonge, 
  &lt;em&gt;Het communisme in Nederland. De geschiedenis van een politieke
  partij&lt;/em&gt;

  ('s-Gravenhage 1972) fotokatern tussen pp. 80-81.&lt;/p&gt;
&lt;p&gt;A.A. de Jonge&lt;/p&gt; 
&lt;dtml-var bwn_footer&gt;</text>
  </biography>
</biodes>

