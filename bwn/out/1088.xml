<biodes version="1.0">
  <fileDesc>
    <title>Leeuw, Gerardus van der (1890-1950)</title>
    <ref target="http://resources.huygens.knaw.nl/bwn1880-2000/lemmata/bwn5/leeuw"/>
    <publisher>
      <name>Biografisch Woordenboek van Nederland:1880-2000</name>
      <ref target="http://resources.huygens.knaw.nl/bwn1880-2000"/>
    </publisher>
  </fileDesc>
  <person>
    <idno type="id">leeuw</idno>
    <persName><name type="geslachtsnaam">Leeuw</name>, Gerardus van der</persName>
    <sex value="1"/>
    <event type="birth" when="1890"/>
    <event type="death" when="1950"/>
    <state type="occupation">ned. herv. theoloog</state>
    <state type="occupation">minister</state>
  </person>
  <biography>
    <graphic url="http://resources.huygens.knaw.nl/bwn1880-2000/lemmata/bwn5/images/images/LEEUWG.jpg"/>
    <text>&lt;dtml-var bwn_header&gt;
 &lt;p class='genealogie'&gt;
  &lt;strong&gt;Leeuw, Gerardus van der&lt;/strong&gt;, Nederlands-hervormd theoloog en politicus ('s-Gravenhage 18-3-1890 - Utrecht 18-11-1950). 
Zoon van Gerardus van der Leeuw, adjunct inspecteur bij het
  Staatstoezicht op de Naleving van de Drankwet, en Elisabeth
  Antoinette Nelck. Gehuwd op 27-4-1916 met Anna Catharina Snoeck
  Henkemans (1890-1946). Uit dit huwelijk werden 3 zoons geboren.
  

  

  
  &lt;/p&gt;
&lt;p&gt;
  &lt;img class='bwnimg' BORDER='0' align='right' src='images/LEEUWG.jpg' alt='afbeelding van Leeuw, Gerardus van der'&gt;Gerard van der Leeuw groeide op in Den Haag, als de oudste
    in een ambtenarengezin met drie kinderen. De familiesfeer in
    zijn jeugd was degelijk en vroom. De vader was diaken en regent
    van het weeshuis van de Nederlandse hervormde kerk in Den Haag.
    Op het Gymnasium Haganum ontwikkelde Gerard een grote liefde
    voor literatuur, beeldende kunst en muziek. Hij blonk er uit
    zowel door zijn schoolprestaties als door zijn activiteiten in
    het verenigingsleven. Een medescholier vertelde hierover later:
    'hij was ook een organisator, die met groot succes voorzitter
    werd van de gymnasiastenbond. Daar toonde hij, de jongen uit
    zeer bescheiden omgeving gekomen, een gemak van omgang, een
    rustige vastheid, een groot prestige. (...) Nooit heb ik bij
    hem een spoor van geestelijke hovaardigheid, van
    happy-few-aestheticisme waargenomen. (...) Nooit heb ik iemand
    ontmoet zo bescheiden en tegelijk zo rustig overtuigd van de
    eigen buitengewoonheid' (R&amp;uuml;mke, 90).&lt;/p&gt;
&lt;p&gt;De devotie van zijn ouders heeft Van der Leeuw zich tijdens
    zijn schooljaren vol overtuiging toege&amp;euml;igend en zijn leven
    lang behouden. In 1908 ging hij theologie studeren aan de
    Rijksuniversiteit te Leiden. Om financi&amp;euml;le redenen bleef
    hij bij zijn ouders in Den Haag wonen en sloot hij zich niet
    aan bij het studentencorps. In de collegebanken onderging hij
    de invloed van de hoogleraar godsdienstgeschiedenis W.B.
    Kristensen en van de hoogleraar algemene godsdienstwetenschap
    P.D. Chantepie de la Saussaye. Naast de vakken van deze beide
    leermeesters bestudeerde Van der Leeuw het Oudegyptisch.&lt;/p&gt;
&lt;p&gt;In 1912 deed Van der Leeuw voorbereidend kerkelijk examen en
    een jaar later doctoraalexamen. Hierna studeerde hij een
    semester egyptologie in Berlijn en in het voorjaar van 1914 een
    semester theologie en godsdienstgeschiedenis in G&amp;ouml;ttingen.
    Bij het uitbreken van de Eerste Wereldoorlog keerde hij terug
    naar Nederland en zette hij zich in het ouderlijk huis aan het
    schrijven van zijn dissertatie. Op 15 maart 1916 promoveerde
    Van der Leeuw bij Kristensen op het proefschrift 
    &lt;em&gt;Godsvoorstellingen in de oud-Aegyptische pyramidetexten.&lt;/em&gt;

    In deze alom geprezen studie onderzocht hij het godsbegrip
    vanuit het gezichtspunt van de verhouding tussen god en mens.
    Deze thematiek zou hem blijven fascineren.&lt;/p&gt;
&lt;p&gt;Zes weken na zijn promotie trouwde Van der Leeuw met zijn
    medestudente Anna Snoeck Henkemans. Zij had haar studie
    theologie afgebroken na het eerste deel van het
    kandidaatsexamen. Tussen 1919 en 1925 zouden er in het gezin
    Van der Leeuw drie zoons worden geboren. Kort na het huwelijk
    vertrok het echtpaar naar 's-Heerenberg, waar Van der Leeuw een
    standplaats betrok als hervormd dominee. Tijdens dit
    kortstondige predikantschap had hij voldoende vrije tijd om
    zich verder te verdiepen in de godsdienstwetenschap.&lt;/p&gt;
&lt;p&gt;In juni 1918 werd Van der Leeuw aan de theologische
    faculteit in Groningen benoemd tot hoogleraar in 'de
    Geschiedenis van de godsdiensten in 't algemeen en de
    Geschiedenis van de leer aangaande God'. Deze leeropdracht zou
    in latere jaren flink worden uitgebreid: in 1922 met
    encyclopedie der godgeleerdheid, in 1926 met Egyptische taal-
    en letterkunde en in 1940 met het vak liturgiek.&lt;/p&gt;
&lt;p&gt;In de jaren twintig en dertig gaf Van der Leeuw in een
    indrukwekkende reeks publicaties blijk van een brede
    belangstelling. Zijn eerste algemene inleiding in de
    godsdienstgeschiedenis kwam uit in 1924. Drie jaar later
    verschenen een inleiding in de klassieke Griekse godsdienst en
    een monografie over de Egyptische farao Echnaton. In 1933 werd
    Van der Leeuws magnum opus 
    &lt;em&gt;Ph&amp;auml;nomenologie der Religion&lt;/em&gt;

    (T&amp;uuml;bingen 1933) gepubliceerd. Deze studie van 669 pagina's
    gaf een grondig overzicht van de laatste stand van zaken op het
    gebied van de godsdienstwetenschap. Aan een dergelijk
    systematisch en geactualiseerd handboek bestond op dat moment
    overal grote behoefte. Het werd vertaald in het Engels, Frans,
    Italiaans, Pools en Spaans en verscheidene malen herdrukt. Door
    dit standaardwerk vestigde Van der Leeuw een reputatie als de
    gezaghebbendste godsdienstwetenschapper van zijn generatie.&lt;/p&gt;
&lt;p&gt;Ook als theoloog was Van der Leeuw prominent, maar dan
    hoofdzakelijk binnen de Nederlands-hervormde invloedssfeer. Met
    veel gezag heeft hij ervoor geijverd dat de sacramenten weer in
    het brandpunt van de protestantse theologie zouden komen.
    Tegenover de gereformeerde traditie, die de cultus achterstelde
    bij de ethiek en de sacramenten bij de prediking, betoogde Van
    der Leeuw dat het altaar weer een gelijkwaardige plaats naast
    de kansel moest krijgen. Hij was van oordeel dat de meeste
    protestantse diensten afbraken wanneer het belangrijkste nog
    moest beginnen: de bediening van het avondmaal.&lt;/p&gt;
&lt;p&gt;Tijdens het interbellum trad Van der Leeuw op als
    voorvechter van vernieuwingen binnen de Nederlandse hervormde
    kerk. Hij maakte deel uit van het bestuur van de in 1931
    opgerichte Vereeniging 'Kerkopbouw'. Deze pressiegroep
    bepleitte oecumenische samenwerking met de rooms-katholieken,
    verbetering van de verhouding tussen kerk en wetenschap en meer
    aandacht voor maatschappelijke en politieke vraagstukken.
    Bovendien gaf hij leiding aan de in 1920 opgerichte Liturgische
    Kring. Dit was een landelijke beweging die streefde naar
    bewustwording van de eredienst van de christelijke kerk.&lt;/p&gt;
&lt;p&gt;Van der Leeuws inzet voor de liturgische beweging ging
    gepaard met groot enthousiasme voor de christelijke kerkmuziek.
    Zelf was hij muzikaal begaafd en beschikte hij over een goede
    zangstem. Zijn theologische kennis gebruikte hij om de
    betekenis van religieuze muziekstijlen via verscheidene
    publicaties te belichten. Verfrissend helder waren zijn boekjes
    
    &lt;em&gt;Bach's Matthaeuspassion&lt;/em&gt;

    (1937) en 
    &lt;em&gt;Bachs Johannes Passion&lt;/em&gt;

    (1946). Hiernaast bestudeerde hij andere kunstuitingen. In 1932
    verscheen het breed opgezette handboek 
    &lt;em&gt;Wegen en grenzen.&lt;/em&gt;
  &lt;em&gt;Een studie over de verhouding van religie en kunst&lt;/em&gt;

    . De cultuurhistorische studies van zijn hand bereikten
    steevast een groot lezerspubliek.&lt;/p&gt;
&lt;p&gt;De werkzaamheden aan de universiteit lieten hem in het
    algemeen voldoende ruimte om actief deel te nemen aan het
    gezinsleven thuis. Musiceren nam een centrale plaats in bij de
    Van der Leeuws: er werd veel gezongen, en men voerde klassieke
    composities uit voor piano, zang en fluit. Hiernaast werd er
    vaak gefietst en gewandeld, bij voorkeur vanuit gehuurde
    huisjes in Rijssen, Zoutelande of Ootmarsum. Vakantiereizen
    ondernam het gezin in de jaren dertig naar de Eiffel, de
    Vogezen en de Zwitserse Alpen.&lt;/p&gt;
&lt;p&gt;Na 1933 - toen zijn hoofdwerk, de 
    &lt;em&gt;Ph&amp;auml;nomenologie&lt;/em&gt;

    , was verschenen - trad er een verschuiving op in Van der
    Leeuws buitenuniversitaire belangstelling. Terwijl hij zich tot
    dan hoofdzakelijk had gericht op kerkelijke kwesties,
    ontwikkelde hij voortaan een bredere cultuurkritiek.
    Aansluitend bij het toenmalige intellectuele klimaat wierp hij
    zich op als een strenge cultuurpessimist. Materialisme en
    massificering hadden de eerbied voor oude geestelijke waarden
    en goddelijk gezag in zijn ogen verdreven. Vooral het optreden
    van het communisme en het nationaal-socialisme, die hij beide
    als 'nihilistische nieuwe religies' beschouwde, hield Van der
    Leeuw direct verantwoordelijk voor de algehele culturele crisis
    waarin hij Europa langzaam zag wegzinken. Als cultuurcriticus
    toonde hij zich een aanhanger van het personalistisch
    socialisme.&lt;/p&gt;
&lt;p&gt;Tijdens de Duitse bezetting werkte Van der Leeuw tezamen met
    de meeste van zijn collegae gewoon door tot in 1943 het verder
    functioneren van de universiteit onmogelijk werd. In de jaren
    1943 en 1944 verrichtte hij enige werkzaamheden voor het
    departement van Opvoeding, Wetenschap en Kultuurbescherming -
    op verzoek beoordeelde hij enkele wetenschappelijke
    manuscripten - die achteraf als te co&amp;ouml;peratief met de
    bezettingsmacht konden worden beoordeeld. Het
    nationaal-socialisme bleef hij evenwel nadrukkelijk afwijzen.
    In de zomer van 1944 schreef Van der Leeuw 
    &lt;em&gt;Balans van Nederland&lt;/em&gt;

    , dat direct na de bevrijding in 1945 zou verschijnen. Hierin
    nam hij scherp stelling tegen de neutraliteit en goddeloosheid
    enerzijds en tegen de hokjesgeest van de verzuiling anderzijds.
    Hij betoonde zich een tegenstander van het neutrale onderwijs.
    Alle onderwijs zou openbaar moeten zijn en tevens christelijk,
    maar dan in oecumenische zin.&lt;/p&gt;
&lt;p&gt;Na de bevrijding kreeg Van der Leeuw opeens volop ruimte
    deze idee&amp;euml;n te verwezenlijken. In de wereld van de
    Nederlandse politieke elite roerde zich toen de
    'Doorbraakbeweging'. Daar had men behoefte aan een minister van
    Onderwijs, Kunsten en Wetenschappen die een herleving van de
    nationale geestesgesteldheid zou kunnen bevorderen. Van der
    Leeuw - die als aanhanger van de 'Doorbraak' in maart 1946 lid
    zou worden van de nieuwe Partij van de Arbeid - leek hiertoe
    het meest geschikt en kreeg op 24 juni 1945, met het aantreden
    van het kabinet-Schermerhorn-Drees, de leiding over het
    departement. Hij betoonde zich als minister een sterk
    voorstander van een dirigistisch overheidsbeleid bij het
    bevorderen van kunsten en wetenschappen en het opvoeden van de
    bevolking in christelijke zin. Zo streefde hij &amp;eacute;&amp;eacute;n
    christelijk-nationaal ge&amp;iuml;nspireerde openbare onderwijsvorm
    en &amp;eacute;&amp;eacute;n nationale omroep na, alsmede &amp;eacute;&amp;eacute;n
    nationaal federatief verband van kunstenaars. Zijn actieve
    cultuurpolitiek werd evenwel abrupt be&amp;euml;indigd, toen de
    'Doorbraak' na de verkiezingen van mei 1946 moest wijken voor
    het vooroorlogse partijenstelsel. Van der Leeuw moest daardoor
    zijn portefeuille op 3 juli 1946 overdragen aan een katholieke
    opvolger, die afbrak wat hij had opgebouwd.&lt;/p&gt;
&lt;p&gt;Tijdens zijn ministerschap was in mei 1946 Van der Leeuws
    vrouw aan kanker overleden. Haar dood betekende een zwaar
    verlies voor hem. De harde klappen die hij te verduren kreeg
    met het vroegtijdig afbreken van zijn ministerschap en tevens
    met de ondergang van zijn cultuurbeleid, kwamen hier pal
    bovenop. Sindsdien ging zijn gezondheid ernstig achteruit. Er
    werd een slepende nierziekte geconstateerd. Hij hervatte zijn
    werk in Groningen en maakte tijdens de eerste naoorlogse jaren
    een aantal wetenschappelijke reizen naar Zuid-Afrika, de
    Verenigde Staten en Zwitserland. Overal werd hij ontvangen met
    de eerbewijzen die pasten bij een internationale beroemdheid.
    Maar ondanks die erkenning werd hij in zijn laatste levensfase
    vaak bevangen door eenzaamheid en depressie. Hij overleed in
    1950 in een ziekenhuis te Utrecht, pas zestig jaar oud.&lt;/p&gt;
&lt;p&gt;Gerard van der Leeuw was een imponerende persoonlijkheid,
    die met groot gemak gecompliceerde zaken voor een breed publiek
    eenvoudig wist te maken. Zijn betekenis ligt vooral op het
    terrein van de godsdienstwetenschap. De fenomenologische
    benadering heeft hij briljant uitgebuit om de grondslagen van
    deze discipline, die tijdens zijn studiejaren nog in de
    beginfase verkeerde, systematisch te verstevigen. Van der
    Leeuws inbreng in de theologie - met zijn nadruk op liturgiek
    en oecumene - was belangrijk en heeft zich in de naoorlogse
    jaren getoond in de verdere ontwikkeling van de oecumenische
    beweging. Aan zijn korte optreden als minister wordt vaak
    gerefereerd in termen van 'magistraal' en 'legendarisch'. Zijn
    ambtenaren en veel van zijn collega-ministers waren in elk
    geval onder de indruk van zijn brede visie en zijn enorme
    belezenheid. Achteraf kan worden vastgesteld dat Van der Leeuw
    de eerste minister is geweest die principieel brak met het
    liberale beginsel van afzijdigheid op het terrein van het
    kunst- en mediabeleid. Hoewel zijn concrete plannen
    onmiddellijk na zijn aftreden in de bureaula verdwenen, bleven
    zijn denkbeelden over de relatie tussen overheid en cultuur
    doorwerken.&lt;/p&gt;
&lt;p&gt;
  &lt;a href='agedeelte'&gt;A: &lt;/a&gt;Collectie-G. van der Leeuw (o.a. ontvangen brieven,
  handschriften, recensies, artikelen en andere verspreide
  publicaties) in de Universiteitsbibliotheek te
  Groningen.&lt;/p&gt;
&lt;p&gt;
  &lt;a href='pgedeelte'&gt;P: &lt;/a&gt;
  W. Vos, 'Dr. G. van der Leeuw. Bibliographie zijner
    geschriften', in 
    &lt;em&gt;Pro regno pro sanctuario. Een bundel studies en bijdragen
    van vrienden en vereerders ... van prof.dr. G. van der
    Leeuw&lt;/em&gt;

    . Onder red. van W.J. Kooiman en J.M. van Veen (Nijkerk 1950)
    555-638. Aanvullingen en correcties door F. Sierksma in de
    catalogus bij de in de Universiteitsbibliotheek te Groningen
    gedeponeerde archiefcollectie 'Verzameld Werk' (1951/1952).&lt;/p&gt;
&lt;/p&gt;
&lt;p&gt;
  &lt;a href='lgedeelte'&gt;L: &lt;/a&gt;Fokke Sierksma, 
  &lt;em&gt;Professor G. van der Leeuw. Dienaar van God en hoogleraar te
  Groningen&lt;/em&gt;

  (Amsterdam 1951); H.C. R&amp;uuml;mke, 'Ter herinnering', in 
  &lt;em&gt;De Nieuwe Stem&lt;/em&gt;

  6 (1951) 88-96; Jan Hermelink, 
  &lt;em&gt;Verstehen und Bezeugen. Der theologische Ertrag der
  'Ph&amp;auml;nomenologie der Religion' von Gerardus van der Leeuw&lt;/em&gt;

  (M&amp;uuml;nchen 1960); A.J. Rasker, 
  &lt;em&gt;De Nederlands hervormde kerk vanaf 1795. Haar geschiedenis en
  theologie in de negentiende en twintigste eeuw&lt;/em&gt;

  (Kampen 1974) 233-252; F.J.F.M. Duynstee en J. Bosmans, 
  &lt;em&gt;Het kabinet Schermerhorn-Drees, 24 juni 1945 - 3 juli 1946&lt;/em&gt;

  (Assen [etc.] 1977) 511-552; Joost Smiers, 
  &lt;em&gt;Cultuur in Nederland, 1945-1955. Meningen en beleid&lt;/em&gt;

  (Nijmegen 1977); Jan Rogier [e.a.], 
  &lt;em&gt;Sociaal-demokratie en kultuurpolitiek. Lezingen...&lt;/em&gt;

  (Amsterdam 1982); H.G. Hubbeling, 
  &lt;em&gt;Divine presence in ordinary life. Gerardus van der Leeuw's
  twofold method in his thinking on art and religion&lt;/em&gt;

  (Amsterdam [etc.] 1986); Durk Hak, 
  &lt;em&gt;Stagnatie in de Nederlandse godsdienstwetenschap, 1920-1980.
  De bijdrage van Gerardus van der Leeuw, Fokke Sierksma en Theo P.
  van Baaren aan de godsdienstwetenschap&lt;/em&gt;

  (Amsterdam 1994); Th. Peppink, 
  &lt;em&gt;Gestremde beweging. Een theologisch onderzoek naar de
  verhouding tussen geloof en kunst bij prof.dr. G. van der
  Leeuw&lt;/em&gt;

  (Kampen 1997); Willem Hofstee, 
  &lt;em&gt;Goden en mensen. De godsdienstwetenschap van Gerardus van der
  Leeuw, 1890-1950&lt;/em&gt;

  (Kampen 1997) 244-246; J&amp;uuml;rgen Kehnscherper, 
  &lt;em&gt;Theologisch-philosophische Aspekte der
  religionsph&amp;auml;nomenologischen Methode des Gerardus van der
  Leeuw&lt;/em&gt;

  (Frankfurt am Main 1998).&lt;/p&gt;
&lt;p&gt;
  &lt;a href='igedeelte'&gt;I: &lt;/a&gt;

  Willem Hofstee, 
  &lt;em&gt;Goden en Mensen. De godsdienstwetenschap van Gerardus van der
  Leeuw, 1890-1950&lt;/em&gt;

  (Kampen 1997) fotokatern tussen pp. 112-113 [G. van der Leeuw in
  1928].&lt;/p&gt;
&lt;p&gt;H. de Liagre B&amp;ouml;hl&lt;/p&gt; 
&lt;dtml-var bwn_footer&gt;</text>
  </biography>
</biodes>

