<biodes version="1.0">
  <fileDesc>
    <title>Furstner, Johannes Theodorus (1887-1970)</title>
    <ref target="http://resources.huygens.knaw.nl/bwn1880-2000/lemmata/bwn2/furstner"/>
    <publisher>
      <name>Biografisch Woordenboek van Nederland:1880-2000</name>
      <ref target="http://resources.huygens.knaw.nl/bwn1880-2000"/>
    </publisher>
  </fileDesc>
  <person>
    <idno type="id">furstner</idno>
    <persName><name type="geslachtsnaam">Furstner</name>, Johannes Theodorus</persName>
    <sex value="1"/>
    <event type="birth" when="1887"/>
    <event type="death" when="1970"/>
    <state type="occupation">marineofficier</state>
    <state type="occupation">minister</state>
  </person>
  <biography>
    <graphic url="http://resources.huygens.knaw.nl/bwn1880-2000/lemmata/bwn2/images/images/FURSTNER.jpg"/>
    <text>&lt;dtml-var bwn_header&gt;
 &lt;p class='genealogie'&gt;
  &lt;strong&gt;Furstner, Johannes Theodorus&lt;/strong&gt;, bevelhebber der zeestrijdkrachten en minister van Marine (Amsterdam 16-1-1887 - 's-Gravenhage 15-9-1970).

Zoon van Hendricus Hermanus Furstner, handelaar in landbouwwerktuigen,
en Guurtje Geveke. Gehuwd op 29-12-1917 met Anna Maria Risselada. Uit
dit huwelijk werden 2 dochters geboren.



&lt;img src=&amp;quot;images/FURSTNER.jpg&amp;quot; align=&amp;quot;right&amp;quot; BORDER=&amp;quot;0&amp;quot; alt=&amp;quot;afbeelding van Furstner, Johannes Theodorus&amp;quot; class=&amp;quot;bwnimg&amp;quot;&gt;


&lt;/p&gt;
&lt;p&gt;Furstner ontving, na de HBS doorlopen te hebben, van 1902 tot 1906
de opleiding tot zeeofficier aan het Koninklijk Instituut voor de
Marine te Willemsoord. Als luitenant ter zee der 1e klasse volgde hij
van 1919 tot 1921 een cursus aan de Hoogere Krijgsschool te
's-Gravenhage; onmiddellijk daarna werd hij leraar aan de toen
opgerichte Hoogere Marine Krijgsschool, waar hij tot 1924 bleef. In
deze periode werkte hij onder meer mee aan de opstelling van plannen
voor de maritieme verdediging van Nederlands-Oost-Indi&amp;euml; die de
basis hebben gevormd voor de ten slotte op 26 oktober 1923 door de
Tweede Kamer verworpen Vlootwet.&lt;/p&gt;
&lt;p&gt;In de jaren 1927 en 1928 verbleef hij in Parijs om daar de
&amp;Eacute;cole de guerre navale te bezoeken. Daar kwam hij sterk onder de
invloed van maritiem-strategische opvattingen van Raoul Castex, die, in
het voetspoor van A.T. Mahan, primair belang toekende aan het aantasten
van de 'force organis&amp;eacute;e' van de tegenstander, maar ook aan
de 'klassieke' maritiem-strategische theorie een
oorspronkelijke bijdrage leverde door haar aan te passen aan recente
ontwikkelingen op het gebied van scheepsbouw en wapentechniek
(vliegtuig, onderzeeboot). Furstner kreeg ampel gelegenheid deze
opvattingen te propageren als directeur van de Hoogere Marine
Krijgsschool, welke functie hij van 15 september 1930 tot 1 juli 1936,
achtereenvolgens als kapitein-luitenant ter zee, kapitein ter zee en
schout-bij-nacht, bekleedde. Zijn denkbeelden vonden ingang en hij
kreeg volgelingen en medestanders, zodat van de 'school van
Furstner' gesproken kon worden.&lt;/p&gt;
&lt;p&gt;Intussen was Furstner ook, gedreven door bezorgdheid over de
weerbaarheid van het koninkrijk, in het bijzonder Indi&amp;euml;, politiek
actief geworden. Zo had hij zich reeds in 1925 aangesloten bij de toen
opgerichte, maar nooit geheel uitgegroeide politieke club Nationale
Unie, waarin o.a. C. Gerretson een rol speelde, en behoorde hij tot
degenen die het initiatief namen tot de oprichting van het Verbond voor
Nationaal Herstel in 1932, een rechts-autoritaire partij die erin
slaagde om bij de verkiezingen van 1933 een vertegenwoordiger in de
Tweede Kamer te krijgen. Misschien was nog van het meeste belang dat
Furstner openlijk en enthousiast de groei van het nationalistische
Nationaal Jongeren Verbond bevorderde, een jeugdorganisatie die zich in
de jaren '30 met enig succes roerde. Ook zou Furstner verbindingen
onderhouden met de kring van het tijdschrift 
&lt;em&gt;De Waag,&lt;/em&gt;

dat in 1937 begon te verschijnen. Overigens is waarschijnlijk dat hij
zich van Nationaal Herstel en later van 
&lt;em&gt;De Waag&lt;/em&gt;

heeft gedistantieerd, toen die een al te duidelijke pro-NSB,
respectievelijk pro-Duitse koers gingen volgen.&lt;/p&gt;
&lt;p&gt;Op 1 juli 1936 trad Furstner op als chef van de Marinestaf,
anderhalf jaar later (op 1 januari 1938) werd hij bevorderd tot
vice-admiraal. Na de mobilisatie van 1939 werd hij ook bevelhebber der
Zeestrijdkrachten. Om de aan laatstgenoemde functie verbonden taken te
kunnen blijven vervullen besloot hij op 14 mei 1940 - tegen de wil van
de Opperbevelhebber van Land- en Zeemacht, aan wie hij als chef
Marinestaf ondergeschikt was - met een aantal stafofficieren Nederland
te verlaten. Enkele dagen later kon hij zijn hoofdkwartier vestigen in
Londen. Toen opnieuw een afzonderlijk departement van Marine werd
ingesteld, werd hij per 27 juli 1941 met het beheer daarvan belast, met
als consequentie dat hij als minister van Marine zitting kreeg in het
kabinet-Gerbrandy. Hij bleef daarnaast echter bevelhebber der
Zeestrijdkrachten en chef Marinestaf. Daarmee kwam een cumulatie van
functies tot stand die later in het 
&lt;em&gt;Verslag houdende de uitkomsten van het onderzoek [der]
Enqu&amp;ecirc;tecommissie...&lt;/em&gt;

(V a, 45) niet ten onrechte is gekritiseerd. Furstners ministerschap
zou tot 23 februari 1945 duren. Na de bevrijding van Nederland en de
nederlaag van Japan legde Furstner, inmiddels per 15 februari 1942 tot
luitenant-admiraal bevorderd, op 25 augustus 1945 zijn functies van
bevelhebber der Zeestrijdkrachten en chef van de Marinestaf neer.
Daarna maakte hij tot 1 februari 1962 deel uit van de Raad van
State.&lt;/p&gt;
&lt;p&gt;In de vooroorlogse periode heeft Furstner de sleutelrol gespeeld bij
de wijziging van het Algemeen Memorandum Marinestaf, waarbij 'het
openhouden der zeewegen voor eigen gebruik' in de definitie van de
taak der Koninklijke Marine werd opgenomen, en bij de instelling van de
functie van bevelhebber der Zeestrijdkrachten. Beide maatregelen
getuigden van de voor hem typerende brede strategische visie en zouden
van verstrekkende betekenis blijken. Ook had hij toen een belangrijk
aandeel in de voorbereiding van het zogenaamde
'slagkruiserplan', dat de vorming van een zware artilleriekern
voor de vloot in Indi&amp;euml; behelsde. Samen met de toenmalige
schout-bij-nacht F.J. Heeris was hij er in hoofdzaak verantwoordelijk
voor dat een belangrijk deel van de Marine in mei 1940 naar Engeland
uitweek.&lt;/p&gt;
&lt;p&gt;Onder de Nederlanders in leidende functies te Londen was hij
aanvankelijk &amp;eacute;&amp;eacute;n der zeer weinigen voor wie het winnen van de
oorlog vooropstond en die dus van het begin af aan de Britse leiding
volgden. In overeenstemming met deze opvatting heeft hij zich veel
moeite gegeven om de naar Engeland uitgeweken marine-eenheden snel in
te schakelen bij de oorlogvoering in geallieerd verband. Inderdaad
begonnen bijvoorbeeld reeds na enkele weken Nederlandse
hulpmijnenvegers operationele veegopdrachten uit te voeren in de
Engelse wateren. Het is daarna steeds Furstners streven gebleven om een
zo groot mogelijk deel van de Koninklijke Marine effectief aan de
strijd te laten meedoen. Om dat te bereiken ging hij conflicten niet
uit de weg. Zo verzette hij zich op vasthoudende wijze tegen de wens
van zijn collega H.J. van Mook om reeds tijdens de oorlog
marinepersoneel ter beschikking te krijgen en mede daaruit
gezagsbataljons te vormen die bij de bevrijding van Indi&amp;euml; voor
herstel van orde zouden worden aangewend.&lt;/p&gt;
&lt;p&gt;Overigens trad Furstner in de ministerraad niet erg op de voorgrond.
Dit is waarschijnlijk daardoor te verklaren dat hij zich in beginsel
steeds als 'vakminister' beschouwde. Met de maritieme strategie
heeft hij tijdens de oorlog betrekkelijk weinig bemoeienis gehad, omdat
het operationele, in tegenstelling tot het administratieve, opperbevel
over de Nederlandse Zeestrijdkrachten bij andere autoriteiten - de
commandant der zeemacht in Nederlands-Oost-Indi&amp;euml;,
bondgenootschappelijke bevelhebbers - berustte.&lt;/p&gt;
&lt;p&gt;Onder zijn leiding heeft de Nederlandse marineorganisatie te Londen
echter belangrijk werk kunnen doen op het gebied van de aanvulling van
personeel en materieel en de voorbereiding van de wederopbouw van de
Nederlandse zeemacht na de Tweede Wereldoorlog. Dit was niet in de
laatste plaats daaraan te danken dat Furstner een goede verhouding tot
de autoriteiten van de Royal Navy wist op te bouwen. Bij het contact
met de 'varende vloot' toonde hij in de oorlog een minder
gelukkige hand. Dit hing gedeeltelijk samen met zijn autoritaire
instelling en zijn, ondanks een grote intelligentie, gebrek aan
inlevingsvermogen in gedachten en gevoelens van anderen. Ook was hij na
zijn terugkeer uit Frankrijk in 1928 nog maar weinig betrokken geweest
bij het operationele bedrijf: nog slechts twee korte periodes heeft hij
daarna aan boord van een schip gediend, waarvan slechts
&amp;eacute;&amp;eacute;nmaal in een commanderende functie. In de
'Londense' periode wist hij in zijn naaste omgeving wel
gevoelens van sympathie en loyaliteit op te wekken. Als minister had
hij aanvankelijk het vertrouwen van de Koningin, waarschijnlijk vooral
omdat hij leiding gaf aan het enige Nederlandse krijgsmachtdeel dat een
substanti&amp;euml;le bijdrage leverde tot de geallieerde oorlogvoering.
Later verminderde dit vertrouwen, omdat Furstner naar haar oordeel het
verzet in Nederland te weinig positief waardeerde. Na terugkeer in
Nederland waren Furstners werkzaamheden binnen de Raad van State van
minder opvallende aard, al behoorde hij daar natuurlijk wel bij de
meerderheid die de wijzigingen in de koloniale verhoudingen zoals die
zich voltrokken afkeurde, en dit in adviezen aan de regering bij
wetsontwerpen kenbaar maakte. Na zijn aftreden als lid van de Raad van
State trad Furstner ten slotte zo weinig op de voorgrond dat zijn
overlijden in de pers nauwelijks aandacht kreeg.&lt;/p&gt;
&lt;p&gt;
  &lt;a href='agedeelte'&gt;A: &lt;/a&gt;Collectie-Furstner bij de afdeling Maritieme Historie van de
Marinestaf te 's-Gravenhage.&lt;/p&gt;
&lt;p&gt;
  &lt;a href='pgedeelte'&gt;P: &lt;/a&gt;'Het nut en de toekomst van onderzeebooten voor onze
Oost-Indische Koloni&amp;euml;n', in 
&lt;em&gt;Marineblad&lt;/em&gt;

36 (1921) 371-416; 
&lt;em&gt;De Nederlandsche marine en de beide Indi&amp;euml;n&lt;/em&gt;

(S.1., 1930]; 
&lt;em&gt;De maritieme conferenties en de strategische positie van
Nederland&lt;/em&gt;

(Den Helder, 1931); 'De Koninklijke Marine', in 
&lt;em&gt;Vijftig Jaren.&lt;/em&gt;

Officieel gedenkboek ter gelegenheid van het gouden regeringsjubileum
van koningin Wilhelmina (Amsterdam, 1948) 238-250.&lt;/p&gt;
&lt;p&gt;
  &lt;a href='lgedeelte'&gt;L: &lt;/a&gt;M.A.C. [ageling], 'Een man met visie. Bij het overlijden
van admiraal Furstner', in 
&lt;em&gt;Ons Zeewezen&lt;/em&gt;

59 (1970) 10 (oktober) 11; L. de Jong, 
&lt;em&gt;Het Koninkrijk der Nederlanden in de Tweede Wereldoorlog&lt;/em&gt;

('s-Gravenhage, 1979) passim; Ph.M. Bosscher, 'Nederland als
bondgenoot', in 
&lt;em&gt;De val van Nederlands-Indi&amp;euml;.&lt;/em&gt;

Onder red. van G. Teitler (Dieren, [1982]) 113-128.&lt;/p&gt;

&lt;p&gt;
&lt;a href=&amp;quot;igedeelte&amp;quot;&gt;I: &lt;/a&gt;&lt;i&gt;Persoonlijkheden in het Koninkrijk der Nederlanden in woord en beeld&lt;/i&gt;. Onder hoofdred. van H.P. van den Aardweg (Amsterdam 1938) 503 [Foto: Franz Ziegler].
&lt;/p&gt;
&lt;p&gt;Ph.M. Bosscher&lt;/p&gt; 
&lt;dtml-var bwn_footer&gt;</text>
  </biography>
</biodes>

