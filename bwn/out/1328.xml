<biodes version="1.0">
  <fileDesc>
    <title>Noort, Gerardus Cornelis van (1861-1946)</title>
    <ref target="http://resources.huygens.knaw.nl/bwn1880-2000/lemmata/bwn2/noort"/>
    <publisher>
      <name>Biografisch Woordenboek van Nederland:1880-2000</name>
      <ref target="http://resources.huygens.knaw.nl/bwn1880-2000"/>
    </publisher>
  </fileDesc>
  <person>
    <idno type="id">noort</idno>
    <persName><name type="geslachtsnaam">Noort</name>, Gerardus Cornelis van</persName>
    <sex value="1"/>
    <event type="birth" when="1861"/>
    <event type="death" when="1946"/>
    <state type="occupation">r.k. theoloog</state>
  </person>
  <biography>
    <graphic url="http://resources.huygens.knaw.nl/bwn1880-2000/lemmata/bwn2/images/images/NOORT.jpg"/>
    <text>&lt;dtml-var bwn_header&gt;
 &lt;p class='genealogie'&gt;
  &lt;strong&gt;Noort, Gerardus Cornelis van&lt;/strong&gt;, RK theoloog (Stompwijk, gem. Leidschendam 9-5-1861 - Amsterdam 15-9-1946).

Zoon van Nicolaas van Noord (bekend onder de naam Van Noort), werkzaam
in de bouw, en Cornelia Onderwater.

&lt;img src=&amp;quot;images/NOORT.jpg&amp;quot; align=&amp;quot;right&amp;quot; BORDER=&amp;quot;0&amp;quot; alt=&amp;quot;afbeelding van Noort, Gerardus Cornelis van&amp;quot; class=&amp;quot;bwnimg&amp;quot;&gt;

&lt;/p&gt;
&lt;p&gt;Van Noort studeerde van 1873 tot 1884 aan de bisschoppelijke
seminaria Hageveld en Warmond. Zijn priesterwijding vond op 15 augustus
1884 plaats. Na kapelaan in Medemblik (1884-1887) en Amsterdam aan de
kerk Nicolaas binnen de Veste (1887-1892) te zijn geweest, werd hij
benoemd tot hoogleraar aan het seminarie te Warmond, met als
leeropdracht de systematische theologie of dogmatiek.&lt;/p&gt;
&lt;p&gt;In zijn Warmondse tijd slaagde de autodidact Van Noort erin om, naar
de normen en gedachten van de neoscholastiek, een aantal theologische
cursussen in boekvorm uit te geven. De werken van Van Noort, in het
Latijn gesteld, bleven tot in de jaren vijftig van de twintigste eeuw
de voornaamste dogmatische handboeken die op de meeste groot-seminaries
in Nederland en ook op enkele in het buitenland gebruikt werden. Zij
formuleerden de kerngedachten kort en helder en maakten duidelijk
onderscheid tussen hoofd- en bijzaken in de systematische
theologie.&lt;/p&gt;
&lt;p&gt;In zijn theologische traktaten trachtte Van Noort het midden tussen
traditie en modernisme te bewaren. Van belang was het daarbij dat hij
in ieder geval weigerde alles wat nieuw was of nieuw leek bij voorbaat
te verwerpen. Hierdoor werd hij toch beschuldigd van modernistische
sympathie&amp;euml;n en moest hij in 1908 zijn professoraat op het
groot-seminarie neerleggen, om vervolgens pastoor in Amsterdam te
worden. Al spoedig bleek dat hij zich niet kon of wilde beperken tot
zijn werk in de parochie Willibrord binnen de Veste. Door de
aanstelling in 1909 tot directeur van de Vereeniging tot weldadigheid
van de allerheiligste Verlosser kwam hij direct in aanraking met de
problemen en belangen van het katholiek onderwijs in de gehele
hoofdstad. Van Noort constateerde dat het kleuteronderwijs niet
voldoende voorbereidde op het lager onderwijs en stelde om die reden,
samen met R.H.A.M. Romme, een onderzoek in dat leidde tot voorstellen
van vernieuwing met het doel tot een meer gerichte opleiding van
kinderen te komen. Deze voorstellen werden voor de katholieke
onderwijspolitiek overgenomen en het rapport bleef daartoe telkens op
nieuw de grondslag.&lt;/p&gt;
&lt;p&gt;Van Noort werd bovendien de ziel van de Katholieke Wetenschappelijke
Vereeniging in Amsterdam en het gehele bisdom Haarlem. Met katholieken
uit de universitaire wereld onderhield hij goede contacten. Tien
katholieke hoogleraren aan de rijksuniversiteiten zouden, gesteund door
bisschop J.D.J. Aengenent, weten te bewerkstelligen dat hij in 1929 een
eredoctoraat in de theologie van de Gregoriaanse universiteit te Rome
zou ontvangen.&lt;/p&gt;
&lt;p&gt;In januari 1929 werd Van Noort benoemd tot deken van Amsterdam en
tot rector van het Begijnhof. Hij zou erin slagen deze functie op een
zeer goede wijze te vervullen. Wanneer men als particulier of via
organisaties met de deken in contact kwam, dan wist men dat men op
zakelijke wijze tot resultaten kon komen. In bijeenkomsten die nooit te
lang duurden, slaagde hij er vaak in menigeen te overtuigen van zijn
opvattingen.&lt;/p&gt;
&lt;p&gt;Ook samenwerking tussen het burgerlijk bestuur en de Amsterdamse
deken verliep voorspoedig. In de oorlogsjaren zag Van Noort het als
zijn taak iedereen die het moeilijk had moed in te spreken. Zijn korte
preekjes in de kapel van het Begijnhof, waarvan hij van 1929 tot 1945
rector was, werden met eerbied beluisterd: boven de ellende van de
oorlog uit wees hij zijn kerkgangers op hoger waarden. Het stadsbestuur
gaf blijk van zijn waardering hiervoor: bij zijn afscheid als deken op
30 augustus 1945 werd hem de eremedaille van de stad toegekend.&lt;/p&gt;
&lt;p&gt;De betekenis van Van Noort als geestelijk leider van de katholieke
gemeenschap te Amsterdam is groot geweest, maar nog meer was hij als
katholiek theoloog van belang. Ofschoon de theologie, steunend op de
rationele gegevens van Thomas van Aquino, nu in het licht van de
menswetenschappen andere accenten krijgt, moet men toch erkennen dat
Van Noort met zijn boeken daarvoor stof heeft geleverd. Zijn invloed op
anderen in de theologie komt duidelijk tot uiting in de hem in 1944
aangeboden bundel 
&lt;em&gt;Theologische opstellen opgedragen en aangeboden aan mgr.dr. G.C.van
Noort&lt;/em&gt;

(Utrecht, 1944).&lt;/p&gt;
&lt;p&gt;
  &lt;a href='agedeelte'&gt;A: &lt;/a&gt;Dossier- Van Noort in Bisschoppelijk archief
Haarlem.&lt;/p&gt;
&lt;p&gt;
  &lt;a href='pgedeelte'&gt;P: &lt;/a&gt;Voornaamste publikaties: 
&lt;em&gt;De Christus. Zijn persoon en zijn werk&lt;/em&gt;

[Amsterdam, 1914]; 
&lt;em&gt;Tractatus de deo creatore&lt;/em&gt;

4e dr. (Hilversum, 1925); 
&lt;em&gt;Tractatus de deo redemptore&lt;/em&gt;

4e dr. (Hilversum, 1925); 
&lt;em&gt;Tractatus de sacramentis&lt;/em&gt;

4e dr. verz. door J.P. Verhaar (Hilversum, 1927-1930. 2 dl.); 
&lt;em&gt;Tractatus de deo uno et trino&lt;/em&gt;

4e dr. (Hilverum, 1928); 
&lt;em&gt;Tractatus de ver a revelatione&lt;/em&gt;

5e dr. (Hilversum, 1929); 
&lt;em&gt;Tractatus de ver a religione&lt;/em&gt;

5e dr. (Hilversum, 1929); 
&lt;em&gt;Tractatus de ecclesia Christi&lt;/em&gt;

5e dr. (Hilversum, 1932); 
&lt;em&gt;Tractatus de gratia Christi&lt;/em&gt;

4e dr. (Hilversum, 1934); 
&lt;em&gt;Tractatus de novissimis quem praesertim ex annotationibus.&lt;/em&gt;

Concinnavit J.P. Verhaar (Hilversum, 1935); 
&lt;em&gt;Predicaties&lt;/em&gt;

(Amsterdam, &amp;ccedil;a. 1947. 5 dl.).&lt;/p&gt;
&lt;p&gt;
  &lt;a href='lgedeelte'&gt;L: &lt;/a&gt;K. Steur, 'De theoloog Van Noort', in 
&lt;em&gt;De Tijd,&lt;/em&gt;

9-5-1941; A. Hollenberg, in 
&lt;em&gt;Waar eens een Franse kostschool stond (Warmond,&lt;/em&gt;

1949) 41-46; B. Voets, 
&lt;em&gt;Bewaar het toevertrouwde pand. Het verhaal van het bisdom
Haarlem&lt;/em&gt;

(Haarlem, 1981) passim.&lt;/p&gt;

&lt;a href=&amp;quot;igedeelte&amp;quot;&gt;I: &lt;/a&gt;
Katholiek Documentatie Centrum te Nijmegen, Collectie personen: afb. 2A6847 [Van Noort in augustus 1924].&lt;/p&gt;



&lt;p&gt;B. Voets&lt;/p&gt; 
&lt;dtml-var bwn_footer&gt;</text>
  </biography>
</biodes>

