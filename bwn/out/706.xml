<biodes version="1.0">
  <fileDesc>
    <title>Heijmans, Gerardus (1857-1930)</title>
    <ref target="http://resources.huygens.knaw.nl/bwn1880-2000/lemmata/bwn2/heijmans"/>
    <publisher>
      <name>Biografisch Woordenboek van Nederland:1880-2000</name>
      <ref target="http://resources.huygens.knaw.nl/bwn1880-2000"/>
    </publisher>
  </fileDesc>
  <person>
    <idno type="id">heijmans</idno>
    <persName><name type="geslachtsnaam">Heijmans</name>, Gerardus</persName>
    <sex value="1"/>
    <event type="birth" when="1857"/>
    <event type="death" when="1930"/>
    <state type="occupation">filosoof</state>
    <state type="occupation">psycholoog</state>
  </person>
  <biography>
    <text>&lt;dtml-var bwn_header&gt;
 &lt;p class='genealogie'&gt;
  &lt;strong&gt;Heijmans, Gerardus&lt;/strong&gt;

(bekend onder de naam &lt;b&gt;
Heymans&lt;/b&gt;), wijsgeer en psycholoog (Ferwerd, gem. Ferwerderadeel 17-4-1857 - Groningen 18-2-1930).

Zoon van Jan Hendrik Heijmans, notaris en later gemeentesecretaris, en
Sara Henri&amp;euml;tte Wijsman. Gehuwd op 15-9-1881 met Anthonia Berendina
Theodora Barkey. Uit dit huwelijk werden geen kinderen geboren.





&lt;/p&gt;
&lt;p&gt;Heymans bezocht in Leeuwarden de RHBS, waar hij op 16 juli 1874 het
einddiploma haalde. Vervolgens studeerde hij rechten en wijsbegeerte in
Leiden en deed hij op 23 oktober 1879 cum laude zijn doctoraal in de
staatswetenschap. Op 29 juni 1880 promoveerde hij - eveneens cum laude
- op een economisch proefschrift: 
&lt;em&gt;Karakter en methode der staathuishoudkunde.&lt;/em&gt;

Zijn filosofische studies zette hij in Duitsland voort, waar hij een
jaar later promoveerde op een ethisch onderwerp: 
&lt;em&gt;Zur Kritik des Utilismus&lt;/em&gt;

(Freiburg i. Br., 1881). Hij werkte vervolgens als repetitor voor de
rechtswetenschap in Leiden en aanvaardde hier op 21 mei 1883 een
privaatdocentschap in de wijsbegeerte. In deze functie gaf hij colleges
over 'beginselen der wis- en natuurkundige wetenschappen'.&lt;/p&gt;
&lt;p&gt;Op 18 juni 1890 werd hij tot hoogleraar te Groningen benoemd in de
faculteit der letteren en wijsbegeerte met als opdracht het geven van
onderwijs in de geschiedenis der wijsbegeerte, de logica, de metafysica
en de zielkunde. Op zaterdag 27 september 1890 aanvaardt Heymans zijn
ambt met de inaugurele rede 
&lt;em&gt;Het experiment in de philosophie.&lt;/em&gt;

Heymans doelt hier op de experimentele methoden die in de psychologie
in opkomst zijn. Hij ijvert voor de oprichting van een psychologisch
laboratorium en slaagt er ook in dit in Groningen gevestigd te krijgen,
het eerste in ons land. Men was namelijk tot dan toe gewend de
psychologie als een soort aanhangsel van de filosofie te beschouwen
(men zie hiervoor bijv. de bovengenoemde leeropdracht). In dit
laboratorium doet Heymans vooral experimenten op het gebied van het
gezichtsbedrog, de psychische remming en de onderscheidingsminima bij
vermenging van contrastkleuren. Deze onderzoekingen liggen op het
gebied van de algemene psychologie. Nog belangrijker zijn Heymans&amp;quot;
onderzoekingen - met behulp van enqu&amp;ecirc;tes die zeer modern zijn
opgezet - op het gebied van de zg. speciale psychologie. Het is vooral
op dit gebied dat Heymans blijvend een internationale naam vestigt. Hij
doet dit onderzoek naar psychische eigenschappen met behulp van zijn
collega in de psychiatrie, E.D. Wiersma. Hij stelt op grond hiervan
voor de verschillende karaktertypen zijn beroemde kubus samen, volgens
welke alle verschillen terug te brengen zijn tot drie
hoofdonderscheidingen, t.w. activiteit, emotionaliteit en
'secundaire functie' (de mate waarin eerdere voorstellingen
blijven doorwerken in het bewustzijn). Ook het verschil tussen man en
vrouw wordt op deze wijze bestudeerd. Heymans schrijft de vrouw
dezelfde capaciteiten toe als de man, maar is van mening dat deze, mede
als gevolg van een anders geaarde belangstellingsrichting, minder in
wetenschappelijke studie dan in opvoeding, kunst en het praktische
leven tot hun recht komen. Het is van belang in dit verband te weten
dat Heymans lid was van de Nederlandsche Bond voor
Vrouwenkiesrecht.&lt;/p&gt;
&lt;p&gt;Ook in de parapsychologie voerde Heymans het experiment in, en wel
met behulp van kwantitatieve methoden. Het interessante is hierbij dat
Heymans goed inzag dat de diverse proefpersonen een verschillende
aanleg kunnen hebben en dat de ontworpen toetsingsprocedures aan hen
moeten worden aangepast. Heymans was ook in 1920 de eerste voorzitter
van de Studievereeniging voor Psychical Research, maar hij trok zich in
1925 met H.J.F.W. Brugmans en Wiersma terug, toen bleek dat er binnen
de vereniging te weinig belangstelling was voor echt wetenschappelijk
parapsychologisch onderzoek.&lt;/p&gt;
&lt;p&gt;Ook in de wijsbegeerte streeft Heymans naar een zo groot mogelijke
objectiviteit en hanteert hij de empirische methode. Natuurlijk kan men
in de wijsbegeerte veel minder experimenten uitvoeren dan in de
psychologie, maar gedachtenexperimenten zijn zeker mogelijk, terwijl
verder volgens Heymans de wijsbegeerte moet voortbouwen op de
resultaten van de verschillende wetenschappen. Heymans gaat in de
filosofie uit van het bewustzijn en de gegevens die daar onmiddellijk
voorhanden zijn. Deze primaire ervaringsindrukken zijn evident. Hiertoe
behoren onder andere: enkele fundamentele logische wetten (t.w. het
identiteitsprincipe, de wet van niet-tegenspraak en de wet van
uitgesloten derde), enkele geometrische axioma's, het
causaliteitsprincipe en enkele elementaire morele en esthetische
beginselen. Hij ontwerpt nu hypothesen om hun ontstaan en geldigheid te
verklaren, en met behulp van deze hypothesen en nieuwe ervaringen wil
hij tot meer omvattende systemen komen. Steeds is hij echter bereid
zijn resultaten te toetsen aan nieuwe ervaringen. Hij past in principe
dezelfde methode toe in de metafysica, ethiek, esthetica enz. Hij
fundeert deze dus niet op een of andere religieuze of humanistische
wereldbeschouwing, maar omgekeerd baseert hij zijn wereldbeschouwing op
de resultaten van zijn wijsgerig (en ander) onderzoek.&lt;/p&gt;
&lt;p&gt;Zo komt Heymans in de metafysica tot zijn leer van het psychisch
monisme, die inhoudt dat alle verschijnselen (ook de fysische) in
laatste instantie tot bewustzijnsverschijnselen zijn te herleiden.
Heymans neemt dan ook een soort wereldziel aan, die hij echter weigert
God te noemen om misverstanden te voorkomen. Deze wereldziel mist
namelijk enkele eigenschappen die traditioneel aan God worden
toegeschreven (almacht, alwetendheid, enz.). Toch kan Heymans een soort
onsterfelijkheid leren. De ziel overleeft de dood van het lichaam, maar
blijft niet een zelfstandige entiteit, doch verbindt zich met andere
zielen tot grotere eenheden. Deze filosofie kan echter wel religieuze
bezieling oproepen volgens Heymans. Wij mensen weten ons op deze wijze
met elkaar en met hogere wezens verbonden in onze gemeenschappelijke
taken. Maar - nogmaals - deze religieuze wereldbeschouwing wordt niet
als een dogma verkondigd, maar als een wetenschappelijke hypothese
'toetsbaar' naar voren gebracht.&lt;/p&gt;
&lt;p&gt;In de ethiek verdedigt Heymans het objectiviteitsbeginsel, dat
hierop neerkomt dat wij bij de beoordeling van zedelijke handelingen en
motieven ons op een objectief standpunt moeten plaatsen. Wij moeten
onze eigen belangen wegcijferen en alleen volgens objectief geldige
criteria oordelen. Volgens Heymans is dit mogelijk, omdat elementaire
morele oordelen evident zijn. Deze grondhouding heeft Heymans ook
geleid in zijn politieke activiteiten. In de Eerste Wereldoorlog kwam
hij op voor de vrede. Niet het geweld maar het recht moet de geschillen
tussen staten beslissen. Ook in de esthetica is volgens Heymans een
objectieve attitude mogelijk, omdat de elementaire esthetische oordelen
evident zijn.&lt;/p&gt;
&lt;p&gt;Heymans was een goed docent. Hoewel hij in zijn laatste jaren
visueel gehandicapt was, bleven zijn colleges evenals zijn geschriften
buitengewoon helder. Dank zij hem is er lange tijd sprake geweest van
een Groninger school zowel in de psychologie als in de filosofie. Een
Heymans-Genootschap heeft er van 1944 tot 1962 bestaan. Heymans
bekleedde lidmaatschappen van: de Maatschappij der Nederlandsche
Letterkunde te Leiden, de Koninklijke Akademie van Wetenschappen te
Amsterdam tot november 1919 (toen hij uit protest wegens de zijns
inziens niet neutrale houding der Akademie zijn lidmaatschap opzegde),
de Academia Scientiarum Borussica, en verder vele erelidmaatschappen.
Talloze hoge binnen- en buitenlandse onderscheidingen vielen hem ten
deel. Ook hier bleek zijn principi&amp;euml;le houding: hij stuurde zijn
Franse ereteken als protest terug tijdens de affaire-Dreyfus. Een
borstbeeld van Heymans, vervaardigd door de beeldhouwer Willem Valk, is
in de Heymanszaal in de universiteit te Groningen te zien.&lt;/p&gt;
&lt;p&gt;
  &lt;a href='agedeelte'&gt;A: &lt;/a&gt;Er zijn collecties-Heymans in de bibliotheek van de
Universiteit van Amsterdam en in het Universiteitsmuseum te Groningen,
waar ook een diaserie is van Heymans' esthetica, vervaardigd met
door hem zelf gebruikte lichtbeelden.&lt;/p&gt;
&lt;p&gt;
  &lt;a href='pgedeelte'&gt;P: &lt;/a&gt;Behalve de enkele in de tekst genoemde werken zijn vooral de
volgende geschriften van belang: 
&lt;em&gt;Schets eener kritische geschiedenis van het causaliteitsbegrip in de
nieuwere wijsbegeerte&lt;/em&gt;

(Leiden, 1890); 
&lt;em&gt;Die Gesetze und Elemente des wissenschaftlichen Denkens&lt;/em&gt;

(Leiden, 1890. 2 dl. 4e dr. Leipzig, 1923); 
&lt;em&gt;Einf&amp;uuml;hrung in die Metaphysik auf Grundlage der Erfahrung&lt;/em&gt;

(Leipzig, 1905. 3e dr. 1921); 
&lt;em&gt;Die Psychologie der Frauen&lt;/em&gt;

(Heidelberg, 1910). Ook in het Nederlands en Frans vertaald; 
&lt;em&gt;Einf&amp;uuml;hrung in die Ethik. Auf Grundlage der Erfahrung&lt;/em&gt;

(Leipzig, 1914. 2e durchges. dr. 1922); 
&lt;em&gt;Gesammelte kleinere Schriften zur Philosophie und Psychologie&lt;/em&gt;

('s-Gravenha-ge, 1927. 3 dl.); 
&lt;em&gt;Inleiding tot de speciale psychologie&lt;/em&gt;

(Haarlem, 1929. 3e dr. 1948). Een uitvoeriger bibliografie is verder te
vinden in de hieronder genoemde dissertatie van Gerritsen.&lt;/p&gt;
&lt;p&gt;
  &lt;a href='lgedeelte'&gt;L: &lt;/a&gt;T.J.C. Gerritsen, 
&lt;em&gt;La philosophie de Heymans&lt;/em&gt;

(Parijs, 1938). Proefschrift Groningen; H.J.F.W. Brugmans, 
&lt;em&gt;Gerard Heymans (1857-1930)&lt;/em&gt;

(Assen, 1942); N. Galli, 
&lt;em&gt;Introduzione alla caratterologia di Heymans-Le Senne&lt;/em&gt;

(Rome, 1961); H.G. Hubbeling, 'Empirische methode versus empirisme.
De structuur van Heymans' filosofie', in 
&lt;em&gt;Algemeen Nederlands Tijdschrift voor Wijsbegeerte&lt;/em&gt;

72 (1980) 1-18; 
&lt;em&gt;Gerard Heymans. Objectiviteit in filosofie en psychologie.&lt;/em&gt;

D. Draaisma [et al.] (Weesp, 1983).&lt;/p&gt;
&lt;p&gt;H.G. Hubbeling&lt;/p&gt; 
&lt;dtml-var bwn_footer&gt;</text>
  </biography>
</biodes>

