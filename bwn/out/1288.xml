<biodes version="1.0">
  <fileDesc>
    <title>Naber, Jean Charles (1858-1950)</title>
    <ref target="http://resources.huygens.knaw.nl/bwn1880-2000/lemmata/bwn3/naber"/>
    <publisher>
      <name>Biografisch Woordenboek van Nederland:1880-2000</name>
      <ref target="http://resources.huygens.knaw.nl/bwn1880-2000"/>
    </publisher>
  </fileDesc>
  <person>
    <idno type="id">naber</idno>
    <persName><name type="geslachtsnaam">Naber</name>, Jean Charles</persName>
    <sex value="1"/>
    <event type="birth" when="1858"/>
    <event type="death" when="1950"/>
    <state type="occupation">jurist</state>
  </person>
  <biography>
    <graphic url="http://resources.huygens.knaw.nl/bwn1880-2000/lemmata/bwn3/images/images/NABERJC.jpg"/>
    <text>&lt;dtml-var bwn_header&gt;
 &lt;p class='genealogie'&gt;
  &lt;strong&gt;Naber, Jean Charles&lt;/strong&gt;, hoogleraar in het Romeinse recht en zijn geschiedenis (Haarlem 11-3-1858 - Utrecht 14-2-1950).

  Zoon van Samuel Adrianus Naber, hoogleraar in de Griekse en
  Romeinse letteren en oudheden, en Anna Elizabeth L'Honor&amp;eacute;.
  Gehuwd op 31-8-1911 met Friederika Augusta Selma Maria von der
  Osten. Uit dit huwelijk werden geen kinderen geboren.
  
&lt;img src=&amp;quot;images/NABERJC.jpg&amp;quot; align=&amp;quot;right&amp;quot; BORDER=&amp;quot;0&amp;quot; alt=&amp;quot;afbeelding van Naber, Jean Charles&amp;quot; class=&amp;quot;bwnimg&amp;quot;&gt;
  
  &lt;/p&gt;
&lt;p&gt;Naber groeide op in een intellectueel milieu, en werd door
    zijn vader al vroeg geconfronteerd met de geesteswereld der
    klassieke oudheid. Zijn vader, voor wie hij ook later in zijn
    leven bijzonder ontzag bleef houden, zette een zwaar stempel op
    zijn intellectuele vorming, onder andere door hem reeds vanaf
    zijn zesde jaar les in Latijn te geven. Na vier klassen van de
    HBS doorlopen te hebben, ging hij in 1873 over naar het
    gymnasium. In 1875 liet hij zich als student inschrijven aan
    het Athenaeum Illustre te Amsterdam om daar in het voetspoor
    van zijn vader - die daar sedert vier jaar hoogleraar was -
    klassieke letteren te gaan studeren. De druk die hij van deze
    situatie ondervond was echter toch van dien aard dat hij een
    jaar later koos voor een studie in de rechtsgeleerdheid. Deze
    voltooide hij snel en zonder problemen. In deze jaren
    ontwikkelde zich een grote belangstelling in de staatkundige
    geschiedenis van ons land, in het bijzonder die van de Gouden
    Eeuw. Deze leidde in 1882 tot een proefschrift over 
    &lt;em&gt;De staatkunde van Johan de Witt,&lt;/em&gt;

    in 1884 gevolgd door een omvangrijke studie over de verhouding
    tussen kerk en staat in de Tachtigjarige Oorlog: 
    &lt;em&gt;Calvinist of libertijnsch?.&lt;/em&gt;

    Hij was een van de eersten die zich bezighielden met
    kwantitatief-historische studie, getuige zijn nog steeds
    belangrijke publikatie 
    &lt;em&gt;Een terugblik. Statistische bewerking van de resultaten van
    de Informatie van 1514&lt;/em&gt;

    (Haarlem, 1970, overgedrukt uit 
    &lt;em&gt;Bijdragen van het Statistisch Instituut 1885&lt;/em&gt;).
    &lt;em&gt;&lt;/em&gt;
&lt;/p&gt;
&lt;p&gt;Na enkele jaren als repetitor voor het Romeinse recht
    werkzaam te zijn geweest, werd hij op 21 september 1885 benoemd
    tot gewoon hoogleraar in het Romeinse recht en zijn
    geschiedenis aan de Rijksuniversiteit te Utrecht, een leerstoel
    die hij bezet heeft tot 1 november 1927, toen Chr. Zevenbergen
    hem opvolgde. Hij aanvaardde zijn ambt met een briljante rede
    over 
    &lt;em&gt;De vormende kracht van het Romeinsche recht,&lt;/em&gt;

    die ook thans nog niets van haar overtuigingskracht verloren
    heeft. Naber heeft zich gedurende zijn lange en werkzame leven
    op privaatrechtelijk gebied zowel in historisch als in
    eigentijds perspectief met gezag bewogen: hij schreef tot
    omstreeks 1915 een groot aantal artikelen op het gebied van het
    moderne privaatrecht, de meeste in het 
    &lt;em&gt;Weekblad voor het notariaat&lt;/em&gt;

    en het 
    &lt;em&gt;Rechtsgeleerd Magazijn.&lt;/em&gt;

    Zijn activiteit in dit opzicht werd mede bevorderd doordat hij
    van 1912 tot 1915 de redactie van het eerstgenoemde tijdschrift
    voerde. Vanaf 1888 begint de grote stroom van kleine bijdragen,
    parels aan de kroon der romanistische rechtswetenschap, op de
    meest uiteenlopende gebieden van het Romeinse recht op gang te
    komen. Het overgrote deel ervan verscheen tussen 1889-1930 in
    het tijdschrift 
    &lt;em&gt;Mnemosyne&lt;/em&gt;

    en van 1930 tot 1941 in 
    &lt;em&gt;Rivista di storia del diritto Romano.&lt;/em&gt;

    Zij zijn veelal klein in omvang en alle geschreven in een
    moeilijk toegankelijk Latijn, hetgeen een brede verspreiding
    van zijn wetenschappelijke inzichten in de weg heeft gestaan.
    Groot opzien baarde Naber in de academische wereld en
    daarbuiten, toen hij als rector magnificus in 1923 de Dies-rede
    - 
    &lt;em&gt;De iure et consuetudine,&lt;/em&gt;

    opgenomen in het 
    &lt;em&gt;Jaarboek der Rijks-Universiteit te Utrecht 1922-1923,&lt;/em&gt;

    25-39-in het Latijn uitsprak. Zo verknocht was hij aan deze
    taal, dat hij tot 1911 zelfs zijn colleges in het Latijn gaf.
    Bewaard gebleven dictaten geven inzicht in een helder en
    zorgvuldig gekozen woordgebruik; daarbij sprak Naber langzaam
    en duidelijk op grond van een systematisch weloverwogen
    indeling van de stof, zodat de studenten met de toenmalig
    degelijke gymnasiale voorbereiding de colleges redelijk goed
    moeten hebben kunnen volgen.&lt;/p&gt;
&lt;p&gt;Ingrijpende gebeurtenissen deden zich in dit produktieve
    geleerdenleven niet voor. Hij was sinds 1906 lid van de
    Koninklijke Akademie van Wetenschappen, werd in 1927 doctor
    honoris causa aan de Sorbonne te Parijs en in 1937 aan de
    Universiteit van Athene. Ook al werd Naber in binnen- en
    buitenland als geleerde hoog aangeslagen, de hoekige zonderling
    heeft deze toch altijd wat in de schaduw gesteld. Van zijn
    collega's in de faculteit raakte hij vervreemd door een
    conflict over de leerstoel burgerlijk recht, die hij in 1911
    gaarne aan zich toegewezen had gezien. De faculteit gaf echter
    de voorkeur aan J.Ph. Suyling, zodat Naber zich bijna een
    balling is gaan voelen in het eigen vakgebied. De weigering hem
    op deze leerstoel te benoemen heeft hem diep en pijnlijk
    getroffen, zoals in woord en geschrift later in zijn leven is
    gebleken. Met de Duitse romanistiek geraakte hij in conflict
    door zijn bij herhaling verkondigde opvatting dat de meeste
    Duitse geleerden voorwendden de Nederlandse taal niet te
    beheersen, teneinde vondsten en stellingen van Nederlandse
    collega's als een Duitse nieuwigheid aan de man te kunnen
    brengen. Zijn karakterologische aanleg, gevoegd bij het
    isolement waarin zijn leerstoel hem plaatste, en het gevoel op
    het terrein van het moderne burgerlijke recht niet voor vol
    aangezien te worden, maakte van Naber geleidelijk een zich
    miskend voelend en eenzelvig man, wiens hoogwaardig
    wetenschappelijk oeuvre - op detailproblemen gericht en
    overwegend in het Latijn gepubliceerd in door juristen niet
    allerwegen gelezen periodieken - tot op vandaag de dag niet
    voldoende op zijn intrinsieke waarde wordt geschat en van de
    invloed die het had moeten uitoefenen verstoken is
    gebleven.&lt;/p&gt;
&lt;p&gt;In zijn methode van wetenschapsbeoefening past Naber goed in
    de neohumanistische richting, die, naarmate in Europa het
    Romeins-Justiniaanse recht sterker opdroogde als bron van
    geldend recht, vastere voet kreeg bij de beoefening van de
    romanistische rechtswetenschap. Vooral sedert het einde van de
    19e eeuw heeft de strikt historische en filologische benadering
    van het Romeinse juridische bronnenmateriaal veld gewonnen.
    Moge Naber dan niet de erkenning hebben gekregen die hem op
    grond van zijn eruditie had moeten toekomen, zijn bewaard
    gebleven oeuvre maakt hem, door zijn scherp gevoel voor het
    juridische moment, wijd overzicht over het literaire en
    juridische bronnenmateriaal, de realistische en terughoudende
    tekstkritische benadering daarvan, de transparant logische
    opbouw van ieder betoog en de oorspronkelijkheid en
    onafhankelijkheid van de interpretatie tot een van de
    belangrijkste vertegenwoordigers van deze richting.&lt;/p&gt;
&lt;p&gt;
  &lt;a href='agedeelte'&gt;A: &lt;/a&gt;Autobiografie (foto van het oorspronkelijke ms.) in
  Koninklijke Nederlandse Akademie van Wetenschappen te Amsterdam
  en afgedrukt in onder L genoemd werk van Spruit. Collectie-Naber
  (verzameling overdrukken; collegedictaten, afkomstig van zijn
  studenten en persoonlijk wetenschappelijk archief) in UB Utrecht;
  voorts archivalia in bezit van mr. S.A. L'Honor&amp;eacute; Naber in
  Bilthoven (geregistreerd bij het Centraal Register van
  Particuliere Archieven te 's-Gravenhage).&lt;/p&gt;
&lt;p&gt;
  &lt;a href='pgedeelte'&gt;P: &lt;/a&gt;Volledige bibliografie tot 1925 in 
    &lt;em&gt;Joannis Caroli Naberi opusculorum index. Discipulorum iussu
    factus&lt;/em&gt;

    ([Utrecht: Den Boer], 1925); aanvullende bibliografie in het
    eerste hieronder genoemde artikel van Spruit, 183-186.&lt;/p&gt;
&lt;p&gt;
  &lt;a href='lgedeelte'&gt;L: &lt;/a&gt;J.E. Spruit, 'De autobiografie van Jean Charles
  Naber', in 
  &lt;em&gt;Tijdschrift voor rechtsgeschiedenis&lt;/em&gt;

  54 (1986) 149-186; idem, 'Jean Charles Naber 1858-1950.
  Historische notities omtrent een singulier personage', in 
  &lt;em&gt;Rechtsgeleerd Utrecht. Levensschetsen van elf hoogleraren uit
  driehonderdvijftig jaar Faculteit der Rechtsgeleerdheid in
  Utrecht.&lt;/em&gt;

  Onder red. van G.C.J.J. van den Bergh, J.E. Spruit, M. van de
  Vrugt. ([Zutphen], 1986) 133-177. Stichtse Historische Reeks: 11;
  P. Gerbenzon, 'Gaf J.C. Naber werkelijk tot 1911 college in het
  Latijn?', in 
  &lt;em&gt;Tijdschrift voor rechtsgeschiedenis&lt;/em&gt;

  55 (1987) 387-391.&lt;/p&gt;

&lt;p&gt;
&lt;a href=&amp;quot;igedeelte&amp;quot;&gt;I: &lt;/a&gt;&lt;i&gt;Jaarboek van de Koninklijke Nederlandse Akademie van Wetenschappen 1951-1952&lt;/i&gt; (Amsterdam 1952) afbeelding tegenover pagina 252.&lt;/p&gt;




&lt;p&gt;J.E. Spruit&lt;/p&gt; 
&lt;dtml-var bwn_footer&gt;</text>
  </biography>
</biodes>

