<biodes version="1.0">
  <fileDesc>
    <title>Idenburg, Alexander Willem Frederik (1861-1935)</title>
    <ref target="http://resources.huygens.knaw.nl/bwn1880-2000/lemmata/bwn1/idenburg"/>
    <publisher>
      <name>Biografisch Woordenboek van Nederland:1880-2000</name>
      <ref target="http://resources.huygens.knaw.nl/bwn1880-2000"/>
    </publisher>
  </fileDesc>
  <person>
    <idno type="id">idenburg_1</idno>
    <persName><name type="geslachtsnaam">Idenburg</name>, Alexander Willem Frederik</persName>
    <sex value="1"/>
    <event type="birth" when="1861"/>
    <event type="death" when="1935"/>
    <state type="occupation">minister</state>
    <state type="occupation">gouverneur-generaal</state>
  </person>
  <biography>
    <graphic url="http://resources.huygens.knaw.nl/bwn1880-2000/lemmata/bwn1/images/images/IDENBURGAWF.jpg"/>
    <text>&lt;dtml-var bwn_header&gt;
 &lt;p class='genealogie'&gt;
  &lt;strong&gt;Idenburg, Alexander Willem Frederik&lt;/strong&gt;, minister en gouverneur-generaal (Rotterdam 23-7-1861 - 's-Gravenhage 28-2-1935).

Zoon van Petrus Johannes Idenburg, scheeps- en huisarts, en Rosine
Alexandrine Frederike van der Hegge Spies. Gehuwd sinds 24-8-1882 met
Maria Elisabeth Duetz. Uit dit huwelijk werden, behalve 4 jonggestorven
kinderen, 2 dochters en 1 zoon geboren.


&lt;img src=&amp;quot;images/IDENBURGAWF.jpg&amp;quot; align=&amp;quot;right&amp;quot; BORDER=&amp;quot;0&amp;quot; alt=&amp;quot;afbeelding van Idenburg, Alexander Willem Frederik&amp;quot; class=&amp;quot;bwnimg&amp;quot;&gt;


&lt;/p&gt;
&lt;p&gt;Idenburg bezocht te Utrecht de lagere school en voltooide de HBS.
Zestien jaar oud werd hij naar de Koninklijke Militaire Academie te
Breda gezonden waar hij een opleiding volgde tot officier bij het wapen
der genie van het Indische leger. In 1882 vertrok hij als tweede
luitenant naar Ned.-Indi&amp;euml;. Dit was het begin van een Indische
militaire loopbaan die in 1901 een afsluiting kreeg toen hij met
ziekteverlof naar Nederland terugkeerde. Idenburg nam, toen hij in 1883
was bevorderd tot eerste luitenant, deel aan militaire campagnes in de
Westerafdeling van Borneo (1884) en Atjeh (1889-1890) zonder echter
rechtstreeks bij gevechtshandelingen betrokken te worden. In 1892 werd
hij bevorderd tot kapitein en in 1896 volgde zijn benoeming tot
adjudant van de Commandant van het Indische leger luitenant-generaal
J.A. Vetter en tot chef van diens kabinet, welke functie hij tot 1901
heeft vervuld.&lt;/p&gt;
&lt;p&gt;Afkomstig uit een orthodox-protestants milieu trad Idenburg spoedig
na zijn aankomst in Indi&amp;euml; tot de Gereformeerde kerk toe. Zijn
streng christelijke levensovertuiging baarde in de Indische samenleving
van die dagen wel enig opzien. Zo weigerde hij als jong officier de
zondagse recepties van meerderen bij te wonen. Te Batavia was hij
ouderling en ging hij bij afwezigheid van de predikant in 1899
gedurende een aantal maanden voor bij godsdienstoefeningen in de
Kwitang-kerk.&lt;/p&gt;
&lt;p&gt;Tijdens Europees verlof in 1894 en 1895 kwam Idenburg in aanraking
met Kuyper. Deze kennismaking, die het begin vormde van een duurzame
persoonlijke en politieke vriendschap, is op Idenburgs verdere loopbaan
van grote invloed geweest. Na de dood van L.W.C. Keuchenius in 1893
beschikte de antirevolutionaire partij niet over gezaghebbende
koloniale specialiteiten. Het was Kuyper die in belangrijke mate ertoe
bijdroeg dat de pas uit Indi&amp;euml; teruggekeerde, in Nederland vrijwel
onbekende, Idenburg bij de verkiezingen van 1901 voor het district
Gouda in de Tweede Kamer werd gekozen. Na het overlijden van de
antirevolutionaire minister van Koloni&amp;euml;n jhr. T.A.J. van Asch van
Wijck op 9 september 1902 nam Kuyper Idenburg in zijn ministerie
op.&lt;/p&gt;
&lt;p&gt;Al in zijn eerste kamerrede, op 21 november 1901, had Idenburg
uitgesproken, dat het doel van de koloniale politiek voortaan het
'opheffen' van de inlander moest zijn. Ego&amp;iuml;sme mocht die
politiek niet langer bepalen. De materi&amp;euml;le ontwikkeling van de
inheemse bevolking kon echter niet op zichzelf staan. In de geestelijke
verheffing lag, aldus Idenburg, de kiem voor iedere vooruitgang op
stoffelijk gebied. Die geestelijke verheffing kon alleen ten volle
slagen bij een verdere verbreiding van het christendom in de Indische
archipel. Deze christelijk-ethische politiek, reeds verwoord in Kuypers
program van 1878 en in de troonrede van 1901 waarin Nederland was
voorgehouden dat het tegenover de bevolking van Indi&amp;euml; 'een
zedelijke roeping' had te vervullen, heeft na dat laatste jaar in
Idenburg als geen ander haar verpersoonlijking gevonden.&lt;/p&gt;
&lt;p&gt;Tijdens Idenburgs ministerschap (24 september 1902-16 augustus 1905)
kwamen twee belangrijke, reeds onder zijn voorgangers voorbereide,
legislatieve maatregelen tot stand. In 1903 werd definitief een streep
gezet onder de batig-slot-politiek door de schrapping van de bepalingen
van de Indische Comptabiliteitswet die betrekking hadden op de bijdrage
van Ned.-Indi&amp;euml; aan de geldmiddelen van het moederland. Sedert 1877
had die bijdrage wegens gebrek aan baten overigens nog slechts als
memoriepost op de Indische begroting gestaan. Van een verplichting tot
althans gedeeltelijke restitutie van de voordien genoten Indische baten
ter kwijting van een op Nederland rustende 'ereschuld' wilde
Idenburg echter niet weten. Wel wist hij te bewerken dat in 1905 bij de
wet 40 miljoen gulden beschikbaar werd gesteld ten behoeve van de
economische ontwikkeling van Indi&amp;euml;. Na 1905 zou de financi&amp;euml;le
en economische situatie in Indi&amp;euml; zich geleidelijk weer verbeteren,
mede als gevolg van de opleving van de internationale conjunctuur.&lt;/p&gt;
&lt;p&gt;Een 
&lt;em&gt;Decentralisatiewet,&lt;/em&gt;

eveneens van 1903, bepaalde dat de gouverneur-generaal gewestelijke en
plaatselijke raden in het leven kon roepen teneinde de voor de
gebieden, waarvoor die raden waren ingesteld, af te zonderen
geldmiddelen te beheren. Eventueel konden aan die raden ook andere
taken worden opgedragen. Alleen de op basis van deze wet ingestelde
gemeenteraden hebben echter aan de verwachtingen beantwoord.&lt;/p&gt;
&lt;p&gt;Na het aftreden van het ministerie-Kuyper werd Idenburg op 14
september 1905 tot gouverneur van Suriname benoemd. Tijdens zijn
bestuur bevorderde Idenburg de tropische landbouw in deze weinig
welvarende kolonie, o.a. de koffie- en bananencultuur. Het opiumgebruik
en het misbruik van sterke drank werden door hem bestreden. Ten slotte
stelde hij een verordening op de wekelijkse rustdag vast
(zondagsverordening). Het ambt van gouverneur van Suriname heeft hij
bekleed tot zijn optreden in het ministerie-Heemskerk in 1908. Idenburg
ambieerde een nieuw ministerschap niet. Een persoonlijk telegram van
koningin Wilhelmina, waarin op zijn medewerking werd aangedrongen, gaf
echter de doorslag.&lt;/p&gt;
&lt;p&gt;Tijdens zijn tweede ambtsperiode als minister van Koloni&amp;euml;n (20
mei 1908-16 augustus 1909) stonden vooral de in Atjeh toegepaste
pacificatiepolitiek en het daarmede samenhangende conflict tussen de
gouverneur van Atjeh, generaal-majoor G.C.E. van Daalen, en de
gouverneur-generaal J.B. van Heutsz in de belangstelling. Idenburg was
een voorstander van een krachtige Nederlandse gezagsvestiging in de
buitengewesten, omdat hij daarin een noodzakelijke voorwaarde zag voor
de verbetering van het lot van de bevolking. In 1904 had hij dan ook de
benoeming van Van Heutsz tot gouverneur-generaal bevorderd, hoewel deze
destijds zo populaire generaal niet tot de geestverwanten van het toen
zittende ministerie behoorde. Ook tegen kritiek uit de Tweede Kamer op
excessen van het Indische leger, o.a. bij de tocht door de Gajo- en
Alaslanden in 1904, kwam Idenburg met kracht op. Dit was eveneens het
geval in 1908.&lt;/p&gt;
&lt;p&gt;Idenburgs aftreden hing samen met zijn benoeming tot
gouverneur-generaal op 20 augustus 1909. Hoewel het sedert 1866 niet
meer was voorgekomen, dat een minister van Koloni&amp;euml;n tot
gouverneur-generaal werd benoemd, lokte de keuze van Idenburg weinig
kritiek uit, omdat men in hem de geschiktste kandidaat zag. Op 18
december 1909 nam hij het bestuur van Van Heutsz over. Hij heeft dit
uitgeoefend tot 21 maart 1916, langer dan de voor een
gouverneur-generaal gebruikelijke ambtstermijn (vijf jaar) in verband
met de oorlogsomstandigheden.&lt;/p&gt;
&lt;p&gt;Idenburg was de eerste gouverneur-generaal die te maken kreeg met de
opkomende nationalistische beweging in Indonesi&amp;euml;. In 1912 werd de
Sarekat Islam (S.I.) opgericht, die spoedig onder de inheemse bevolking
massale aanhang verwierf. Hoewel de S.I. zich aanvankelijk vooral
keerde tegen de Chinezen met hun sterke greep op tussen- en
kleinhandel, had zij ook een krachtige nationalistische onderstroom,
waardoor zij onder de Europeanen geen geringe ontsteltenis
veroorzaakte. Aan de in de Europese pers op Java gehoorde roep, om deze
beweging zonodig gewelddadig te onderdrukken, gaf Idenburg niet toe.
Wel weigerde hij in 1913 de S.I. als rechtspersoon te erkennen, waartoe
goedkeuring harer statuten werd vereist, maar hij liet de mogelijkheid
open, dat plaatselijke afdelingen onder bepaalde omstandigheden wel
voor die erkenning in aanmerking zouden komen. Uiteindelijk heeft hij
de S.I., toen deze door innerlijke verdeeldheid reeds veel van haar
kracht had verloren, in 1916, kort voor het einde van zijn
ambtstermijn, erkend.&lt;/p&gt;
&lt;p&gt;Veel aandacht trok verder de uitzetting uit Indi&amp;euml; van de
Indo-Europese journalist E.F.E. Douwes Dekker en de Indonesi&amp;euml;rs
Tjipto Mangunkusomo en Suwardi Surianingrat, waartoe Idenburg in 1913
besloot. Aanleiding tot dit optreden was de oprichting van de Indische
partij, waarin Douwes Dekker Indo-Europeanen en Indonesi&amp;euml;rs had
willen verenigen, om de onafhankelijkheid van Indi&amp;euml; na te
streven.&lt;/p&gt;
&lt;p&gt;Als gouverneur-generaal nam Idenburg verder maatregelen tot
bevordering van de zondagsrust (o.a. bij de 'pasar-circulaire'
die het houden van markten op zondag wilde tegengaan). Ook streefde hij
naar uitbreiding en betere subsidi&amp;euml;ring van het christelijk
onderwijs, onder meer door de zg. Sumba- en Floresregeling, waarbij het
onderwijs op die eilanden respectievelijk aan de gereformeerde zending
en missie bleef voorbehouden. Deze politiek riep sterke weerstand op in
niet-confessionele kring, omdat men daarin een riskante poging zag tot
opgedrongen kerstening van de inlandse bevolking. Vooral C.Th. van
Deventer, de man van de 'ereschuld', viel de Indische regering
hierop aan. Ook in het verkiezingsmanifest van de vrijzinnige
concentratie in 1913 werd Idenburgs koloniaal beleid om deze reden
veroordeeld. Hij was 'de dweper' op de Buitenzorgse troon.&lt;/p&gt;
&lt;p&gt;Na de kamerverkiezing van 1913, die in een nederlaag voor de rechtse
partijen eindigde, heeft Idenburg dan ook ernstig overwogen of hij niet
zou aftreden. Vooral op advies van Kuyper en Colijn besloot hij af te
wachten of een nieuwe, vrijzinnige, minister van Koloni&amp;euml;n bereid
zou zijn met hem samen te werken. Alleen wanneer Van Deventer die
nieuwe minister mocht worden, was Idenburg besloten onmiddellijk
ontslag te vragen. Samenwerking met Van Deventer zou naar Idenburgs
gevoel al te zeer strijden met zijn christelijke en politieke
overtuiging. Aan dit voornemen behoefde hij echter geen gevolg te geven
toen in het nieuwe ministerie (het extraparlementaire kabinet-Cort van
der Linden) Th.B. Pleyte als minister van Koloni&amp;euml;n optrad. Met hem
werkte Idenburg in een redelijke harmonie samen, onder meer bij de
voorbereiding van de wijziging van het Regeringsreglement in 1916, die
voorzag in de instelling van de Volksraad.&lt;/p&gt;
&lt;p&gt;Na de kamerverkiezingen van 1918 leek Idenburg voorbestemd formateur
en premier te worden van een nieuw ministerie van de rechterzijde.
Vanuit protestants-christelijke kring, o.a. Kuyper, werd hierop
krachtig aangedrongen, omdat anders het premierschap onvermijdelijk
moest toevallen aan een rooms-katholiek premier. Hoewel Idenburg deze
bedenking deelde, heeft hij hardnekkig geweigerd zich met de leiding
van een nieuw ministerie te belasten. Hij achtte zichzelf daarvoor niet
geschikt. Alle pogingen, &amp;oacute;&amp;oacute;k van katholieke zijde, om hem tot
andere gedachten te brengen, bleken tevergeefs. Wel was Idenburg bereid
de portefeuille van Koloni&amp;euml;n te aanvaarden in het ministerie-Ruijs
de Beerenbrouck, dat op 9 september 1918 optrad. Reeds binnen het jaar
moest hij echter, fysiek uitgeput en niet langer tegen zijn taak
opgewassen, met ziekteverlof gaan. Daarop aansluitend werd hem op 11
november 1919 wegens gezondheidsredenen ontslag verleend.&lt;/p&gt;
&lt;p&gt;Na dit jaar trok Idenburg zich definitief uit de actieve politiek
terug. In 1920 weigerde hij een benoeming tot (eerste) voorzitter van
het Centraal Comit&amp;eacute; van de Antirevolutionaire Partij, waarna de
leiding van deze partij overging op Colijn. Wel bleef Idenburg als
tweede voorzitter van de ARP en intieme vriend van Colijn achter de
schermen grote invloed uitoefenen. Ook had hij van 1920 tot 1924
zitting in de Eerste Kamer. In 1923, bij het 25-jarig regeringsjubileum
van koningin Wilhelmina, werd hij tot minister van Staat benoemd en het
jaar daarop tot lid van de Raad van State. Van dit hoge
regeringscollege zou hij tot zijn dood in 1935 deel blijven
uitmaken.&lt;/p&gt;
&lt;p&gt;Idenburg leefde zeer sterk vanuit het geloof dat het God was die
door hem werkte. Als een man van grote beginselvastheid genoot hij door
zijn alom erkende bekwaamheden, bescheidenheid en gaaf karakter een
uitzonderlijk prestige binnen en buiten zijn partij. Het ministerschap
zag de gevoelige Idenburg echter als een last, waaraan hij zich het
liefst had willen onttrekken. Hij vond het verder moeilijk zijn houding
te bepalen tegenover het voornaamste vraagstuk dat de Nederlandse
koloniale politiek na 1900 beheerste: het opkomende nationalisme in
Indonesi&amp;euml;. Zo stond hij nogal huiverig tegenover de instelling van
de Volksraad. Al zag Idenburg de koloniale verhouding als tijdelijk,
een toekomst waarin voor de Nederlander in Indi&amp;euml; geen plaats meer
zou zijn, kon hij zich niet voorstellen. Mogelijk is hij, wat deze
kwestie betreft, in zijn latere levensjaren ook onder invloed geraakt
van de afwijzende opvattingen van Colijn, in zoveel opzichten zijn
tegenpool.&lt;/p&gt;
&lt;p&gt;
  &lt;a href='agedeelte'&gt;A: &lt;/a&gt;Een omvangrijk archief van Idenburg bevindt zich bij het
Historisch Documentatiecentrum voor Nederl. Protestantisme 1800-heden
(Vrije Universiteit van Amsterdam). Hierin ook afschriften van vele
uitgaande brieven, een autobiografie 1882-1913 etc. Brieven van
Idenburg bevinden zich verder in de archieven-Colijn, Heemskerk en De
Waal Malefijt, die eveneens bij dit Documentatiecentrum berusten. Zie
voor zijn correspondentie met Kuyper het archief van deze laatste
(Historisch Documentatiecentrum . . .). Zie verder de op het Algemeen
Rijksarchief aanwezige collecties-Van Heutsz, J.P. van Limburg Stirum,
F. Pinke, Th.B. Pleyte en A.F. de Savornin Lohman. Brieven van Idenburg
bevinden zich ook in de collectie-D.F.W. van Rees (Koninklijk Instituut
voor Taal- Land- en Volkenkunde te Leiden). Gedeelten uit de
briefwisseling met Pleyte zijn gepubliceerd in: 
&lt;em&gt;Bescheiden betreffende de buitenlandse politiek van Nederland
1848-1919. Derde periode 1899-1919.&lt;/em&gt;

Uitg. door C. Smit. ('s-Gravenhage, 1962) IV.&lt;/p&gt;
&lt;p&gt;
  &lt;a href='pgedeelte'&gt;P: &lt;/a&gt;Afgezien van ambtelijke stukken is door Idenburg slechts weinig
gepubliceerd. Bijdragen van zijn hand verschenen in 
&lt;em&gt;De Standaard.&lt;/em&gt;

Zie verder zijn ingezonden brief over de formatie van de genie in
Indi&amp;euml; in 
&lt;em&gt;Het Vaderland&lt;/em&gt;

van 14-2-1894 die aangehaald is in de 
&lt;em&gt;Indische Gids&lt;/em&gt;

16 (1894) I, 604-605 en 'Ons beginsel voor koloniale politiek',
in 
&lt;em&gt;Schrift en Historie. Gedenkboek. . . antirevolutionaire Partij&lt;/em&gt;

(Kampen, 1928) 201-222.&lt;/p&gt;
&lt;p&gt;
  &lt;a href='lgedeelte'&gt;L: &lt;/a&gt;'Ter nagedachtenis aan Zijne Excellentie A.W.F.
Idenburg', in 
&lt;em&gt;Antirevolutionaire Staatkunde April 1935&lt;/em&gt;

; G.J. Lammers, 
&lt;em&gt;A.W.F. Idenburg in zijn leven en werken geschetst&lt;/em&gt;

(Amsterdam, 1935); C.J. Middelberg-Idenburg, 
&lt;em&gt;A.W.F. Idenburg&lt;/em&gt;

(Den Haag, 1935); 
&lt;em&gt;Encyclopaedie van Nederlandsch-lndi&amp;euml;&lt;/em&gt;

(2e dr. Den Haag, 1939) VIII, 1619-1625; F.L. Rutgers, 
&lt;em&gt;Idenburg en de Sarekat Islam in 1913&lt;/em&gt;

(Amsterdam, 1939); J.C. Lamster, 
&lt;em&gt;J&lt;/em&gt;

.
&lt;em&gt;B. van Heutsz als Gouverneur Generaal 1904-1909&lt;/em&gt;

(Amsterdam, [1947]); J. Voerman, 
&lt;em&gt;Het conflict Kuyper-Heemskerk&lt;/em&gt;

(Utrecht, 1954); B.J. Brouwer, 
&lt;em&gt;De houding van Idenburg en Colijn tegenover de Indonesische
beweging&lt;/em&gt;

(Kampen, 1958); D.M.G. Koch, 
&lt;em&gt;Batig slot. Figuren uit het oude Indi&amp;euml;&lt;/em&gt;

(Amsterdam, [I960]) 10-17; A. Algra, 
&lt;em&gt;De Gereformeerde Kerken in Nederlands-Indi&amp;euml;/Indonesi&amp;euml;&lt;/em&gt;

(1877-1961) (Franeker, [1967]); G. Puchinger, 
&lt;em&gt;Colijn en het einde van de coalitie. De geschiedenis van de
kabinetsformaties 1918-1924&lt;/em&gt;

(Kampen, 1969).&lt;/p&gt;

&lt;p&gt;
&lt;a href=&amp;quot;igedeelte&amp;quot;&gt;I: &lt;/a&gt;
Website Parlementair Documentatiecentrum: http://www.parlement.com/9291000/modulesf/g6ki9ydx [26-4-2007].
&lt;/p&gt;


&lt;p&gt;C. Fasseur&lt;/p&gt; 
&lt;dtml-var bwn_footer&gt;</text>
  </biography>
</biodes>

