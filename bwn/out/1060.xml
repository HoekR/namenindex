<biodes version="1.0">
  <fileDesc>
    <title>Kunst, Jakob (1891-1960)</title>
    <ref target="http://resources.huygens.knaw.nl/bwn1880-2000/lemmata/bwn5/kunst"/>
    <publisher>
      <name>Biografisch Woordenboek van Nederland:1880-2000</name>
      <ref target="http://resources.huygens.knaw.nl/bwn1880-2000"/>
    </publisher>
  </fileDesc>
  <person>
    <idno type="id">kunst</idno>
    <persName><name type="geslachtsnaam">Kunst</name>, Jakob</persName>
    <sex value="1"/>
    <event type="birth" when="1891"/>
    <event type="death" when="1960"/>
    <state type="occupation">musicoloog</state>
  </person>
  <biography>
    <graphic url="http://resources.huygens.knaw.nl/bwn1880-2000/lemmata/bwn5/images/images/KUNSTJ.jpg"/>
    <text>&lt;dtml-var bwn_header&gt;
 &lt;p class='genealogie'&gt;
  &lt;strong&gt;Kunst, Jakob&lt;/strong&gt;, etnomusicoloog (Groningen 12-8-1891 - Amsterdam 7-12-1960). 
Zoon van Egbertus Diederik Kunst, pianoleraar, en Geertruida
  van Houten, pianiste. Gehuwd op 4-10-1921 met Catharina Jacoba
  Antoinette van Wely (1897-1992), lerares Frans. Uit dit huwelijk
  werden 2 zoons en 1 dochter geboren.
  

  
  &lt;/p&gt;
&lt;p&gt;
  &lt;img class='bwnimg' BORDER='0' align='right' src='images/KUNSTJ.jpg' alt='afbeelding van Kunst, Jakob'&gt;

'Ik ben er erfelijk mee belast', zou Jaap Kunst over zijn
    leven met muziek opmerken (&lt;em&gt;de Volkskrant&lt;/em&gt;, 3-2-1953). De beide ouders waren als pianisten opgeleid aan
    Duitse conservatoria, en er werd thuis intensief gemusiceerd.
    Reeds op vijfjarige leeftijd kreeg Jaap op eigen verzoek
    vioolles. Toch ging hij in 1911, na het eindexamen gymnasium,
    geen muziek maar rechten studeren aan de Groningse
    universiteit. Terzelfder tijd kwam hij op vakantie in de ban
    van het waddeneiland Terschelling, waar hij het studieobject
    vond dat hem nooit meer zou loslaten: de volksmuziek. 'Hier
    leer ik, om zo te zeggen, de werktuigen smeden welke mij later
    van zo grote, ja onmisbare hulp zijn bij het musicologisch
    onderzoek in de Indische archipel', noteerde Kunst hierover in
    zijn autobiografie (p. 28). Als resultaat van dit eerste
    veldwerk publiceerde hij in 1915 - dus nog tijdens zijn studie
    - 
    &lt;em&gt;Terschellinger volksleven. Gebruiken, feesten, liederen&lt;/em&gt;

    , in 1916-1918 gevolgd door het driedelige 
    &lt;em&gt;Noord-Nederlandsche volksliederen en -dansen uit den
    volksmond opgeteekend&lt;/em&gt;

    , door hem voorzien van eigen piano-arrangementen.&lt;/p&gt;
&lt;p&gt;In 1917 legde Kunst het doctoraalexamen af, maar een
    loopbaan als 'kantoor-jurist' - eerst drie maanden bij een
    vestiging van de Amsterdamsche Bank in Utrecht en daarna op de
    afdeling Onderwijs van de gemeenteadministratie te Amsterdam -
    bleek hem al gauw te benauwend. Toen in 1919 de
    reisbelemmeringen van de Eerste Wereldoorlog waren weggevallen,
    zag Kunst zijn kans schoon om Nederland te verlaten. Samen met
    een 'diseuse lyrique' en een pianist formeerde hij een
    voordrachtstrio, dat met geleend geld scheep ging naar
    Nederlands-Indi&amp;euml;. In dit trio vervulde hij de rol van
    violist annex imitator van dierengeluiden. Tijdens deze
    freelance tournee - met 95 optredens in acht maanden! - hoorde
    Kunst op kerstdag 1919 in Djokjakarta voor het eerst de
    Javaanse gamelan. Dit was voor hem zo'n fascinerende ervaring
    dat hij besloot op Java te blijven om van deze muziek een
    nadere studie te maken. Om in zijn levensonderhoud te voorzien
    aanvaardde hij er in mei 1920 een betrekking als ambtenaar bij
    het departement van Gouvernementsbedrijven. Hier was Kunst -
    sinds januari 1922 in de rang van referendaris - eerst werkzaam
    op het Bureau voor Sociale Aangelegenheden en daarna bij de
    afdeling Algemeene Zaken. Van 1926 tot 1930 was hij tevens
    plaatsvervangend secretaris van de Verzoeningsraad voor de
    Spoor- en Tramwegen op Java en Madoera te Bandoeng, de stad
    waar hij van 1921 tot 1932 woonde.&lt;/p&gt;
&lt;p&gt;In feite leidde Kunst een dubbelbestaan: enerzijds waren er
    zijn weinig bevredigende dagelijkse werkzaamheden als koloniaal
    ambtenaar en anderzijds zijn etnomusicologisch onderzoek,
    waaraan hij alle vrije tijd besteedde. In dit onderzoek kreeg
    het veldwerk een centrale plaats. Zijn technische uitrusting
    was voor die tijd zeer geavanceerd: naast foto's en films
    maakte hij honderden geluidsopnamen met de Edison phonograph (:
    wascylinders) en droeg hij steeds zijn zelf ontworpen monochord
    (: eensnarig toonmeet-instrument) met zich. Ondanks zijn grote
    liefde voor de traditionele inheemse muziek ging Kunst er
    echter niet toe over de te bestuderen muziek zelf te leren
    spelen of zingen. De sociale barri&amp;egrave;res tussen Javaanse
    musici en koloniale onderzoekers waren daarvoor te hoog.&lt;/p&gt;
&lt;p&gt;De tijdens het veldwerk verzamelde informatie zou Kunst in
    de loop der jaren verwerken in een ononderbroken stroom van
    wetenschappelijke publicaties op het gebied van de traditionele
    Indonesische muziek in al haar verschijningsvormen. Zijn eerste
    Indonesische monografie, 
    &lt;em&gt;De toonkunst van Bali&lt;/em&gt;

    , verscheen in 1925. Hij schreef dit werk samen met zijn
    echtgenote, de lerares Katy van Wely, die zijn enthousiaste
    belangstelling deelde. Twee jaar later deed hij het
    baanbrekende werk 
    &lt;em&gt;Hindoe-Javaansche muziek-instrumenten, speciaal die van
    Oost-Java&lt;/em&gt;

    het licht zien.&lt;/p&gt;
&lt;p&gt;In deze eerste Indische jaren onderhield Kunst hartelijke
    professionele contacten met de controversi&amp;euml;le
    muziekcriticus en freelance publicist Johann Sebastian Brandts
    Buys, die eveneens in Indi&amp;euml; onderzoek deed op het terrein
    van de volksmuziek. Beiden waren de eerste etnografisch
    werkende musicologen die zelf langdurig en intensief veldwerk
    verrichtten. Zulks in tegenstelling tot de eerste generatie
    etnomusicologen die zich zelden vanachter de schrijftafel
    vandaan waagde. Als gevolg van grote verschillen in
    persoonlijkheid en maatschappelijke positie groeiden Kunst en
    Brandts Buys echter zover uit elkaar dat hun relatie uitliep op
    een totale breuk. De wetenschappelijke band die Kunst met prof.
    E.M. von Hornbostel, hoofd van het Phonogramm Archiv in
    Berlijn, onderhield, was daarentegen wel van lange duur. Hij
    beschouwde deze grondlegger van de moderne etnomusicologie als
    zijn leermeester. In hun zeer uitvoerige correspondentie begon
    het theoretisch kader van de moderne, op de context gerichte
    etnomusicologie gestalte te krijgen. Tijdens zijn eerste
    Europees verlof in 1927 zocht Kunst Von Hornbostel op in
    Berlijn. Het werd een ontmoeting waaruit een hechte, jarenlange
    vriendschap voortkwam.&lt;/p&gt;
&lt;p&gt;In deze verlofperiode hield Kunst vele lezingen in binnen-
    en buitenland. Tevens stelde hij - onder meer gesteund door de
    Leidse historicus prof. J. Huizinga - alles in het werk om
    offici&amp;euml;le regeringserkenning van musicologisch onderzoek
    in Nederlands-Indi&amp;euml; te verkrijgen. Tegenover de minister
    van Koloni&amp;euml;n betoogde hij dat etnomusicologisch onderzoek
    in het muzikaal zo rijke Indi&amp;euml; noodzakelijkerwijs een
    gouvernementsaangelegenheid moest zijn en niet behoorde te
    worden overgelaten aan particulier initiatief. Er ontstond een
    polemiek tussen Kunst en zijn rivaal Brandts Buys, waarbij
    laatstgenoemde de steun kreeg van de componisten Willem Pijper
    en Matthijs Vermeulen. Nadat er in de Volksraad tot drie maal
    toe over was gedebatteerd, werd Kunst ten slotte in 1930
    benoemd tot 'Ambtenaar voor het systematisch musicologisch
    onderzoek in den Indischen Archipel' met als standplaats
    Bandoeng. Hij kwam daarbij in dienst van het departement van
    Onderwijs en Eeredienst, waarvan &amp;eacute;&amp;eacute;n van zijn
    beschermheren, B.J.O. Schrieke, directeur was. Er volgde een
    jaar van intensieve acquisitie- en veldonderzoeksreizen. Uit
    foto's, geluidsopnamen en muziekinstrumenten uit de hele
    archipel stelde Kunst een zeer omvangrijk Musicologisch Archief
    samen, dat werd ondergebracht in het Museum van het Koninklijk
    Bataviaasch Genootschap van Kunsten en Wetenschappen te
    Batavia, en in het beheer waarvan ook zijn vrouw een belangrijk
    aandeel had. Om zijn deskundigheid op dit terrein was Kunst van
    1929 tot 1934 correspondent van de Koninklijke Akademie van
    Wetenschappen.&lt;/p&gt;
&lt;p&gt;De economische depressie leidde er al in december 1931 toe
    dat Kunsts unieke functie werd wegbezuinigd en hij als
    referendaris terugkeerde op de afdeling Algemeene Zaken van het
    departement van Gouvernementsbedrijven. Schrieke stelde Kunst
    daarop aan als secretaris, zodat deze hem op zijn dienstreizen
    naar de buitengewesten kon vergezellen om daar zijn vrije tijd
    aan musicologisch onderzoek te kunnen besteden. Vervolgens werd
    Kunst begin maart 1934 benoemd tot chef van de afdeling
    Kunsten, Wetenschappen en Eeredienst, intussen onverstoorbaar
    zijn onderzoek vervolgend. In het voorjaar van 1934 ging hij
    voor de tweede maal met Europees verlof. Zijn verblijf in
    Nederland werd echter om persoonlijke redenen steeds verlengd,
    waardoor van uitstel ten slotte afstel kwam. Indi&amp;euml; zag hij
    nooit meer terug.&lt;/p&gt;
&lt;p&gt;De 43-jarige Kunst vestigde zich met zijn gezin in
    Amsterdam, aanvankelijk onder financieel moeilijke
    omstandigheden. Hij probeerde aan inkomsten te komen door in
    binnen- en buitenland vele honderden lezingen over
    etnomusicologie en muzikale folklore te geven. Toen hij in
    januari 1936 werd benoemd tot conservator - later algemeen
    conservator - van het Koloniaal Instituut in Amsterdam ging het
    hem beter. Het uitbreken van de Tweede Wereldoorlog verhinderde
    evenwel een voorgenomen museale acquisitiereis naar Indi&amp;euml;.
    In 1942 werd Kunst toegelaten als privaatdocent in de
    vergelijkende muziekwetenschap aan de Universiteit van
    Amsterdam. In zijn openbare les, 
    &lt;em&gt;De waardeering van exotische muziek in den loop der
    eeuwen&lt;/em&gt;

    , profileerde hij zich openlijk als bestrijder van latent
    eurocentrisme in de muziekwetenschap. Aan dezelfde universiteit
    volgde in 1953 een aanstelling als bijzonder lector in de
    etnomusicologie vanwege het Instituut voor de Tropen (voorheen
    Koloniaal Instituut). In zijn bij die gelegenheid uitgesproken
    inaugurele rede, 
    &lt;em&gt;Sociologische bindingen in de muziek&lt;/em&gt;

    , sloeg Kunst nieuwe wegen in met zijn pleidooi
    muziekbeoefening in de gehele wereld te bestuderen binnen een
    zo breed mogelijke maatschappelijke context.&lt;/p&gt;
&lt;p&gt;Intussen was Kunst blijven publiceren. Na jarenlange
    voorbereiding verscheen in 1934 het tweedelige standaardwerk 
    &lt;em&gt;De toonkunst van Java&lt;/em&gt;

    , dat in 1949 als 
    &lt;em&gt;Music in Java&lt;/em&gt;

    in het Engels werd vertaald. In 1950 verscheen 
    &lt;em&gt;Musicologica. A study of the nature of ethno-musicology, its
    problems, methods and representative personalities&lt;/em&gt;

    , waarin hij de - nadien algemeen ingeburgerde - term
    'etnomusicologie' voor zijn vakgebied introduceerde, ter
    vervanging van de traditionele benaming 'vergelijkende
    muziekwetenschap'. Met zijn publicaties - zowel
    monografie&amp;euml;n als een groot aantal tijdschriftartikelen -
    bracht Kunst de verschillende muzieksoorten van de Indische
    archipel onder de aandacht van een internationaal publiek en
    verwierf hij zich allengs grote faam. Eerbewijzen bleven niet
    uit: in 1958 werd hij gekozen tot lid van de Koninklijke
    Nederlandse Akademie van Wetenschappen, en in 1959 werd hij
    voorzitter van de International Folk Music Council en
    erevoorzitter van de Society for Ethnomusicology. Het jaar
    daarop overleed Kunst aan keelkanker, de ziekte die hem toen al
    twee jaar lang het gebruik van zijn stembanden onmogelijk had
    gemaakt.&lt;/p&gt;
&lt;p&gt;
  &lt;a href='agedeelte'&gt;A: &lt;/a&gt;Het persoonlijk archief, met daarin o.a.
  correspondentie, maakt deel uit van de 'Collectie Mr. Jaap Kunst'
  en berust bij de faculteit der Letteren van de Universiteit van
  Amsterdam. Een ingang op een gedeelte van de correspondentie
  biedt 
  &lt;em&gt;Jaap Kunst. Correspondence 1920-1940. An annotated index&lt;/em&gt;

  . Samengest. door L.M. van Proosdij-ten Have en M.J. van Roon
  (Amsterdam 1992).&lt;/p&gt;
&lt;p&gt;
  &lt;a href='pgedeelte'&gt;P: &lt;/a&gt;
  
Bibliografie&amp;euml;n in: (autobiografisch) lemma Jaap Kunst,
    in 
    &lt;em&gt;Die Musik in Geschichte und Gegenwart. Allgemeine
    Enzyklop&amp;auml;die der Musik&lt;/em&gt;

    VII (Kassel [etc.] 1958) 1899-1901; in de onder L genoemde
    publicatie 
    &lt;em&gt;Jaap Kunst. Indonesian music and dance&lt;/em&gt;

    , 242-246; in de onder L genoemde publicatie van Bake in 
    &lt;em&gt;Jaarboek van de Maatschappij der Nederlandse
    Letterkunde...&lt;/em&gt;

    , 124-127. Jaap Kunst, Proeve van een autobiografie [Stencil]
    (Amsterdam 1956) bevindt zich in de onder A genoemde 'Collectie
    Mr. Jaap Kunst'.&lt;/p&gt;
&lt;/p&gt;
&lt;p&gt;
  &lt;a href='lgedeelte'&gt;L: &lt;/a&gt;Behalve necrologie&amp;euml;n o.a. door Ernst Heins, in 
  &lt;em&gt;Kultuurpatronen&lt;/em&gt;

  2 (1960) 1-4; Wouter Paap, in 
  &lt;em&gt;Mens en Melodie&lt;/em&gt;

  16 (1961) 1-6; P.J.M[eertens], in 
  &lt;em&gt;Volkskunde&lt;/em&gt;

  62 (1961) 27; Eduard Reeser, in 
  &lt;em&gt;Tijdschrift van de Vereniging voor Nederlandse
  Muziekgeschiedenis&lt;/em&gt;

  19 (1960/1961) 4-5; A.A. Bake, in 
  &lt;em&gt;Jaarboek der Koninklijke Nederlandse Akademie van
  Wetenschappen 1960/1961&lt;/em&gt;

  (Amsterdam 1961) 327-335; idem, in 
  &lt;em&gt;Jaarboek van de Maatschappij der Nederlandse Letterkunde te
  Leiden 1961-1962&lt;/em&gt;

  (Leiden 1962) 120-127: interview door H.G. Cannegieter, in 
  &lt;em&gt;Morks-Magazijn&lt;/em&gt;

  41 (1939) II, 1-13; interview door 'Pennewip', in 
  &lt;em&gt;de Volkskrant&lt;/em&gt;

  , 3-2-1953; 'Mr. Jaap Kunst', in 
  &lt;em&gt;De Tijd&lt;/em&gt;

  , 11-8-1956; Linda Burman-Hall, Ethnomusicology in the Dutch East
  Indies during the interbellum [Ongepubliceerd congrespaper] (z.p.
  1985); 'Short biography of Jaap Kunst' in de onder A genoemde
  publicatie 
  &lt;em&gt;Jaap Kunst. Correspondence...&lt;/em&gt;

  , 6-11; Marjolijn van Roon, 'From Bandung to Berlin. The
  correspondence between Jaap Kunst and Erich Moritz von
  Hornbostel, 1923 to 1936', in 
  &lt;em&gt;Oideion&lt;/em&gt;

  1 (1993) 19-36; 
  &lt;em&gt;Jaap Kunst. Indonesian music and dance. Traditional music and
  its interaction with the West. A compilation of articles
  (1934-1952) originally published in Dutch, with biographical
  essays&lt;/em&gt;

  . Onder red. van Ernst Heins [e.a.] (Amsterdam 1994).&lt;/p&gt;

&lt;p&gt;
&lt;a href=&amp;quot;igedeelte&amp;quot;&gt;I: &lt;/a&gt;&lt;em&gt;Jaarboek der Koninklijke Nederlandse Akademie van Wetenschappen
1960-1961&lt;/em&gt; afbeelding tegenover pagina 327.&lt;/p&gt;




&lt;p&gt;E.L. Heins&lt;/p&gt; 
&lt;dtml-var bwn_footer&gt;</text>
  </biography>
</biodes>

