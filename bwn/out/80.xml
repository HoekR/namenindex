<biodes version="1.0">
  <fileDesc>
    <title>Bastiaans, Jan (1917-1997)</title>
    <author>Annet Mooij</author>
    <ref target="http://resources.huygens.knaw.nl/bwn1880-2000/lemmata/bwn6/bastiaans"/>
    <date when="2003-09-05"/>
    <publisher>
      <name>Biografisch Woordenboek van Nederland:1880-2000</name>
      <ref target="http://resources.huygens.knaw.nl/bwn1880-2000"/>
    </publisher>
  </fileDesc>
  <person>
    <idno type="id">bastiaans</idno>
    <persName><name type="geslachtsnaam">Bastiaans</name>, Jan</persName>
    <sex value="1"/>
    <event type="birth" when="1917"/>
    <event type="death" when="1997"/>
    <state type="occupation">psychiater</state>
  </person>
  <biography>
    <graphic url="http://resources.huygens.knaw.nl/bwn1880-2000/lemmata/bwn6/images/images/BASTIAANS.jpg"/>
    <text>&lt;dtml-var bwn_header&gt;
 &lt;p class=&amp;quot;genealogie&amp;quot;&gt;

&lt;strong&gt;Bastiaans, Jan&lt;/strong&gt;, psychiater (Rotterdam 27-5-1917- Warmond 31-10- 
1997). Zoon van Jan
Bastiaans, leraar, en Cornelie Carolina Henriette Nina Tengbergen.
Gehuwd op 28-7-1944 met Helena Visser (1908-2006). Uit dit huwelijk
werden 2 zoons en 1 dochter geboren. 

&lt;/p&gt;
&lt;img src=&amp;quot;images/BASTIAANS.jpg&amp;quot; align=&amp;quot;right&amp;quot; BORDER=&amp;quot;0&amp;quot; alt=&amp;quot;afbeelding van Bastiaans, Jan&amp;quot; class=&amp;quot;bwnimg&amp;quot;&gt;
&lt;p&gt;Jan Bastiaans was de oudste van drie kinderen in een
remonstrants gezin in Rotterdam, waar zijn vader werkzaam was als
hoofd van een lagere school. Na diens benoeming tot directeur van
een meisjeslyceum in Hilversum verhuisde het gezin naar het Gooi.
Op latere leeftijd terugblikkend op zijn ouderlijk milieu, heeft
Bastiaans altijd het idealisme van zijn vader - die onder andere
actief was in de Vereeniging voor Volkerenbond en Vrede - genoemd
als een factor die hem blijvend heeft be&amp;iuml;nvloed.&lt;/p&gt;
&lt;p&gt;Na zijn middelbare school schreef Bastiaans zich op 24 september
1936 in als student geneeskunde aan de Universiteit van Amsterdam.
Hij was actief in het verenigingsleven en sloot zich na de Duitse
inval aan bij het studentenverzet. Hij moest zijn activiteiten
echter beperken toen hij in het najaar van 1942 aan een verkeerde
medische behandeling een stijf rechterbeen overhield. Wat de
precieze verzetsactiviteiten van Bastiaans inhielden, is
onduidelijk, maar zijn anti-Duitse opstelling noodzaakte hem tegen
het einde van de bezetting een korte periode onder te duiken.&lt;/p&gt;
&lt;p&gt;De laatste oorlogsjaren moeten ook in andere opzichten
veelbewogen zijn geweest. In juli 1944 trouwde Bastiaans met de
negen jaar oudere verpleegster Helena Visser. In december van dat
jaar beviel zij van een tweeling. Ook ging hij in psychoanalyse bij
de psychiater Jeanne Lampl-de Groot, een leerlinge van Sigmund
Freud.&lt;/p&gt;
&lt;p&gt;De problemen met zijn been be&amp;iuml;nvloedden niet alleen
Bastiaans' verzetscarri&amp;egrave;re, maar ook zijn professionele
loopbaan. Zijn eerste keuze, de chirurgie, moest hij laten varen
omdat hij daarvoor niet lang genoeg achtereen kon staan. Ook zijn
grote lengte speelde hem parten. Na zijn artsexamen op 29 augustus
1945 werd hij assistent in het Amsterdamse Wilhelmina Gasthuis bij
de internist J.J. Groen, de grondlegger van de psychosomatiek in
Nederland, en koos hij voor een specialisatie in de
psychiatrie.&lt;/p&gt;
&lt;p&gt;Hierdoor kwam Bastiaans al in 1946 in aanraking met voormalige
leden van het verzet die door invaliditeit, ziekte of psychische
nood in moeilijkheden waren geraakt. In verband met hun aanvragen
voor buitengewoon pensioen verrichtte hij op verzoek van de
betrokken instanties zo nu en dan psychiatrische observaties. Ook
begon Bastiaans met de psychiatrische behandeling van deze groep.
Naar zijn ervaring was gesprekstherapie voor veel
oorlogsslachtoffers onvoldoende om de traumatiserende ervaringen
aan de oppervlakte te brengen. Om bij hen een doorbraak te
bewerkstelligen maakte hij al snel op kleine schaal gebruik van
zogeheten narcoanalyse. Bij deze behandelingsmethode kreeg de
pati&amp;euml;nt een licht slaapmiddel ingespoten, waardoor hij eerst
in slaap viel en vervolgens nog korte tijd in een soort halfslaap
verkeerde, waarin hij ongeremd van alles vertelde.&lt;/p&gt;
&lt;p&gt;Vanaf 1951 zette Bastiaans zijn werk voort als hoofdassistent
van de psychiatrische universiteitskliniek in het Wilhelmina
Gasthuis, waar hij vervolgens werd benoemd tot afdelingshoofd en in
1961 tot chef de clinique. Tot 1955 bleef hij voor een deel van
zijn werktijd nog verbonden aan de psychosomatische werkgroep van
Groen - diens invloed zou altijd in zijn werk aanwezig blijven.
Naast de psychosomatiek vormde de psychoanalyse een tweede bron van
inspiratie. In 1954 werd Bastiaans benoemd tot directeur van het
Psychoanalytisch Instituut in Amsterdam, een functie die hij negen
jaar zou uitoefenen. Zijn onderzoek bij oorlogsslachtoffers zette
hij intussen voort. Dit leidde op 31 januari 1957 tot een promotie
aan de Universiteit van Amsterdam op het proefschrift 
&lt;em&gt;Psychosomatische gevolgen van onderdrukking en verzet&lt;/em&gt;.
Hierin deed Bastiaans verslag van zijn onderzoek bij een grote
groep ex- verzetsdeelnemers die sinds de bevrijding medisch waren
gekeurd. Een klein deel van hen ontving ook psychiatrische
behandeling, meestal psychotherapie, soms gecombineerd met
narcoanalyse of medicijnen. De resultaten hiervan, zo concludeerde
Bastiaans, waren over het algemeen teleurstellend.&lt;/p&gt;
&lt;p&gt;Na deze ervaring zette Bastiaans in 1961 een nieuwe stap toen
hij begon met het gebruik van LSD ter ondersteuning van de
psychotherapeutische behandeling. Deze therapie - verklaarde hij -
liet onderdrukte angst, woede en haat in volle intensiteit naar
boven komen. Ten gevolge van die herbeleving verminderden de
klachten en de nachtmerries waarmee overlevenden kampten en ging de
oorlog meer tot het verleden behoren. Tijdens zijn verdere loopbaan
is Bastiaans zich blijven bezighouden met het complex van klachten
en problemen dat mede door zijn toedoen bekend werd als het
'KZ-syndroom'. Met alle facetten van dit syndroom - diagnose,
verschijningsvormen, verloop - heeft Bastiaans zich beziggehouden,
maar het bekendst werd hij door zijn bemoeienis met de behandeling
ervan.&lt;/p&gt;
&lt;p&gt;Per 1 januari 1964 aanvaardde Bastiaans het ambt van hoogleraar
in de psychiatrie aan de Rijksuniversiteit te Leiden. Daarmee werd
hij tevens directeur van de psychiatrische universiteitskliniek, de
Jelgersmakliniek in Oegstgeest. Het centrum van de behandeling van
oorlogsslachtoffers kwam hierdoor in Oegstgeest te liggen, zeker
wat het gebruik van LSD betreft. De toepassing van dit niet
ongevaarlijke hallucinogene middel in de psychiatrische praktijk
was in de loop van de jaren zestig steeds meer omstreden geraakt en
werd zelfs verboden toen LSD in 1966 in de Opiumwet werd opgenomen.
Voor Bastiaans werd echter een uitzondering gemaakt.&lt;/p&gt;
&lt;p&gt;Op dat moment genoot de 'methode-Bastiaans' buiten de kring van
direct betrokkenen nog nauwelijks bekendheid. Dit veranderde toen
begin 1972 grote commotie ontstond over de eventuele vrijlating van
de drie Duitse oorlogsmisdadigers die hun straf uitzaten in de
gevangenis van Breda. De effecten van dit voorstel op de
geestesgesteldheid van de overlevenden kwamen hierbij al snel op de
voorgrond te staan. In de hitte van het debat werd op 26 februari
1972 de documentaire 
&lt;em&gt;Begrijpt u nu waarom ik huil&lt;/em&gt;? (1969) op de televisie
uitgezonden. Deze film, die Bastiaans samen met de cineast Louis
van Gasteren had gemaakt, volgde een ex-verzetsman tijdens zijn
LSD-therapie onder leiding van Bastiaans en was oorspronkelijk
bedoeld als voorlichtingsfilm voor hulpverleners. De documentaire
maakte op vele kijkers diepe indruk.&lt;/p&gt;
&lt;p&gt;De publieke discussie over 'de drie van Breda' markeert een
omslag in het maatschappelijke klimaat rond oorlogsslachtoffers. De
erkenning van hun leed werd nu in alle toonaarden bepleit, wat mede
tot uitdrukking kwam in de bouw van een specifieke behandelkliniek
voor oorlogsslachtoffers. Bastiaans was hier altijd een warm
voorstander van geweest. Bij de voorbereidingen van wat het Centrum
'45 zou gaan heten, was hij dan ook nauw betrokken. Niet voor niets
werd dit gebouwd op een terrein naast de Jelgersmakliniek. Tot zijn
grote ongenoegen werd hij echter geen directeur, omdat de
universiteit hem niet toestond deze functie te combineren met zijn
leiding over de Jelgersmakliniek. Daarbij kwam dat er tussen
Bastiaans en het bestuur van het Centrum '45 grote verschillen van
inzicht ontstonden over de wijze van behandeling. Toen het centrum
in 1973 uiteindelijk geopend werd, stond Bastiaans volledig buiten
spel.&lt;/p&gt;
&lt;p&gt;Dit conflict was niet het enige dat een schaduw wierp over het
hoogleraarschap van Bastiaans. In zijn eigen staf rommelde het
geregeld, en met de faculteit en de universiteit raakte hij
verwikkeld in een slepende affaire over de nieuwbouw van het
academisch ziekenhuis en de plaats die de psychiatrische kliniek
daarin zou moeten innemen. Ook over zijn onderwijs deden zich
hoogoplopende conflicten voor met collega's en studenten. Dit alles
had tot gevolg dat Bastiaans zich meer en meer terugtrok in zijn
vesting: de dependance van de Jelgersmakliniek waar de particulier
verzekerde pati&amp;euml;nten werden opgenomen en behandeld, bijgenaamd
'de Villa'.&lt;/p&gt;
&lt;p&gt;Hoe omstreden Bastiaans in zijn eigen universitaire omgeving ook
was, als expert op het gebied van de behandeling van
getraumatiseerde oorlogsslachtoffers genoot hij een enorme
reputatie. Hij schreef tientallen artikelen en congresbijdragen en
claimde in therapeutisch opzicht goede resultaten. In woord en
geschrift getuigde een aantal ex-pati&amp;euml;nten daar ook van. Om in
bredere kring begrip te kweken voor de slachtoffers van oorlog en
vervolging verscheen in 1975 het boek 
&lt;em&gt;Allemaal rottigheid, allemaal ellende&lt;/em&gt;van de journalist Wim
Wennekes. Hierin wordt nauwgezet de LSD-behandeling door Bastiaans
van het toenmalige socialistische Eerste-Kamerlid Eibert Meester
beschreven. Ruim een jaar na verschijning van het boek kwam echter
aan het licht dat de heldhaftige verzetsdaden en gruwelijke
ervaringen in Duitse gevangenschap die Meester in therapie opnieuw
zou hebben doorleefd, volledig waren verzonnen.&lt;/p&gt;
&lt;p&gt;De positie van Bastiaans was inmiddels zo goed als
onaantastbaar, en deze pijnlijke affaire schaadde zijn reputatie
dan ook nauwelijks. Vooral door het voormalig verzet werd 'Papa
Bas' op handen gedragen. Bastiaans was een charismatisch figuur,
die een deel van zijn pati&amp;euml;nten blijvend emotioneel aan zich
wist te binden en zelf graag voedsel gaf aan het idee onmisbaar te
zijn voor hun psychisch welzijn. Bastiaans maakte lange werkdagen;
pati&amp;euml;nten in crisis stonden dagelijks bij hem thuis op de
stoep of belden hem op vreemde uren op. Ook het leven van zijn
vrouw - zijn drie kinderen waren inmiddels volwassen - stond op die
manier volledig in het teken van zijn werk.&lt;/p&gt;
&lt;p&gt;Vanaf de tweede helft van de jaren zeventig ging Bastiaans zijn
inzichten ook toepassen op andere groepen van getraumatiseerden,
zoals slachtoffers van marteling, incest en verkeersongevallen.
Specifieke gebeurtenissen, zoals de treinkaping in het Drentse
Wijster en de gijzeling van het personeel van het Indonesische
consulaat in Amsterdam, beide door Molukse jongeren in december
1975, voorzag hij van commentaar. Bastiaans publiceerde hierover in
1979 
&lt;em&gt;Psychologisch onderzoek naar de gevolgen van gijzelingen in
Nederland&lt;/em&gt;(1974- 1977), trad op als beleidsadviseur en was op de
televisie een veelgevraagde deskundige. Ook internationaal genoot
zijn werk grote belangstelling.&lt;/p&gt;
&lt;p&gt;Aan de Leidse universiteit bleef Bastiaans intussen het
middelpunt van conflicten. Hoewel hij in de medische wereld steeds
ge&amp;iuml;soleerder was komen te staan, wist hij zich telkens weer
gesteund door een intensieve lobby vanuit het voormalige verzet en
door zijn contacten aan het hof, in het bijzonder met prins
Bernhard. Dit maakte het vrijwel onmogelijk hem beperkingen op te
leggen, ondanks groeiende twijfel op het ministerie van
Volksgezondheid en bij de Inspectie over zijn manier van
werken.&lt;/p&gt;
&lt;p&gt;De conflicten rond Bastiaans bereikten een publicitair
hoogtepunt bij zijn afscheid. Zijn vertrek als directeur van de
Jelgersmakliniek, op 31 december 1982, was met veel ruchtbaarheid
omgeven, omdat hij, ondanks eerder gemaakte afspraken, weigerde
vrijwillig te vertrekken. Na zijn eervol ontslag bleef Bastiaans
nog in functie als hoogleraar en mocht hij tevens in zijn 'Villa'
pati&amp;euml;nten blijven opnemen en behandelen. Toen de datum van
zijn emeritaat naderde, ontstond opnieuw beroering met publiciteit
en Kamervragen. De gezamenlijke verzetsorganisaties wisten te
bereiken dat eind maart 1985 de Tweede Kamer een motie aannam die
bepaalde dat Bastiaans na zijn vertrek als hoogleraar per 1 juni
1985 zijn unieke werk moest kunnen voortzetten. Na veel moeite werd
Centrum '45 bereid gevonden tot 1 januari 1987 de
verantwoordelijkheid voor de 'Villa' over te nemen en Bastiaans als
medicus onderdak te verlenen. Een neerslag van zijn denken op het
gebied van psychosomatiek en traumaverwerking verscheen in deze
tijd in de bundel 
&lt;em&gt;Isolement en bevrijding&lt;/em&gt;(1986).&lt;/p&gt;
&lt;p&gt;Kort na Bastiaans' emeritaat besloot de regering - op advies van
de Gezondheidsraad - dat zijn behandelmethode niet mocht worden
voortgezet, omdat wetenschappelijk bewijs voor de werkzaamheid
ervan ontbrak. Hij mocht echter in zijn lopende behandelingen LSD
blijven gebruiken. Een poging van Bastiaans de effectiviteit van
zijn methode met behulp van pati&amp;euml;ntendossiers nader te laten
onderzoeken liep in 1987 uit op een fiasco, omdat de driehonderd
beloofde dossiers - op een handvol uitzonderingen na - onvoldoende
gegevens bevatten. Bastiaans' tanende reputatie kreeg hierdoor een
gevoelige klap. Desondanks wist hij zijn verblijf in Centrum '45
nog met een jaar te verlengen. Op 1 januari 1988 viel voor hem
definitief het doek.&lt;/p&gt;
&lt;p&gt;Ook nadien bleef Bastiaans buiten de offici&amp;euml;le psychiatrie
nog therapie&amp;euml;n geven met behulp van allerlei
bewustzijnsverruimende middelen, waarbij hij steeds verder in de
marge verzeild raakte. Zo leidde hij geheime sessies in een hotel
in Oegstgeest om te experimenteren met het middel iboga&amp;iuml;ne als
afkickmiddel voor drugverslaafden. In 1994 kwam tijdens een
dergelijke sessie een vrouw om het leven. Bastiaans moest zich
verantwoorden voor het medisch tuchtcollege en werd gedwongen zijn
praktijk neer te leggen. Zijn gezondheid was toen al slecht. Hij
stierf in 1997 op tachtigjarige leeftijd.&lt;/p&gt;
&lt;p&gt;Jan Bastiaans bekleedde in zijn leven tal van (ere)functies in
Nederlandse en internationale verenigingen en ontving verscheidene
binnen- en buitenlandse onderscheidingen. Na de Duitse bezetting
was hij niet de eerste die aandacht schonk aan de langdurige
psychische en psychosomatische nawerking van oorlogs- en
kampervaringen. Hij was wel de eerste die hier een heel oeuvre aan
wijdde en zich zijn hele werkzame leven lang met de problematiek
heeft beziggehouden. Bastiaans gaf in brede kring bekendheid aan
het KZ-syndroom en legitimeerde daardoor de klachten en
moeilijkheden waar veel oorlogsslachtoffers mee kampten. De
emotionele betekenis die zijn werk en zijn persoon voor velen van
hen hebben gehad, staat buiten kijf. De wetenschappelijke betekenis
van zijn werk is daarentegen omstreden. Gesteund door een
invloedrijke achterban heeft Bastiaans nooit enige verantwoording
af hoeven te leggen over zijn toepassing van LSD, waardoor het
wetenschappelijk fundament voor de methode-Bastiaans tot op heden
ontbreekt.&lt;/p&gt;
&lt;p&gt;
&lt;a href=&amp;quot;agedeelte&amp;quot;&gt;A: &lt;/a&gt;Persdocumentatie betreffende J. Bastiaans en Eibert
Meester in het Nederlands Instituut voor Oorlogsdocumentatie in
Amsterdam; archief-J. Bastiaans bij de Stichting ICODO (Informatie-
en Co&amp;ouml;rdinatieorgaan Dienstverlening Oorlogsgetroffenen) te
Utrecht.&lt;/p&gt;
&lt;p&gt;
&lt;a href=&amp;quot;pgedeelte&amp;quot;&gt;P: &lt;/a&gt;'Lijst van publikaties van prof.dr. J. Bastiaans
[1947-1986]', in J. Bastiaans, 
&lt;em&gt;Isolement en bevrijding&lt;/em&gt;(Amsterdam 1986) 145-155. Na 1986
verschenen er nog enkele inleidingen en artikelen van zijn
hand.&lt;/p&gt;
&lt;p&gt;
&lt;a href=&amp;quot;lgedeelte&amp;quot;&gt;L: &lt;/a&gt;Interview door Bibeb, in 
&lt;em&gt;Vrij Nederland&lt;/em&gt;, 5-9-1970; interview door A.J. Heerma van
Voss, in 
&lt;em&gt;Haagse Post&lt;/em&gt;, 25-12-1976; interview door H.J. Oolbekkink, in 
&lt;em&gt;Haagsche Courant&lt;/em&gt;, 21-11-1981; interview door Hetty Nietsch, in

&lt;em&gt;Trouw&lt;/em&gt;, 5-2-1983; interview door Ischa Meijer,
in 
&lt;em&gt;Vrij Nederland&lt;/em&gt;, 19-1-1985; H.G.M. Rooijmans, 
&lt;em&gt;99 Jaar tussen wal en schip. Geschiedenis van de Leidse
Universitaire Kliniek&lt;/em&gt;(1899-1998) (Houten [etc.] 1998); S.A.M.
Snelders, 
&lt;em&gt;LSD en de psychiatrie in Nederland&lt;/em&gt;(Amsterdam 1999); Gerda
Jansen [e.a.], ''Papa Bas&amp;rdquo; en de oorlogstrauma's. Psychiater
Jan Bastiaans', in 
&lt;em&gt;Andere Tijden&lt;/em&gt;. Onder redactie van Ad van Liempt (Amsterdam
[etc.] 2000) 161-168; Bram Enning, Het geheugen van Meester. Een
reconstructie en een analyse [Doctoraalscriptie Universiteit van
Amsterdam, 2001]; Annet Mooij, 'De langste schaduw. Het denken over
psychische oorlogsgevolgen', in 
&lt;em&gt;Binnenskamers. Terugkeer en opvang na de Tweede
Wereldoorlog&lt;/em&gt;. Onder red. van Conny Kristel (Amsterdam 2002)
261-291. Op 7 mei 2000 wijdde de NPS/VPRO een uitzending aan het
werk van J. Bastiaans in het televisieprogramma 
&lt;em&gt;Andere Tijden&lt;/em&gt;, onder redactie van Ad van Liempt.&lt;/p&gt;
&lt;p&gt;
&lt;a href=&amp;quot;igedeelte&amp;quot;&gt;I: &lt;/a&gt;

&lt;em&gt;Haagse Courant&lt;/em&gt;, 1-11-1997.&lt;/p&gt;
&lt;p&gt;Annet Mooij&lt;/p&gt;
 
&lt;dtml-var bwn_footer&gt;</text>
  </biography>
</biodes>

