<biodes version="1.0">
  <fileDesc>
    <title>Snouck Hurgronje, Christiaan (1857-1936)</title>
    <ref target="http://resources.huygens.knaw.nl/bwn1880-2000/lemmata/bwn2/snouckc"/>
    <publisher>
      <name>Biografisch Woordenboek van Nederland:1880-2000</name>
      <ref target="http://resources.huygens.knaw.nl/bwn1880-2000"/>
    </publisher>
  </fileDesc>
  <person>
    <idno type="id">snouckc</idno>
    <persName><name type="geslachtsnaam">Snouck Hurgronje</name>, Christiaan</persName>
    <sex value="1"/>
    <event type="birth" when="1857"/>
    <event type="death" when="1936"/>
    <state type="occupation">indoloog</state>
    <state type="occupation">islamoloog</state>
  </person>
  <biography>
    <graphic url="http://resources.huygens.knaw.nl/bwn1880-2000/lemmata/bwn2/images/images/SNOUCKC.jpg"/>
    <text>&lt;dtml-var bwn_header&gt;
 &lt;p class='genealogie'&gt;
  &lt;strong&gt;Snouck Hurgronje, Christiaan&lt;/strong&gt;, arabist en islamkenner (Oosterhout 8-2-1857 - Leiden 26-6-1936).

Zoon van Jacob Julianus Snouck Hurgronje, Ned. Herv. predikant, en Anna
Maria de Visser. Gehuwd op 8-7-1910 met Ida Maria Oort. Uit dit
huwelijk werd 1 dochter geboren. 

&lt;img src=&amp;quot;images/SNOUCKC.jpg&amp;quot; align=&amp;quot;right&amp;quot; BORDER=&amp;quot;0&amp;quot; alt=&amp;quot;afbeelding van Snouck Hurgronje, Christiaan&amp;quot; class=&amp;quot;bwnimg&amp;quot;&gt;



&lt;/p&gt;
&lt;p&gt;Snouck Hurgronje doorliep de HBS te Breda, bekwaamde zich in de
klassieke talen en werd in 1874 als student in de theologie en de
letteren aan de Rijksuniversiteit te Leiden ingeschreven. Hij legde het
kandidaatsexamen in de theologie af, zette de studie der Semitische
talen, vooral van het Arabisch, voort onder leiding van M.J. de Goeje,
en promoveerde op 24 november 1880, een jaar na zijn doctoraal examen,
op een proefschrift getiteld 
&lt;em&gt;Het Mekkaansche feest.&lt;/em&gt;

Na enige tijd te Straatsburg bij Th. N&amp;ouml;ldeke te hebben gestudeerd
werd hij per 1-10-1881 benoemd tot leraar aan de gemeentelijke
Instelling tot opleiding van Oostindische ambtenaren te Leiden. Hij was
tevens docent aan de Hoogere Krijgsschool. In 1887 volgde zijn
benoeming tot lector aan de Leidse Universiteit met de opdracht
'Instellingen van den Islam'.&lt;/p&gt;
&lt;p&gt;In de studie van het Arabisch ging Snouck Hurgronje van meet af aan
zijn eigen weg. Het was voor hem bovenal de taal van de Islam. De
wetenschappelijke bestudering van deze godsdienst was toen nog
nauwelijks begonnen. Zijn proefschrift toonde aan welke resultaten hier
door historisch-kritisch onderzoek te bereiken vielen. Daarna richtte
hij zich op de studie van de moslimse Wet of, zoals Snouck bij voorkeur
zegt, de plichtenleer, welker bestudering van oudsher in de moslimse
wetenschapsbeoefening centraal heeft gestaan, maar in Europa
schromelijk was verwaarloosd. Met zijn in deze jaren geschreven
artikelen over grondslagen en inhoud der moslimse Wet heeft hij
baanbrekend werk verricht; mede hierdoor is hij een van de grondvesters
der hedendaagse islamwetenschap.&lt;/p&gt;
&lt;p&gt;Met zijn diepgaande studie van de plichtenleer had Snouck ook een
praktisch doel voor ogen: hij wilde naar Mekka, en om het leven aldaar
vrijelijk te kunnen gadeslaan moest hij in staat zijn zich als een
moslim te gedragen en, wilde hij onder geleerden verkeren, als een
welonderlegd moslims geleerde uit het Westen aanvaard zijn. Na een
verblijf van een halfjaar te Djedda bleek voortzetting van de reis
mogelijk, en in de avond van 22 februari 1885 volbracht hij de
zevenvoudige begroetingsommegang rond de Ka'ba, 'the great
event in my life' en 'the beginning of a mediaeval dream',
naar hij later dit gebeuren kenschetste. Slechts vijfeneneenhalve maand
zou de droom duren. Op grond van een Frans krantebericht waarin hij er
ten onrechte van werd beticht uit te zijn op de in Arabie
achtergebleven bezittingen van de vermoorde Franse geleerde C. Huber
werd hij begin augustus, enkele dagen voor de aanvang van de bedevaart,
Mekka uitgezet. De wetenschappelijke resultaten van deze reis zijn
neergelegd in een reeks van geschriften, waarvan het in het Duits
gestelde boek 
&lt;em&gt;Mekka&lt;/em&gt;

(1888-1889) het voornaamste is; zij brachten hem internationale faam.
Grote bekendheid viel ook ten deel aan zijn samenvattend artikel
'De Islam' 
&lt;em&gt;(De Gids&lt;/em&gt;

50 (1886) II, 239-273; 454-498, III, 90-134). Latere soortgelijke
overzichten dateren van 1914 en 1924.&lt;/p&gt;
&lt;p&gt;In Arabie had Snouck met Indonesi&amp;euml;rs van menigerlei herkomst
verkeerd en hij was daardoor gesterkt in zijn overtuiging dat op geen
natie de plicht van ernstige studie van de islam in hoger mate drukte
dan op de onze. Het falen van het Atj&amp;egrave;hbeleid weet hij aan het
ontbreken van de onmisbare kennis van dit moslimse land. Vandaar dat
een studiereis naar Indonesi&amp;euml;, van welker nut hij de minister van
Koloni&amp;euml;n had weten te overtuigen, allereerst Atj&amp;egrave;h zou
gelden. Dit stoutmoedige plan mocht niet worden uitgevoerd, en zo begon
zijn Indische loopbaan met de opdracht advies uit te brengen over het
toezicht op het moslimse godsdienstonderwijs (nawerking van de
Tjilegonse opstand van 1888), alsmede over maatregelen ter verbetering
van de functionering der zg. priesterraden. Deze opdracht voerde hem in
1889 en 1890 door West- en een deel van Midden-Java. Zijn vele
honderden bladzijden reisaantekeningen bleven onbewerkt en zijn slechts
sporadisch door anderen benut. Als bijprodukt van deze onderzoekingen
ontstond echter een reeks inhoudrijke artikelen over Javaanse zeden en
gewoonten, de 'Brieven van een wedono-pensioen', anoniem
verschenen in het Semarangse dagblad 
&lt;em&gt;De Locomotief&lt;/em&gt;

(1891-1892).&lt;/p&gt;
&lt;p&gt;In 1890 bedankte Snouck voor het hoogleraarschap in het Maleis te
Leiden. In 1891 kwam er gelegenheid naar Atj&amp;egrave;h te gaan, alwaar
hij, inmiddels benoemd tot adviseur voor Oosterse talen en mohammedaans
recht, van 16 juli 1891 tot begin februari 1892 verbleef, zij het dan
binnen de geconcentreerde linie. Drie maanden later diende hij zijn
verslag in. De eerste twee hoofdstukken daarvan liggen ten grondslag
aan het van regeringswege uitgegeven tweedelige werk 
&lt;em&gt;De Atj&amp;egrave;hers&lt;/em&gt;

(1893-1894; Engelse vertaling 1906). De in het verdere deel van zijn
verslag bepleite ommezwaai in de Atj&amp;egrave;h politiek, te weten het
opgeven van de afwachtende houding en krachtdadig breken van het verzet
in geheel Atj&amp;egrave;h en onderhorigheden, ontmoette veel weerstand en
zou bovendien veel geld gaan kosten, zodat de regering er niet toe
wilde overgaan. Er waren schokkende feiten als het verraad van Teuku
Uma en een voor Snoucks adviezen meer toegankelijke gouverneur-generaal
(jhr. C.H.A. van der Wijck) voor nodig om in 1896 de door Snouck
aangegeven koers te gaan varen. Het welslagen van de nieuwe politiek in
Groot-Atj&amp;egrave;h leidde tot de voortzetting ervan in Pidi&amp;euml; en de
verdere gebieden. Deze taak werd in 1898 op Snoucks aandringen
opgedragen aan kolonel J.B. van Heutsz, die zich bij de operaties in
Groot-Atj&amp;egrave;h zeer had onderscheiden. Het waren deze
aanvoerderskwaliteiten, niet een door Van Heutsz in 1892 geschreven
brochure over het Atj&amp;egrave;hvraagstuk, die Snouck voor zijn benoeming
tot civiel en militair gouverneur van Atj&amp;egrave;h deden ijveren, in de
verwachting dat de nieuwe politiek door Van Heutsz het meest
effci&amp;euml;nt ten uitvoer zou worden gelegd. Aan menige door Van Heutsz
geleide operatie nam Snouck persoonlijk deel, en enkele aanmerkelijke
successen waren alleen aan door hem ter plaatse verkregen inlichtingen
te danken. Ter bereiking van het volgende doel, pacificatie, zou
bestuurlijke bijstand evenwel niet kunnen worden ontbeerd. Deze taak
kreeg Snouck, inmiddels in april 1898 tot adviseur voor Inlandse en
Arabische Zaken benoemd, te vervullen. Een groot gedeelte van de jaren
1898-1901 vertoefde hij daartoe in Atj&amp;egrave;h.&lt;/p&gt;
&lt;p&gt;Het du&amp;uuml;mviraat heeft ongeveer vijf jaren geduurd. Een ernstig
conflict over Van Heutsz' afwikkeling van de onderwerping van de
pretendent-sultan en diepe ergernis over de gang van zaken in
Atj&amp;egrave;h deden hem in 1903 ontheffing van zijn opdracht inzake
Atj&amp;egrave;h verzoeken. De ontheffing werd verleend, doch aan zijn
klachten werd geen gevolg gegeven. In 1908, na het geruchtmakende
ontslag van gouverneur G.C.E. van Daalen, stelde minister A.W.F.
Idenburg Snouck voor, als regeringscommissaris ter onderzoek naar
Atj&amp;egrave;h te gaan. Snouck weigerde; hij hield de minister voor dat
zijn zending het heengaan van Van Heutsz ten gevolge zou hebben,
hetgeen hij voor het moment niet geraden achtte.&lt;/p&gt;
&lt;p&gt;Politieke adviezen gaf Snouck ook inzake andere delen van de
Archipel: Djambi, Krintji, Bandjarmasin, Riau-Lingga en Boni. Alleen
inzake Djambi geschiedde dit met herhaald persoonlijk onderzoek ter
plaatse. Hij bleef de verdere ontwikkelingen aldaar volgen, zodat hij
in 1916, na de Djambische onlusten, de regering opnieuw kon
adviseren.&lt;/p&gt;
&lt;p&gt;Behalve dat hij onder diverse schuilnamen in de Indische en de
vaderlandse pers meermalen over actuele onderwerpen schreef, stond in
deze jaren ook zijn wetenschappelijke arbeid niet stil. Zo schiep hij
voor het Atj&amp;egrave;hs een fonemisch verantwoorde spelling met Latijns
karakter en schreef hij twee fundamentele artikelen over deze taal. Een
menigte door hem verzamelde bouwstenen zijn door zijn pupil Hoesein
Djajadiningrat voor diens grote Atj&amp;egrave;hse woordenboek benut. In 1900
vatte Snouck de studie van het Gajos aan, en in 1903 verscheen zijn
boek 
&lt;em&gt;Het Gajosland en zijn bewoners&lt;/em&gt;

, louter gebaseerd op buiten dat land verkregen inlichtingen, doch
niettemin later volkomen betrouwbaar bevonden. Zijn taalkundig
materiaal is verwerkt in het omvangrijke Gajose woordenboek van G.A.J.
Hazeu (1907).&lt;/p&gt;
&lt;p&gt;Snouck onderhield goede betrekkingen met tal van personen in de
Indonesische en Arabische wereld. Hij was dan ook als geen tweede op de
hoogte van hetgeen er daar omging, alsmede van de beoordeling der
Nederlandse islam- en Arabierenpolitiek in de Arabische pers buiten
Indi&amp;euml;. Zijn zaakkundige voorlichting aangaande talrijke en zeer
uitlopende aangelegenheden is toegankelijk gemaakt in het meer dan
tweeduizend bladzijden tellende werk 
&lt;em&gt;Ambtelijke adviezen van C. Snouck Hurgronje 1889-1936.&lt;/em&gt;

Uitg. door E. Gob&amp;eacute;e&amp;#134; en C. Adriaanse&amp;#134;
('s-Gravenhage, 1957-1965 3 dl. RGP KI. ser.: 33-35),&lt;/p&gt;
&lt;p&gt;In de loop der jaren had Snouck voor meer dan &amp;eacute;&amp;eacute;n
professoraat in Europa bedankt. In 1906 echter zag hij geen heil meer
in een langer verblijf in Indi&amp;euml; onder het bewind van
gouverneur-generaal Van Heutsz en vond Leiden hem bereid zijn
leermeester De Goeje als hoogleraar in het Arabisch op te volgen.
Daarnaast bleef hij tot 1933 als adviseur aan het ministerie van
Koloni&amp;euml;n verbonden. Op 23 januari 1907 aanvaardde hij zijn ambt
met een rede over 
&lt;em&gt;Arabie en Oost-Indi&amp;euml;.&lt;/em&gt;

Het onderwijs in de Islam, tot dusverre door C. van Vollenhoven aan
kandidaat-Indische ambtenaren en juristen gegeven, stond deze hem
gaarne af. Hier vond hij een platform voor de door hem
ge&amp;iuml;naugureerde islam-politiek, gebaseerd op neutraliteit tegenover
de godsdienst en onduldzaamheid ten aanzien van godsdienstig-politieke
activiteiten, van welke herkomst ook. Een zakelijke uiteenzetting
dienaangaande vindt men in 
&lt;em&gt;Nederlanden de Islam&lt;/em&gt;

(1911).&lt;/p&gt;
&lt;p&gt;Niet minder na aan het hart lag hem de opvoeding van hoofdenzonen,
waarvoor hij zich in zijn Indische jaren menigmaal persoonlijk moeite
had gegeven. Wilde immers artikel 67 van het Regeringsreglement tot
zijn recht komen, dan diende het Inlandse bestuur tot zelfstandigheid
te worden geschoold en ge&amp;euml;mancipeerd van verregaande Europese
bemoeienis. De door Snouck in dit verband gebezigde Arabische
uitdrukking 'Soort over soort, dat is genade' werd tot een
gevleugeld woord. Naar Snoucks visie zouden Westerse scholing en
associatie der hogere standen onontkoombaar leiden tot afschaffing van
het dualistische bestuursstelsel. Op zodanige associatie, mits van
beide zijden gezocht, was Snoucks hoop voor de oplossing van het
probleem der toekomstige verhouding tussen Indi&amp;euml; en Nederland
gevestigd.&lt;/p&gt;
&lt;p&gt;Het onverpoosde Leidse ijveren voor grondige hervorming van het
Indische bestuursstelsel, van welk streven inzonderheid Snouck
Hurgronje en Van Vollenhoven als de exponenten golden, bracht in de
jaren '20 conservatieve tegenkrachten dusdanig in het geweer dat
zij overgingen tot vestiging van een door hen gefinancierde opleiding
van Indische bestuursambtenaren te Utrecht. In deze jaren verschenen
van Snoucks hand: 
&lt;em&gt;Vergeten Jubil&amp;eacute;'s&lt;/em&gt;

(1923) en 
&lt;em&gt;Colijn over Indi&amp;euml;&lt;/em&gt;

(1928), waarin hij zich opnieuw als een krachtig pleitbezorger van de
belangen der Indische bevolking deed kennen.&lt;/p&gt;
&lt;p&gt;Na 1903 heeft Snouck geen grotere werken meer geschreven, doch wel
talrijke bijdragen en boekbesprekingen geleverd aan vaktijdschriften.
Voorts schreef hij menig inhoudrijk artikel ter herdenking van
overleden vakgenoten en vrienden in binnen-en buitenland. Van actueel
belang waren zijn beschouwingen over politieke ontwikkelingen zoals 
&lt;em&gt;Jong-Turkije. Herinneringen uit Stambol&lt;/em&gt;

(1909); 
&lt;em&gt;De heilige oorlog &amp;quot;made in Germany&amp;quot;&lt;/em&gt;

(1915); 
&lt;em&gt;De opstand in Arabie&lt;/em&gt;

(1916); 
&lt;em&gt;Het Chalifaat&lt;/em&gt;

(1924); en vooral ook zijn talrijke artikelen over de herrijzenis van
de Sa'uditische macht in Arabie, die van 1924 tot 1934 in 
&lt;em&gt;De Telegraaf&lt;/em&gt;

verschenen. Als rector magnificus hield hij in 1922 de diesrede over 
&lt;em&gt;De Islam en het rassenprobleem.&lt;/em&gt;

Verscheidene artikelen en voordrachten uit deze periode zijn ook in
Franse of Engelse vertaling verschenen. In 1927 trad hij als hoogleraar
af. Toch bleef zijn band met de Leidse Universiteit bestaan; hij
ontving een leeropdracht voor het nieuw-Arabisch en het
Atj&amp;egrave;hs.&lt;/p&gt;
&lt;p&gt;Snoucks grondige kennis van de ontwikkeling van de islam en zijn
niet minder grote vertrouwdheid met de toenmalige moslimse wereld
verschaften hem een vooraanstaande plaats in de Europese
ori&amp;euml;ntalistiek. Meer dan eens werd van offici&amp;euml;le buitenlandse
zijde een beroep op hem gedaan in gewichtige aangelegenheden, en van
zijn aanzien in de Arabische wereld getuigt wel de hem in 1925 gedane
aanbieding van het professoraat in het Arabisch aan de in dat jaar te
Kairo gestichte Nationale Egyptische Universiteit.&lt;/p&gt;
&lt;p&gt;
  &lt;a href='agedeelte'&gt;A: &lt;/a&gt;Collectie-Snouck Hurgronje in de Leidse
Universiteitsbibliotheek. Verder collectie-Adriaanse, Algemeen
Rijksarchief 's-Gravenhage waarin brieven van Snouck Hurgronje aan
C. Adriaanse en E. Gob&amp;eacute;e.&lt;/p&gt;
&lt;p&gt;
  &lt;a href='pgedeelte'&gt;P: &lt;/a&gt;
  Bibliografie tot 1926 in 
&lt;em&gt;Verspreide geschriften&lt;/em&gt;

(Bonn, 1923-1927. I-V; Leiden, 1927. VI) VI, 589-597. Nadien
verschenen, behalve de boven reeds genoemde brochure (1928), nog enkele
levensberichten in het 
&lt;em&gt;Jaarboek der Koninklijke Akademie van Wetenschappen te Amsterdam&lt;/em&gt;

en in 
&lt;em&gt;Zeitschrift der deutschen morgenl&amp;auml;ndischen Gesellschaft
(ZDMG).&lt;/em&gt;

De uitgave van zijn ambtelijke adviezen is boven reeds vermeld. Verder
artikel 'Der Islam', in nieuw bewerkte 
&lt;em&gt;Lehrbuch der Religionsgeschichte&lt;/em&gt;

von P.D. Chantepie de la Saussaye. Hrsg. von A. Berthold und E. Lehmann
(T&amp;uuml;bingen, 1925. 2 dl.) I, 648-756; met weglating der
literatuuropgaven in Engelse vertaling herdrukt in zijn 
&lt;em&gt;Oeuvres choisies.&lt;/em&gt;

Selected works ed. in English and French by G.H. Bousquet en J. Schacht
(Leiden, 1957); 'Some of my experiences with the muftis of
Mecca', in 
&lt;em&gt;Jaarverslagen Oostersch Instituut. Leiden 1934-1940,&lt;/em&gt;

IV, 2-16; E. Gob&amp;eacute;e, 'Uit het dagboek van dr. Snouck Hurgronje
te Djeddah 1884-1885', in 
&lt;em&gt;Jaarboek Oostersch Instituut. Leiden 1941,&lt;/em&gt;

V, 21-28.
&lt;/p&gt;
&lt;p&gt;
  &lt;a href='lgedeelte'&gt;L: &lt;/a&gt;Th.W. Juynboll, 'Dr. C. Snouck Hurgronje', in 
&lt;em&gt;Mannen en vrouwen van beteekenis in onze dagen&lt;/em&gt;

32 (1902) 45-86; H.T. Damst&amp;eacute;, 'Snouck Hurgronje en Atjeh',
in 
&lt;em&gt;Koloniaal Tijdschrift&lt;/em&gt;

16 (1927) 97-112; C. van Vollenhoven, 
&lt;em&gt;De ontdekking van het adat-recht&lt;/em&gt;

(Leiden, 1928) 106-110; H.T. Damst&amp;eacute;, 'Drie Atjehmannen',
in 
&lt;em&gt;Koloniaal Tijdschrift&lt;/em&gt;

25 (1936) 457-484; G. Levi della Vida, in 
&lt;em&gt;Oriente Moderno&lt;/em&gt;

16 (1936) 442-444; E. Littmann, in 
&lt;em&gt;ZDMG&lt;/em&gt;

90 (1936) 445-458; J. Schacht, in 
&lt;em&gt;Der Islam&lt;/em&gt;

24 (1937) 191-195; A.J.P. Moereels, 
&lt;em&gt;Chr. Snouck Hurgronje&lt;/em&gt;

(Rijswijk, 1938); J.W. Naarding, 
&lt;em&gt;Het conflict Snouck Hurgronje - Van Heutsz Van Daalen&lt;/em&gt;

(Utrecht, 1938). Proefschrift Utrecht; K. van der Maaten, 
&lt;em&gt;Snouck Hurgronje en de Atjeh oorlog&lt;/em&gt;

(Rotterdam, 1948. 2 dl.), met een viertal Nederlandse herdenkingen in
deel II, 177-186; zie hiervoor ook 
&lt;em&gt;Jaarverslagen Oostersch Instituut. Leiden 1934-1940,&lt;/em&gt;

IV, 16-21; R. van Niel, 'Christiaan Snouck Hurgronje', in 
&lt;em&gt;Journal of Asian Studies&lt;/em&gt;

16 (1956-1957) 591-594; Johannes Pedersen, 
&lt;em&gt;The scientific work of Snouck Hurgronje&lt;/em&gt;

(Leiden, 1957); G.W.J. Drewes, 
&lt;em&gt;Snouck Hurgronje en de Islamwetenschap&lt;/em&gt;

(Leiden, 1957); H.J. Benda, 
&lt;em&gt;The Crescent and the Rising Sun&lt;/em&gt;

(The Hague [etc., 1958]) 20-31; idem, 'Christiaan Snouck Hurgronje
and the foundations of Dutch Islam policy in Indonesia', in 
&lt;em&gt;The Journal of Modern History&lt;/em&gt;

30 (1958) 338-347; J.D.J. Waardenburg, 
&lt;em&gt;L'Islam dans le miroir de l'Occident&lt;/em&gt;

('s-Gravenhage, 1961) 18-27; W.F. Wertheim, 'Counter-insurgency
research at the turn of the Century -Snouck Hurgronje and the Acheh
war', in 
&lt;em&gt;Sociologische Gids&lt;/em&gt;

19 (1972) 320-328; P.S. van Koningsveld, F. Schr&amp;ouml;der en L.I. Graf,
in 'De Arabische Wereld', in 
&lt;em&gt;De Gids&lt;/em&gt;

143 (1980) 9/10 (,) 763-813.&lt;/p&gt;

&lt;p&gt;
&lt;a href=&amp;quot;igedeelte&amp;quot;&gt;I: &lt;/a&gt;&lt;em&gt;Jaarboek der Koninklijke Nederlandsche Akademie van
  Wetenschappen 1944-45,&lt;/em&gt; afbeelding tegenover pagina 118.&lt;/p&gt;





&lt;p&gt;G.W.J. Drewes&lt;/p&gt; 
&lt;dtml-var bwn_footer&gt;</text>
  </biography>
</biodes>

