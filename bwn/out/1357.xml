<biodes version="1.0">
  <fileDesc>
    <title>Otten, Johannes Franciscus (1901-1940)</title>
    <author>Rob Groenewegen</author>
    <ref target="http://resources.huygens.knaw.nl/bwn1880-2000/lemmata/bwn6/otten"/>
    <date when="2004-04-23"/>
    <publisher>
      <name>Biografisch Woordenboek van Nederland:1880-2000</name>
      <ref target="http://resources.huygens.knaw.nl/bwn1880-2000"/>
    </publisher>
  </fileDesc>
  <person>
    <idno type="id">otten</idno>
    <persName><name type="geslachtsnaam">Otten</name>, Johannes Franciscus</persName>
    <sex value="1"/>
    <event type="birth" when="1901"/>
    <event type="death" when="1940"/>
    <state type="occupation">schrijver</state>
  </person>
  <biography>
    <graphic url="http://resources.huygens.knaw.nl/bwn1880-2000/lemmata/bwn6/images/images/OTTEN.jpg"/>
    <text>&lt;dtml-var bwn_header&gt;
&lt;p class=&amp;quot;genealogie&amp;quot;&gt;



&lt;strong&gt;Otten, Johannes Franciscus&lt;/strong&gt;, schrijver 

(Rotterdam 4-5-1901 - 's-Gravenhage 10-5-1940). Zoon van Albertus

Petrus Bernardus Otten, architect, en Maria Francina van der Wolk.

Gehuwd op 8-5-1929 met Maria Theresa Osterkamp (1902-1996). Uit dit

huwelijk werd 1 dochter geboren. Na echtscheiding (18-8-1934)

gehuwd op 12-9-1934 met Henriette Margaretha Kattenburg

(1896-1974), lerares. Uit dit huwelijk werd 1 dochter geboren.



&lt;/p&gt;&lt;img src=&amp;quot;images/OTTEN.jpg&amp;quot; align=&amp;quot;right&amp;quot; BORDER=&amp;quot;0&amp;quot; alt=&amp;quot;afbeelding van Otten, Johannes Franciscus&amp;quot; class=&amp;quot;bwnimg&amp;quot;&gt;

&lt;p&gt;Jo Otten groeide samen met zijn &amp;eacute;&amp;eacute;n jaar jongere broer

Frans op in een rooms-katholiek architectengezin in Rotterdam. Hij

volgde eerst de HBS en deed daarna gymnasium-&amp;#945;. Met zijn lengte van ruim

1.90 meter, zijn donkerblonde haar en wat dandy-achtige voorkomen zal

hij veel indruk hebben gemaakt op zijn klasgenoten. In september

1919 liet Jo zich inschrijven als student in de handelswetenschap

aan de Nederlandsche Handels-Hoogeschool in Rotterdam.

Waarschijnlijk was het een keuze die onder druk van zijn vader tot

stand kwam. Hoe het ook zij, Otten senior stelde zijn zoon wel in

staat zijn culturele belangstelling te bevredigen door hem vanaf

1920 tijdens de zomervakanties op zijn kosten door Europa te laten

zwerven. Daarbij schuwde Jo het gevaar niet. In augustus 1920,

tijdens de Pools-Russische oorlog, bevond hij zich in Warschau,

juist toen de bolsjewieken die stad aanvielen. Grote indruk op de

architectenzoon maakte de culturele rijkdom van Frankrijk en

Itali&amp;euml;. Zijn verblijf in deze landen zou dan ook zijn sporen

nalaten in zijn literaire werk.&lt;/p&gt;

&lt;p&gt;Tijdens zijn studententijd verschenen - onder het pseudoniem 'F'

- Ottens eerste prozastukjes in de 

&lt;em&gt;Rotterdamsche Studenten Almanak&lt;/em&gt;. Het zijn teksten die een

romantisch-pessimistische sfeer ademen en waarin de thematiek van

de Franse dichter Charles Baudelaire onmiskenbaar aanwezig is. Zijn

redactionele talenten wendde Otten aan voor het noodlijdende 

&lt;em&gt;Rotterdamsch Studentenblad&lt;/em&gt;, dat enige tijd door hem zelf

werd volgeschreven. Een dociele student was Otten niet. Hij zocht

graag de provocatie en lapte nu en dan de regels van het gezag aan

zijn laars. Zo legde hij zijn kandidaatsexamen af in een knalgroen

kostuum in plaats van het gebruikelijke jacquet.&lt;/p&gt;

&lt;p&gt;Otten wilde graag zijn artistieke talent naar een breder publiek

uitdragen. Nog tijdens zijn studie werkte hij koortsachtig aan de

vertaling uit het Frans van Andr&amp;eacute; Maurois' geromantiseerde

biografie van de Britse dichter P.B. Shelley. 

&lt;em&gt;Ari&amp;euml;l. Het leven van Shelley&lt;/em&gt; werd in 1926 met succes

uitgegeven en zou het genre van de zogeheten vie romanc&amp;eacute;e ook

in Nederland onder de aandacht brengen. Zes jaar later

zou Otten er zelf een essay aan wijden, 

&lt;em&gt;De moderne biographie&lt;/em&gt; (1932). Kort daarna wendde hij zich er

echter van af. Kennelijk bracht het genre hem niet de voldoening

die hij ervan verwacht had.&lt;/p&gt;

&lt;p&gt;Na op 23 november 1926 het doctoraalexamen te hebben afgelegd

ging Otten naar Parijs. Vanaf maart 1927 was hij daar als

onbezoldigd leerling-medewerker in dienst bij de uitgeverij

Nouvelle Revue Fran&amp;ccedil;aise. Hij leefde van de toelagen die zijn

vader hem zond. In de Franse hoofdstad maakte Otten onder anderen

kennis met de kosmopolitische romancier Andr&amp;eacute; Gide, wiens werk

hem zeer zou be&amp;iuml;nvloeden. Pogingen in Parijs een eigen

boekhandel te beginnen liepen op niets uit, zodat hij, een illusie

armer, in het najaar van 1927 terugkeerde naar Rotterdam.&lt;/p&gt;

&lt;p&gt;Nieuwsgierig en ambitieus als hij was, zocht Otten naar

contacten in het literaire milieu, onder meer in de kringen van het

tamelijk heterogene jongerentijdschrift 

&lt;em&gt;De Vrije Bladen&lt;/em&gt; en het ethisch-humanistische 

&lt;em&gt;De Stem&lt;/em&gt;, periodieken, waarin de veelzijdige auteur al snel

van zich liet horen. Ook kreeg hij

toegang tot de kring rond de journalist-schrijver Jan Willem de

Boer, die de spil vormde van een Rotterdamse literaire coterie,

waarvan jonge modernisten als Herman Besselaar, Ben Stroman en Wim

Wagener deel uitmaakten. Ottens verlegenheid in gezelschap werd

vaak voor hooghartigheid aangezien. Ook zijn hypernerveuze,

onzekere en tobberige aard hield mensen op een afstand.&lt;/p&gt;

&lt;p&gt;Otten publiceerde artikelen van uiteenlopende aard in het blad

&lt;em&gt;Den Gulden Winckel&lt;/em&gt;. Daarnaast schreef hij vanaf 1928

politiek-culturele bijdragen voor het 

&lt;em&gt;Haagsch Maandblad&lt;/em&gt;, een tijdschrift dat enkele jaren later

een anti-democratische koers zou gaan varen. Uit vele van deze

artikelen spreekt een voorkeur voor sterke persoonlijkheden, in

Ottens optiek mensen die zich geestelijk blijven ontwikkelen, hun

oorsprong niet verloochenen en zich weten aan te passen aan de

wisselende omstandigheden van het moderne leven.&lt;/p&gt;

&lt;p&gt;Intussen werkte Otten - wederom onder druk van zijn vader -

tussen de bedrijven door aan een dissertatie. Op 21 juni 1928

promoveerde hij in Rotterdam bij professor C.W. de Vries op



&lt;em&gt;Het fascisme&lt;/em&gt;. Tijdens de promotieplechtigheid tartte Otten

opnieuw het academisch protocol door zich te laten bijstaan door

twee vrouwelijke paranimfen, wat voor die tijd zeer ongebruikelijk

was. Met zijn dissertatie trachtte hij 'een steentje bij te dragen

tot betere kennis van het Fascistische Itali&amp;euml; en van zijn

schepper: Benito Mussolini' (p. vi). Hij analyseerde echter alleen

het corporatieve stelsel en bezag het Italiaanse fascisme derhalve

uitsluitend als een vorm van publiekrechtelijke ordening. De

publicatie van dit proefschrift trok in fascistische kringen

evenwel de nodige aandacht. In het rechts-radicale blad 

&lt;em&gt;De Bezem&lt;/em&gt; bijvoorbeeld prijkte het boek lange tijd in de

rubriek van aanbevolen literatuur.&lt;/p&gt;

&lt;p&gt;In 1929 aanvaardde Otten een functie als be&amp;euml;digd tolk in

het Duits, Frans en Italiaans bij de arrondissementsrechtbank in

Rotterdam. In datzelfde jaar trouwde Otten met Dity Osterkamp, een

oud-studiegenote aan de Handels-Hoogeschool. Begin

december 1930 werd hun dochter Alja geboren. Rond dezelfde tijd

verstevigde Otten zijn contact met Menno ter Braak, die op

loopafstand van zijn woonhuis doceerde aan het Rotterdamsch Lyceum.

Ter Braak bezocht het echtpaar geregeld. Ondanks hun beider

overeenkomst in persoonlijkheid, zou het contact tussen Otten en

Ter Braak - na de verhuizing van laatstgenoemde in 1934 naar Den

Haag - snel verwateren, onder meer omdat Ottens romantische

opvatting van literatuur niet strookte met die van de

intellectualistische Ter Braak.&lt;/p&gt;

&lt;p&gt;Otten had grote belangstelling voor de filmkunst. Lange tijd

schreef hij filmportretten voor de 

&lt;em&gt;Nieuwe Rotterdamsche Courant&lt;/em&gt;, en als secretaris van de

Rotterdamse afdeling van de Nederlandsche Filmliga organiseerde hij

geregeld voorstellingen. Tevens was hij redactiesecretaris van het

gelijknamige maandblad. In deze laatste hoedanigheid werd hij

evenwel in 1931 - toen voor het tijdschrift een nieuwe opzet werd

gekozen - door hoofdredacteur en bestuursvoorzitter Henrik Scholte

aan de kant gezet, omdat hij zich naar zijn mening niet goed van

zijn taak zou hebben gekweten. Hoewel Otten op politiek gebied niet

actief was, werd hij in 1933 uit het Rotterdamse 'Luxor Theater'

verwijderd, omdat hij tijdens de voorstelling van de omstreden

Duitse film 

&lt;em&gt;Morgenrot&lt;/em&gt;, waarin de verrichtingen van een Duitse

onderzeebootbemanning tijdens de Eerste Wereldoorlog worden

verheerlijkt, uit protest op een signaalfluit zat te blazen. Voor

de Filmliga, die als onafhankelijke vereniging geen partijpolitieke

standpunten wilde innemen, vormde dit incident de aanleiding hem

als medewerker buiten te sluiten.&lt;/p&gt;



&lt;p&gt;Naast een drang naar vrijheid bezat de rusteloze Otten angst

voor het leven, de ouderdom en de dood. Het zijn elementen die een

drietal publicaties beheersen, die kort na elkaar verschenen.

Hierin bezag hij de mens aanvankelijk vanuit een sterk dynamisch

oogpunt: opstandigheid, beweeglijkheid en avontuur zijn de

trefwoorden die zijn in eigen beheer uitgegeven essay 

&lt;em&gt;Mobiliteit en revolutie&lt;/em&gt; (1932) beheersen. Dit modernistische werk in de

geest van de Franse filosoof Henri Bergson deed Otten later ook

de keerzijde van diens vitalisme beseffen. De novelle 

&lt;em&gt;Bed en wereld&lt;/em&gt; (1932) en het essay in dialoogvorm 

&lt;em&gt;Innerlijk noodlot&lt;/em&gt; (1933) zijn dan ook exemplarisch voor een

deterministische levensvisie die sterk romantische trekken

vertoont. In het laatstgenoemde boekje, dat hij uitsluitend voor

vrienden liet drukken, verwierp Otten het intellectualisme en

onderstreepte hij nog eens zijn zucht naar de emancipatie van

verstand en gevoel, aangezien hij van mening was dat de

werkelijkheid niet uitsluitend verstandelijk was te doorgronden.

Intellectueel geconstrueerd proza keurde hij om die reden af. Het

dynamische, openhartige en volgens sommigen scabreuze 

&lt;em&gt;Bed en wereld&lt;/em&gt; zou tijdens zijn leven zijn grootste succes

worden; in 1933 verscheen een tweede druk. Het bevat aspecten van

de psychoanalyse en het surrealisme en is een met cinematografische

technieken geschreven monoloog die goed past in het toenmalige

cultuurpessimisme van schrijvers als Oswald Spengler, Jos&amp;eacute;

Ortega y Gasset en Johan Huizinga.&lt;/p&gt;

&lt;p&gt;In 1934 besloten Otten en Osterkamp hun huwelijk te laten

ontbinden. In september van datzelfde jaar trouwde hij met de

joodse Jetty Kattenburg, die later beviel van hun

dochter Marijke. Met zijn tweede echtgenote ging Otten echter pas

in 1936 samenwonen. In de tussenliggende tijd verbleef hij samen

met zijn oudste dochtertje, Alja, eerst in Rotterdam en vanaf

oktober 1934 in Voorburg. Vanaf

maart 1936 woonde hij samen met Jetty in Den Haag. Tijdens zijn beide

huwelijken kon Otten zijn zucht naar vrijheid maar moeilijk

onderdrukken, zodat hij soms onverwacht voor onbepaalde tijd van de

aardbodem leek te zijn verdwenen. Zijn dochtertje zou tot zijn

verdriet uiteindelijk in januari 1937 weer terugkeren naar haar

moeder, die inmiddels was hertrouwd.&lt;/p&gt;

&lt;p&gt;Na &lt;i&gt;Bed en wereld&lt;/i&gt; verwoordde Otten zijn neurosen onder meer in de verhalenbundels 

&lt;em&gt;Angst, dierbare vijandin&lt;/em&gt; (1935) en 

&lt;em&gt;Muizen en demonen&lt;/em&gt; (1936). Het zijn monologen waarin de auteur

tracht door te dringen in het diepste wezen van de mens. De

hoofdfiguren worden gekweld door angst, jaloezie en haat, die het

verhaalverloop op pregnante wijze be&amp;iuml;nvloeden. Samen met 

&lt;em&gt;Bed en wereld&lt;/em&gt; bezaten deze psychologische verhalen een voor

die tijd beslist uniek karakter. Een verkoopsucces werden beide

bundels echter niet. Ottens pogingen een groter publiek te bereiken

leidden tot veelzeggende titels als 

&lt;em&gt;De schat van de Lutine.&lt;/em&gt; Fantasie van goud en crisis (1936) en



&lt;em&gt;Kidnapping in Colorado&lt;/em&gt; (1938), waarvan de verkoop eveneens op

een teleurstelling uitliep. Ook Ottens streven een vlotte

vertelling te combineren met filosofische bespiegelingen, zoals in

de lijvige roman 

&lt;em&gt;Drijvend casino&lt;/em&gt; uit 1939, werd niet goed begrepen. Het

feuilleton voor kinderen 

&lt;em&gt;De avonturen van Jammerpoes&lt;/em&gt;, dat in 1940 in de 

&lt;em&gt;Nieuwe Rotterdamsche Courant&lt;/em&gt; verscheen en zijn in datzelfde

jaar verschenen 

&lt;em&gt;Machiavelli. Sleutel van onzen tijd&lt;/em&gt;, gevolgd door een nieuwe

vertaling van 

&lt;em&gt;De vorst&lt;/em&gt; werden daarentegen wel een succes.&lt;/p&gt;

&lt;p&gt;De publicatie van dit laatste boek zou Otten echter niet meer

meemaken. In de ochtend van 10 mei 1940 werd hij, net 39 jaar oud,

in de Haagse Casuariestraat dodelijk getroffen door een verdwaalde

Duitse bom.&lt;/p&gt;

&lt;p&gt;Jo Otten heeft niet de literaire erkenning gekregen waarnaar hij

zo naarstig op zoek was. Voor een deel is dat terecht. Veel van

zijn eigenzinnige proza kan niet in de schaduw staan van dat van

zijn tijdgenoten en is in de vergetelheid geraakt. Bovendien waren

in een tijd van crisis en oorlogsdreiging zijn sombere, sterk

autobiografische verhalen niet aan elke contemporaine lezer

besteed. Ottens kritische werk lijdt niet zelden aan

oppervlakkigheid als gevolg van zijn dynamische belangstelling voor

de werkelijkheid, een werkelijkheid waaraan deze kwetsbare

schrijver zich, ironisch genoeg, maar al te graag onttrok. Maar als

onbegrepen, romantische individualist en auteur van onder andere de

novelle 

&lt;em&gt;Bed en wereld&lt;/em&gt; verdient hij zeker de aandacht en vertolkt hij

een volstrekt oorspronkelijk geluid in de Nederlandse literatuur

van het interbellum.&lt;/p&gt;

&lt;p&gt;&lt;a href=&amp;quot;agedeelte&amp;quot;&gt;A: &lt;/a&gt;Collectie-J.F. Otten en persdocumentatie in het

Nederlands Letterkundig Museum en Documentatiecentrum te

's-Gravenhage.&lt;/p&gt;&lt;p&gt;&lt;a href=&amp;quot;pgedeelte&amp;quot;&gt;P: &lt;/a&gt;Een bibliografie van afzonderlijk verschenen werken tot

en met 1963 is te vinden in het kaartsysteem 

&lt;em&gt;Mededelingen van de Documentatiedienst van het Nederlands

Letterkundig Museum en Documentatiecentrum en het Archief en Museum

voor het Vlaamse Cultuurleven&lt;/em&gt;. Bibliografie van J.F. Otten in:

Lia van Kempen, Dr. J.F. Otten, 1901-1940. Een biografische schets

[Doctoraalscriptie K.U. Nijmegen] (Nijmegen 1982).&lt;/p&gt;
&lt;p&gt;&lt;a href=&amp;quot;lgedeelte&amp;quot;&gt;L: &lt;/a&gt;Rits Kruissink, 'Jo Otten als &amp;quot;homo dynamicus&amp;quot;',

in 

&lt;em&gt;Maatstaf&lt;/em&gt; 3 (1955/1956) 155-165; Victor E. van Vriesland, 'Te

uitsluitend sentiment', in idem, 

&lt;em&gt;Onderzoek en vertoog. Verzameld critisch en essayistisch

proza&lt;/em&gt; (Amsterdam 1958) II, 84-91; Bert Schierbeek, 'Inleiding',

in Jo Otten, 

&lt;em&gt;Bed en wereld. Verhalen&lt;/em&gt; (3de dr.; Amsterdam 1967) 7-13; Jos

Verstraten, 'Jo Otten, van machteloos estheet tot vitalist van de

angst en de jaloezie', in 

&lt;em&gt;Handelingen [der] Koninklijke Zuidnederlandse Maatschappij voor

Taal- en Letterkunde en Geschiedenis&lt;/em&gt; 30 (1976) 255-281;

L&amp;eacute;on Hanssen, 

&lt;em&gt;Menno ter Braak 1902-1940. I: Want alle verlies is winst:

1902-1930&lt;/em&gt; ([Amsterdam] 2000); Rob Groenewegen, 'De mobiliteit

tussen bed en wereld. Het dynamisch individualisme van Jo Otten',

in 

&lt;em&gt;De Parelduiker&lt;/em&gt; 4 (2003) 41-53.&lt;/p&gt;&lt;p&gt;&lt;a href=&amp;quot;igedeelte&amp;quot;&gt;I: &lt;/a&gt;

Otten omstreeks 1939 [Foto: erven J.F. Otten, collectie-H.M. 
Messie te Waddinxveen].&lt;/p&gt;&lt;p&gt;Rob Groenewegen&lt;/p&gt;

&lt;dtml-var bwn_footer&gt;
</text>
  </biography>
</biodes>

