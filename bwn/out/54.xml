<biodes version="1.0">
  <fileDesc>
    <title>Aten [jr.], Adriaan Hendrik Willem (1908-1979)</title>
    <ref target="http://resources.huygens.knaw.nl/bwn1880-2000/lemmata/bwn3/aten"/>
    <publisher>
      <name>Biografisch Woordenboek van Nederland:1880-2000</name>
      <ref target="http://resources.huygens.knaw.nl/bwn1880-2000"/>
    </publisher>
  </fileDesc>
  <person>
    <idno type="id">aten_3</idno>
    <persName><name type="geslachtsnaam">Aten [jr.]</name>, Adriaan Hendrik Willem</persName>
    <sex value="1"/>
    <event type="birth" when="1908"/>
    <event type="death" when="1979"/>
    <state type="occupation">scheikundige</state>
  </person>
  <biography>
    <text>&lt;dtml-var bwn_header&gt;
 &lt;p class='genealogie'&gt;
  &lt;strong&gt;Aten [jr.], Adriaan Hendrik Willem&lt;/strong&gt;, scheikundige (Amsterdam 22-1-1908 - Amsterdam 18-1-1979).

  Zoon van Adriaan Hendrik Willem Aten, hoogleraar, en Jacqueline
  Henriette Agathe van Iterson. Gehuwd op 10-8-1938 met Marie
  Rufina Noeggerath. Uit dit huwelijk werden 1 zoon en 1 dochter
  geboren.
  

  
  &lt;/p&gt;
&lt;p&gt;Aten jr. doorliep het gymnasium in Hilversum en studeerde
    scheikunde aan de Universiteit van Utrecht (1925-1933). Na zijn
    studie werkte hij aan een aantal buitenlandse universiteiten:
    Johns Hopkins University in Baltimore (1934/1935), Columbia
    University in New York (1935/1936) en het Instituut voor
    Theoretische Fysica in Kopenhagen (1937/1938). In New York
    werkte hij bij H.C. Urey aan het verrijken van C
    13

    en N
    15

    isotopen via uitwisselingsreacties. Dit was het begin van zijn
    levenslange wetenschappelijke belangstelling: het werken met
    isotopen. Na een kort verblijf in Freiburg bij G. de Hevesy
    volgde hij deze naar het Kopenhaagse instituut van N.H.D. Bohr.
    Onder leiding van De Hevesy verrichtte hij het onderzoek waarop
    hij op 5 juli 1939 cum laude in Utrecht promoveerde: 
    &lt;em&gt;Isotopes and the formation of milk and eggs&lt;/em&gt;

    (Purmerend, 1939). Promotor was E. Cohen.&lt;/p&gt;
&lt;p&gt;Na het behalen van de doctorsgraad aanvaardde Aten een
    functie op het Natuurkundig Laboratorium van de N.V. Philips'
    Gloeilampenfabrieken in Eindhoven. Al in het voorjaar van 1939,
    dus vrijwel onmiddellijk na de schokkende ontdekking van de
    kernsplijting door O. Hahn en F. Strassmann, publiceerde hij
    samen met C.J. Bakker en F.A. Heyn over het
    kernsplijtingsproces, of zoals men toen zei: 'het breken van
    kernen', van uranium en thorium, waarbij als
    splijtingsprodukten onder meer radioactief xenon en krypton
    werden gedetecteerd ('Transmutation of uranium and thorium by
    neutrons' en 'Transmutation of thorium by neutrons', in 
    &lt;em&gt;Nature&lt;/em&gt;

    143 (1939) 516-517 en 679).&lt;/p&gt;
&lt;p&gt;Gedurende de Tweede Wereldoorlog werkte dit driemanschap in
    Nederland (Eindhoven) onder andere aan de ontwikkeling en de
    toepassingsmogelijkheden van het synchrocyclotron, een
    installatie die de grondslag vormde van het in de naoorlogse
    jaren door Philips, de Stichting Fundamenteel Onderzoek van de
    Materie, en de gemeente Amsterdam opgerichte Instituut voor
    Kernfysisch Onderzoek (IKO) te Amsterdam. Het cyclotron werd in
    1949 in werking gesteld. Na zijn militaire dienst van 1944 tot
    1947 was Aten van 1947 tot 1970 directeur van de chemische
    afdeling van het IKO. Op 20 maart 1950 aanvaardde hij bovendien
    een benoeming tot buitengewoon hoogleraar in de analytische
    chemie met behulp van radioactieve stoffen aan de Universiteit
    van Amsterdam met het uitspreken van een oratie: 
    &lt;em&gt;De macht van het kleine.&lt;/em&gt;

    Van 1970 tot 1973 was Aten directeur van het Centraal Bureau
    voor nucleaire metingen van Euratom te Geel in Belgi&amp;euml;. De
    Hevesy-medaille werd Aten te Groningen in 1977 toegekend.&lt;/p&gt;
&lt;p&gt;Atens werkterrein was de radiochemie, en het is zonder
    twijfel mede aan zijn veelzijdige belangstelling, deskundigheid
    en grote vindingrijkheid te danken dat dit vakgebied in
    Nederland werd ge&amp;iuml;ntroduceerd en tot snelle ontwikkeling
    kwam. De op het IKO gedurende een reeks van jaren gegeven
    isotopencursussen hebben hiertoe mede bijgedragen. Onder
    leiding van Aten werd aan het IKO een indrukwekkend
    onderzoekprogramma uitgevoerd over de isolering van isotopen
    door middel van radiochemische methoden. Meer dan twintig
    nieuwe isotopen werden ontdekt in cyclotrontargets die aan
    straling werden blootgesteld. Zo werden met A.G. Jones
    poloniumisotopen ge&amp;iuml;soleerd ('Neutron-d&amp;eacute;ficient
    isotopes of polonium', in 
    &lt;em&gt;Radiochimica acta&lt;/em&gt;

    13 (1970) 176-181).&lt;/p&gt;
&lt;p&gt;Er werd een speciale studie gemaakt van het element
    astatium. Het Amsterdamse cyclotron bleek zeer geschikt te zijn
    voor de produktie van dit element, waarvan geen stabiele
    nucliden voorkomen ('The chemistry of astatine', in 
    &lt;em&gt;Advances in inorganic and radiochemistry&lt;/em&gt;

    6 (1964) 207-223). Voorts werd met G. Samson een aantal
    organische astatiumverbindingen bereid en onderzocht (bijv.
    'Syntheses of astatobenzene', in 
    &lt;em&gt;Radiochimica acta&lt;/em&gt;

    13 (1970) 220-221.&lt;/p&gt;
&lt;p&gt;Naast dit werk publiceerden Aten en medewerkers zeer veel
    over gebruik en toepassingen van radioisotopen. Hij verrichtte
    niet alleen substantieel onderzoek op het gebied van
    tracertechnieken en hot-atom chemie, maar leverde ook op een
    breed scala van wetenschapsgebieden bijdragen door het
    combineren van radiochemische methoden en scheidingstechnieken.
    Dit betrof niet alleen fysisch chemisch onderzoek maar ook
    onderwerpen op astronomisch, archeologisch, paleontologisch,
    medisch en biologisch gebied. Zo had bijvoorbeeld de
    niet-destructieve activeringsanalyse van voorwerpen van kunst
    en wetenschap (oude munten, zilveren kunstvoorwerpen,
    meteorieten) zijn grote belangstelling. Aten was redacteur van 
    &lt;em&gt;Radiochimica acta&lt;/em&gt;

    en 
    &lt;em&gt;International journal of applied radiation and isotopes.&lt;/em&gt;

    Van het eerstgenoemde tijdschrift was hij tevens medeoprichter.
    Hij publiceerde met zijn medewerkers ruim 200 artikelen en trad
    ca. 30 keer op als promotor. Gedurende vele jaren werkte Aten
    in internationale commissies mee aan het ontwikkelen van
    standaarden op radiochemisch gebied. Aten was eveneens
    betrokken bij de Noors-Nederlandse samenwerking op het gebied
    van de kernenergie (JENER te Kjeller) en de oprichting en
    eerste activiteiten van het Reactor Centrum Nederland te
    Petten.&lt;/p&gt;
&lt;p&gt;
  &lt;a href='pgedeelte'&gt;P: &lt;/a&gt;Lijst van publikaties voor intern gebruik in bibliotheek van
    onder L genoemd Nationaal Instituut.&lt;/p&gt;
&lt;p&gt;
  &lt;a href='lgedeelte'&gt;L: &lt;/a&gt;Behalve interviews in 
  &lt;em&gt;Chemisch Weekblad&lt;/em&gt;

  65
  &lt;em&gt;&lt;/em&gt;

  (1969) 45 (7 november) 14 - 15 en 73 (1977) 29 (22 juli) 3: L.
  Lindner, in 
  &lt;em&gt;Radiochimica acta&lt;/em&gt;

  24 (1977) 4 (,) I-II; 
  &lt;em&gt;Liber Amicorum Adriaan H.W. Aten. Aangeboden te Amsterdam op
  21 januari 1978 ter gelegenheid van zijn zeventigste
  verjaardag&lt;/em&gt;

  [Amsterdam, 1978]. Aanwezig o.a. in bibliotheek van Nationaal
  Instituut voor kernfysica en Hoge-Energiefysica te Amsterdam; R.
  van Lieshout, in 
  &lt;em&gt;Chemisch Weekblad&lt;/em&gt;

  75 (1979) 5 (2 februari) 3.&lt;/p&gt;
&lt;p&gt;D.H.W. den Boer&lt;/p&gt; 
&lt;dtml-var bwn_footer&gt;</text>
  </biography>
</biodes>

