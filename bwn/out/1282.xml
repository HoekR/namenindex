<biodes version="1.0">
  <fileDesc>
    <title>Muller, Hendrik Pieter Nicolaas (1859-1941)</title>
    <ref target="http://resources.huygens.knaw.nl/bwn1880-2000/lemmata/bwn5/muller"/>
    <publisher>
      <name>Biografisch Woordenboek van Nederland:1880-2000</name>
      <ref target="http://resources.huygens.knaw.nl/bwn1880-2000"/>
    </publisher>
  </fileDesc>
  <person>
    <idno type="id">muller</idno>
    <persName><name type="geslachtsnaam">Muller</name>, Hendrik Pieter Nicolaas</persName>
    <sex value="1"/>
    <event type="birth" when="1859"/>
    <event type="death" when="1941"/>
    <state type="occupation">publicist</state>
    <state type="occupation">diplomaat</state>
  </person>
  <biography>
    <graphic url="http://resources.huygens.knaw.nl/bwn1880-2000/lemmata/bwn5/images/images/muller.jpg"/>
    <text>&lt;dtml-var bwn_header&gt;
 &lt;p class='genealogie'&gt;
  &lt;strong&gt;Muller, Hendrik Pieter Nicolaas&lt;/strong&gt;, (ook bekend als 
  &lt;b&gt;Muller van Werendijcke&lt;/b&gt;), koopman, publicist en diplomaat 
  (Rotterdam 2-4-1859 - 's-Gravenhage 11-8-1941). Zoon van Hendrik Muller, koopman en lid van de Eerste Kamer, en
  Marie Cornelie van Rijckevorsel.
  

  
  
  

  
  &lt;/p&gt;
&lt;p&gt;
  &lt;img class='bwnimg' BORDER='0' align='right' src='images/muller.jpg' alt='afbeelding van Muller, Hendrik Pieter Nicolaas'&gt;Hendrik Muller werd, als telg van een der meest
    vooraanstaande koopliedenfamilies in het expanderende
    Rotterdam, opgeleid voor de handel. Hij doorliep vier klassen
    van de HBS in zijn geboorteplaats, daarna de examenklas aan de
    Realschule te Frankfurt am Main (1875/1876), gevolgd door
    stages bij internationale handelskantoren te Rotterdam,
    Liverpool, Manchester en Marseille. In augustus 1881 plaatste
    zijn vader hem bij de Handels-Compagnie Mozambique te
    Rotterdam. In april 1882 ging Muller op inspectiereis voor deze
    onderneming naar Zanzibar en Mozambique. Aansluitend bereisde
    hij Zuid-Afrika, waarvoor in Nederland vanwege de Transvaalse
    opstand en zelfstandigheid van 1880/1881 grote belangstelling
    was ontstaan. Teruggekeerd werd hij in augustus 1883 aangesteld
    tot mededirecteur van de Handels-Compagnie Mozambique, die naar
    zijn adviezen gereorganiseerd en vernoemd werd tot
    Oost-Afrikaansche Compagnie.&lt;/p&gt;
&lt;p&gt;Muller wilde duidelijk meer dan alleen dagelijkse leiding
    geven aan een handelskantoor in Rotterdam. Hij bezocht de
    Congo-conferentie te Berlijn in december 1884. In 1886 ging hij
    naar Portugal in een poging tot verlaging van de invoertarieven
    voor de Oost-Afrikaansche Compagnie in Portugals kolonie
    Mozambique. Eind 1889 bereisde hij Noord-Afrika en het jaar
    daarop West-Afrika als vertegenwoordiger van zijn vaders Nieuwe
    Afrikaansche Handel-Vennootschap, die daar soldaten wilde
    werven voor het Nederlandsch Oost-Indische Leger. In 1889 had
    hij intussen zijn vader als consul-generaal van Liberia in
    Nederland opgevolgd, een functie die hij tot 1913 bekleedde.
    Mullers betrokkenheid bij de Afrikaanse handel werd echter na
    terugkeer van zijn West-Afrikaanse reis in augustus 1890
    be&amp;euml;indigd, toen ziekte en een conflict met zakelijke en
    persoonlijke achtergronden leidden tot een breuk met zijn
    familie en zijn ontslag als directielid van de
    Oost-Afrikaansche Compagnie. Hij vestigde zich in Den Haag.&lt;/p&gt;
&lt;p&gt;Muller had zich intussen in de afgelopen jaren duidelijk
    geprofileerd als Afrikadeskundige. Hij had er lezingen over
    gegeven en artikelen geschreven. Deze werden in 1889
    grotendeels gebundeld in 
    &lt;em&gt;Zuid-Afrika. Reisherinneringen&lt;/em&gt;

    . Financieel onafhankelijk legde Muller zich na zijn afscheid
    van de handel toe op het verwerven van een wetenschappelijke
    kwalificatie. Samen met de geograaf J.F. Snelleman publiceerde
    hij in 1892 een antropologisch plaatwerk, 
    &lt;em&gt;Industrie des Cafres du Sud-Est de l'Afrique&lt;/em&gt;

    . Na voorafgaande studies te Heidelberg en Leipzig verwierf hij
    in 1894 te Giessen de doctorsgraad op een etnografische studie,
    
    &lt;em&gt;Land und Leute zwischen Zambesi und Limpopo&lt;/em&gt;

    . Het was een goede compilatie van alle op dat moment
    voorhanden gegevens over een gebied dat gedeeltelijk pas recent
    verkend was. Het boek weerspiegelde zijn persoonlijke kennis
    van de regio en speelde in op de actuele belangstelling ervoor
    in het kader van de 'scramble for Africa'.&lt;/p&gt;
&lt;p&gt;Op voorstel van H.A.L. Hamelberg, die een opvolger zocht,
    werd Muller in april 1896 benoemd tot consul voor de provincies
    Noord- en Zuid-Holland van de Oranje Vrijstaat. Die Vrijstaatse
    aanstelling leidde ertoe dat hij Hamelberg geheel opvolgde als
    consul-generaal na diens onverwachte overlijden in september
    1896. Die (onbetaalde) functie van Vrijstaats consul-generaal
    was meeromvattend dan de titel aangaf. Enerzijds was Muller in
    feite de buitenlandse hoofdvertegenwoordiger van de Oranje
    Vrijstaat. Anderzijds stelde de Vrijstaat kennelijk weinig
    belang in buitenlandse vertegenwoordiging. Dit in tegenstelling
    tot de Transvaalse zusterrepubliek, die zich vanaf 1898 in
    Europa op gezantsniveau liet representeren door haar
    oud-staatssecretaris W.J. Leyds. Muller vroeg om volle
    diplomatieke status, die hem echter niet werd verleend: het zou
    hem zijn leven lang blijven steken. Dit te meer daar de
    persoonlijke verhouding met Leyds vanaf het begin stroef was.
    Bovendien trokken Transvaal en Leyds alle aandacht van de
    diplomatie en media in het oplopende conflict rondom de
    Boerenrepublieken.&lt;/p&gt;
&lt;p&gt;Enthousiast ging Muller aan het werk voor de Vrijstaatse
    belangen en bedacht hij plannen om internationale
    belangstelling te verwerven. Enkele hadden concrete resultaten:
    de Vrijstaatse ondertekening van de Roode-Kruisconventie van
    Gen&amp;egrave;ve (1897) en de aansluiting bij de Internationale
    Postunie (1898) bijvoorbeeld. Mullers activiteiten geschiedden
    tegen de achtergrond van de toenemende spanning tussen Brit en
    Boer. Het gaf hem gelegenheid enkele artikelen en een
    biografische schets van de Transvaalse president 'Oom Paul'
    Kruger (in: 
    &lt;em&gt;Mannen en vrouwen van beteekenis in onze dagen&lt;/em&gt;

    6 (1896) 215-264) te publiceren. Diens installatie aan het
    begin van zijn vierde ambtsperiode in 1898 woonde hij bij
    tijdens een lang bezoek aan Zuid-Afrika dat jaar.&lt;/p&gt;
&lt;p&gt;Teruggekeerd spande Muller zich in voor een Vrijstaatse
    uitnodiging tot deelneming aan de Haagse Vredesconferentie van
    1899, zonder overleg met Leyds en feitelijk tegen de wens van
    de regering te Bloemfontein in. Hij boekte echter geen
    resultaat. Meer succes hadden Mullers inspanningen de publieke
    opinie te informeren en te bewerken en de pro-Boer beweging te
    stimuleren. Dat was ook de belangrijkste bezigheid van Muller
    en zijn vrijwilligers op het Haagse consulaat-generaal
    gedurende de in oktober 1899 uitgebroken oorlog. Daarnaast
    vroegen de communicatie met de Vrijstaatse regering, de in
    Europa verblijvende Afrikaners, de verzending van enkele
    Roode-Kruisambulances naar het strijdtoneel en de vele
    oorlogsvrijwilligers die zich aanmeldden om aandacht.&lt;/p&gt;
&lt;p&gt;In maart 1900 bezocht Muller Bern en Rome om de
    mogelijkheden tot interventie na te gaan en om aanwezig te zijn
    bij de aankomst van een offici&amp;euml;le Republikeinse deputatie.
    In Milaan vond overleg plaats van de deputatie met Muller,
    Leyds en de Transvaalse gezantschapssecretaris C. van
    Boeschoten. De deputatie gaf haar vertrouwen aan Leyds en diens
    diplomatie, Muller werd gedwongen zich te beperken tot zijn
    consulaire zaken in Den Haag en werd buiten alle diplomatieke
    activiteiten gehouden. Het conflict verstoorde de persoonlijke
    verhoudingen tussen Muller en Leyds blijvend en bracht hen nog
    in 1930 tot een publieke polemiek.&lt;/p&gt;
&lt;p&gt;Met de bedoeling Amerikaanse interventie te helpen bewerken
    arriveerde Muller op oudejaarsavond 1901 in New York, tot
    verontwaardiging van de Republikeinse deputatie en Leyds, die
    hij onkundig had gelaten van zijn reis. Het werd een
    lezingenreeks over Zuid-Afrika. Het bericht van de Vrede van
    Vereeniging van 31 mei 1902 ontving hij in San Francisco.
    Vandaar reisde Muller enige maanden door Midden-Amerika. In
    Mexico verwierf hij voor eventuele Afrikaner immigranten
    vestigingsrechten. Op 16 september 1902 sloot hij het
    consulaat-generaal in Den Haag.&lt;/p&gt;
&lt;p&gt;Muller bleef ook na 1902 trouw aan de voormalige
    Republieken. 'Mijn Vrijstaat was mij vrouw, kind, vader en
    moeder', schreef hij in 1903 (geciteerd in: Du T. Spies, 
    &lt;em&gt;'n Nederlander&lt;/em&gt;

    , 233). Voorlopig was er de afronding van allerlei concrete
    zaken: consulaire bemoeienissen, hulpacties voor getroffen
    Afrikaners. Persoonlijk verleende hij ook financi&amp;euml;le steun
    aan oud-president M.T. Steyn, die enkele jaren ziek in Europa
    verbleef. Muller bleef in correspondentie met Steyn - overleden
    in 1916 - en diens vrouw.&lt;/p&gt;
&lt;p&gt;Muller bleef schrijven over Zuid-Afrika. In 1907 verscheen 
    &lt;em&gt;Oude tyden in den Oranje-Vrystaat. Naar mr. H.A.L.
    Hamelberg's nagelaten papieren beschreven&lt;/em&gt;

    . Het was tevens een hommage aan zijn voorganger als
    consul-generaal. Maar ook actuele kwesties stimuleerden hem
    herhaaldelijk tot artikelen in dagbladen en tijdschriften. Om
    verhalen in Britse en Zuid-Afrikaanse publicaties te
    weerleggen, als zou koning Willem I de Kaap in 1814 aan
    Groot-Brittanni&amp;euml; verkocht hebben, schreef Muller een
    artikel 'Did Holland sell the Cape?', dat in 1916 - verkort en
    daardoor, naar zijn idee, verminkt - verscheen in 
    &lt;em&gt;The Geographical Journal&lt;/em&gt;

    (47 (1916) 392-393). Een zelfstandige en uitgewerkte versie, 
    &lt;em&gt;Is de Kaapkolonie verkocht?&lt;/em&gt;

    , zag in 1919 het licht en verscheen nog in 1932 in een
    Afrikaanse en Engelse vertaling. Deze was in het bijzonder ook
    bedoeld om blijvende Nederlandse belangstelling voor het
    Hollands-Afrikaanse Zuid-Afrika te tonen. Muller werd in 1923
    erelid van de Nederlandsch Zuid-Afrikaansche Vereeniging. In
    1932 ontving hij een eredoctoraat in de rechten van de
    Universiteit van Suid-Afrika, en in 1938 werd een borstbeeld
    van Muller geplaatst in het hoofdgebouw van de Universiteit van
    de Oranje Vrijstaat te Bloemfontein.&lt;/p&gt;
&lt;p&gt;Schrijven en reizen waren na 1902 Mullers voornaamste
    activiteiten. De publieke zaak, de geschiedenis en
    internationale positie van Nederland riepen Mullers
    belangstelling op, en hij schreef erover in verscheidene
    dagbladen, vanaf 1904 vooral in de Haagse 
    &lt;em&gt;Nieuwe Courant&lt;/em&gt;. In 1905 verscheen 
    &lt;em&gt;Door het land van Columbus&lt;/em&gt;, een verslag van de Amerikaanse reis van 1901/1902, in 1912 
    &lt;em&gt;Azi&amp;euml; gespiegeld&lt;/em&gt;

    (tweede deel in 1918), neerslag van de reis die Muller van 1907
    tot 1909 door Voor- en Achter-Indi&amp;euml;, Nederlands-Indi&amp;euml;
    en het Verre Oosten maakte; ook de bronnenpublicatie 
    &lt;em&gt;De Oost-Indische Compagnie in Cambodja en Laos. Verzameling
    van bescheiden van 1636 tot 1670&lt;/em&gt;

    (1917) stond in verband met die reis.&lt;/p&gt;
&lt;p&gt;Afgezien van het consulaat voor Liberia en het lidmaatschap
    van de commissie voor de consulaire examens vervulde Muller
    geen offici&amp;euml;le functies. In 1914 werd hij echter benoemd
    tot regeringscommissaris van het kamp voor de Belgische
    vluchtelingen te Nunspeet. Minder dan een jaar later, in
    augustus 1915, nam hij ontslag; verwijten over zijn
    autocratische optreden beantwoordde hij met kritische
    krantenartikelen over het financi&amp;euml;le beheer van het
    vluchtelingenbeleid.&lt;/p&gt;
&lt;p&gt;Een oud verlangen van Muller werd eindelijk vervuld toen hij
    opgenomen werd in de Nederlandse diplomatieke dienst en op 18
    januari 1919 werd benoemd tot gezant in Boekarest. Zijn
    handelservaring kwam daar goed van pas. Op 5 december 1923 werd
    hij overgeplaatst naar Praag. Verzoeken om zwaardere posten
    werden niet ingewilligd, en in januari 1932, bijna 73 jaar oud,
    verliet hij de dienst.&lt;/p&gt;
&lt;p&gt;Hendrik Muller overleed ruim negen jaar later in Den Haag,
    waar hij op 'Oud Eik en Duinen', onder de tonen van het
    Wilhelmus, werd begraven. Het was een gepast en uitdagend
    afscheid, want Muller was levenslang een vurig vaderlander.
    Trots op Nederlands aard en cultuur, beschreef hij zijn grootse
    historie, waarvan hij overal ter wereld de overblijfselen
    bezocht. Hij verlangde herstel van die grootheid - waren de
    Zuid-Afrikaanse Boeren geen loten van die stam? -, verdedigde
    Nederlands handelsbelang en koloniale bezit en beschouwde
    zichzelf als een dienaar daarvan. Zijn zelfbewuste optreden was
    niet altijd even diplomatiek.&lt;/p&gt;
&lt;p&gt;Hendrik Muller was een nationalist en conservatief en zich
    zeer bewust van de koopmanstraditie en liberale doopsgezinde
    overtuiging van zijn voorgeslacht; een ijdel man met veel
    zelfvertrouwen en gesteld op zijn eer; een emotionele
    persoonlijkheid, beweeglijk en heftig en geen man voor
    samenwerking; maar ook een actieve man, die zich volledig gaf
    aan zijn idealen en overtuigingen, trouw en belangeloos. Muller
    bleef ongehuwd en liet zijn vermogen na aan de Stichting
    Hendrik Muller's Vaderlandsch Fonds, die als doelstelling kreeg
    het verlenen van studiebeurzen aan getalenteerde protestantse
    jongeren en steun aan wetenschap en cultuurconservering.&lt;/p&gt;
&lt;p&gt;
  &lt;a href='agedeelte'&gt;A: &lt;/a&gt;Dr. H.P.N. Muller-versameling in de Vrystaatse
  Argiefbewaarplek te Bloemfontein (Zuid-Afrika).&lt;/p&gt;
&lt;p&gt;
  &lt;a href='pgedeelte'&gt;P: &lt;/a&gt;
    Behalve de in de tekst genoemde publicaties o.a.:
    'Voordracht gehouden op 9 Maart 1888 ...', in 
    &lt;em&gt;Bulletin de la Soci&amp;eacute;t&amp;eacute; royale de G&amp;eacute;ographie
    d'Anvers&lt;/em&gt;

    11 (1887/1888) 315-339; 
    &lt;em&gt;De Chartered British South Africa Co. en de
    Zuid-Afrikaansche Republiek&lt;/em&gt;

    (Haarlem 1896); 
    &lt;em&gt;De Zuid-Afrikaansche Republiek en Rhodesia&lt;/em&gt;

    ('s-Gravenhage 1896); 'Reisbriewe van Dr. Hendrik P.N. Muller:
    1898'. Onder red. van F.J. du T. Spies, in 
    &lt;em&gt;Hertzog-Annale van die Suid-Afrikaanse Akademie vir
    Wetenskap en Kuns&lt;/em&gt;

    4 (1955) 8 (dec.) 101-152.
&lt;/p&gt;
&lt;p&gt;
  &lt;a href='lgedeelte'&gt;L: &lt;/a&gt;Behalve necrologie&amp;euml;n o.a. door F. Oudschans Dentz
  in 
  &lt;em&gt;Neerlandia. Maandblad van het Algemeen Nederlandsch
  Verbond&lt;/em&gt;

  45 (1941) 108-109; door P. van Rees, in 
  &lt;em&gt;Ons Leger&lt;/em&gt;

  27 (1941) 386-389; in 
  &lt;em&gt;Zuid-Afrika. Maandblad voor de cultureele en economische
  betrekkingen tusschen Nederland en Zuid-Afrika&lt;/em&gt;

  18 (1941) 79-80; in 
  &lt;em&gt;Die Huisgenoot&lt;/em&gt;

  , 5-12-1941; door F.J. du T. Spies, in 
  &lt;em&gt;Handelingen en levensberichten van de Maatschappij der
  Nederlandsche Letterkunde te Leiden 1942-1943&lt;/em&gt;

  (Leiden 1944), 96-103: 
  &lt;em&gt;Nieuwe Rotterdamsche Courant&lt;/em&gt;

  , 1-4-1934; 
  &lt;em&gt;Een geschrift van dr. H.P.N. Muller besproken door dr. W.J.
  Leyds&lt;/em&gt;

  ('s-Gravenhage 1930); F.J. du T. Spies, 
  &lt;em&gt;'n Nederlander in diens van die Oranje-Vrystaat. Uit die
  nagelate papiere van dr. Hendrik P.N. Muller, oud-konsul-generaal
  van die Oranje-Vrystaat&lt;/em&gt;

  (Amsterdam 1946); Hendrik Muller, 
  &lt;em&gt;Muller, een Rotterdams zeehandelaar. Hendrik Muller Szn.
  (1819-1898)&lt;/em&gt;

  (Schiedam 1977).&lt;/p&gt;
&lt;p&gt;
  &lt;a href='igedeelte'&gt;I: &lt;/a&gt;

  F.J. du T. Spies, 
  &lt;em&gt;'n Nederlander in diens van die Oranje-Vrystaat&lt;/em&gt;

  (Amsterdam 1946) tegenover p. 256 [Muller omstreeks
  1908].&lt;/p&gt;
&lt;p&gt;G.J. Schutte&lt;/p&gt; 
&lt;dtml-var bwn_footer&gt;
</text>
  </biography>
</biodes>

