<biodes version="1.0">
  <fileDesc>
    <title>Zernike, Frits (1888-1966)</title>
    <ref target="http://resources.huygens.knaw.nl/bwn1880-2000/lemmata/bwn1/zernike"/>
    <publisher>
      <name>Biografisch Woordenboek van Nederland:1880-2000</name>
      <ref target="http://resources.huygens.knaw.nl/bwn1880-2000"/>
    </publisher>
  </fileDesc>
  <person>
    <idno type="id">zernike</idno>
    <persName><name type="geslachtsnaam">Zernike</name>, Frits</persName>
    <sex value="1"/>
    <event type="birth" when="1888"/>
    <event type="death" when="1966"/>
    <state type="occupation">natuurkundige</state>
  </person>
  <biography>
    <graphic url="http://resources.huygens.knaw.nl/bwn1880-2000/lemmata/bwn1/images/images/ZERNIKE.jpg"/>
    <text>&lt;dtml-var bwn_header&gt;
 &lt;p class='genealogie'&gt;
  &lt;strong&gt;Zernike, Frits&lt;/strong&gt;, hoogleraar in de wiskundige en technische natuurkunde en de theoretische werktuigkunde aan de R.U. te Groningen (Amsterdam 16-7-1888 - Amersfoort 10-3-1966).

Zoon van Carl Friedrich August Zernike, schoolhoofd en pedagoog, en
Antje Dieperink. Gehuwd sinds 28-1-1930 met Theodora Willemina van
Bommel van Vloten. Uit dit huwelijk werd 1 zoon geboren. Er was 1
dochter uit een eerder huwelijk van zijn echtgenote; haar geslachtsnaam
werd gewijzigd in Zernike op 12-6-1944. Echtgenote overleden op
16-2-1945. Hertrouwd sinds 12-2-1954 met Lena Baanders. Uit dit
huwelijk waren geen kinderen.

&lt;img src=&amp;quot;images/ZERNIKE.jpg&amp;quot; align=&amp;quot;right&amp;quot; BORDER=&amp;quot;0&amp;quot; alt=&amp;quot;afbeelding van Zernike, Frits&amp;quot; class=&amp;quot;bwnimg&amp;quot;&gt;

&lt;/p&gt;
&lt;p&gt;Zernike is in Amsterdam opgegroeid in het stimulerende intellectuele
milieu van een onderwijzersgezin met zes kinderen, die alle een
middelbare of academische opleiding hebben gekregen. Reeds op jeugdige
leeftijd bleek zijn grote veelzijdigheid en wetenschappelijke
interesse. Hij bezocht de tweede 5-jarige HBS voor jongens in Amsterdam
en legde zijn eindexamen af in 1905. Hij studeerde vanaf 1905
scheikunde aan de Universiteit van Amsterdam en legde intussen (1906)
het voor universitaire examens vereiste staatsexamen af. Als student
beantwoordde hij in 1907 een prijsvraag van de Groninger Universiteit
over de waarschijnlijkheidstheorie van het klok en hamerspel. Zijn
antwoord werd in 1908 met goud bekroond 
&lt;em&gt;(Nieuw Archief voor Wiskunde&lt;/em&gt;

2e reeks 9 (1911) 239-260). Tijdens zijn studie voor het doctoraal
examen in de scheikunde, dat in 1912 cum laude werd afgelegd, begon hij
aan de oplossing van een prijsvraag, in 1910 uitgeschreven door de
Hollandsche Maatschappij der Wetenschappen te Haarlem, betreffende de
lichtverstrooiing bij het kritische punt van enkelvoudige stoffen en
mengsels van stoffen. Zijn antwoord werd eveneens met goud bekroond
(1912) en vormde de basis voor zijn proefschrift getiteld: 
&lt;em&gt;L'opalescence critique, th&amp;eacute;orie et experiments&lt;/em&gt;

waarop hij in Amsterdam op 17-2-1915 cum laude promoveerde tot doctor
in de scheikunde.&lt;/p&gt;
&lt;p&gt;Daarmee had zich de verplaatsing van zijn wetenschappelijke
belangstelling voltrokken, van de scheikunde naar de theoretische en
experimentele natuurkunde. Door de astronoom J.C. Kapteyn werd Zernike
van begin 1913 tot medio 1915 als assistent verbonden aan het
Sterrenkundig Laboratorium te Groningen. Zo kwam hij tevens in contact
met de toen in Groningen als lector werkzame theoretisch-natuurkundige
L.S. Ornstein. Na diens benoeming tot hoogleraar in Utrecht volgde
Zernike hem in juni 1915 op als lector in de mathematische fysica en de
theoretische mechanica. Met ingang van 1 april 1920 werd hij met
dezelfde onderwijsopdracht tot hoogleraar aan de Groninger Universiteit
benoemd. In 1941 werd zijn onderwijsopdracht gewijzigd in de wiskundige
en technische natuurkunde en de theoretische werktuigkunde. Tot zijn
emeritaat in 1958 is Zernike met grote scherpzinnigheid en
originaliteit als theoreticus en experimentator in diverse vakgebieden
van de natuurkunde in Groningen werkzaam geweest.&lt;/p&gt;
&lt;p&gt;Tussen 1920 en 1930 heeft Zernike in Groningen eerst een aantal
jaren samengewoond met zijn zuster, de schrijfster Elisabeth Zernike,
en daarna met zijn moeder. Door zijn huwelijk (1930) werden zijn
sociale contacten breder. Hij was verknocht aan zijn gezin en eigen
familie. Zijn vroege kritische belangstelling voor religieuze
vraagstukken en zijn latere natuurfilosofische en wetenschappelijke
inzichten leidden ertoe dat hij na de oorlog lid werd van het
Humanistisch Verbond. Hij was een levendige en inspirende
persoonlijkheid, die behalve in de wiskunde en natuurkunde grote
belangstelling had voor andere natuurwetenschappen en voor de kwaliteit
van het voorbereidend hoger en middelbaar onderwijs in de exacte
vakken; hij ontwierp natuurkundige leerlingproeven en trad
herhaaldelijk op als gecommitteerde bij eindexamens. Hij reisde vaak
naar Utrecht en Amsterdam om wetenschappelijke betrekkingen met
Ornstein en andere collega's te onderhouden, na 1935 ook om te
experimenteren in de fabriek van optische instrumenten van mej.dr. C.E.
Bleeker te Utrecht. Zijn interesse in de natuurkundebeoefening elders
in Nederland maakte hem tot een geregeld bezoeker van de
wetenschappelijke vergaderingen van de Nederlandse Natuurkundige
Vereniging; in die bijeenkomsten heeft hij ook zelf over verscheidene
onderwerpen voordrachten gehouden. Gedurende het studiejaar 1938-1939
was hij rector magnificus van de Groninger universiteit. In 1946 werd
hij benoemd tot lid van de Afdeling Natuurkunde van de Koninklijke
Nederlandse Akademie van Wetenschappen. In de naoorlogse jaren hield
hij vele voordrachten over zijn optische werk tijdens wetenschappelijke
conferenties en bijeenkomsten in het buitenland. Op uitnodiging maakte
hij enkele rondreizen door de V.S. van Amerika (1922, 1947-1948, 1951,
1954). In 1947-1948 was hij gasthoogleraar aan de Johns Hopkins Univ.,
Baltimore.&lt;/p&gt;
&lt;p&gt;Drie tijdvakken van wetenschappelijke activiteit kunnen worden
onderscheiden: I de jaren 1911-1930 waarin Zernike als theoreticus
voornamelijk werkte op het gebied van de statistische fysica, II de
periode 1930-1942 waarin de fysische optica zijn belangstelling kreeg
en hij de fasecontrastmethode ontdekte en het principe van de
fasecontrastmicroscoop uitvond, en III het naoorlogse tijdvak waarin
hij vooral werkte aan de vervolmaking van de
fasecontrastmicroscoop.&lt;/p&gt;
&lt;p&gt;I In de periode tot 1930 is Zernike voornamelijk geboeid geweest
door de statistisch-mechanische behandeling van verscheidene
natuurkundige verschijnselen, met inbegrip van optische verschijnselen,
die beheerst worden door de toevallige bewegingen en groeperingen van
deeltjes in moleculaire stoffen. Met grote vindingrijkheid wist hij
talrijke moeilijkheden, die de toenmalige theorie der
fluctuatie-verschijnselen aankleefden, op te lossen. Uit zijn
samenwerking met Ornstein (13 gezamenlijke publikaties, waarvan er 10
tussen 1915 en 1919 verschenen in de 
&lt;em&gt;Proc. Kon. Akad. Wetensch.&lt;/em&gt;) en later met J.A. Prins 
&lt;em&gt;(Zeitschrift f&amp;uuml;r Physik&lt;/em&gt;

41 (1927) 184-194) is onder meer het voor de moleculaire vloeistof- en
gastheorie zo belangrijke begrip der zwermvorming en dat der
correlatiefunctie voortgekomen, waarmee de ordening naar plaats en
ori&amp;euml;ntatie beschreven wordt die in moleculaire systemen kan
optreden. Intussen heeft Zernike gewerkt aan een belangrijke
wetenschappelijke verhandeling, het in 1928 verschenen hoofdstuk over
'Warscheinlichkeitsrechnung und mathemathische Statistik' in
het 
&lt;em&gt;Handbuch der Physik&lt;/em&gt;

(Berlin, 1928) III, 419-492. Behalve theoreticus, met een sterke
voorkeur voor onderwerpen uit de klassieke natuurkunde, was Zernike een
bijzonder kundig experimentator met speciale interesse voor de fysica
van natuurkundige instrumenten. Zo ontwikkelde hij een zeer gevoelige
galvanometer, die als Zernike-galvanometer bekendheid kreeg 
&lt;em&gt;(Proc. Kon. Akad. van Wetensch.&lt;/em&gt;

24 (1921) 239-245). Voor zijn experimentele activiteiten bij het
ontwikkelen van verfijnde elektrische en optische instrumenten had
Zernike de beschikking over een klein vertrek in het Natuurkundig
Laboratorium te Groningen; de instrumentmaker J.H. Oosterwijk heeft hem
lang terzijde gestaan.&lt;/p&gt;
&lt;p&gt;II De statistische fysica heeft ook in het tweede tijdvak van zijn
wetenschappelijke activiteit de belangstelling van Zernike gehad; hij
ontwikkelde een theorie over de orde-wanorde overgangen in kristallen 
&lt;em&gt;(Physica&lt;/em&gt;

7 (1940) 565-585). Inmiddels hadden de problemen der fysische optica
zijn grote interesse verkregen. Bij een theoretisch en experimenteel
onderzoek naar de zogenaamde spooklijnen die optreden als zwakke
begeleiders van elke monochromatische spectraallijn in het met een
buigingtralie ontworpen spectrum, toonde Zernike aan dat er een
faseverschil van 1/4 golflengte bestond tussen de hoofdlijn en de
spookbeelden. In 1934 beschreef Zernike voor 't eerst zijn
fasecontrastmethode, die het mogelijk maakte de fouten in het oppervlak
van een holle sferische spiegel met veel grotere nauwkeurigheid te
onderkennen dan met de toen gebruikelijke 'Schlieren'-methode
mogelijk was 
&lt;em&gt;(Physica&lt;/em&gt;

1 (1934) 689-704). Hij besefte dat kleine afwijkingen van een exact
sferisch oppervlak tot buigingsbeelden in het door de spiegel ontworpen
beeld aanleiding gaven, die in fase verschilden met het centrale
hoofdbeeld. Door met een klein faseplaatje ter plaatse van het
hoofdbeeld een faseverschuiving van 1/4 golflengte te introduceren,
zonder echter het omringende buigingsbeeld te be&amp;iuml;nvloeden, was het
mogelijk in de afbeelding van het oppervlak van de holle spiegel de
plaats en de grootte van de afwijkingen van een ideaal sferisch
oppervlak duidelijk vast te stellen. Zodoende kon een holle spiegel met
veel grotere perfectie worden geslepen.&lt;/p&gt;
&lt;p&gt;Reeds in 1933 ging Zernike ertoe over zijn fasecontrastmethode toe
te passen bij de microscoop 
&lt;em&gt;(Handelingen van het XXIVe Nederlandsch natuur- en geneeskundig
Congres&lt;/em&gt;

24 (1933) 100-102; 
&lt;em&gt;Zeitschrift f&amp;uuml;r technische Physik&lt;/em&gt;

16 (1935) 454-457). In het microscopische beeld van een transparant
doch optisch inhomogeen object zijn geen lichtcontrasten zichtbaar en
is dus geen structuur waarneembaar. De gebruikers van microscopen
hebben zich vele decennia moeten behelpen om de structuren, die zij in
vele transparante objecten zoals levend protoplasma vermoedden, waar te
nemen. Daartoe werden deze objecten met verschillende kleurstoffen
behandeld. Aan deze kleuringstechniek kleefden grote bezwaren; de
kleuring kon niet worden toegepast op levend materiaal en was vaak
oorzaak van patronen die met de re&amp;euml;le structuur weinig of niets te
maken hadden. Het is de grote verdienste van Zernike een buitengewoon
originele methode te hebben aangegeven om de structuur van transparante
en optisch inhomogene objecten waar te nemen, zonder welke ingreep dan
ook in het object zelf uit te voeren. Daarbij geleid door een
zorgvuldige theoretische analyse van de beeldvorming in een microscoop
toonde Zernike aan, dat een betrekkelijk geringe maar zeer
essenti&amp;euml;le wijziging van een gewone microscoop nodig was om de
onzichtbare faseverschillen, die in het transparante object door de
gebieden van verschillende brekingsindex worden ge&amp;iuml;ntroduceerd, in
het beeldvlak om te zetten in zichtbare intensiteitsverschillen. De
condenser van de microscoop diende voorzien te worden van een
ringvormig diafragma terwijl een klein en dun faseringetje in een met
dit diafragma corresponderend tussen-beeldvlak binnenin het objectief
van de microscoop moest worden opgenomen. Hij patenteerde zijn vinding
(Deutsches Reichs Patent 636168, Sept. 1936) en schreef er enkele
artikelen over 
&lt;em&gt;(Physica&lt;/em&gt;

5 (1938) 785-795; 9 (1942) 686-698; 9 (1942) 974-986). Toch ondervond
zijn vinding nog weinig weerklank bij de optische industrie.&lt;/p&gt;
&lt;p&gt;III In het naoorlogse tijdvak heeft Zernike met grote
voortvarendheid gewerkt aan de uitwerking en vervolmaking van zijn
fasecontrastmicroscoop, geleidelijk de technische tegenslagen
overwinnend bij het maken van de subtiele faseringetjes met de gewenste
eigenschappen. Hij ondervond veel medewerking van mej. C.E. Bleeker,
fabrikante van optische instrumenten te Utrecht, later ook van de
Amerikanen A.T. Brice (Phase Films, Ross, Cal.) en C.P. Saylor
(National Bureau of Standards, Washington, D.C.). Met hen samen
ontwikkelde Zernike microscopen met variabel fasecontrast en met het
zogenaamde kleurfasecontrast; in het laatste geval worden structuren in
het microscopisch object die of positieve of negatieve faseverschillen
veroorzaken door kleurverschillen in het microscopische beeld
onderscheiden 
&lt;em&gt;(Journal of the Optical Society of America&lt;/em&gt;

40 (1950) 329-334; diverse buitenlandse patenten; Ned. octrooi 73371
(mei 1953), 74408 (nov. 1953), 94480 (jan. I960)).&lt;/p&gt;
&lt;p&gt;Het was voor de ontdekking van de fasecontrastmethode en voor de
uitvinding van de fasecontrastmicroscoop dat aan Zernike in 1953 de
hoge onderscheiding van de Nobelprijs voor Natuurkunde werd verleend.
In zijn enkele dagen na de prijsuitreiking gehouden Nobellezing,
getiteld 'How I discovered phase contrast', heeft Zernike
interessante bijzonderheden betreffende zijn ontdekking meegedeeld 
&lt;em&gt;(Les prix Nobel en 1953&lt;/em&gt;

(Stockholm, 1954) 107-114; 
&lt;em&gt;Science&lt;/em&gt;

121 (1955) 345-349). De fasecontrastmicroscopie is vooral voor de
ontwikkeling van de medische en biologische wetenschappen van zeer
grote betekenis geworden. Maar naast zijn werk - over de
fasecontrastmethode en de fasecontrastmicroscoop heeft Zernike ook op
het gebied van de fysische optica naam verworven met zijn theoretische
behandeling van de rol van de lichtbuiging bij de beeldvorming door
lenzen bij aanwezigheid van kleine fouten in het optische stelsel 
&lt;em&gt;(Proc. Phys. Soc.&lt;/em&gt;

61 (1948) 158-164; 
&lt;em&gt;Proceedings of the National Bureau of Standards Semiceatennial
symposium on optical image evaluation,&lt;/em&gt;

Oct. 1951, (NBS Circular 526, 1-8). De veelzijdige creativiteit van
Zernike blijkt niet alleen uit zijn eigen wetenschappelijke
publikaties, doch tevens uit de verscheidenheid van onderwerpen die
onder zijn leiding door zijn leerlingen zijn uitgewerkt. Met Zernike
als promotor kwamen veertien dissertaties tot stand, negen tussen 1922
en 1942, vijf tussen 1946 en 1957.&lt;/p&gt;
&lt;p&gt;Voor zijn belangrijk wetenschappelijk werk op verschillende gebieden
van de natuurkunde heeft Zernike, behalve de Nobelprijs (1953),
talrijke wetenschappelijke onderscheidingen verworven: het
erelidmaatschap van de Royal Microscopical Society (1950), de
Rumfordmedaille van de Royal Society of London (1952), het
erelidmaatschap van de Optical Soc. of America (1955), de
Snelliusmedaille van het Genootschap t.b.v. Natuurkunde, Geneeskunde en
Heelkunde (1955) en het buitenlands lidmaatschap van de Royal Society
(1956). Voorts verdienen hier de eredoctoraten van de universiteiten te
Amsterdam (1953), Poitiers (1955) en Modena (1963) vermelding; het
eredoctoraat dat de universiteit van Londen hem in 1954 verleende heeft
hij door zijn verblijf in Amerika niet in ontvangst kunnen nemen. Als
erkenning van zijn verdiensten ontving hij hoge Nederlandse koninklijke
onderscheidingen (1952, 1954) en een Franse onderscheiding (1954).&lt;/p&gt;
&lt;p&gt;Zernike was een bescheiden en tolerant mens, van nature opgewekt,
met een rusteloze interesse voor de wetenschap. In zijn eigen
bezigheden als experimentator of als theoreticus ging hij volledig op;
hij stelde weinig eisen aan zijn werkomgeving en vergat de tijd. In
gezelschap kon hij echter voor anderen openstaan, en blijk geven van
zijn belangstelling in universitaire aangelegenheden en in filosofische
of sociale vraagstukken. In zijn discussies met een vakgenoot of met
een leerling was hij levendig, verhelderend en kritisch. Het eerbetoon
dat hem na 1950 in ruime mate is ten deel gevallen heeft hem verblijd
maar niet van zijn stuk gebracht. Hij is tot zijn emeritaat zijn eigen
weg blijven gaan, uiterlijk rustig, innerlijk bedrijvig.&lt;/p&gt;
&lt;p&gt;Na 1958 werd Zernike in groeiende mate door een slopende ziekte
gehinderd en namen de mogelijkheden voor contacten met zijn omgeving
snel af. Hij verhuisde in 1961 naar Naarden, doch moest in 1963 in een
ziekenhuis te Amersfoort worden opgenomen waar hij in 1966
overleed.&lt;/p&gt;
&lt;p&gt;
  &lt;a href='agedeelte'&gt;A: &lt;/a&gt;Collectie-Zernike in Archief Univ. Bibl.
Groningen.&lt;/p&gt;
&lt;p&gt;
  &lt;a href='pgedeelte'&gt;P: &lt;/a&gt;Bibliografie in bovengenoemde collectie en gepubliceerd in 
&lt;em&gt;Jaarboek der Rijks Universiteit te Groningen 1966,&lt;/em&gt;

37-41; S. Tolanski, 'Bibliography' in 
&lt;em&gt;Biographical Memoirs of Fellows of the Royal Society&lt;/em&gt;

(London) 13 (1967) 399-402.&lt;/p&gt;
&lt;p&gt;
  &lt;a href='lgedeelte'&gt;L: &lt;/a&gt;H. Brinkman, 'De Nobelprijs 1953 voor Prof.Dr. Frits
Zernike' in 
&lt;em&gt;Groninger Universiteitsblad&lt;/em&gt;

4 (december 1953) 1-3. Verder J.A. Prins 'Het oudere
wetenschappelijke werk van prof.dr. F. Zernike', in 
&lt;em&gt;Nederlands Tijdschrift voor Natuurkunde&lt;/em&gt;

19 (1953) 314-319; B.R.A. Nijboer, 'Het door prof.dr. F. Zernike in
de laatste twintig jaren verrichte wetenschappelijke werk', 
&lt;em&gt;ibidem,&lt;/em&gt;

302-328; W.B.F. Schaper, 
&lt;em&gt;In het eerste gelid. Twaalf vooraanstaande Nederlanders&lt;/em&gt;

[Ed. van Beinum... F. Zernike] (Meppel, [1955]) 199-214; W.G. Perdok,
'Leven en werk van J.C. Kapteyn en F. Zernike', in 
&lt;em&gt;Universitas Groningana 1614-1964. Gedenkboek ter gelegenheid van het
350-jarig bestaan der Rijksuniversiteit te Groningen&lt;/em&gt;

(Groningen, 1964) 176-188; 'Herdenkingsbijeenkomst op 21 maart 1966
in verband met het overlijden van prof.dr. F. Zernike'. Met bijdr.
van E.H. s'Jacob, H.J. Groenewold en E. Huizinga, in 
&lt;em&gt;Jaarboek der Rijks Universiteit te Groningen 1966,&lt;/em&gt;

30-47; J.A. Prins, in 
&lt;em&gt;Jaarboek der Koninklijke Nederlandse Akademie van Wetenschappen
1965-1966,&lt;/em&gt;

370-377; C. van Winter, in 
&lt;em&gt;Groningse Volksalmanak 1967,&lt;/em&gt;

1-13.&lt;/p&gt;


&lt;a href='igedeelte'&gt;I: &lt;/a&gt;&lt;i&gt;Jaarboek der Nederlandsche Akademie van Wetenschappen 1965-1966&lt;/i&gt;  (Amsterdam 1966) Afbeelding tegenover pagina 370.&lt;/p&gt;


&lt;p&gt;H. Brinkman&lt;/p&gt; 
&lt;dtml-var bwn_footer&gt;</text>
  </biography>
</biodes>

