<biodes version="1.0">
  <fileDesc>
    <title>Ramselaar, Antonius Cornelis (1899-1981)</title>
    <ref target="http://resources.huygens.knaw.nl/bwn1880-2000/lemmata/bwn3/ramselaar"/>
    <publisher>
      <name>Biografisch Woordenboek van Nederland:1880-2000</name>
      <ref target="http://resources.huygens.knaw.nl/bwn1880-2000"/>
    </publisher>
  </fileDesc>
  <person>
    <idno type="id">ramselaar</idno>
    <persName><name type="geslachtsnaam">Ramselaar</name>, Antonius Cornelis</persName>
    <sex value="1"/>
    <event type="birth" when="1899"/>
    <event type="death" when="1981"/>
    <state type="occupation">r.k. priester</state>
    <state type="occupation">publicist</state>
  </person>
  <biography>
    <graphic url="http://resources.huygens.knaw.nl/bwn1880-2000/lemmata/bwn3/images/images/RAMSELAAR.jpg"/>
    <text>&lt;dtml-var bwn_header&gt;
 &lt;p class='genealogie'&gt;
  &lt;strong&gt;Ramselaar, Antonius Cornelis&lt;/strong&gt;, priester (Amersfoort 4-9-1899 - Utrecht 2-1-1981).

  Zoon van Machiel Antonie Ramselaar, winkelier, en Sara Margaretha
  de Munk.
  

  &lt;img src=&amp;quot;images/RAMSELAAR.jpg&amp;quot; align=&amp;quot;right&amp;quot; BORDER=&amp;quot;0&amp;quot; alt=&amp;quot;afbeelding van Ramselaar, Antonius Cornelis&amp;quot; class=&amp;quot;bwnimg&amp;quot;&gt;

  
  &lt;/p&gt;
&lt;p&gt;Toon Ramselaar groeide op in een gegoed katholiek
    middenstandsmilieu. Zijn wens om priester te worden leidde hem
    naar de Utrechtse seminaria Culemborg en Rijsenburg. Op 15
    augustus 1922 werd hij tot priester gewijd voor het
    aartsbisdom, en van 1922 tot 1924 was hij kapelaan te
    Haaksbergen om vervolgens met verlof muziek in Rome te
    studeren. In 1927 werd deze studie afgesloten met een
    licentiaat in de Gregoriaanse zang. In zijn later leven zou hij
    zich nog nauwelijks op professionele wijze met muziek
    bezighouden.&lt;/p&gt;
&lt;p&gt;Teruggekeerd in Nederland werd Ramselaar korte tijd kapelaan
    te Nijkerk (1927/1928) en Soest (1928/1929). Een doorbraak
    betekende voor Ramselaar zijn benoeming tot kapelaan aan de
    kathedrale kerk van St. Catharina te Utrecht. Hier maakte hij
    kennis met de kunstenaarskring rond het tijdschrift 
    &lt;em&gt;De Gemeenschap.&lt;/em&gt;

    Hij zag de positieve kant van de soms scherpe kritiek bij deze
    katholieke jongeren, die op hun beurt sympathie opvatten voor
    de innemende en erudiete priester. Een pastorale vernieuwing
    betekende ook Ramselaars benoeming tot diocesaan aalmoezenier
    van de katholieke verkenners (1931). Gedurende tien jaren, van
    1936 af, was hij hoofdverkenners-geestelijke in Den Haag, waar
    zijn kring relaties zich aanzienlijk uitbreidde. De opkomst van
    de jeugdbeweging, en met name van scouting, stuitte in
    katholieke kring aanvankelijk op wantrouwen, maar Ramselaar had
    gezien hoe het meer bevoogdende patronaat zijn greep op de
    jeugd verloor en hij geloofde in de moderne vrijere
    jeugdopvoeding.&lt;/p&gt;
&lt;p&gt;Najaar 1945 werd Ramselaar door de aartsbisschop van Utrecht
    benoemd tot president van het klein-seminarie Apeldoorn, waar
    hij meteen bij de eerste kennismaking met de leraren te kennen
    gaf niet van plan te zijn zich 'te laten opsluiten'. Hoewel hij
    zijn taak als 'praeses' - en later ook rector van het in 1953
    als gymnasium erkende seminarie - wel degelijk ernstig nam,
    zorgden zijn vele nationale en internationale contacten ervoor
    dat hij af en toe zelfs langdurig afwezig was, wat hem niet
    door allen in dank werd afgenomen. Op het seminarie bevorderde
    hij een geest van openheid en brede culturele belangstelling.
    Zelf gaf hij er godsdienstles en meditaties aan de hoogste
    klassen, waarbij hij overigens nogal eens over de hoofden van
    de jongens heenpraatte. In december 1946 volgde zijn benoeming
    tot kanunnik van het Utrechts kathedraal kapittel.&lt;/p&gt;
&lt;p&gt;Gedurende een reeks van jaren was hij, naast het werk voor
    het onderwijs, ook aalmoezenier van de soevereine en militaire
    orde van Malta afdeling Nederland, een gezelschap van
    katholieke edellieden dat zich met liefdadigheid bezighoudt.
    Van meer belang zouden later, ook nadat hij het rectoraat had
    neergelegd, zijn functies zijn van aalmoezenier van de
    F&amp;eacute;d&amp;eacute;ration Mondiale de la Jeunesse F&amp;eacute;minine
    (vanaf 1952) en van de Union Mondiale des Organisations
    F&amp;eacute;minines Catholiques (UMOFC) van 1963 tot 1975. Het is
    vooral in dit werkverband met vrouwen dat hij indruk maakte,
    niet alleen door zijn prudent en redelijk opkomen voor de rol
    van de vrouw in de kerk, maar ook door zijn openheid voor
    andere culturen en voor nieuwe gedachten in filosofie en
    theologie. Hier groeide vooral zijn belangstelling voor
    Latijns-Amerika en de daar gelanceerde
    bevrijdingstheologie.&lt;/p&gt;
&lt;p&gt;In de jaren na de Tweede Wereldoorlog had Ramselaar ook het
    belang ingezien van een nieuwe ontmoeting tussen christendom en
    jodendom. Met het oog daarop richtte hij in 1951 de Katholieke
    Raad voor Isra&amp;euml;l op, waarvan hij tot 1971 zelf voorzitter
    bleef, en hij begon de uitgave van het blad 
    &lt;em&gt;Christus en Isra&amp;euml;l&lt;/em&gt;

    (1957 - 1972), dat later oecumenisch werd opgezet onder de
    titel 
    &lt;em&gt;Ter Herkenning&lt;/em&gt;

    (1973-). Fundamenteel was voor hem dat degenen die Christus
    hun Heer noemen, tegelijkertijd Abraham, de stamvader van het
    joodse volk, erkennen als de vader van het geloof. De
    ontwikkelingen in de jongste geschiedenis (Auschwitz, staat
    Isra&amp;euml;l) en nieuw onderzoek droegen in zijn gedachtewereld
    bij tot een door hem bedoelde liquidatie van in zijn ogen
    pseudo-theologische tegenstellingen tussen Isra&amp;euml;l en de
    christelijke kerk.&lt;/p&gt;
&lt;p&gt;Wezenlijk is Ramselaars bijdrage geweest aan de
    jodenverklaring van het tweede Vaticaans concilie (1965),
    opgenomen in hoofdstuk vier van de verklaring 'Nostra aetate'
    over de houding van de kerk ten opzichte van de
    niet-christelijke godsdiensten. Dit was overigens volgens hem
    en anderen de verkeerde plaats: het miskende de unieke positie
    die het jodendom in de heilsgeschiedenis inneemt. Hoezeer hij
    zich ook hierna inspande deze gedachte aangaande Isra&amp;euml;l en
    het jodendom te verbreiden bleek uit vele andere werkzaamheden:
    hij was medeoprichter van het internationale tijdschrift 
    &lt;em&gt;SIDIC (Service International de Documentation
    Judeo-Chr&amp;eacute;tienne,&lt;/em&gt;

    1967 -) en van het Interkerkelijk Comit&amp;eacute; Isra&amp;euml;l
    (ICI) in 1974. In 1973 was hij voorzitter van de International
    Council of Christians and Jews, dat in 1966 te Cambridge was
    opgericht. Zijn stellingname en zijn herhaalde reizen naar de
    staat Isra&amp;euml;l bezorgden hem daar de faam van een van de
    niet zeer vele katholieken met wie een ernstig gesprek mogelijk
    was. Voor kritiek op Isra&amp;euml;l was hij overgevoelig. Die werd
    door hem te snel als antisemitisme geduid.&lt;/p&gt;
&lt;p&gt;Van zijn eigen kerk als instituut, waarin hij vele jaren de
    distinctieven van zijn prelaatschap (geheim kamerheer van de
    paus in 1950, en huisprelaat in 1960) met verve had gevoerd,
    nam Ramselaar een steeds kritischer wordende afstand. De
    ontwikkelingen in de jaren zeventig stelden hem hevig teleur.
    De ontklerikalisering van de kerk, die hij als een zegen
    beschouwde, was volgens hem de aanzet tot een laatste poging de
    vervreemding tussen kerk en wereld te overwinnen. Zijn
    publikaties die zich bewegen op theologisch, sociologisch en
    politiek terrein, munten niet steeds uit door helderheid van
    betoogtrant, ze zijn soms springerig en weinig exact. Zijn
    engagement moet hier veel compenseren. Overal zag hij de nieuwe
    problemen, en hij slaagde er altijd in anderen ervoor te
    interesseren. Om zich heen had hij een brede kring van vrienden
    en vriendinnen, voor wie hij vaak zowel vriend en kameraad als
    raadsman en pastor was. Tot zijn dood behield hij een vrijwel
    onbegrensde belangstelling op cultureel gebied.&lt;/p&gt;
&lt;p&gt;Bij zijn uitvaart op 7 januari 1981 sprak rabbijn A.
    Soetendorp een zegengebed uit namens de joodse gemeenschap.
    Overeenkomstig zijn laatste wil staan op zijn graf de woorden:
    Shalom Isra&amp;euml;l.&lt;/p&gt;
&lt;p&gt;
  &lt;a href='agedeelte'&gt;A: &lt;/a&gt;Gedeeltelijk bevindt zich archief-Ramselaar in het
  Katholiek Documentatie Centrum te Nijmegen. Een ander gedeelte is
  onder berusting van de Folkertsma-stichting te
  Hilversum.&lt;/p&gt;
&lt;p&gt;
  &lt;a href='pgedeelte'&gt;P: &lt;/a&gt;Behalve vele artikelen in de periodieken 
    &lt;em&gt;Christus en Isra&amp;euml;l&lt;/em&gt;

    (1957-1972) en 
    &lt;em&gt;TerHerkenning&lt;/em&gt;

    (1973-1980): 'Een Nederlandsch componist en muziekgeleerde te
    Rome ten tijde van Palestrina, Ghisilinus Danckerts', in 
    &lt;em&gt;Mededeelingen van het Nederlandsch Historisch Instituut te
    Rome&lt;/em&gt;

    8 (1928) 123-142; 'Crisis in de zielzorg' en 'Priesterlijke
    heiligheid', in 
    &lt;em&gt;Onrust in de zielzorg.&lt;/em&gt;

    Door H. Boelaars [et al.] (Utrecht [etc.], 1950) 9-20 en
    197-212; 'Levende zielzorg', in 
    &lt;em&gt;Levende zielzorg.&lt;/em&gt;

    Door H. Boelaars [et al.] (Utrecht, 1954) 7-15; dankrede bij
    onderscheiding met de Buber-Rosen-zweigmedaille in 
    &lt;em&gt;Die christliche Frau&lt;/em&gt;

    61 (1972) 5-8; 
    &lt;em&gt;Fe y politica&lt;/em&gt;

    (Madrid, 1976); 'Over de zegen van de ontklerikalisering - een
    nabeschouwing op Vaticaan II', in 
    &lt;em&gt;Menselijke verhoudingen in de kerk&lt;/em&gt;

    [door N. Asselbergs-Arnolds et al.] (Hilversum, 1980)
    64-68.&lt;/p&gt;
&lt;p&gt;
  &lt;a href='lgedeelte'&gt;L: &lt;/a&gt;S. Gerssen [et al.] en B.P.M. Hemelsoet en H.J.
  Heering in 
  &lt;em&gt;Ter Herkenning&lt;/em&gt;

  9 (1981) 1-17 en 78-83; 
  &lt;em&gt;Sjaloom. Ter nagedachtenis van mgr.dr. A. C. Ramselaar&lt;/em&gt;

  [samengest. door Theo C. de Kruijf en Huub van der Sandt]
  (Hilversum, 1983).&lt;/p&gt;

&lt;p&gt;
&lt;a href='igedeelte'&gt;I: &lt;/a&gt;&lt;i&gt;Sjaloom. Ter nagedachtenis van mgr.dr. A. C. Ramselaar&lt;/i&gt;. Samengest. door Theo C. de Kruijf en Huub van der Sandt (Hilversum, 1983) omslagfoto. &lt;/p&gt;




&lt;p&gt;A.H.M van Schaik&lt;/p&gt; 
&lt;dtml-var bwn_footer&gt;</text>
  </biography>
</biodes>

