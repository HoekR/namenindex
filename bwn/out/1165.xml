<biodes version="1.0">
  <fileDesc>
    <title>Man, Johannes Govertus de (1850-1930)</title>
    <ref target="http://resources.huygens.knaw.nl/bwn1880-2000/lemmata/bwn1/man"/>
    <publisher>
      <name>Biografisch Woordenboek van Nederland:1880-2000</name>
      <ref target="http://resources.huygens.knaw.nl/bwn1880-2000"/>
    </publisher>
  </fileDesc>
  <person>
    <idno type="id">man</idno>
    <persName><name type="geslachtsnaam">Man</name>, Johannes Govertus de</persName>
    <sex value="1"/>
    <event type="birth" when="1850"/>
    <event type="death" when="1930"/>
    <state type="occupation">dierkundige</state>
  </person>
  <biography>
    <graphic url="http://resources.huygens.knaw.nl/bwn1880-2000/lemmata/bwn1/images/images/MANJG.jpg"/>
    <text>&lt;dtml-var bwn_header&gt;
 &lt;p class='genealogie'&gt;
  &lt;strong&gt;Man, Johannes Govertus de&lt;/strong&gt;, zo&amp;ouml;loog (Middelburg 2-5-1850 - Middelburg 19-1-1930).

Zoon van Jan Cornelis de Man, arts en docent in de anatomie aan de
Geneeskundige School te Middelburg, en Neeltje Elisabeth Kamerman. Hij
was ongehuwd.

&lt;img src=&amp;quot;images/MANJG.jpg&amp;quot; align=&amp;quot;right&amp;quot; BORDER=&amp;quot;0&amp;quot; alt=&amp;quot;afbeelding van Man, Johannes Govertus de&amp;quot; class=&amp;quot;bwnimg&amp;quot;&gt;

&lt;/p&gt;
&lt;p&gt;De Man doorliep de lagere en de zg. Franse school te Middelburg
(1855-1861) en bezocht gedurende vier jaar het gymnasium aldaar. Hij
voleindigde zijn studie niet, doch deed in 1867 het staatsexamen dat
hem toegang tot de universiteit verschafte. Na het behalen van dit
examen volgde hij nog gedurende een jaar de 4e klasse van de
Rijkshogereburgerschool te Middelburg, om zich, in verband met zijn
gekozen studie, vooral in de natuurwetenschappelijke vakken te
bekwamen. Op 29 september 1868 werd hij student in de wis- en
natuurkunde aan de Rijksuniversiteit te Leiden en deed zijn examens in
een vlot tempo (kandidaatsexamen op 25 januari 1871 en doctoraal op 10
mei 1872). Zijn hoofdvak was dierkunde en zijn voornaamste leermeester
de Duitse zo&amp;ouml;loog Emil Selenka, die van 1868 tot 1874 hoogleraar
in de zo&amp;ouml;logie te Leiden was. Selenka, die slechts acht jaar ouder
was dan De Man, was een zeer inspirerend leermeester, die ook grote
invloed uitgeoefend heeft op de ontwikkeling van het onderwijs in de
zo&amp;ouml;logie te Leiden, ondanks het feit dat hij reeds in 1874 Leiden
verliet om een beroep in Erlangen aan te nemen. Gedurende het
zomersemester van 1872 werkte De Man in Leipzig onder de bekende
zo&amp;ouml;loog Rudolph Leuckart.&lt;/p&gt;
&lt;p&gt;Op 16 oktober 1872, nadat hij uit Leipzig teruggekeerd was, werd De
Man benoemd tot eerste assistent bij de afdeling ongewervelde dieren
(non Insecta) van het Rijksmuseum van Natuurlijke Historie te Leiden,
tijdens het directoraat van H. Schlegel. Ondertussen bereidde hij zijn
dissertatie voor en promoveerde 29 september 1873 te Leiden op een
proefschrift getiteld 
&lt;em&gt;Vergelijkende myologische en neurologische studi&amp;euml;n over
amphibi&amp;euml;n en vogels -&lt;/em&gt;

promotor was E. Selenka. Op 1 juni 1875 volgde De Man C.K. Hoffmann bij
het Rijksmuseum op als conservator van de ongewervelden. Hoewel De Man
gepromoveerd was op een vergelijkend anatomisch onderzoek van
Vertebraten (gewervelde dieren), concentreerde hij zijn aandacht daarna
volledig op de systematiek der Evertebrata (ongewervelde dieren),
vooral op die der wormen en Crustacea (kreeftachigen). Van de wormen
waren het in het begin vooral de Turbellaria (trilhaarwormen), later
uitsluitend de vrijlevende Nematoden (draadwormen) die De Mans
interesse hadden. Bij de Crustacea waren het de orden Decapoda
(tienpootkreeften) en Stomatopoda (bidsprinkhaankreeften) waarin hij
zich specialiseerde. Tot aan zijn dood zou De Man zich geheel aan de
studie van de vrij levende Nematoda, Decapoda en Stomatopoda wijden.
Van deze drie groepen werd hij de alom erkende autoriteit, wiens hulp
zeer vaak ingeroepen werd door binnen- en buitenlandse zo&amp;ouml;logen en
zo&amp;ouml;logische instellingen.&lt;/p&gt;
&lt;p&gt;Tijdens zijn conservatorschap aan het Leidse Museum maakte De Man
twee grote studiereizen. Van januari tot mei 1876 bezocht hij het
Zo&amp;ouml;logisch Station te Napels, waar hij onderzoekingen verrichtte
aan Nemato&amp;iuml;de wormen, een onderzoek dat na zes weken onderbroken
werd doordat De Man een zware tyfusaanval te verduren kreeg. Van
oktober 1881 tot juni 1882 werkte hij in Erlangen bij zijn oude
leermeester Selenka, waar hij, in samenwerking met C. B&amp;uuml;low, een
monografische bewerking van de Sipunculide wormen verzorgde.&lt;/p&gt;
&lt;p&gt;Op 1 november 1883 verkreeg De Man op zijn verzoek eervol ontslag
als conservator van het Rijksmuseum van Natuurlijke Historie te Leiden.
Zijn slechte gezondheidstoestand was de offici&amp;euml;le reden voor dit
verzoek, doch zijn niet optimale relatie met de directeur Schlegel en
wellicht ook met zijn collega's, zullen mede tot deze stap hebben
bijgedragen. Het feit dat de ouders van De Man niet onbemiddeld waren
maakte dat het neerleggen van zijn ambt voor hem geen groot financieel
offer betekende. Hij keerde naar de ouderlijke woning in Middelburg
terug, waar hij rustig doorging met zijn onderzoekingen. Na tien jaar
hier gewoond te hebben verhuisde De Man in 1893 naar Yerseke waar hij
een huis naar zijn eigen smaak liet bouwen en de ruimte had om zijn
studies voort te zetten. Hier woonde hij tot aan zijn dood in 1931.&lt;/p&gt;
&lt;p&gt;De Man had de gave zich geheel op een beperkt onderwerp te kunnen
concentreren. Dit blijkt al uit het feit dat, toen zijn functie aan het
Museum hem noodzaakte zijn aandacht aan Evertebrata te geven, hij dit
ook consequent deed: nadat hij in 1874 een Franse vertaling van zijn
proefschrift verzorgd had, publiceerde hij niet meer over Vertebrata
met uitzondering van twee kleine populaire artikeltjes over de mol. Hij
publiceerde in totaal ca. 45 artikelen en boeken over Nematoda en 109
over Decapode en Stomatopode Crustacea. De Man bewerkte veel
Nederlandse en buitenlandse verzamelingen, zoals de Decapoden van de
Mergui Archipel uit het Indian Museum te Calcutta, uitgebreide
collecties uit de Indische Archipel van de Musea te Amsterdam,
G&amp;ouml;ttingen, Frankfurt, L&amp;uuml;beck enz. Zijn belangrijkste werk op
carcinologisch gebied was echter de bewerking van de Decapoda Macrura
(garnalen en kreeften) door de 'Siboga Expeditie' (1899-1900)
in de oostelijke Indische Archipel verzameld. In een serie
monografie&amp;euml;n legde De Man niet alleen de resultaten van dat
onderzoek vast, doch gaf tevens een totaal overzicht van alle bekende
soorten der door hem bewerkte groepen. Hierdoor werden zijn geschriften
van meer dan lokaal belang en zijn deze nog steeds onmisbaar voor elke
carcinoloog die in Decapoda Macrura ge&amp;iuml;nteresseerd is. Ook het
feit dat De Man in vele gevallen determineertabellen tot op de genera
en soorten verschafte, maakt zijn werk uiterst bruikbaar. Hoewel De Man
zijn meeste aandacht gaf aan de kreeftachtigen van het Indo-West
Pacifische gebied, publiceerde hij ook, zij het in mindere mate, over
de carcinologie van andere werelddelen (West-Afrika, Europa). De
Nederlandse Decapoden fauna had niet zijn speciale aandacht. Heel
anders was dit bij de vrij levende Nematoden, hier betrof het overgrote
deel van zijn onderzoekingen de Europese fauna en vooral die van
Nederland, de Noordzee en aangrenzende zee&amp;euml;n.&lt;/p&gt;
&lt;p&gt;De Mans publikaties zijn van uitermate hoog wetenschappelijk
gehalte. De beschrijvingen zijn minutieus en uiterst gedetailleerd,
ge&amp;iuml;llustreerd met eigen tekeningen die door duidelijkheid en
zorgvuldige uitvoering vaak ware meesterwerkjes zijn.&lt;/p&gt;
&lt;p&gt;De Man had een wat verlegen, teruggetrokken natuur. Hij ging geheel
in zijn werk op en had vrijwel geen ander contact dan met zo&amp;ouml;logen
die in dezelfde groepen ge&amp;iuml;nteresseerd waren; aangezien de meesten
van hen buitenlanders waren, was de relatie vooral schriftelijk. Na
zijn conservatorschap in Leiden vervulde hij geen openbare functies
meer, behalve die van honorair conservator aan het Museum van het
Zeeuwsch Genootschap der Wetenschappen te Middelburg (1909 tot 1918).
Mensenschuw - zoals vaak beweerd werd - was hij stellig niet, hetgeen
met name bleek uit de prettige ontvangst van zo&amp;ouml;logen die hem
bezochten en zijn goede relatie met vissers van Yerseke. Bij zijn dood
liet De Man zijn rijke zo&amp;ouml;logische bibliotheek en het grootste
deel van zijn wetenschappelijke collectie na aan het Zo&amp;ouml;logisch
Museum te Amsterdam, het overige deel van zijn verzameling legateerde
hij aan het Rijksmuseum van Natuurlijke Historie te Leiden.&lt;/p&gt;
&lt;p&gt;
  &lt;a href='pgedeelte'&gt;P: &lt;/a&gt;Een volledige lijst van publikaties in onder L genoemd werk.&lt;/p&gt;
&lt;p&gt;
  &lt;a href='lgedeelte'&gt;L: &lt;/a&gt;W.S.S. van Benthem Jutting, in 
&lt;em&gt;Biologisch Jaarboek Dodonaea&lt;/em&gt;

18 (1951) 130-259.&lt;/p&gt;

&lt;p&gt;
&lt;a href=&amp;quot;igedeelte&amp;quot;&gt;I: &lt;/a&gt;Gerrit Karssen, &lt;i&gt;Life and work of Dr. Johannes Govertus de Man (1850-1930). A Crustacea and Nematoda specialist&lt;/i&gt; (Leiden 2006) afbeelding na titelblad [De Man in 1896].&lt;/p&gt;




&lt;p&gt;L.B. Holthuis&lt;/p&gt; 
&lt;dtml-var bwn_footer&gt;</text>
  </biography>
</biodes>

