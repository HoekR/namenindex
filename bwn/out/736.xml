<biodes version="1.0">
  <fileDesc>
    <title>Heutsz, Joannes Benedictus van (1851-1924)</title>
    <ref target="http://resources.huygens.knaw.nl/bwn1880-2000/lemmata/bwn1/heutsz"/>
    <publisher>
      <name>Biografisch Woordenboek van Nederland:1880-2000</name>
      <ref target="http://resources.huygens.knaw.nl/bwn1880-2000"/>
    </publisher>
  </fileDesc>
  <person>
    <idno type="id">heutsz</idno>
    <persName><name type="geslachtsnaam">Heutsz</name>, Joannes Benedictus van</persName>
    <sex value="1"/>
    <event type="birth" when="1851"/>
    <event type="death" when="1924"/>
    <state type="occupation">legerofficier</state>
    <state type="occupation">gouverneur-generaal</state>
  </person>
  <biography>
    <graphic url="http://resources.huygens.knaw.nl/bwn1880-2000/lemmata/bwn1/images/images/HEUTSZ.jpg"/>
    <text>&lt;dtml-var bwn_header&gt;
 &lt;p class='genealogie'&gt;
  &lt;strong&gt;Heutsz, Joannes Benedictus van&lt;/strong&gt;, militair bevelhebber en gouverneur-generaal van Nederlandsch-Indi&amp;euml; (Coevorden 3-2-1851 - Montreux 11-7-1924).

Zoon van Joannes Franciscus van Heutsz, artillerie-officier, en Maria
Lucilla Koeken. Gehuwd op 20-3-1877 met Maria Henriette van der Zwaan.
Uit dat huwelijk werden 4 zoons en 2 dochters geboren.

&lt;img src=&amp;quot;images/HEUTSZ.jpg&amp;quot; align=&amp;quot;right&amp;quot; BORDER=&amp;quot;0&amp;quot; alt=&amp;quot;afbeelding van Heutsz, Joannes Benedictus van&amp;quot; class=&amp;quot;bwnimg&amp;quot;&gt;



&lt;/p&gt;
&lt;p&gt;Anders dan zijn grootvader en vader werd Van Heutsz geen officier
bij de artillerie. Als gevolg van financi&amp;euml;le moeilijkheden kreeg
hij namelijk niet de vooropleiding die nodig was voor toelating tot de
KMA te Breda. Daarom trad Van Heutsz in 1867 in dienst bij het
Instructie Bataljon in Kampen en in 1870 werd hij als fourier geplaatst
bij de Infanterie in Maastricht. Al vanaf het begin van zijn loopbaan
viel zijn weinig conventioneel gedrag op. Hij schroomde bijvoorbeeld
niet om ongezouten kritiek te leveren op superieuren die hem niet
zinden. Toch verhinderde dat in 1872 zijn bevordering tot 2e luitenant
niet.&lt;/p&gt;
&lt;p&gt;Uit zucht naar avontuur meldde hij zich in 1873 voor het
Nederlandsch-Indische leger en vertrok in september van dat jaar naar
Soerabaja waar hij bij het 13e Infanterie Bataljon werd geplaatst. Van
Heutsz voelde zich hier totaal niet thuis wegens de strenge discipline
in de kazerne en de conformistische koloniale samenleving. De
minachting die de meeste Europeanen voor de Indonesische bevolking
koesterden, beviel hem al evenmin. Hij vroeg en kreeg overplaatsing
naar Atjeh waar het leger net zijn eerste debacle had ondergaan. Hier
voelde de 'vechtofficier' Van Heutsz zich in zijn element. De
oorzaken van de Atjeh-oorlog interesseerden hem veel minder dan de
vraag hoe deze oorlog zo snel mogelijk op te lossen. De waardering voor
zijn verdiensten bleek in 1876 uit de toekenning van de Militaire
Willemsorde. Hij was de eerste met de rang van luitenant die deze
onderscheiding kreeg. In 1877 werd hij als adjudant bij het civiel en
militair bestuur naar Soerabaja overgeplaatst. In 1880 kwam hij voor de
tweede keer in Atjeh. Zijn commandant was de door hem zeer bewonderde
generaal 'Kareltje Eenoog' van der Heijden. In deze periode
ontwikkelde Van Heutsz de visie dat voor Atjeh een zuiver militaire
oplossing noodzakelijk was. Daarmee ging hij in tegen de offici&amp;euml;le
politiek van het Indische gouvernement dat een snelle invoering van
civiel bestuur beoogde. Van Heutsz behandelde deze problematiek in zijn
artikel 'Civiel of militair bestuur', dat anoniem in het 
&lt;em&gt;Militair Blad&lt;/em&gt;

van 15 november 1882 verscheen. Van Heutsz was toen met verlof in
Nederland (1881-1883) voor verdere opleiding aan de Krijgsschool voor
officieren in Den Haag. Tijdens die studie stak Van Heutsz zijn kritiek
jegens de 'theoretische' docenten evenmin onder stoelen of
banken. Vooral F. Pompe van Meerdervoort was het mikpunt van zijn
minachting.&lt;/p&gt;
&lt;p&gt;In 1883 keerde Van Heutsz terug naar Nederlandsch-Indi&amp;euml;. Nadat
hij gedurende zes jaren commandant van verschillende garnizoenen was
geweest, werd hij in 1889 voor de derde maal naar Atjeh overgeplaatst.
Van Heutsz, inmiddels kapitein geworden in 1886, kreeg onder
generaal-majoor H.K.F. van Teijn alle kansen zich te ontplooien. Met
het keurkorps der Marechaussee bestreed hij de Atjehers met hun eigen
tactiek: de contra-guerrilla. Spaarzaam gebruik makend van vuurwapens,
maar des te meer van de klewang (korte sabel) boekten zijn snel
verplaatsbare kleine gevechtseenheden al gauw successen. Vooral de
verovering van Kota Toeankoe in 1890 maakte diepe indruk. Hij werd in
dat jaar bij keuze tot majoor bevorderd. Toen Van Teijn echter wegens
gezondheidsredenen aftrad en in 1891 door Pompe van Meerdervoort werd
opgevolgd, vroeg en kreeg Van Heutsz overplaatsing. Hij werd
garnizoenscommandant in Batavia. Hier schreef hij zijn opzienbare
brochure 
&lt;em&gt;De onderwerping van Atjeh&lt;/em&gt;

('s-Gravenhage [enz.], 1893) - eerder gepubliceerd in 
&lt;em&gt;Indisch Militair Tijdschrift -&lt;/em&gt;

waarin hij pleitte voor het weer instellen van een marineblokkade als
middel tot de 'pacificering' van Atjeh.&lt;/p&gt;
&lt;p&gt;Inmiddels had Van Heutsz in die jaren C. Snouck Hurgronje (Islam
deskundige en adviseur Inlandse Zaken) leren kennen en waarderen.
Beiden waren zeer ambitieus, beiden waren van oordeel dat Atjeh eerst
militair onderworpen diende te worden alvorens er een civiel bestuur te
vestigen, beiden waren tegen de bezuinigingspolitiek van het Indisch
gouvernement, beiden hadden hun twijfels ten aanzien van de
omkooppraktijken van generaal Ch. Deijkerhoff jegens de Atjehse
verzetsstrijder Teukoe Oemar. Snouck had dan ook alle waardering voor
de militaire uitgangspunten van de brochure 
&lt;em&gt;De onderwerping van Atjeh.&lt;/em&gt;

Hij wilde zelfs verder gaan dan Van Heutsz en pleitte voor een
werkelijk zeer grote militaire expeditie in Atjeh. Toen Van Heutsz
daarentegen merkte dat hij met zijn brochure niet het beoogde effect
van een benoeming tot Gouverneur van Atjeh bereikte, vertrok hij in
1893 met ziekteverlof naar Nederland. Hij bleef echter in contact met
Snouck Hurgronje.&lt;/p&gt;
&lt;p&gt;In 1894 werd Van Heutsz tot luitenant-kolonel bevorderd en in die
rang in 1895 benoemd tot gewestelijk militair commandant van
Sumatra's Oostkust in Medan. Intussen prees Snouck Hurgronje, die
adviseur van Gouverneur-Generaal C.H.A. van der Wijck was. Van Heutsz
aan als enige die het Atjeh-probleem aankon. Toen in 1896 het bericht
kwam dat Teukoe Oemar zich tegen Deijkerhoff had gekeerd, werd Van
Heutsz opnieuw overgeplaatst naar Atjeh. Echter niet als Gouverneur
maar als deelnemer aan de expeditie onder leiding van generaal J.A.
Vetter. Hoewel Vetters militaire operaties een succes waren, werd niet
hij, maar Van Heutsz in 1897 als kolonel tot chef van de generale staf
te Batavia benoemd. Persoonlijke en zakelijke conflicten vormden de
aanleiding juist hem uit Atjeh naar Batavia te halen. Van Heutsz was
niet wars van intriges om zijn carri&amp;egrave;re te bevorderen, maar
bovendien was hij om zakelijke redenen een tegenstander van de door
Vetter aangeprezen tactiek van de verschroeide aarde, die naar zijn
overtuiging de gehele bevolking van Atjeh tegen Nederland in het harnas
zou jagen.&lt;/p&gt;
&lt;p&gt;In Batavia raakte Van der Wijck mede dank zij Snoucks pleidooien
steeds meer overtuigd van de juistheid van de militaire inzichten van
Van Heutsz. In 1898 werd Van Heutsz dan ook bevorderd tot
generaal-majoor en benoemd tot civiel en militair Gouverneur van Atjeh.
Snouck vergezelde hem als adviseur. In de periode van zijn
Gouverneurschap (1898-1904) vestigde Van Heutsz zijn legendarische
roem. Onder het motto 'waakzaamheid en beweeglijkheid' wist hij
met snelle onverwachte aanvallen gehele streken te bezetten. In 1899
sneuvelde bij een van die aanvallen Teukoe Oemar, hetgeen hem de
bewondering en een gelukstelegram van koningin Wilhelmina bezorgde.
Intussen ontstond een verwijdering tussen de wetenschapsman Snouck
Hurgronje en de militair Van Heutsz. De eerste had vooral bezwaren
tegen Van Heutsz' prot&amp;eacute;g&amp;eacute; majoor G.C.E. van Daalen, die
weliswaar bekend stond als bekwaam militair, maar ook als notoire
slachter. Vooral diens minachting jegens de Indonesische bevolking
achtte Snouck een groot gevaar. In 1900, toen Van Heutsz tot
luitenant-generaal was bevorderd, leerde hij de jonge stafofficier en
overtuigde antirevolutionair H. Colijn kennen. Ondanks hun
verschillende levensstijl wisten beiden elkaar te waarderen op basis
van hun militaire capaciteiten. Van Heutsz had inmiddels aspiraties
voor het ambt van Gouvemeur-Generaal gekregen en kon Colijn als lid van
de Antirevolutionnaire Partij hierbij goed gebruiken. Hij werkte dan
ook naarstig aan zijn naam als pacificator van Atjeh. In 1902 werd hij
benoemd tot adjudant-generaal van de Koningin. Nadat hij in 1903 de
pretendent-sultan van Atjeh had onderworpen vertrok hij het jaar daarop
naar Nederland, waar hem een triomftocht en een persoonlijk ontvangst
door de Koningin wachtte.&lt;/p&gt;
&lt;p&gt;In 1904 volgde de beloning voor alle moeite en ambities: de
benoeming tot gouverneur-generaal. Colijn werd zijn rechterhand, hoewel
Snouck Hurgronje tot 1906 adviseur Inlandse Zaken was. Samen met Colijn
wist Van Heutsz bezuinigingen door te voeren in het bestuursapparaat.
Aan de andere kant wist hij door middel van het doen tekenen van
'korte verklaringen' alle nog onafhankelijke Indonesische
vorsten op de eilanden buiten Java onvoorwaardelijk aan het Nederlands
gezag te onderwerpen. Als imperiumbouwer had Van Heutsz zijn grote
verdienste. Interessant was zijn onderwijspolitiek waardoor
dessascholen werden ingevoerd. De dorpen bekostigden het onderwijs,
terwijl het gouvernement voor de leermiddelen zorgde. Merkwaardigerwijs
bedierf de kwestie Atjeh nog bijna zijn Gouverneur-Generaalschap. In
Atjeh was in 1903 Van Daalen als Gouverneur benoemd met de instructie
alle verzet te breken. Tijdens daaropvolgende campagnes werden met name
in de Gajo- en Alas-anden gehele gebieden ontvolkt en Van Heutsz bleef
Van Daalen beschermen. Minister D. Fock verzocht naar aanleiding van
parlementaire kritiek Van Heutsz om opheldering. De laatste vreesde een
commissie van onderzoek en bood daarom aan zelfnasporingen te doen om
zo de zaken binnenskamers te houden. Van Heutsz rekende hierbij op de
medewerking van Van Daalen. Deze weigerde echter, aangezien hij meende
dat hij zich aan zijn instructies had gehouden en nam ontslag. Gelukkig
voor Van Heutsz werd de antirevolutionair A.W.F. Idenburg in 1908
minister van Koloni&amp;euml;n en deze wist de parlementaire kritiek te
doen verstommen. Als gevolg van deze kwestie werd de minachting van Van
Heutsz voor de volksvertegenwoordiging alleen nog maar vergroot. Uit
Atjeh stamde nog een andere grief van Van Heutsz, namelijk die tegen
het bedrijfsleven. In 1899 werd Perlak opengesteld voor de Koninklijke
Maatschappij tot Exploitatie van Petroleum. Getrouw aan zijn motto
'orde, rust en welvaart' wilde Van Heutsz dat de bevolking zou
profiteren van de olievondsten door middel van de raffinering ter
plaatse. Tot woede van Van Heutsz ging de Koninklijke daar echter niet
op in. Ook als gouverneur-generaal heeft Van Heutsz het mede daarom
niet met het bedrijfsleven kunnen vinden. Een zeker gebrek aan
economisch en politiek inzicht bracht hem ook in andere opzichten soms
in conflict met particulieren of hem ondergeschikte ambtenaren.&lt;/p&gt;
&lt;p&gt;Eind 1909 trad Van Heutsz af als gouverneur-generaal en vestigde
zich in Amsterdam. Aanvankelijk hield hij zich actief bezig met
allerlei Indische zaken. Zo was hij betrokken bij de oprichting van het
Koloniaal Museum (het huidige Koninklijk Instituut voor de Tropen).
Tijdens de Eerste Wereldoorlog hield hij zich intens bezig met het
verdedigingsstelsel in de koloni&amp;euml;n. Na de dood van zijn vrouw in
1919 trok hij zich terug uit het openbare leven en verhuisde naar
Bussum. Vanaf 1922 woonde hij beurtelings in Montreux en Meran.&lt;/p&gt;
&lt;p&gt;De persoon van Van Heutsz is het voorwerp geweest van diepe afkeer
en grote verering. Daar gaf zijn karakter en levenswijze dan ook alle
aanleiding toe. In 1870 al bleek zijn eigenzinnigheid, toen hij zich
van het katholieke geloof afkeerde. Hij trouwde met de protestantse
Maria van der Zwaan, een leerlinge van de feministe Mina Kruseman maar
liet het huwelijk niet kerkelijk inzegenen. Zijn vrouw werd later
gecremeerd, hetgeen anno 1919 niet erg gebruikelijk was. In zijn
priv&amp;eacute;-leven ontpopte Van Heutsz zich als een liefhebber van
vrouwen, kaarten, dansen, drank, maar vooral van paarden. Hij was een
hard werker die besluitvaardigheid paarde aan moed; een man die zich
goed kon inleven in moeilijke problemen. Pragmatisch als hij was,
lieten conventies hem koud. Hij kon zeer kritisch en zelfs grof
optreden vooral jegens 'theoretici', hoewel helaas zelf slecht
tegen kritiek bestand. Veel kwaad bloed zette zijn veronderstelde
leugenachtigheid en zijn vaak gesignaleerde intriges ten bate van eigen
carri&amp;egrave;re. Onder zijn soldaten was hij echter zeer gezien, omdat
hij altijd &amp;eacute;&amp;eacute;n met hen was.&lt;/p&gt;
&lt;p&gt;
  &lt;a href='agedeelte'&gt;A: &lt;/a&gt;Collectie-Van Heutsz in Algemeen Rijksarchief.&lt;/p&gt;
&lt;p&gt;
  &lt;a href='lgedeelte'&gt;L: &lt;/a&gt;'Van Heutsz, Joannes Benedictus', in 
&lt;em&gt;Encyclopaedie van Nederlandsch-Indi&amp;euml;.&lt;/em&gt;

2e dr. ('s-Gravenhage, 1927) V, 265-267; H.T. Damst&amp;eacute;,
'Drie Atjeh-mannen: Snouck Hurgronje-Van Heutsz-Van Daalen', in

&lt;em&gt;Koloniaal Tijdschrift&lt;/em&gt;

van 1936, 1937 en 1938; J.C. Lamster, 
&lt;em&gt;J.B. van Heutsz als Gouverneur Generaal 1904-1909&lt;/em&gt;

(Amsterdam, [1947]); P. van 't Veer, 
&lt;em&gt;De Atjeh-oorlog&lt;/em&gt;

(Amsterdam, 1969); J.C. Witte, 
&lt;em&gt;J.B. van Heutsz. Leven en legende&lt;/em&gt;

(Bussum, [1976]); H.L. Zwitzer, 'Van Heutsz' jeugdjaren. Een
verkenning', in 
&lt;em&gt;Militaire Spectator&lt;/em&gt;

145 (1976) 317-324.&lt;/p&gt;


&lt;p&gt;
&lt;a href=&amp;quot;igedeelte&amp;quot;&gt;I: &lt;/a&gt;
Website Rijksmuseum: http://www.rijksmuseum.nl/aria/aria_assets/SK-A-3814?id=SK-A-3814&amp;page=0&amp;lang=nl&amp;context_space=&amp;context_id= [Detail van een portret van Hannk&#233;, 1908] [28-4-2008].
&lt;/p&gt;


&lt;p&gt;F.G.P.Jaquet&lt;/p&gt; 
&lt;dtml-var bwn_footer&gt;</text>
  </biography>
</biodes>

