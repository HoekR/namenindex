<biodes version="1.0">
  <fileDesc>
    <title>Goslinga, Adriaan (1884-1961)</title>
    <ref target="http://resources.huygens.knaw.nl/bwn1880-2000/lemmata/bwn2/goslinga"/>
    <publisher>
      <name>Biografisch Woordenboek van Nederland:1880-2000</name>
      <ref target="http://resources.huygens.knaw.nl/bwn1880-2000"/>
    </publisher>
  </fileDesc>
  <person>
    <idno type="id">goslinga</idno>
    <persName><name type="geslachtsnaam">Goslinga</name>, Adriaan</persName>
    <sex value="1"/>
    <event type="birth" when="1884"/>
    <event type="death" when="1961"/>
    <state type="occupation">historicus</state>
  </person>
  <biography>
    <text>&lt;dtml-var bwn_header&gt;
 &lt;p class='genealogie'&gt;
  &lt;strong&gt;Goslinga, Adriaan&lt;/strong&gt;, hoogleraar geschiedenis (Bolsward 26-9-1884 - Amsterdam 2-2-1961).

Zoon van Simon (Tjeerds) Goslinga, predikant, en Maatje Elisabeth
Steketee. Gehuwd op 26-7-1926 met Johanna Louisa Huisken. Uit dit
huwelijk werden 3 zoons en 2 dochters geboren. 



&lt;/p&gt;
&lt;p&gt;Goslinga was van afgescheiden gereformeerden huize. Verscheidene van
zijn naaste verwanten hebben de uit de Afscheiding voortgekomen kerken
als predikant gediend. Ook Goslinga voelde zich nauw met de Afscheiding
verbonden: ze heeft zijn visie op de negentiende eeuw grotendeels
bepaald. Predikant werd deze domineeszoon echter niet. Na het stedelijk
gymnasium te Schiedam te hebben doorlopen, liet hij zich in 1903 te
Leiden inschrijven als student in de Nederlandse letteren. Vervolgens
was Goslinga van 1911 tot 1913 leraar aan het christelijk gymnasium te
Rotterdam. Zijn leermeester C.H.Th. Bussemaker had intussen zijn
belangstelling gewekt voor Simon van Slingelandt als Europees
staatsman. Een dissertatie onder de titel: 
&lt;em&gt;Slingelandt&amp;quot;s efforts towards European Peace. Part I&lt;/em&gt;

(1915), moest van deze belangstelling een eerste vrucht zijn. Een
begin, meende Goslinga toen. De vier hoofdstukken van dit proefschrift
zouden in een definitieve uitgave met vier andere vermeerderd worden.
Het tweede stuk bleef echter in de pen. Het was niet de laatste maal
dat Goslinga in grotere concepties dacht dan zijn liefde voor het
detail hem toestond te verwezenlijken. Bovendien werd Goslinga's
aandacht weldra van Van Slingelandt afgeleid. Hij werd eerst weer
leraar, nu aan de rijks-HBS te Winterswijk (1915-1918), daarna
hoogleraar aan de Vrije Universiteit te Amsterdam (1918-1955) voor de
algemene en vaderlandse geschiedenis na 1648, en het
Middelnederlands.&lt;/p&gt;
&lt;p&gt;De geschiedwetenschap deed met Goslinga haar intrede aan deze
universiteit, en de nieuwe hoogleraar schetste een werkprogramma in
zijn inaugurele oratie: 
&lt;em&gt;Koning Willem I als verlicht despoot.&lt;/em&gt;

Het calvinisme zou uitgangspunt zijn, beschrijving van dat calvinisme
tevens doel. Overal waar het zich had kunnen doen gelden, 'daar
legde het op het volksleven beslag, zette het den volksgeest om, en
wekte een volkskracht, die de volkswelvaart, de geestelijke zoo goed
als de stoffelijke, tot vroeger ongekende hoogte verhief. Dat Goslinga
dit brede kuyperiaanse panorama niet zelf zou gaan schilderen deed de
uitwerking van het eigenlijke thema reeds blijken. Het ging die middag
niet over Willems economische en koloniale politiek, doch uitsluitend
over de plaats van kerk en school. In zoverre gaf de rede inderdaad een
eigen werkplan. Want al heeft Goslinga zijn onderwijstaak ernstig op
gevat, en verwaarloosde hij daarbij ook het Middelnederlands niet, zijn
onderzoek zou zich van nu af aan vrijwel geheel richten op het
geestelijk leven in Nederland gedurende de negentiende eeuw, met de
schoolstrijd in het centrum. Toen het Gezelschap van Christelijke
Historici in 1941 een leemtenlijst in het licht zond van onderwerpen
wier bestudering bij uitstek wenselijk was 'van het standpunt eener
christelijke geschiedbeschouwing', hadden 25 van de 150 gekozen
nummers op de schoolstrijd betrekking. Daaruit sprak zonder twijfel de
invloed van Goslinga: algemene vraagstellingen, aldus de opstellers van
de lijst, werken het ontstaan van vooroordelen in de hand. Ze geven te
gemakkelijk tot beantwoording 'in de ruimte' aanleiding.
'Slechts via d&amp;eacute;tail-onderzoek zijn wij in staat ze tot hun
recht te laten komen.' Die aanpak strookte volkomen met
Goslinga's wijze van werken: geduldige en kritische bestudering van
het bijzondere. De Groen-kenner Goslinga heeft geen woord van Groen van
Prinsterer meer ter harte genomen dan de waarschuwing, dat grondig
onderzoek door niets zo belemmerd wordt als door voorbarig jagen naar
resultaten. In Goslinga's oeuvre spreekt meer dan eens wantrouwen
jegens vakgenoten die een boodschap in de geschiedenis hadden gevonden.
Daarvoor was het eigenlijk altijd nog te vroeg, om het even of nu Geyl
dan wel zijn goede vriend Gerretson voor de ontdekking aansprakelijk
was. Voor de geschiedschrijver bestonden geen gevaarlijker verleidingen
dan propagandistische oogmerken.&lt;/p&gt;
&lt;p&gt;Zijn schermutseling met Groot-Nederlanders in 
&lt;em&gt;De Belgische opstand van &amp;quot;Dietsche&amp;quot; zijde verklaard&lt;/em&gt;

[1932] bleef een van de weinige wapenfeiten uit Goslinga's
confrontatie met vertegenwoordigers van andere denkrichtingen dan de
zijne. De gereformeerden van het interbellum verwijlden gaarne in het
isolement, en Goslinga voelde zich in deze afzondering uitstekend op
zijn gemak. Zijn publikaties dienden vooral de eigen kring en
verschenen in voor geestverwanten bestemde periodieken, zoals 
&lt;em&gt;Antirevolutionaire Staatkunde&lt;/em&gt;

en de 
&lt;em&gt;Jaarverslagen&lt;/em&gt;

van het Bilderdijk Museum. Daar Goslinga zich bovendien nog weinig in
het maatschappelijk leven bewoog, houdt zijn werk een zekere
beperktheid. De in 1948 gemaakte opmerking, van zijn Tilburgse collega
Verberne, dat de historici nog geen verband gezocht hadden tussen twee
veel bestudeerde ontwikkelingen van de negentiende eeuw, de
schoolstrijd en het arbeidersvraagstuk, is op Goslinga volledig van
toepassing.&lt;/p&gt;
&lt;p&gt;Goslinga's leeropdracht en belangstelling maakte het bijna
onvermijdelijk dat hem - te zamen met Gerretson - de uitgave werd
opgedragen van Groen van Prinsterers schriftelijke nalatenschap. Aan de
uitvoering offerde hij zeer veel tijd, en de voltooiing van dit
langlopende project heeft hij niet beleefd. Goslinga beschouwde deze
arbeid als plicht; in dat teken zag hij al zijn werkzaamheden. Van
zichzelf verlangde hij de uiterste nauwkeurigheid, en hij stelde die
eis ook aan zijn studenten. Scripties werden gevijld en geschaafd, tot
ze geheel aan zijn norm voldeden. Goslinga's streven naar acribie
en volledigheid verhinderde dan ook dat een oeuvre van aanzienlijke
omvang ontstond.&lt;/p&gt;
&lt;p&gt;
  &lt;a href='pgedeelte'&gt;P: &lt;/a&gt;Bibliografie in 
&lt;em&gt;Jaarboek van de Maatschappij der Nederlandse Letterkunde te Leiden
1960-1961. Levensberichten&lt;/em&gt;

69-71. Sindsdien verscheen nog in de reeks 
&lt;em&gt;Groen van Prinsterer. Schriftelijke nalatenschap. Briefwisseling.
Vierde deel (1866-1876).&lt;/em&gt;

Bew. door A. Goslinga. Voltooid door J.L&amp;ordf;. van Essen
('s-Gravenhage, 1967).&lt;/p&gt;
&lt;p&gt;
  &lt;a href='lgedeelte'&gt;L: &lt;/a&gt;H.G. Schulte Nordholt in 
&lt;em&gt;Jaarboek&lt;/em&gt;

alsv., 62-69; 
&lt;em&gt;Leemtenlijst van het Gezelschap van Christelijke Historici 1941&lt;/em&gt;

[S.l., 1941]; 
&lt;em&gt;Geesteswetenschappelijk onderzoek in Nederland&lt;/em&gt;

(Amsterdam, 1948)312.&lt;/p&gt;
&lt;p&gt;A.Th. van Deursen&lt;/p&gt; 
&lt;dtml-var bwn_footer&gt;</text>
  </biography>
</biodes>

