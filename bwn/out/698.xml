<biodes version="1.0">
  <fileDesc>
    <title>Heeres, Jan Ernst (1858-1932)</title>
    <ref target="http://resources.huygens.knaw.nl/bwn1880-2000/lemmata/bwn5/heeres"/>
    <publisher>
      <name>Biografisch Woordenboek van Nederland:1880-2000</name>
      <ref target="http://resources.huygens.knaw.nl/bwn1880-2000"/>
    </publisher>
  </fileDesc>
  <person>
    <idno type="id">heeres</idno>
    <persName><name type="geslachtsnaam">Heeres</name>, Jan Ernst</persName>
    <sex value="1"/>
    <event type="birth" when="1858"/>
    <event type="death" when="1932"/>
    <state type="occupation">historicus</state>
    <state type="occupation">politicus</state>
  </person>
  <biography>
    <graphic url="http://resources.huygens.knaw.nl/bwn1880-2000/lemmata/bwn5/images/images/HEERES.jpg"/>
    <text>&lt;dtml-var bwn_header&gt;
 &lt;p class='genealogie'&gt;
  &lt;strong&gt;Heeres, Jan Ernst&lt;/strong&gt;, historicus en politicus (Zuidhorn (Gr.) 30-5-1858 - 's-Gravenhage 16-2-1932). Zoon van Gerrit Heeres, Nederlands-hervormd predikant, en Janna
  Wilhelmina Paulina Doorenbos. Gehuwd op 13-8-1891 met Janke
  Vinckers (1863-1908). Na haar overlijden gehuwd op 16-4-1912 met
  Anna Maria Sophia van Troostenburg de Bruyn (1866-1948). Beide
  huwelijken bleven kinderloos.
  

  

  
  &lt;/p&gt;
&lt;p&gt;
  &lt;img class='bwnimg' BORDER='0' align='right' src='images/HEERES.jpg' alt='afbeelding van Heeres, Jan Ernst'&gt;Jan Ernst Heeres was een levensblij mens met gevoel voor
    humor en theater. Dat zat er al vroeg in. Als gymnasiast in
    Groningen speelde hij geestdriftig mee in het ambulant
    rederijkerstoneel. Met zijn optreden hoopte hij overigens
    vooral bij de andere sekse bewondering te oogsten. Na het
    eindexamen ging Heeres in 1877 in Groningen theologie en
    letteren studeren, studies die werden ingegeven door
    respectievelijk familietraditie en liefhebberij. Hij kwam er
    echter snel achter dat de kansel niets voor hem was en
    verwisselde zijn hoofdstudie voor de rechtsgeleerdheid. Als
    student was hij erg actief in het verenigingsleven. Voor de 
    &lt;em&gt;Groningsche Studenten-almanak&lt;/em&gt;

    van 1881 schreef hij een aantal verhalen, onder meer over de
    Frans-Duitse oorlog, waarin hij blijk gaf van sterke pro-Duitse
    gevoelens. Na op 17 januari 1884 het doctoraalexamen in de
    rechten te hebben afgelegd promoveerde hij ruim een jaar later,
    op 26 maart 1885, in de juridische faculteit bij de hoogleraar
    geschiedenis P.J. Blok op een historisch proefschrift 
    &lt;em&gt;De wijzigingen in den regeeringsvorm van Stad en Lande in de
    jaren 1748 en 1749&lt;/em&gt;

    .&lt;/p&gt;
&lt;p&gt;Intussen had Heeres zijn letterenstudie voortgezet. Op 12
    november 1886 legde hij hierin het kandidaatsexamen af, waarna
    hij deze studie om financi&amp;euml;le redenen moest
    be&amp;euml;indigen. Op voorspraak van Blok kreeg hij in januari
    1888 een aanstelling als klerk bij het Algemeen Rijksarchief in
    Den Haag. De promoties kwamen vlot - adjunct-commies in 1888 en
    commies in 1891 - en al op 15 februari 1894 werd hij benoemd
    tot adjunct-rijksarchivaris. Aan Heeres werd de zorg voor de
    Indische archieven toevertrouwd. Hij zette daarmee het werk
    voort waarmee de voormalige adjunct-rijksarchivaris jhr. J.K.J.
    de Jonge een aanvang had gemaakt. Gedurende de eerste jaren
    bestond zijn werk uit het aanbrengen van een voorlopige
    ordening in de grote massa documenten, vooral uit de tijd van
    de Verenigde Oost-Indische Compagnie (VOC). Het was een
    onderneming die veel geduld en precisie vergde, waarvoor hij
    veel waardering oogstte bij prominente historici als R.J. Fruin
    en zijn promotor Blok. Pas in 1895 kon hij een 'definitief'
    plan tot inventarisering van het oud-koloniaal archief
    voorleggen.&lt;/p&gt;
&lt;p&gt;Evenals zijn leermeester Blok zocht Heeres de uitgangspunten
    van zijn geschiedschrijving in een grondige archiefkennis. In
    de Indische archivalia vond hij de onderwerpen voor zijn
    publicaties. Hoewel het hem daarbij ontbrak aan een duidelijk
    programma, laten zich in zijn oeuvre toch vrij gemakkelijk
    bepaalde thema's aanwijzen. Zo behandelde Heeres de periode van
    de VOC in hoofdzaak als voorgeschiedenis van de koloniale
    staat. Om die reden besteedde hij aanzienlijk meer aandacht aan
    de groeiende territoriale invloed van de 'edele compagnie' dan
    aan haar handelspraktijken. Zijn blijvende liefde voor zijn
    geboortestreek uitte Heeres in een reeks kleinere studies over
    Groningers in de Indische wateren.&lt;/p&gt;
&lt;p&gt;Zoals bij de meesten van zijn tijdgenoten werd ook Heeres'
    geschiedschrijving gekenmerkt door een sterk nationaal besef.
    Het koloniaal verleden was voor hem in de eerste plaats iets om
    trots op te zijn. Hij was zeker niet blind voor de
    schaduwzijden daarvan, die hij als liberaal vooral toeschreef
    aan het streven van de VOC een handelsmonopolie te vestigen.
    Het werk aan een aantal reeds bestaande bronnenpublicaties op
    het gebied van de koloniale geschiedenis werd door Heeres
    voortgezet. Zelf nam hij het initiatief tot de uitgave van een 
    &lt;em&gt;Corpus diplomaticum Neerlando-Indicum&lt;/em&gt;

    , een verzameling van politieke contracten die de VOC had
    afgesloten met Indische vorsten. Het eerste deel hiervan zag in
    1907 het licht.&lt;/p&gt;
&lt;p&gt;In een aantal andere publicaties gaf Heeres op zeer eigen
    wijze uitdrukking aan de anti-Britse gevoelens die als gevolg
    van de Boerenoorlogen in Nederland leefden. In 1897 hield hij
    een rede in de jaarvergadering van de Maatschappij der
    Nederlandsche Letterkunde te Leiden over de toentertijd
    pijnlijke vraag of Willem I in 1814 de Kaapkolonie aan
    Groot-Brittanni&amp;euml; zou hebben verkocht. Op grond van zijn
    archiefkennis kon Heeres de natie geruststellen: van verkoop
    was geen sprake geweest. De rede werd het jaar daarop onder de
    titel 
    &lt;em&gt;Heeft Nederland de Kaap verkocht?&lt;/em&gt;

    uitgegeven als brochure en beleefde verscheidene herdrukken. In
    1898 publiceerde Heeres 
    &lt;em&gt;Abel Janszoon Tasman's journal of his discovery of Van
    Diemensland and New Zealand in 1642...&lt;/em&gt;

    . In dit schitterend vormgegeven boekwerk bracht Heeres in een
    Engelse vertaling vrijwel alle belangrijke documenten bijeen
    betreffende Tasmans tochten langs de kusten van Australi&amp;euml;.
    Hij wilde daarmee de Britten iedere illusie ontnemen dat dit
    werelddeel alleen door James Cook was ontdekt. Dat Tasman ook
    nog afkomstig was uit Groningen, was voor hem meer dan een
    plezierige bijkomstigheid.&lt;/p&gt;
&lt;p&gt;De waardering voor Heeres' historisch werk bleek in 1897,
    toen hem het hoogleraarschap in de koloniale geschiedenis aan
    de Indische Instelling in Delft werd aangeboden. Pas na lang
    aarzelen was hij bereid dit ambt op zich te nemen, daar hij
    slechts met moeite afscheid kon nemen van het archiefwerk. Drie
    jaar later werd de Delftse instelling echter opgeheven,
    waardoor Heeres voorlopig op wachtgeld kwam te staan. De
    opleiding van Indische bestuursambtenaren had daarna plaats aan
    de Rijksuniversiteit te Leiden, waar Heeres in 1902 werd
    benoemd tot hoogleraar in 'de geschiedenis van
    Nederlandsch-Indi&amp;euml; en de historie en methode der zending'.
    Daarmee werd hij de eerste hoogleraar in de koloniale
    geschiedenis aan een Nederlandse universiteit.&lt;/p&gt;
&lt;p&gt;Heeres' vertrek naar Leiden bleek het begin van een
    beslissende wending in zijn bestaan. Anders dan men zou
    verwachten, greep hij zijn professoraat echter niet aan om meer
    diepgang te brengen in zijn wetenschappelijk werk. Integendeel,
    dit werd gaandeweg routineuzer en anekdotischer. Hoewel de
    studenten zijn colleges zeer waardeerden - hij bleef zijn leven
    lang een uitstekend spreker - verlegde Heeres zijn
    werkzaamheden meer en meer naar het maatschappelijke vlak. In
    snel tempo werd Heeres voorzitter van een reeks comit&amp;eacute;s en
    instellingen die zich bezighielden met onderwijs, armenzorg,
    kindervoogdij en bejaardenwerk. Daarnaast was hij een actief
    lid van het Algemeen Nederlandsch Verbond, bestuurslid van de
    Maatschappij der Nederlandsche Letterkunde en wat niet al.&lt;/p&gt;
&lt;p&gt;Na ongeveer tien jaar lang allerlei maatschappelijke
    nevenfuncties te hebben vervuld, besloot Heeres in de politiek
    verder te gaan. Tussen 1911 en 1917 vertegenwoordigde hij de
    Liberale Unie in de Leidse gemeenteraad. Op 16 september 1913
    nam Heeres namens dezelfde politieke groepering voor het
    kiesdistrict Leiden zitting in de Tweede Kamer; als hoogleraar
    werd hij tijdelijk vervangen. In het parlement bewoog Heeres
    zich op de linkervleugel van de Unie. Zo deed hij zich hier
    kennen als een fervent voorstander van het algemeen mannen- en
    vrouwenkiesrecht, hoewel de zesde stelling bij zijn
    proefschrift uit 1885 nog had geluid: 'Invoering van algemeen
    stemrecht is onraadzaam'. Van 1917 tot 1920 was Heeres tevens
    landelijk voorzitter van de Liberale Unie. Onder zijn leiding
    vond de pijnlijke herori&amp;euml;ntatie plaats die deze liberalen
    na 1918 moesten doormaken, onder meer als gevolg van de in dat
    jaar geleden verkiezingsnederlaag. Die nederlaag was overigens
    het resultaat van de ook door de Liberale Unie gesteunde
    invoering van het algemeen kiesrecht voor mannen. Heeres werd
    niet herkozen en moest op 15 september 1918 zijn
    Kamerlidmaatschap be&amp;euml;indigen. Van zijn recht om als
    hoogleraar in Leiden terug te keren maakte hij geen gebruik, en
    een maand later nam hij zijn ontslag.&lt;/p&gt;
&lt;p&gt;Als voorzitter van de Liberale Unie streefde Heeres naar een
    fusie tussen zijn partij en de Vrijzinnig-Democratische Bond.
    In 1919 en 1920 mislukten pogingen daartoe volkomen. De
    Tweede-Kamerfractie van de Unie zocht toenadering tot de Bond
    van Vrije Liberalen, terwijl de Vrijzinnig-Democraten de Unie
    wilden opsplitsen. Zwaar teleurgesteld stapte Heeres in 1921
    uit de Unie om op 13 november van dat jaar met enige
    geestverwanten de Democratische Partij op te richten. Zijn
    partij zocht de opheffing van de 'antithese', verwierp de
    klassenstrijd en erkende slechts de politieke tegenstelling
    tussen conservatieven en democraten. In het partijprogramma
    werd veel aandacht besteed aan staatspensionering, eenzijdige
    ontwapening en volledige rechtsgelijkheid van mannen en
    vrouwen. Heeres had zich al in zijn Leidse jaren de reputatie
    verworven 'de meest feministische man' van zijn tijd te zijn.
    In 1924 fuseerde de partij met de Algemeene Nederlandsche
    Vrouwen Organisatie. Maar aangezien de standpunten van de
    Democratische Partij en die van de Vrijzinnig-Democraten in de
    praktijk niet ver uiteen lagen, was de partij van Heeres geen
    serieuze concurrent van de Vrijzinnigen. Een Kamerzetel werd
    nooit behaald. Slechts in de Provinciale Staten van Groningen
    en van Gelderland en in een veertiental gemeenten kregen in de
    jaren twintig vertegenwoordigers van de partij zitting.&lt;/p&gt;
&lt;p&gt;Heeres bracht voor de Democratische Partij grote
    persoonlijke en financi&amp;euml;le offers: de partij dreef op hem.
    In de loop van 1925 verslechterde zijn gezondheid; er
    openbaarden zich allerlei aandoeningen aan het darmkanaal. Hij
    zocht genezing in Duitse kuuroorden, maar zijn herstel bleek
    telkens van korte duur. Hoewel het Heeres steeds meer moeite
    kostte zich over de teleurstelling van tegenvallende
    verkiezingsuitslagen heen te zetten, wijdde hij zich toch
    telkens weer en met de volledige inzet van zijn afnemende
    krachten aan de verwezenlijking van zijn idealen. Heeres vond
    zelfs weer de tijd voor wetenschappelijk werk en publiceerde in
    1926 een boeiend artikel over 'Duitschers en Nederlanders op de
    zeewegen naar Oost-Indi&amp;euml; v&amp;oacute;&amp;oacute;r 1592/5' (in: 
    &lt;em&gt;Gedenkschrift uitgegeven ter gelegenheid van het 75-jarig
    bestaan ... [van het] Koninklijk Instituut voor de Taal-, Land-
    en Volkenkunde van Nederlandsch-Indi&amp;euml;&lt;/em&gt;

    , 171-189). Hij had daarvoor onderzoek verricht in Duitse
    archieven. In 1931 zag nog het tweede deel van zijn 
    &lt;em&gt;Corpus diplomaticum Neerlando-Indicum&lt;/em&gt;

    het licht. Het bleek zijn zwanenzang, in februari 1932 overviel
    hem een zware longontsteking die zijn verzwakte lichaam te veel
    werd.&lt;/p&gt;
&lt;p&gt;Aan Heeres' graf sprak de broer van zijn tweede echtgenote
    het afscheidswoord. Terugblikkend op diens leven stelde hij
    vast dat de overledene zijn grootste geluk had gevonden in het
    archiefwerk. Het lijkt een juiste conclusie, die echter bij de
    leden van de Democratische Partij niet in goede aarde viel. In
    het aan Heeres gewijde afscheidsnummer van hun partijblad 
    &lt;em&gt;Democratie en Vrije Arbeid&lt;/em&gt;

    (9-3-1932) herinnerden zij zich hem vooral als hun inspirerende
    politieke leider. Hun daar uitgesproken voornemen om in zijn
    voetsporen te treden, mocht evenwel niet baten: een
    Democratische Partij zonder Heeres had geen levenskansen. Zijn
    nalatenschap als politicus bestaat daarom slechts uit de
    herinnering aan een oprecht politiek idealisme. Heeres deelde
    het lot van vele andere idealisten: na 1921 was hij niet meer
    bereid tot compromissen en bleef zodoende zonder invloed van
    betekenis. Zijn zwager had gelijk: Heeres hoorde in het
    archief. Daar heeft hij werk verricht dat hem nog lang na zijn
    dood aanzien gaf.&lt;/p&gt;
&lt;p&gt;
  &lt;a href='agedeelte'&gt;A: &lt;/a&gt;Collectie-J.E. Heeres in het Algemeen Rijksarchief te
  's-Gravenhage; correspondentie van Heeres in de collectie-Romke
  de Waard in het Internationaal Instituut voor Sociale
  Geschiedenis te Amsterdam.&lt;/p&gt;
&lt;p&gt;
  &lt;a href='pgedeelte'&gt;P: &lt;/a&gt;Onvolledige 'Lijst der geschriften' van J.E. Heeres in de
    onder L genoemde publicatie van Stapel, 144-145.&lt;/p&gt;
&lt;p&gt;
  &lt;a href='lgedeelte'&gt;L: &lt;/a&gt;Behalve necrologie&amp;euml;n o.a. in 
  &lt;em&gt;Nieuwe Rotterdamsche Courant&lt;/em&gt;

  , 17-2-1932 (av.) en 
  &lt;em&gt;Het Vaderland&lt;/em&gt;

  , 17-2-1932 (av.); door N.J. Krom, in 
  &lt;em&gt;Almanak van het Leidsche Studentencorps 1933&lt;/em&gt;

  (Leiden 1932) 91-92; door F.W. Stapel, in 
  &lt;em&gt;Handelingen en levensberichten van de Maatschappij der
  Nederlandsche Letterkunde te Leiden, 1931-1932&lt;/em&gt;

  (Leiden 1932) 137-145; door George Nypels, in 
  &lt;em&gt;De Indische Gids&lt;/em&gt;

  54 (1932) 193-195; in 
  &lt;em&gt;Jaarboek der Rijksuniversiteit te Leiden 1932&lt;/em&gt;

  (Leiden 1932) 114-115; door P.E. B[ri&amp;euml;t], in 
  &lt;em&gt;Jaarboekje voor Geschiedenis en Oudheidkunde van Leiden en
  Rijnland, 1932-1933&lt;/em&gt;

  (Leiden 1933) xxxiii-xxxvii: nummer bij gelegenheid van Heeres'
  zeventigste verjaardag van 
  &lt;em&gt;Democratie en Vrije Arbeid. Orgaan van de Democratische
  Partij&lt;/em&gt;

  , 2-6-1928; 'Teraardebestelling prof.dr. J.E. Heeres', in 
  &lt;em&gt;Het Vaderland&lt;/em&gt;

  , 20-2-1932; lemma J.E. Heeres, in 
  &lt;em&gt;Encyclop&amp;aelig;die van Nederlandsch-Indi&amp;euml;&lt;/em&gt;

  VII (2de dr.; 's-Gravenhage 1935) 1062-1063; G. Voerman,
  'Liberalen op een tweesprong. Liberale Unie,
  Vrijzinnig-Democratische Bond en de Bond van Vrije Liberalen aan
  het begin van de 20ste eeuw (1901-1921)', in 
  &lt;em&gt;Jaarboek [van het] Documentatiecentrum Nederlandse Politieke
  Partijen 1988&lt;/em&gt;

  (Groningen 1989) 102-130; C. Fasseur, 
  &lt;em&gt;De Indologen. Ambtenaren voor de Oost, 1825-1950&lt;/em&gt;

  (Amsterdam 1993); J. Vogel, 'Een Groninger in geschiedenis en
  politiek. Jan Ernst Heeres, 1858-1932', in 
  &lt;em&gt;Het beeld in de spiegel. Historiografische verkenningen. Liber
  amicorum voor Piet Blaas&lt;/em&gt;

  . Onder red. van E.O.G. Haitsma Mulier [e.a.] (Hilversum 2000)
  261-274.&lt;/p&gt;
&lt;p&gt;
  &lt;a href='igedeelte'&gt;I: &lt;/a&gt;
  &lt;em&gt;Almanak van het Leidsche Studentencorps 1933&lt;/em&gt;

  (Leiden 1932) tegenover p. 91 [Heeres in 1922; Tekening door
  Br&amp;uuml;et].&lt;/p&gt;
&lt;p&gt;J. Vogel&lt;/p&gt; 
&lt;dtml-var bwn_footer&gt;</text>
  </biography>
</biodes>

