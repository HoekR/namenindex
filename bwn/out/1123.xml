<biodes version="1.0">
  <fileDesc>
    <title>Lint, Jan Gerard de (1867-1936)</title>
    <ref target="http://resources.huygens.knaw.nl/bwn1880-2000/lemmata/bwn1/lint"/>
    <publisher>
      <name>Biografisch Woordenboek van Nederland:1880-2000</name>
      <ref target="http://resources.huygens.knaw.nl/bwn1880-2000"/>
    </publisher>
  </fileDesc>
  <person>
    <idno type="id">lint</idno>
    <persName><name type="geslachtsnaam">Lint</name>, Jan Gerard de</persName>
    <sex value="1"/>
    <event type="birth" when="1867"/>
    <event type="death" when="1936"/>
    <state type="occupation">historicus</state>
  </person>
  <biography>
    <text>&lt;dtml-var bwn_header&gt;
 &lt;p class='genealogie'&gt;
  &lt;strong&gt;Lint, Jan Gerard de&lt;/strong&gt;, huisarts, privaatdocent in de geschiedenis der geneeskunde te Leiden (Princenhage 25-3-1867 - 's-Gravenhage 15-9-1936).

Zoon van Cornelis Johannes de Lint, heel- en vroedmeester, en Hermina
Agatha Theodora van Genderen. Gehuwd op 29-6-1898 met Martina Maria
Kolff. Uit dit huwelijk werden 2 zoons en 1 dochter geboren.



&lt;/p&gt;
&lt;p&gt;Jan Gerard de Lint zette met zijn keuze voor een medische loopbaan
de familietraditie voort.&lt;/p&gt;
&lt;p&gt;Na de HBS in Breda doorlopen te hebben liet hij zich inschrijven aan
de Universiteit van Amsterdam, waar hij in 1895 het artsdiploma
behaalde. Daarop vestigde hij zich te Gorinchem als huisarts. Al
spoedig vervulde hij daar de functies der notabelen: o.m. voorzitter
van het Curatorium van het Gorkums Gymnasium en president-kerkvoogd. In
1918, na het van kracht worden van de wet-Limburg, promoveerde De Lint
tot doctor in de geneeskunde bij prof. E.C. van Leersum te Leiden op
een proefschrift getiteld 
&lt;em&gt;Geneeskundige Volksprenten in de Nederlanden.&lt;/em&gt;

In 1923 werd hij toegelaten als privaatdocent aan de Leidse
Universiteit. In 1924 vestigde hij zich in Den Haag als arts. De Lint
was zeer actief in de Vereeniging voor de Geschiedenis der Genees-
Natuur- en Wiskunde, die in 1928 bij Koninklijk Besluit in een
Genootschap werd omgezet. Op 18 maart van dat jaar besloot de
vergadering van het Genootschap, m Rotterdam bijeen, om een instituut
op te richten waar de beoefening van de geschiedenis der genees-
natuur- en wiskunde kon plaats vinden. De Lint werd directeur. Prof. J.
van der Hoeve zorgde voor onderdak in de afdeling oogheelkunde van het
Academisch Ziekenhuis. Op 23 juni 1928 werd het instituut officieel in
gebruik genomen. De wens, dat nu ook in Nederland een leerstoel voor de
geschiedenis der geneeskunde zou worden ingesteld, werd niet vervuld.
Wel stelde de minister van Onderwijs, Kunsten en Wetenschappen J.
Terpstra een bescheiden subsidie voor dr. De Lint ter beschikking. De
titel van lector mocht hij echter niet voeren. Voor de Universiteit
bleef hij privaatdocent.&lt;/p&gt;
&lt;p&gt;Niettegenstaande deze smalle basis volbracht de Lint een omvangrijke
taak met een elan, dat past bij een geleerde van internationaal niveau.
Op zijn voorstel werd in 1934 een geneeskundige afdeling in het
Natuurwetenschappelijk Museum te Leiden ingericht, waarin hij in het
bijzonder de aandacht vestigde op de collectie heelkundige instrumenten
afkomstig uit het bezit van de Universiteit, o.a. de verzameling van
Cornelis Solingen (1641-1687). Hij was een pionier bij de organisatie
van de internationale congressen voor de geschiedenis der geneeskunde.
In 1921 werd, gedurende het tweede congres dat in Parijs plaats vond,
op voorstel van De Lint de Soci&amp;eacute;t&amp;eacute; Internationale de l'
Histoire de M&amp;eacute;decine opgericht. Gedurende vele jaren bleef De Lint
een sleutelfiguur van deze congressen; in 1927 was hij voorzitter van
het zesde Internationale Congres in Leiden/Amsterdam. Zijn vele
buitenlandse relaties komen tot uitdrukking in zijn publikaties, in de
samenwerking met E. Sigerist, Charles Singer en anderen. De
'deftige dokter', zoals hij in Gorkum genoemd werd, was een
geleerd en kunstzinnig man. Hij had een goede speurzin naar bronnen,
hij vond in codices en op rommelmarkten menige onbekende tekst en
prent. Hij publiceerde zijn vondsten en beschouwingen in diverse
tijdschriften. Bovendien recenseerde hij vele boeken op een wijze, die
internationaal zeer werd gewaardeerd. Evenals zijn stad- en vakgenoot
M.A. van Andel heeft De Lint de Nederlandse Volksgeneeskunde
gedocumenteerd. Maar bovendien verzorgde hij uitgaven van onbekende
bronnen, o.a. veertien door Clifford Dobell gesignaleerde brieven van
Anthony van Leeuwenhoek, anatomische pamfletten en afbeeldingen van
medische instrumenten van Guy de Chauliac. Hij organiseerde
verscheidene tentoonstellingen, o.a. ter herdenking van Andreas
Vesalius (1915) en voor het Congres van militaire geneeskunde te Den
Haag (1930). Ook ging zijn belangstelling uit naar de Egyptische
geneeskunde, waarover hij verscheidene publikaties in 
&lt;em&gt;Janus&lt;/em&gt;

en andere internationale tijdschriften het licht liet zien.&lt;/p&gt;
&lt;p&gt;In zijn huis aan de Groenmarkt in Gorinchem kon men zich aan zijn
met zorg bijeengebrachte bibliotheek en prentencollectie vergasten.
Deze laatste is thans ondergebracht in het Rijksmuseum voor de
Geschiedenis der Natuurwetenschappen te Leiden. Gaarne verbleef hij op
Frissestijn, het huis van zijn schoonouders, gelegen aan de Waal in
Herwijnen. In dit dorpje is hij ook begraven. De grote verdienste van
De Lint is, dat hij de Nederlandse geschiedenis der geneeskunde
internationaal meer bekendheid heeft gegeven.&lt;/p&gt;
&lt;p&gt;
  &lt;a href='agedeelte'&gt;A: &lt;/a&gt;Collectie-De Lint in Rijksmuseum voor Geschiedenis der
Natuurwetenschappen in Leiden.&lt;/p&gt;
&lt;p&gt;
  &lt;a href='pgedeelte'&gt;P: &lt;/a&gt;
  Behalve de in de tekst genoemde dissertatie: 
&lt;em&gt;De herleving van de geschiedenis der geneeskunde&lt;/em&gt;

(Gorinchem, 1924); 
&lt;em&gt;Atlas of the history of Medicine. I. Anatomy&lt;/em&gt;

(London, 1926). Met inl. van Charles Singer; 
&lt;em&gt;Rembrandt&lt;/em&gt;

('s-Gravenhage, 1930). Great Painters and their works as seen by a
doctor: I; H.E. Sigerist, 
&lt;em&gt;Geneeskunde. [Einf&amp;uuml;hrung in die Medizin]. Encyclopedisch
overzicht.&lt;/em&gt;

Bew. door J.G. de Lint. Met inl. van J.A.J, Barge (Leiden [enz.],
1933), een bibliografie in onder L genoemd werk.
&lt;/p&gt;
&lt;p&gt;
  &lt;a href='lgedeelte'&gt;L: &lt;/a&gt;G.A. Lindeboom, 
&lt;em&gt;Classified Bibliography of the history of Dutch Medicine
1900-1974&lt;/em&gt;

(Den Haag, 1975), waarin ook necrologie&amp;euml;n betreffende De Lint op
no's 1186 en 1187.&lt;/p&gt;
&lt;p&gt;Mw. A.M. Luyendijk-Elshout&lt;/p&gt; 
&lt;dtml-var bwn_footer&gt;</text>
  </biography>
</biodes>

