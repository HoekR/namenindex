<biodes version="1.0">
  <fileDesc>
    <title>Wentholt, Ludolph Reinier (1885-1946)</title>
    <ref target="http://resources.huygens.knaw.nl/bwn1880-2000/lemmata/bwn1/wentholt"/>
    <publisher>
      <name>Biografisch Woordenboek van Nederland:1880-2000</name>
      <ref target="http://resources.huygens.knaw.nl/bwn1880-2000"/>
    </publisher>
  </fileDesc>
  <person>
    <idno type="id">wentholt</idno>
    <persName><name type="geslachtsnaam">Wentholt</name>, Ludolph Reinier</persName>
    <sex value="1"/>
    <event type="birth" when="1885"/>
    <event type="death" when="1946"/>
    <state type="occupation">waterbouwkundige</state>
  </person>
  <biography>
    <text>&lt;dtml-var bwn_header&gt;
 &lt;p class='genealogie'&gt;
  &lt;strong&gt;Wentholt, Ludolph Reinier&lt;/strong&gt;, civiel-ingenieur (Nieuwediep, gem. Den Helder, 22-3-1885 - 's-Gravenhage 6-2-1946).

Zoon van Jan Wentholt, vice-admiraal en minister van Marine, en Ida
Christina Huijgens. Gehuwd sinds 6-3-1913 met jkvr. Catharina Jacoba
Christina de Ranitz. Uit dit huwelijk werden 1 dochter en 1 zoon
geboren.



&lt;/p&gt;
&lt;p&gt;Wentholt doorliep te 's-Gravenhage de HBS en studeerde van
1902-1907 te Delft, waar hij in dat laatste jaar aan de TH het diploma
civiel-ingenieur behaalde. Nog dat zelfde jaar trad hij in dienst van
de Rijkswaterstaat. De aard der werkzaamheden in zijn eerste werkkring
maakte het hem mogelijk een studie van de kustverdediging te maken. De
resultaten daarvan werden vastgelegd in een proefschrift, waarop hij in
1912 ten overstaan van prof. W.K. Behrens promoveerde tot doctor in de
technische wetenschappen. Bij de Rijkswaterstaat doorliep hij de
verschillende rangen: in 1923 hoofdingenieur en in 1935
hoofdingenieur-directeur. De interesse van Wentholt voor de
verschillende waterstaatsvraagstukken was groot en reeds als jong
ingenieur zag hij deze vraagstukken in een wijd verband. Tijdens zijn
werkperiode in Drenthe hield hij zich bezig met het vraagstuk van de
verbetering van de scheepvaartkanalen. In 1922 werkte hij mee aan een
op initiatief van de Vereniging het Nederlandse Wegencongres opgesteld
rapport over de verbetering van het beheer van de wegen in Nederland.
In 1926 kreeg hij een opdracht van de toenmalige minister van
Waterstaat om de mogelijkheden te bestuderen van een nieuwe
scheepvaartverbinding van Amsterdam met de Boven-Rijn. Van zijn hand
verscheen hierover het 
&lt;em&gt;Rapport inzake een scheepvaartweg van Amsterdam naar den Rijn&lt;/em&gt;

('s-Gravenhage, 1927). In 1939 hield hij op de algemene vergadering
van het Nederlandse Wegencongres een verhandeling over de uitvoering
van het Rijkswegenplan. Van 1919-1928 had Wentholt de leiding bij de
aanleg van het Maas-Waal-kanaal. Tijdens deze periode ontstond een
verschil van mening tussen hem en de aannemersfirma Broersma, die later
als de 'Zaak Broersma' uitvoerig in de pers ter sprake is
gekomen. Het kwam in 1938 en 1939 tot een aantal processen voor de
Rechtbank te Alkmaar waarbij de schrijver J. Broersma van de in 1937
verschenen brochure 
&lt;em&gt;Ik zal handhaven&lt;/em&gt;

en een op 14 januari 1938 tot de Raad van Ministers gerichte 
&lt;em&gt;Open Brief&lt;/em&gt;

wegens belediging van Wentholt tot een boete werd veroordeeld.&lt;/p&gt;
&lt;p&gt;Van 1928-1935 was Wentholt hoofd van de dienst voor de aanleg van de
Twenthekanalen. In 1936 werd Wentholt opgenomen in de leiding van de
Rijkswaterstaat en belast met de directie van de afdeling
Wegenverbetering. Onder zijn leiding werd deze directie omgezet in de
Centrale dienst voor de Wegen en de Bruggen. Hij heeft in die functie
de co&amp;ouml;rdinatie van de wegenverbetering en de wegenaanleg in
Nederland met kracht kunnen bevorderen. Hiervoor ori&amp;euml;nteerde hij
zich ook op het buitenland en heeft hij onder meer reizen ondernomen
naar Duitsland om de bouwmethodes van de Reichsautobahnen te
bestuderen. Het tweede Rijkswegenplan, ter vervanging van het eerste
plan uit 1928, is vooral door zijn bemoeiingen in 1938 tot stand
gekomen. Met ingang van 1 maart 1940 werd Wentholt benoemd tot
directeur-generaal van de Rijkswaterstaat. Na de inval der Duitsers
toonde hij als mens en als ambtenaar zijn grote integriteit en morele
moed ten opzichte van de bezetter. Ten deze zij vermeld zijn geslaagde
pogingen om te zamen met andere waterstaatsorganen in den lande
&amp;eacute;&amp;eacute;n lijn te trekken tegenover de Duitse wensen. In juni 1941
diende het departement van Landbouw en Visserij, zonder enige
voorkennis van de waterstaatsdiensten, een door de Cultuurtechnische
Commissie opgestelde ontwerp-verordening tot instelling van de
Landbouwschappen bij de Duitse bezettingsmacht in. Deze
Landbouwschappen zouden behalve op cultuurtechnisch gebied ook
bevoegdheden op het terrein van de waterstaatsaangelegenheden
verkrijgen. Hiertegen nu heeft Wentholt zich ten krachtigste verzet -
hij duldde geen twee kapiteins op het schip van de 'Waterstaat'
- daarbij geruggesteund door de secretaris-generaal mr. D.W.G. Spitzen.
Hun gezamenlijk verzet leidde ertoe dat dr. H.M. Hirschfeld,
secretaris-generaal van Landbouw en Visserij, dit ontwerp introk na de
toezegging van de Rijkswaterstaat dat men alle aandacht zou besteden
aan de bewaking van de kwaliteit van het water en men maatregelen zou
treffen om de verzilting en de vervuiling daarvan tegen te gaan. Door
de secretaris-generaal van het departement van de Waterstaat is daarop
op 19 februari 1942 de Raad voor de Waterhuishouding ingesteld, welke
tot taak had hem van voorlichting te dienen op de hoofdzaken de
waterhuishouding betreffende. Ook moge in dit verband gewezen worden op
zijn streven zoveel mogelijk mensen voor tewerkstelling in Duitsland te
behoeden. Zijn streven om de medewerkers van de Rijkswaterstaat in
Nederland te houden, zouden tot zijn gedwongen ontslag leiden. Bij
brief van 12 juli 1943 werden van de voorzitter van de R&amp;uuml;stungs-
und Beschaffungskommission richtlijnen ontvangen betreffende de
'Erfassung der Techniker und Ingenieure im Zuge der
Durchf&amp;uuml;hrung der Massnahmen zum Kriegseinsatz der Technik'. In
augustus volgde de aanwijzing van een tweetal ingenieurs van de
Rijkswaterstaat door het Gewestelijk Arbeidsbureau te Utrecht voor
tewerkstelling in Duitsland. Tegen beide zaken verzette Wentholt zich
te zamen met de toenmalige secretaris-generaal van het departement van
Waterstaat Spitzen, op elke denkbare wijze. De steeds fellere
correspondentie hierover vond zijn hoogtepunt in een brief van de
voorzitter van de R&amp;uuml;stungs- und Beschaffungskommission van 3
augustus 1943, welke onverholen dreigementen bevatte aan de leiding van
de Waterstaat. Op 12 augustus werd een door Seyss-Inquart persoonlijk
ondertekende brief ontvangen, houdende het ontslag van ir. Wentholt
'mit sofortiger Wirkung'. Aanvankelijk liet men hem van Duitse
zijde met rust doch op 20 januari 1944 werd hij gearresteerd en naar
St. Michielsgestel getransporteerd. Na een verblijf in Vught van 6 tot
10 september 1944 ging hij naar Amersfoort waar hij tot 16 april 1945
verbleef. Vervolgens zat hij van 16 april tot 6 mei 1945 in
Scheveningen.&lt;/p&gt;
&lt;p&gt;Ondertussen had Wentholt zich veel eerder op andere wijze naar
buiten toe als goed Nederlander enigszins gecompromitteerd. Op 18 maart
1941 hadden Duitse ambtenaren van de propaganda en voorlichting der
bezettingsmacht, Janke en du Prel hem een bezoek gebracht. Hierbij
deelden deze hem mede dat het in het voornemen lag op korte termijn een
Duits boekwerk over Nederland te doen verschijnen. Het zou de bedoeling
zijn hierin gegevens te publiceren omtrent de Nederlandse en Duitse
administratie. Om het boek aantrekkelijk te maken wilde men een aantal
artikelen opnemen, waarbij onder meer &amp;eacute;&amp;eacute;n over de waterstaat.
De Rijkscommissaris zou beiden opgedragen hebben Wentholt mede te delen
dat hij dit artikel moest schrijven. De directeur-generaal van
Rijkswaterstaat stemde toe omdat, zo zegt hij zelf, '...het toch
wel voor de hand lag dat indien &amp;eacute;&amp;eacute;n dier artikelen op den
Waterstaat betrekking zou moeten hebben, dit door mij, als hoofd van
den Waterstaatdienst, zou worden samengesteld.' De uitreiking van
het boek had plaatsgevonden op 5 november 1941 tijdens een
'Tee-empfang' in het Kurhaus te Scheveningen. Hiervoor werd ook
Wentholt uitgenodigd, welke uitnodiging hij om voor hem op dat moment
moverende redenen zonder overleg met zijn adviseurs aannam. Het bleek
geen bijeenkomst te zijn waarop de Rijkscommissaris zich door hoge
Nederlandse ambtenaren wilde laten voorlichten - iets wat wel meer
gebeurde, en wat naar hij veronderstelde ook nu weer zou gebeuren -
doch een pro-Duitse propagandabijeenkomst. Zijn deelneming werd hem in
waterstaatskringen hoogst kwalijk genomen, terwijl ook zijn goede naam
in verzetskringen ernstig werd aangetast. Het zijn de hierboven
geschetste feiten welke hem na de bevrijding moeilijkheden hebben
bezorgd en ertoe hebben geleid dat hij eerst na enige maanden, dit in
tegenstelling tot het bij G. Rooseboom gepubliceerde, in zijn functie
werd hersteld. Daar zijn gezondheid onder dit alles sterk had geleden,
zag hij zich genoodzaakt nog in 1945 de Koningin zijn ontslag aan te
bieden. Bij K.B. van 20 september 1945 nr. 16 werd hem dit met ingang
van 1 oktober verleend onder dankbetuiging voor de vele gewichtige
diensten den lande bewezen.&lt;/p&gt;
&lt;p&gt;Wentholt was een voor zijn tijd bijzonder kundig ingenieur, die
grote verdiensten heeft gehad voor het Nederlandse waterstaatswezen.
Ook in het buitenland was hij een geziene figuur, hetgeen mede zijn
oorzaak vond in het lidmaatschap van internationale commissies op het
gebied van de scheepvaartkundige- en de wegencongressen. Als ambtenaar
was hij - zo bleek wel in de oorlogstijd - integer en vocht, soms tegen
beter weten in, voor de Nederlandse zaak. Doch het menselijke was ook
hem niet vreemd. Hij zag gaarne zijn naam gedrukt staan en zou nooit
zijn stukken persoonlijk van en naar huis mede nemen, maar een bode van
zijn dienst daarmede belasten.&lt;/p&gt;
&lt;p&gt;
  &lt;a href='agedeelte'&gt;A: &lt;/a&gt;Collectie-Wentholt in Centraal Bureau voor Genealogie;
Werkarchief dr.ir. L.R. Wentholt in Ministerie van Verkeer en
Waterstaat met inventaris door Jac. Vos Dzn.&lt;/p&gt;
&lt;p&gt;
  &lt;a href='pgedeelte'&gt;P: &lt;/a&gt;
  &lt;p&gt;Behalve het in de tekst genoemde o.a. 
&lt;em&gt;Stranden en strandverdediging&lt;/em&gt;

(Delft, 1912. 2 dm.). Proefschrift Delft ; 
&lt;em&gt;Rapport over de verbetering der bevaarbaarheid van de Hoogeveensche
vaart&lt;/em&gt;

('s-Gravenhage, 1917); 
&lt;em&gt;Over Friesche steen, in het bijzonder in Frieslandgebakken
straatsteen&lt;/em&gt;

('s-Gravenhage, 1917); Das niederl&amp;auml;ndische
&amp;quot;Waterstaat&amp;quot;-Wesen, in 
&lt;em&gt;Die Niederlande im Umbruch der Zeiten.&lt;/em&gt;

Hrsg. Und bearb. von M. du Prel [und] W. Janke (W&amp;uuml;rzburg, 1941)
187-208.&lt;/p&gt;
&lt;/p&gt;
&lt;p&gt;
  &lt;a href='lgedeelte'&gt;L: &lt;/a&gt;G. Rooseboom in publikatie [S.l., ca. 1946] in bibliotheek
van Ministerie van Verkeer en Waterstaat.&lt;/p&gt;
&lt;p&gt;J. Vos Dzn.&lt;/p&gt; 
&lt;dtml-var bwn_footer&gt;</text>
  </biography>
</biodes>

