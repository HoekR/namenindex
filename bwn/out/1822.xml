<biodes version="1.0">
  <fileDesc>
    <title>Tijdeman, Meinard (1854-1916)</title>
    <ref target="http://resources.huygens.knaw.nl/bwn1880-2000/lemmata/bwn4/tijdema"/>
    <publisher>
      <name>Biografisch Woordenboek van Nederland:1880-2000</name>
      <ref target="http://resources.huygens.knaw.nl/bwn1880-2000"/>
    </publisher>
  </fileDesc>
  <person>
    <idno type="id">tijdema</idno>
    <persName><name type="geslachtsnaam">Tijdeman</name>, Meinard</persName>
    <sex value="1"/>
    <event type="birth" when="1854"/>
    <event type="death" when="1916"/>
    <state type="occupation">politicus</state>
  </person>
  <biography>
    <text>&lt;dtml-var bwn_header&gt;
 &lt;p class='genealogie'&gt;
  &lt;strong&gt;Tijdeman, Meinard&lt;/strong&gt;, (bekend onder de naam &lt;b&gt;Tydeman&lt;/b&gt;), politicus (Tiel 6-3-1854 - Hilvarenbeek (N.B.) 4-11-1916). Zoon van Meinard Tijdeman (bekend onder de naam Tydeman),
  advocaat, en jkvr. Henri&amp;euml;tte Ewaldine H&amp;eacute;l&amp;egrave;ne
  Reuchlin. Gehuwd op 9-6-1882 met Joanna Maria VerLoren van
  Themaat. Uit dit huwelijk werden 2 zoons geboren.
  
  
  

  
  &lt;/p&gt;
&lt;p&gt;Meinard Tydeman was geboren en getogen in Tiel, waar zijn
    familie veel aanzien genoot. Toen hij twee jaar oud was,
    overleed zijn moeder. Wellicht om die reden richtte hij zich op
    zijn vader, in wiens voetsporen hij zou treden, zowel op
    maatschappelijk als op politiek terrein.&lt;/p&gt;
&lt;p&gt;Tydeman studeerde sinds 1872 rechten te Utrecht. Op 9 juli
    1880 promoveerde hij hier bij prof. J.A. Fruin op 
    &lt;em&gt;Bijdrage tot de geschiedenis der bodemerij&lt;/em&gt;

    , een proefschrift dat hij opdroeg aan zijn vader. Na zijn
    promotie vestigde Tydeman zich als advocaat en procureur in
    Breda. In 1887 werd hij hier kantonrechter-plaatsvervanger.
    Twee jaar later volgde zijn aanstelling tot
    rechter-plaatsvervanger bij de arrondissementsrechtbank in deze
    stad, een functie die Tydeman senior in Tiel uitoefende. Van
    1883 tot 1894 was hij tevens schoolopziener in het district
    Zevenbergen.&lt;/p&gt;
&lt;p&gt;Evenals zijn vader - van 1876 tot 1904 liberaal Statenlid
    van Gelderland - was Tydeman de publieke zaak toegedaan. In
    1886 stelde hij zich voor het eerst kandidaat voor de Tweede
    Kamer, maar als liberaal was hij in het overwegend katholieke
    district Breda kansloos. Na nog enkele mislukte pogingen werd
    hij op 14 december 1891 door het district Tiel naar de Tweede
    Kamer afgevaardigd. Bij deze tussentijdse verkiezingen - waarin
    hij de antirevolutionaire oud-premier &amp;AElig;. baron Mackay
    versloeg - maakte Tydeman gebruik van zijn afkomst: 'gij moet
    mij nemen als Tielschen jongen', zo liet hij de kiezers
    weten.&lt;/p&gt;
&lt;p&gt;In de Tweede Kamer sloot Tydeman zich aan bij de liberale
    kamerclub. Bij de parlementaire behandeling van de
    ontwerp-kieswet van minister J.P.L. Tak van Poortvliet in
    1893/1894 behoorde hij tot de voorstanders van de zogeheten
    'finale uitbreiding' van het kiesrecht binnen het raam van de
    Grondwet, zonder evenwel op alle onderdelen Tak geheel te
    volgen. In het criterium dat het stemrecht verleende aan hen
    die voorzagen in het eigen onderhoud en dat van hun gezin, kon
    hij zich geheel vinden.&lt;/p&gt;
&lt;p&gt;Tijdens de campagne voor de Tweede-Kamerverkiezingen in 1894
    stapte Tydeman uit het bestuur van de Liberale Unie, waarvan
    hij sinds november 1891 deel had uitgemaakt. In een brief die
    in 
    &lt;em&gt;De Amsterdammer&lt;/em&gt;

    (30-3-1894) werd gepubliceerd, verklaarde hij vooral te hebben
    gehandeld uit ongenoegen over de oproep van het Uniebestuur aan
    de aangesloten kiesverenigingen om alleen die kandidaten te
    steunen die verklaard hadden volledig in te stemmen met Taks
    voorstellen. Tydemans vertrek uit het bestuur leidde niet
    onmiddellijk tot een breuk met de Liberale Unie. Wel bedankte
    hij, na te zijn herkozen, voor het verder bijwonen van het
    overleg van liberale 'Takkianen' in de Tweede Kamer.&lt;/p&gt;
&lt;p&gt;Na zijn verwijdering van de Liberale Unie trad Tydeman
    gaandeweg meer op de voorgrond binnen de groep der oud-liberale
    kamerleden. Toen R.P. Mees R.Azn. in 1905 terugtrad, nam hij
    het woordvoerderschap van deze behoudende liberalen in de
    Tweede Kamer over. Zijn belangstelling gold vooral het
    onderwijs en het leger. Mede op Tydemans initiatief verscheen
    in de 
    &lt;em&gt;Nieuwe Rotterdamsche Courant&lt;/em&gt;

    van 18 februari 1905 het 'Manifest aan de liberale kiezers',
    waarin 75 oud-liberalen hun program uiteenzetten. Het manifest,
    waarvan Tydeman de eerste ondertekenaar was, vormde de opmaat
    tot de oprichting in juni 1906 van de Bond van Vrije Liberalen,
    zoals de oud-liberalen zich voortaan gingen noemen. De sterk
    antiklerikale Bond stond een krachtige handhaving van orde en
    gezag voor. Het kiesrecht mocht slechts worden uitgebreid als
    de invloed van de indirect verkozen Eerste Kamer op de
    wetgeving eveneens zou worden vergroot.&lt;/p&gt;
&lt;p&gt;Vanaf de oprichting in 1906 tot aan zijn dood was Tydeman
    zowel voorzitter van de Bond als van de vrij-liberale
    kamerfractie. In deze laatste hoedanigheid maakte hij in de
    nacht van 21 op 22 december 1906 naam tijdens de 'nacht van
    Staal'. Grotendeels door zijn toedoen werd voorkomen dat het
    vrijzinnige kabinet-De Meester (1905-1908) - waaraan de Bond
    overigens geen deel nam - viel over een omstreden voorstel van
    de minister van Oorlog, H.P. Staal.&lt;/p&gt;
&lt;p&gt;Na lange tijd een eigen koers te hebben gevaren gingen de
    Vrije Liberalen, met het oog op de verkiezingen van 1913, over
    tot samenwerking met de Liberale Unie en de
    Vrijzinnig-Democratische Bond. Aan deze 'Vrijzinnige
    Concentratie' heeft Tydeman actief bijgedragen. Het
    stembusakkoord was mogelijk geworden nadat de algemene
    vergadering van de Bond in 1911 - gevolg gevend aan een
    pleidooi van Tydeman - haar verzet tegen het algemeen kiesrecht
    had opgegeven. Van de Centrale Commissie der Vrijzinnigen, die
    de verkiezingscampagne moest co&amp;ouml;rdineren, werd Tydeman
    ondervoorzitter. Evenals andere aanhangers van de Concentratie
    was Tydeman bij de kabinetsformatie van 1913 er voorstander van
    dat de Sociaal-Democratische Arbeiderspartij mede
    regeringsverantwoordelijkheid zou dragen. Toen de
    sociaal-democraten weigerden, werd het vrijzinnige kabinet-Cort
    van der Linden (1913-1918) gevormd.&lt;/p&gt;
&lt;p&gt;Ook na het aantreden van dit ministerie bleef Tydeman
    fractievoorzitter van de Bond van Vrije Liberalen. Uit dien
    hoofde nam hij zitting in de staatscommissie die tot taak kreeg
    'wettelijke voorschriften te ontwerpen ten aanzien van de
    voorziening in de kosten van het openbaar en het bijzonder
    onderwijs'. Deze zogeheten Bevredigingscommissie adviseerde in
    haar eindverslag over te gaan tot financi&amp;euml;le
    gelijkstelling van beide soorten onderwijs. Tydeman nam daarbij
    als enige een minderheidsstandpunt in, wat tot enige beroering
    in het land leidde. Hoewel hij het uitgangspunt van
    financi&amp;euml;le gelijkstelling onderschreef, was hij van mening
    dat de voorstellen van de commissie het bijzonder onderwijs te
    zeer zouden bevoordelen. De afloop van het parlementaire debat
    over het onderwijsvraagstuk maakte Tydeman niet meer mee. In
    1916 overleed hij aan een hartaanval tijdens een
    jachtpartij.&lt;/p&gt;
&lt;p&gt;Gedurende zijn nagenoeg een kwart eeuw omspannende
    kamerlidmaatschap was Tydeman lid van de vele staatscommissies,
    waaronder die voor de jacht en die voor het telefoonwezen. Hij
    trad op als voorzitter van de staatscommissie voor de
    wettelijke regeling van aanleg en gebruik van elektrische
    geleidingen. Hoewel zijn politieke werkzaamheid veel van zijn
    tijd vergde, bekleedde Tydeman tal van andere functies. Hij was
    onder meer secretaris van de Nederlandsche Groep van de
    Interparlementaire Unie en voorzitter van de Nederlandsche
    Afdeeling der Nederlandsch-Belgische Commissie, die een
    bijdrage wenste te leveren aan de verbetering van de
    betrekkingen tussen beide landen.&lt;/p&gt;
&lt;p&gt;Op maatschappelijk terrein toonde Tydeman zich evenzeer
    actief. Zo was hij van 1895 tot aan zijn dood commissaris van
    de Nederlandsche Heidemaatschappij. In verscheidene commissies
    van de Heidemij. had hij zitting; van de 'Exoten-Commissie' was
    hij jarenlang voorzitter. In het hoofdbestuur van de
    Nederlandsche Maatschappij ter bevordering van Nijverheid
    vertegenwoordigde hij tweemaal het departement Breda. Zijn
    pleidooien voor bebossing van woeste gemeentegronden met
    staatshulp en de instelling van een 'Staats-Boschcultuur'
    bracht hij met de ontginningen op zijn eigen bezittingen in de
    praktijk. Verder was Tydeman voorzitter van de Raden van Beroep
    voor de Personele en Vermogensbelasting en lid van het College
    voor de Zeevisscherijen.&lt;/p&gt;
&lt;p&gt;Tydeman was een behoudend liberaal, die geleidelijkheid en
    gematigdheid hoog in zijn vaandel voerde. Leidend beginsel voor
    hem was de vrije ontwikkeling van de individuele en
    maatschappelijke zelfwerkzaamheid, waarvan staat en kerkelijk
    gezag zich verre hadden te houden. Hij was afkerig van
    overheidsingrijpen, zonder overigens sociale wetgeving geheel
    van de hand te wijzen. Tevens erkende hij het belang van
    staatsinmenging bij de ontwikkeling van de infrastructuur.
    Beducht voor de ingrijpende gevolgen van de invoering van het
    algemeen kiesrecht - mede met het oog op de plaats van de
    vrij-liberalen in het politieke bestel - heeft hij zich lange
    tijd hiertegen verzet, totdat hij er het onvermijdelijke van
    inzag. Tydemans positie als leidsman van de vrij- liberale
    groepering was onomstreden. Ook buiten deze kring werden zijn
    kwaliteiten erkend. Hoewel hij allerminst een meeslepend
    spreker was, werd zijn inbreng in de Tweede Kamer gewaardeerd.
    Vriend en vijand prezen zijn beginselvastheid en
    rechtlijnigheid. 'Als bondgenoot en als tegenstander was aan
    Tydeman nimmer te twijfelen. Een vierkante figuur, een man, op
    wien en met wien te rekenen viel' (
    &lt;em&gt;De Vrijzinnig-Democraat&lt;/em&gt;

    , 11-11-1916), zo werd hij door de vrijzinnig-democraat H.P.
    Marchant herdacht.&lt;/p&gt;
&lt;p&gt;
  &lt;a href='agedeelte'&gt;A: &lt;/a&gt;Collectie-Tydeman in het Gemeentearchief te
  Leiden.&lt;/p&gt;
&lt;p&gt;
  &lt;a href='pgedeelte'&gt;P: &lt;/a&gt;
  Behalve de in de tekst genoemde publikatie: samen met E.D.
    van Dissel e.a., 'Rapport van de Commissie, belast met het
    uitbrengen van advies over het voorstel der Regeering,
    betreffende bebossching van woeste gemeente-gronden', in 
    &lt;em&gt;Tijdschrift der Nederlandsche Heidemaatschappij&lt;/em&gt;

    17 (1905) 1-68; samen met E.D. van Dissel en F.B. L&amp;ouml;hnis,
    'Rapport uitgebracht aan het Dagelijksch Bestuur der
    Nederlandsche Heidemaatschappij door de Commissie voor het
    onderzoek der Exotische Coniferen in Nederland', 
    &lt;em&gt;ibidem&lt;/em&gt;

    , 269-288; 
    &lt;em&gt;Vooruitzichten&lt;/em&gt;

    [Geschriften van de Bond van Vrije Liberalen, nr. 3] [S.l.,
    1909]; 
    &lt;em&gt;Taak en roeping der Vrije Liberalen&lt;/em&gt;

    [Geschriften van de Bond van Vrije Liberalen, nr. 6]
    ('s-Gravenhage, 1911); 
    &lt;em&gt;Inzake algemeen kiesrecht&lt;/em&gt;

    [Geschriften van de Bond van Vrije Liberalen, nr. 7]
    ('s-Gravenhage, 1911); samen met H. Goeman Borgesius en H.L.
    Drucker, 'De ernst van het oogenblik', in 
    &lt;em&gt;Propagandaboek van de Vrijzinnige Concentratie 1913&lt;/em&gt;

    [S.l., 1913] 3-10.
&lt;/p&gt;
&lt;p&gt;
  &lt;a href='lgedeelte'&gt;L: &lt;/a&gt;C.K. Elout, 'Mr. M. Tydeman', in idem, 
  &lt;em&gt;De heeren in Den Haag&lt;/em&gt;

  I (Amsterdam, 1907) 41-48; 'Mr. M. Tydeman', in 
  &lt;em&gt;Onze afgevaardigden. Verkiezingen 1909&lt;/em&gt;

  (Rotterdam, 1909) 277; 
  &lt;em&gt;De Nieuwe Courant&lt;/em&gt;

  , 5-11-1916; 
  &lt;em&gt;Nieuwe Rotterdamsche Courant&lt;/em&gt;

  , 6-11-1916; 
  &lt;em&gt;De Fakkel&lt;/em&gt;

  , 10-11-1916, 19-1-1917; [W.H. de Beaufort,] in 
  &lt;em&gt;De Amsterdammer. Weekblad voor Nederland&lt;/em&gt;

  , 11-11-1916; F.B. L[&amp;ouml;hnis], in 
  &lt;em&gt;Tijdschrift der Nederlandsche Heidemaatschappij&lt;/em&gt;

  28 (1916) 381-382; 
  &lt;em&gt;Eigen Haard&lt;/em&gt;

  (1916) 909-910; W. Klinkert, 
  &lt;em&gt;Het vaderland verdedigd. Plannen en opvattingen over de
  verdediging van Nederland 1874-1914&lt;/em&gt;

  ('s-Gravenhage, 1992); 
  &lt;em&gt;Dagboeken en aantekeningen van Willem Hendrik de Beaufort
  1874-1918&lt;/em&gt;

  . Uitgeg. door J.P. de Valk en M. van Faassen (2 dln.;
  's-Gravenhage, 1993); Jan van Miert, 
  &lt;em&gt;Wars van clubgeest en partijzucht. Liberalen, natie en
  verzuiling: Tiel en Winschoten 1850-1920&lt;/em&gt;

  (Amsterdam, 1994).&lt;/p&gt;
&lt;p&gt;G. Voerman&lt;/p&gt; 
&lt;dtml-var bwn_footer&gt;</text>
  </biography>
</biodes>

