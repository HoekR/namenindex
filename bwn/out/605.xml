<biodes version="1.0">
  <fileDesc>
    <title>Goudoever, Hendrik van (1876-1945)</title>
    <ref target="http://resources.huygens.knaw.nl/bwn1880-2000/lemmata/bwn2/goudoever"/>
    <publisher>
      <name>Biografisch Woordenboek van Nederland:1880-2000</name>
      <ref target="http://resources.huygens.knaw.nl/bwn1880-2000"/>
    </publisher>
  </fileDesc>
  <person>
    <idno type="id">goudoever</idno>
    <persName><name type="geslachtsnaam">Goudoever</name>, Hendrik van</persName>
    <sex value="1"/>
    <event type="birth" when="1876"/>
    <event type="death" when="1945"/>
    <state type="occupation">jurist</state>
  </person>
  <biography>
    <text>&lt;dtml-var bwn_header&gt;
 &lt;p class='genealogie'&gt;
  &lt;strong&gt;Goudoever, Hendrik van&lt;/strong&gt;, jurist (Oldemarkt (Ov) 19-12-1876 - Groningen 14-12-1945).

Zoon van Hendrik van Goudoever, directeur van de Staatsloterij, en
Agatha Johanna Koning. Gehuwd op 16-3-1911 met Alwina Carolina Gordon.
Uit dit huwelijk werden 1 zoon en 2 dochters geboren. 



&lt;/p&gt;
&lt;p&gt;Van Goudoever bezocht het gymnasium te 's-Gravenhage en werd in
1895 student in de rechten te Leiden. Op 9 oktober 1902 werd hij als
doctorandus in de rechten aldaar voor korte tijd benoemd tot lector in
Romeinsch Recht en zijn Geschiedenis, ter vervanging van de zieke
hoogleraar P.A. Tichelaar. Helaas promoveerde in die tijd een ander op
het door hem gekozen onderwerp, zodat Van Goudoever genoodzaakt werd
een andere keuze te maken en opnieuw te beginnen. Niettemin volgde zijn
promotie al op 10 april 1905 te Leiden cum laude op het proefschrift 
&lt;em&gt;Bijdragen tot de leer der zaakwaarneming&lt;/em&gt;

(Leiden, 1905). Hierna vestigde hij zich in Den Haag als advocaat en
procureur; ook als repetitor was hij toen zeer gezocht. Hij schreef in
die jaren enige artikelen in het 
&lt;em&gt;Rechtsgeleerd Magazijn&lt;/em&gt;

(1914) en het 
&lt;em&gt;Weekblad van het Recht&lt;/em&gt;

(1916). In 1906 werd hem een voor zijn leeftijd zeldzame
onderscheiding, nl. het lidmaatschap der Staatscommissie belast met het
afnemen der notari&amp;euml;le examens, toegekend. Van deze commissie, die
elk jaar opnieuw werd benoemd, bleef hij, met korte onderbrekingen
wegens ziekte, tot zijn dood lid. Dit werk had zijn grote
belangstelling, vooral het schriftelijke derde gedeelte met zijn
werkstukken en rechtsvragen.&lt;/p&gt;
&lt;p&gt;Op 6 november 1909 werd Van Goudoever benoemd tot rechter in de
arrondissementsrechtbank te Rotterdam. Hier begon hij een geheel eigen
en nieuwe bewerking van 
&lt;em&gt;Verbintenissenrecht&lt;/em&gt;

in de bekende Asser-serie, daarmee uit de handen van J. Limburg de zorg
voor het enige nog incomplete deel van dit grote werk overnemend. Met
deze fraaie bewerking verzekerde hij zich voorgoed van een
vooraanstaande plaats onder de privaatrechtsgeleerden. Bij KB van 14
april 1917 werd hij benoemd tot hoogleraar in het burgerlijk recht, het
handelsrecht, en het internationaal privaatrecht aan de Universiteit
van Groningen. Hij aanvaardde zijn ambt op 23 juni met de oratie 
&lt;em&gt;Over samenloop en strijd van eigen wetten in het burgerlijk
recht&lt;/em&gt;

(Groningen, 1917).&lt;/p&gt;
&lt;p&gt;Ofschoon hij aan de wetenschap zijn hart had verpand, liet hij de
praktijk niet los. Als rechter-plaatsvervanger nam hij zeer geregeld
deel aan de behandeling van burgerlijk-rechtelijke zaken in de
arrondissementsrechtbank te Groningen. De vele taken werden hem evenwel
te zwaar. In december 1923 kreeg hij een zenuwinstorting, die echter in
het voorjaar van 1925 overwonnen bleek. Nog gedurende 20 jaar nadien
kon hij zijn universitaire taak blijven vervullen, zich verdiepend niet
alleen in de binnenlandse, maar ook in de buitenlandse, o.a. de
Amerikaanse, rechtsliteratuur. Voor enkele juridische genootschappen
hield hij uiterst verzorgde en zeer scherpzinnige lezingen, bijv. voor
Pro Excolendo Jure Patrio, en op 30 mei 1939 voor het Provinciaal
Utrechtsen Genootschap, Sectie rechtsgeleerdheid en
staatswetenschappen, over 
&lt;em&gt;Wat ontbindt de wederkeerige overeenkomst?&lt;/em&gt;

Op 18 september 1933 sprak hij als rector magnificus de rede uit 
&lt;em&gt;Waardij van recht&lt;/em&gt;

(Groningen, 1933) en op 5 oktober 1938 hield hij ter gelegenheid van
het 100-jarig bestaan van het burgerlijk wetboek een rede, getiteld 
&lt;em&gt;Herdenking van de invoering van eigen wetgeving met ingang van 1
October 1838&lt;/em&gt;

(Groningen, 1938).&lt;/p&gt;
&lt;p&gt;Van Goudoever was een bescheiden en fijnzinnig mens en een
rechtsgeleerde van de eerste orde. Kritisch worstelend met de stof
schiep hij er orde en regelmaat in en drong hij door tot de kern van de
zaken; haast te kwistig putte hij uit de rijke schat van zijn kennis;
oppervlakkigheid was hem vreemd. Dit &amp;eacute;n zijn niet sterke
gezondheid zijn er de oorzaak van geweest dat hij geen omvangrijk
oeuvre heeft nagelaten. De kwaliteit ervan was evenwel
voortreffelijk.&lt;/p&gt;
&lt;p&gt;De oorlogsjaren hebben hem in zijn rechtsgevoel en zijn gezondheid
zeer geschokt. De onzekerheid omtrent het lot van zijn oudste dochter
tijdens de Japanse bezetting en ten slotte de brand die tijdens de
bevrijdingsdagen in april 1945 zijn huis en zijn met zorg verzamelde
boekerij verwoestte, waren hem te veel. Na een kort verblijf in het
ziekenhuis overleed hij eind 1945.&lt;/p&gt;
&lt;p&gt;
  &lt;a href='pgedeelte'&gt;P: &lt;/a&gt;Behalve de reeds genoemde publikaties: 
&lt;em&gt;Verbintenissenrecht,&lt;/em&gt;

in C. Asser, 
&lt;em&gt;Handleiding tot de beoefening van het Nederlandsch burgerlijk
recht&lt;/em&gt;

(Zwolle, 1913-1921) 1-370 en 'Toerekening in het recht', in
W.J. Aalders [et al]. 
&lt;em&gt;Causaliteit en wilsvrijheid&lt;/em&gt;

(Groningen, 1936) 113-130.&lt;/p&gt;
&lt;p&gt;
  &lt;a href='lgedeelte'&gt;L: &lt;/a&gt;J.C. van Oven, in 
&lt;em&gt;Nederlandsch Juristenblad&lt;/em&gt;

19-20 (1944-1945) 403-404; I. B. Cohen, in 
&lt;em&gt;Jaarboek van de Rijksuniversiteit te Groningen 1946,&lt;/em&gt;

43-47.&lt;/p&gt;
&lt;p&gt;W.M. Peletier&lt;/p&gt; 
&lt;dtml-var bwn_footer&gt;</text>
  </biography>
</biodes>

