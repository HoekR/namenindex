<biodes version="1.0">
  <fileDesc>
    <title>Hart, George Henry Charles (1893-1943)</title>
    <ref target="http://resources.huygens.knaw.nl/bwn1880-2000/lemmata/bwn1/hart"/>
    <publisher>
      <name>Biografisch Woordenboek van Nederland:1880-2000</name>
      <ref target="http://resources.huygens.knaw.nl/bwn1880-2000"/>
    </publisher>
  </fileDesc>
  <person>
    <idno type="id">hart_1</idno>
    <persName><name type="geslachtsnaam">Hart</name>, George Henry Charles</persName>
    <sex value="1"/>
    <event type="birth" when="1893"/>
    <event type="death" when="1943"/>
    <state type="occupation">departementaal ambtenaar</state>
  </person>
  <biography>
    <graphic url="http://resources.huygens.knaw.nl/bwn1880-2000/lemmata/bwn1/images/images/HART.jpg"/>
    <text>&lt;dtml-var bwn_header&gt;
 &lt;p class='genealogie'&gt;
  &lt;strong&gt;Hart, George Henry Charles&lt;/strong&gt;, directeur Economische Zaken te Batavia en hoofdambtenaar ministerie van Koloni&amp;euml;n (Amsterdam 9-8-1893 - Londen 3-9-1943).

Zoon van John Walter Hart, directeur van de NV Vereeniging
Nederlandsche Kleermakerijen, en Estella Binger. Gehuwd op 18-1-1921
met Johanna Frederika Coeterier. Uit dit huwelijk werden 2 zoons
geboren.

&lt;img src=&amp;quot;images/HART.jpg&amp;quot; align=&amp;quot;right&amp;quot; BORDER=&amp;quot;0&amp;quot; alt=&amp;quot;afbeelding van Hart, George Henry Charles&amp;quot; class=&amp;quot;bwnimg&amp;quot;&gt;

&lt;/p&gt;
&lt;p&gt;Hart studeerde na het behalen van het eindexamen aan het stedelijk
gymnasium in zijn geboorteplaats rechten aan de Universiteit van
Amsterdam. In verband met de mobilisatie moest hij in 1914 zijn studie
onderbreken. In 1918 volgde zijn doctoraal examen en in 1920 zijn
promotie op stellingen. Aanvankelijk was hij juridisch adviseur van de
Bond van Kleedermakerspatroons en van de Federatie van Werkgevers in
het Kleedingbedrijf in Nederland, waarvan zijn vader voorzitter was. In
dezelfde functie was hij werkzaam bij de Algemeene Patroonsvereeniging
en de Centrale Raad voor de Bouwvakken in Amsterdam.&lt;/p&gt;
&lt;p&gt;Begin 1921 vertrok Hart hiertoe aangezocht door mr. D. Talma,
voorzitter van het dagelijks bestuur van het Algemeen syndicaat van
suikerfabrikanten in Nederlandsch-Indi&amp;euml;, naar Soerabaja als
juridisch adviseur van de in 1920 opgerichte Java-Suiker
Werkgeversbond. Deze was opgericht om een geco&amp;ouml;rdineerde aanpak
van de geschillen tussen de suikerfabrikanten en hun arbeiders en
verpachters van grond te realiseren. In 1927 werd Hart benoemd tot
secretaris van de Centrale Organisatie van de Suikerindustrie, in
Nederlandsch-Indi&amp;euml;. Hierdoor kwam Hart in aanraking met veel
facetten van de Indische economische verhoudingen, het adatrecht, de
internationale handel en het groeiende sociale vraagstuk. Hij
ontwikkelde zich tot kundig econoom en organisator. Toen hem na de dood
van Talma in 1929 bleek, dat het voorzitterschap van de Centrale
Organisatie voor hem onbereikbaar was en de strikt zakelijke
belangenbehartiging hem te eng en onbevredigend werd, aanvaardde hij in
1930 het voorzitterschap van het Algemeen Landbouwsyndicaat. In deze
minder straf gecentraliseerde organisatie voor de bergcultures op Java
zette hij zich in voor de verbetering en - na het uitbreken van de
economische crisis - instandhouding van de voor de moderne landbouw
onontbeerlijke proefstations. Op 1 mei 1933 werd Hart voorzitter van de
Indische Ondernemersbond. Op 22 augustus 1934 benoemde
gouverneur-generaal jhr. B.C. de Jonge hem tot directeur van
Economische Zaken als opvolger van de plotseling overleden E.P.
Wellenstein.&lt;/p&gt;
&lt;p&gt;Ondertussen hadden de ongeregeldheden in 1926 en 1927 Harts
belangstelling voor de politiek doen omzetten in daden. Hij nam het
initiatief voor de oprichting van een debatingclub, waaruit in oktober
1929 de Vaderlandsche Club ontstond, welke onverkort opkwam voor de
Nederlandse belangen en weinig oog had voor die van de inlandse
bevolking. Organisatorisch trad hij niet op de voorgrond maar bleef de
grote man achter de schermen tot ongeveer 1932. In die tijd voltrok
zich in Harts politieke denken een kentering: hij keerde zich van de
conservatieve opvattingen van de Vaderlandsche Club af en accepteerde
de door de Stuwgroep voorgestane opvattingen over een zelfstandige
toekomst voor Nederlandsch-Indi&amp;euml;. Als lid van de Volksraad -
benoemd voor de Economische Groep - op 15 juni 1932 - gaf hij uiting
aan deze veranderde opstelling, die hem door de Vaderlandsche Club niet
in dank werd afgenomen.&lt;/p&gt;
&lt;p&gt;Het voorzitterschap van de Ondernemersbond bracht het lidmaatschap
van het College van Gedelegeerden van de Volksraad met zich. Daardoor
kwam Hart in direct contact met de vele facetten van het bestuurlijke
werk in Indi&amp;euml;, dat grote aantrekkingskracht op hem uitoefende,
omdat het ruimere ontplooiingsmogelijkheden bood dan de toch steeds
beperkte belangenbehartiging die het voorzitterschap van de
Ondernemersbond inhield Het directeurschap van Economische Zaken moet
Hart dus aangetrokken hebben ondanks de enorme last die deze functie
betekende. Bij zijn benoeming achtte de Raad van
Nederlandsch-Indi&amp;euml; zijn bekendheid met de westerse en inheemse
landbouw en economie, zijn prestige en autoriteit en zijn
organisatietalent van doorslaggevend belang voor het goed vervullen van
dit ambt.&lt;/p&gt;
&lt;p&gt;Onder Harts leiding is tussen 1934 en 1937 een fundamentele
verandering tot stand gekomen in de economie van
Nederlandsch-Indi&amp;euml;. Wellenstein had reeds in grote lijnen een plan
ontworpen, maar de uitwerking hiervan is grotendeels onder Hart
gerealiseerd. De economische crisis had de sterk op de internationale
markt geori&amp;euml;nteerde Indische economie zwaar getroffen: men kampte
met grote overschotten aan suiker, rubber, thee en andere
landbouwprodukten; de import vanuit o.m. Nederland van met name textiel
werd uit de markt geconcurreerd door goedkope Japanse importen; de
levensstandaard van de inheemse bevolking, die v&amp;oacute;&amp;oacute;r de crisis
nauwelijks boven het minimum lag, was gedaald tot een onaanvaardbaar
laag peil. Hart volgde het voetspoor van Wellenstein en koos voor een
politiek van regulerend overheidsingrijpen om de crisis tot staan te
brengen. De belangrijkste maatregelen betroffen de
bedrijfsreglementering en de contingentering van de import. Ook nam
Hart maatregelen ter bescherming van de inheemse industri&amp;euml;le
produktie en verhoging van de rijstproduktie. De in 1933 overeengekomen
samenwerking tussen Nederland en Nederlandsch-Indi&amp;euml; ter
bestrijding van de crisis verliep naar Harts mening onbevredigend,
omdat Nederland geen begrip had van de ernstige situatie waarin het
'rijke' Indi&amp;euml; verkeerde. Besprekingen hierover in Den Haag
in maart-april 1936 brachten verandering ten gunste van Indi&amp;euml;.&lt;/p&gt;
&lt;p&gt;De bestrijding van de crisis bracht ook internationale implicaties.
Japan was zeer gebelgd over de contingentering van de import, met name
van textiel. Besprekingen over de handelsbetrekkingen tussen
Nederlandsch-Indi&amp;euml; en Japan in Batavia raakten eind 1934 in een
impasse, omdat Hart vasthield aan de afgekondigde contingenteringen en
alleen wilde praten over verruiming van de Japanse contingenteringen in
ruil voor vergroting van de Indische export naar Japan. Pas in 1937
kwam de op dit beginsel stoelende Hart-Ishizawa-agreement tot stand.
Ter restrictie van de produktie van suiker, thee, rubber en tin werden
internationale overeenkomsten gesloten tussen de
producenten-landen.&lt;/p&gt;
&lt;p&gt;In 1937 nam Hart ontslag en keerde naar Nederland terug in verband
met de opleiding van zijn kinderen. Na de uitputtende werkzaamheden in
Indi&amp;euml; kwam Hart nu in rustiger vaarwater bij het ministerie van
Koloni&amp;euml;n, waar hij vanaf januari 1938 hoofd van de afdeling
handelspolitiek was. In deze functie kreeg Hart in hoofdzaak te maken
met de bevordering van de handelsbelangen van Indi&amp;euml; in Nederland
en in internationaal verband. Zo vertegenwoordigde hij Nederland in de
internationale commissies voor de produktierestricties en was hij lid
van de in 1936 opgerichte commissie voor de economische samenwerking
tussen Nederland en Nederlandsch-Indi&amp;euml;.&lt;/p&gt;
&lt;p&gt;Kort na het uitbreken van de Tweede Wereldoorlog onderhandelde Hart
samen met de directeur van de handelsakkoorden van het ministerie van
Economische Zaken, A.Th. Lamping, met de Britse regering over de
toepassing van de Britse blokkade-politiek in verband met de rechten
van Nederland als neutrale mogendheid. Over het verloop hiervan is
weinig bekend, maar in maart 1940 kwam ten slotte een overeenkomst tot
stand, die belangrijke Britse concessies bevatte in vergelijking met
het aanvankelijke Britse standpunt, dat naar Nederland alleen die
produkten doorgelaten zouden worden die nodig waren om te leven.&lt;/p&gt;
&lt;p&gt;In het kielzog van de Nederlandse regering vertrok Hart op 14 mei
1940 naar Londen; daar was hij tot juni 1942 hoofd van de economische
afdeling van het ministerie van Koloni&amp;euml;n en sinds februari 1942
tevens plaatsvervangend secretaris-generaal. Hij hield zich vooral
bezig met het zoeken naar nieuwe afzetmogelijkheden voor Indi&amp;euml; na
het wegvallen van de Europese markt en de handelsbetrekkingen met
Japan.&lt;/p&gt;
&lt;p&gt;Na het aftreden van Ch.J.I.M. Welter als minister van Koloni&amp;euml;n
wees hij het voorstel van P.S. Gerbrandy van de hand om zich met deze
portefeuille te belasten. Harts motieven voor deze beslissing kennen we
niet, maar zijn kritiek op het regeringsbeleid zal hierbij ongetwijfeld
een rol gespeeld hebben. Hart had sinds eind juni 1940 ervoor gepleit,
dat de Nederlandse regering het initiatief zou nemen voor besprekingen
met de Britse regering over de institutionalisering van het onderlinge
contact en over de oorlogsdoelen. Naar zijn mening was het
onaanvaardbaar, dat Nederland, als de naar zijn overtuiging
belangrijkste bondgenoot van Engeland, niet wist wat Engeland
nastreefde. Gerbrandy en de zijnen wezen de voorstellen af, omdat deze
in hun ogen een blijk van hetzelfde wantrouwen en defaitisme waren, dat
naar hun mening in de omgeving van Weker leefde.&lt;/p&gt;
&lt;p&gt;In juni 1942 werd Hart benoemd tot voorzitter van de commissie voor
Nederlands-Indi&amp;euml;, Suriname en Cura&amp;ccedil;ao van de
missie-Steenberghe in Washington. Ook hier werkte hij intensief aan de
bevordering van de belangen van Indi&amp;euml; en trachtte zoveel mogelijk
op te roeien tegen de sterke anti-kolonialistische stroming in de
Verenigde Staten door aan te tonen, dat Nederland bezig was Indi&amp;euml;
voor te bereiden op zelfstandigheid binnen het Koninkrijksverband. In
juli 1943 ging Hart hierover besprekingen voeren in Londen. Daar moest
hij echter spoedig wegens kanker opgenomen worden in een ziekenhuis en
overleed hij op 3 september 1943.&lt;/p&gt;
&lt;p&gt;Hart was een kundig jurist en econoom. In zijn handelen was hij een
pragmaticus, die afgaande op de realiteit de zaken aanpakte.
Ruimdenkend als hij was, toetste hij zijn oordeel steeds aan de opinies
van anderen, voordat hij een standpunt innam. Deze aanpak leidde nooit
tot opportunisme. Wel bereikte hij ermee, dat onder zijn leiding
moeilijke besprekingen vaak uitmondden in een voor allen aanvaardbaar
compromis. Zijn innemendheid en gevoel voor humor cre&amp;euml;erden om hem
heen een sfeer, waarin in goede harmonie gewerkt kon worden. Slechts
zelden leidde die samenwerking tot zeer persoonlijke relaties. Hart was
in deze wat afstandelijk en hij voelde zich het beste thuis bij zijn
gezin.&lt;/p&gt;
&lt;p&gt;Als econoom, onderhandelaar en propagandist heeft Hart ongetwijfeld
zijn sporen verdiend voor Nederlands-Indi&amp;euml;. Zijn inzicht in de
politieke ontwikkelingen schoot echter te kort. Hij ging ervan uit, dat
Indi&amp;euml; zelfstandig zou worden nadat het economisch volledig daarop
voorbereid zou zijn. De kracht van de inheemse anti-Nederlandse
nationalistische beweging ontging hem; de samenwerking van de loyale
Indonesische nationalisten achtte hij maatgevend voor de toekomst.
Zoals andere vooruitstrevenden kon ook hij zich een toekomst van
Indi&amp;euml; zonder Nederland niet voorstellen.&lt;/p&gt;
&lt;p&gt;
  &lt;a href='pgedeelte'&gt;P: &lt;/a&gt;'Over de wenschelijkheid van unificatie bij de Wettelijke
Regeling der Arbeidsverhouding in Nederlandsch-Indi&amp;euml;', in 
&lt;em&gt;Koloniale Studi&amp;euml;n&lt;/em&gt;

8 (1924) II, 157-179; 'Van Nongkodjadjar naar den Bromo' [=
gedichten], in 
&lt;em&gt;&amp;quot;Nederland&amp;quot;.&lt;/em&gt;

Verz. van oorspr. bijdr. op het gebied van letterk.... 77 (1925)
206-210; 
&lt;em&gt;Het Koninklijk Besluit tot wettelijke regeling van het
arbeidscontract in Nederlandsch-Indi&amp;euml;&lt;/em&gt;

['s-Gravenhage, ca. 1927]; 'The economie advantages and
drawbacks of the Java sugar industry', in 
&lt;em&gt;Proceedings of the International Society of Sugar Cane Technologists
1930,&lt;/em&gt;

61-74; 
&lt;em&gt;Overheid en economisch leven in Nederlandsch-Indi&amp;euml;&lt;/em&gt;

(Batavia, 1937); 
&lt;em&gt;Volkstal en bestaansmiddelen m Nederlandsch-Indi&amp;euml;&lt;/em&gt;

[Bandoeng, 1937]; 'De Volksraad als kristallisator van het
&amp;quot;Indisch bewustzijn&amp;quot; ', in 
&lt;em&gt;Haagsch Maandblad&lt;/em&gt;

30 (1938) II, 335-349; 'International cooperation in the colonial
sphere', in 
&lt;em&gt;The Asiatic Review 1941,&lt;/em&gt;

628-633; 
&lt;em&gt;Towards economie democracy in the Netherlands Indies&lt;/em&gt;

([New York], 1942); 'Recent developments in the Netherlands
Indies', in 
&lt;em&gt;The Geographical Journal&lt;/em&gt;

99 (1942) 81-102; 'The Netherlands Indies and her neighbours',
in 
&lt;em&gt;Pacific Affairs&lt;/em&gt;

16 (1943) 21-32; door Hart geredigeerde ambtelijke stukken zijn
afgedrukt in 
&lt;em&gt;Het ekonomisch beleid van Nederlandsch-Indi&amp;euml;.&lt;/em&gt;

2e en 3e stuk. Bew. door P. Creutzberg (Groningen, 1974-[ 1975]); 
&lt;em&gt;Het dagboek van dr. G.H.C. Hart. Londen mei 1940-mei 1941.&lt;/em&gt;

Uitg. door A.E. Kersten ('s-Gravenhage, 1976).&lt;/p&gt;
&lt;p&gt;
  &lt;a href='lgedeelte'&gt;L: &lt;/a&gt;H.J. van Mook, in 
&lt;em&gt;Vrij Nederland&lt;/em&gt;

4 (1943-1944) 210; A.E. Kersten, 'Inleiding', in 
&lt;em&gt;Het dagboek van dr. G.H.C. Hart...,&lt;/em&gt;

VII-XVII.&lt;/p&gt;

&lt;p&gt;
&lt;a href=&amp;quot;igedeelte&amp;quot;&gt;I: &lt;/a&gt;&lt;i&gt;Persoonlijkheden in het Koninkrijk der Nederlanden in woord en beeld&lt;/i&gt;. Onder hoofdred. van H.P. van den Aardweg (Amsterdam 1938) 609 [Foto: Franz Ziegler].
&lt;/p&gt;


&lt;p&gt;A.E. Kersten&lt;/p&gt; 
&lt;dtml-var bwn_footer&gt;</text>
  </biography>
</biodes>

