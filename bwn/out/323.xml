<biodes version="1.0">
  <fileDesc>
    <title>Coenen, Johannes Meinardus (1824-1899)</title>
    <ref target="http://resources.huygens.knaw.nl/bwn1880-2000/lemmata/bwn5/coenen"/>
    <publisher>
      <name>Biografisch Woordenboek van Nederland:1880-2000</name>
      <ref target="http://resources.huygens.knaw.nl/bwn1880-2000"/>
    </publisher>
  </fileDesc>
  <person>
    <idno type="id">coenen</idno>
    <persName><name type="geslachtsnaam">Coenen</name>, Johannes Meinardus</persName>
    <sex value="1"/>
    <event type="birth" when="1824"/>
    <event type="death" when="1899"/>
    <state type="occupation">componist</state>
    <state type="occupation">dirigent</state>
  </person>
  <biography>
    <graphic url="http://resources.huygens.knaw.nl/bwn1880-2000/lemmata/bwn5/images/images/coenen.jpg"/>
    <text>&lt;dtml-var bwn_header&gt;
 &lt;p class='genealogie'&gt;
  &lt;strong&gt;Coenen, Johannes Meinardus&lt;/strong&gt;, componist en dirigent ('s-Gravenhage 28-1-1824 - Amsterdam 9-1-1899). 
Zoon van Cornelis Coenen, ambtenaar op het departement van
  Koloni&amp;euml;n, en Johanna Elisabeth de Barnsteen. Gehuwd op
  3-3-1853 met Christina Wilhelmina Jacoba van Ollefen (1828-1902),
  actrice. Uit dit huwelijk werden 4 zoons geboren.
  

  

  
  &lt;/p&gt;
&lt;p&gt;
  &lt;img class='bwnimg' BORDER='0' align='right' src='images/coenen.jpg' alt='afbeelding van Coenen, Johannes Meinardus'&gt;Johan Coenen gaf al op jeugdige leeftijd blijk van een
    bijzonder muzikaal talent. Om dit verder te ontwikkelen kwam
    hij in zijn geboorteplaats, Den Haag, onder de hoede van J.H.
    L&amp;uuml;beck aan de Koninklijke Muzijkschool, waarvan deze
    directeur was. L&amp;uuml;beck bracht hem de beginselen van de
    muziektheorie bij. Coenens hoofdinstrument in deze brede
    opleiding - waarvan het curriculum ook viool- en zangles
    omvatte - was de fagot. Hiermee verdiende hij, na de voltooiing
    van zijn studie in 1840, spoedig de kost in de Hofkapel van de
    koningen Willem I en Willem II. Dit gezelschap, dat Coenen een
    enkele maal ook dirigeerde, werd in 1841 opgeheven, waarna hij
    bijna een decennium lang naam maakte als een virtuoos blazer en
    optrad als solist bij verschillende gezelschappen.&lt;/p&gt;
&lt;p&gt;In 1852 verhuisde Coenen naar Amsterdam, waar hij
    orkestdirecteur (: dirigent) was geworden bij het Amsterdamse
    Grand Th&amp;eacute;&amp;acirc;tre van A. van Lier, een post die hij in
    1856 verruilde voor die van muziekdirecteur van de
    hoofdstedelijke Stads-Schouwburg. In deze jaren werd niet
    alleen Coenens reputatie gevestigd als een kundig dirigent,
    maar bleek hij zich tevens te ontwikkelen tot een
    verdienstelijk componist en arrangeur, die bewees dat
    effectieve theatermuziek niet per se van buitenlandse bodem
    hoefde te zijn.&lt;/p&gt;
&lt;p&gt;In het theaterbedrijf voelde Coenen zich als een vis in het
    water. Voor toneelvoorstellingen componeerde hij in de periode
    1851-1865 al tal van entr'actes, ouvertures en een kleine
    vijftig balletten, waaronder het populaire 
    &lt;em&gt;Juanita, of de Bruid van Valencia&lt;/em&gt;

    . Ook in Coenens priv&amp;eacute;-leven speelde het theater een rol
    van betekenis. Zijn echtgenote was de actrice Christina van
    Ollefen, telg uit een bekend toneelgeslacht.&lt;/p&gt;
&lt;p&gt;Na de dood van J.B. van Bree in 1857 kreeg Coenen tevens de
    leiding over de veelgeroemde abonnementsconcerten van de
    soci&amp;euml;teit 'Felix Meritis'. Hier plaatste hij geregeld
    eigen werken op het programma. Het publiek kon Coenen nu en dan
    ook nog als fagottist beluisteren, vanaf 1861 onder meer als
    lid van het Amsterdamsch Blaaskwintet. Sinds 1869 trad hij
    tevens op als eerste luitenant-kapelmeester van het muziekkorps
    van de Amsterdamse Schutterij.&lt;/p&gt;
&lt;p&gt;Zijn functies bij de Stads-Schouwburg en bij 'Felix Meritis'
    legde Coenen neer toen hij begin 1865 van de directie van het
    Paleis voor Volksvlijt de opdracht kreeg een professioneel
    symfonieorkest - &amp;eacute;&amp;eacute;n van de eerste in Nederland - te
    formeren. Dertig jaar lang zou Coenen als dirigent
    gezichtsbepalend zijn voor dit Paleisorkest. In een tijd dat
    een kwalitatief hoogstaand ensemble als het Concertgebouworkest
    nog niet bestond, representeerde het Paleisorkest het beste op
    het gebied van de vaderlandse orkestcultuur. Zo verdedigde het
    orkest Nederlands reputatie tijdens een concert op de
    internationale tentoonstelling van 1878 in het Parijse
    Trocad&amp;eacute;ro.&lt;/p&gt;
&lt;p&gt;Intussen componeerde Coenen 'met een zelden ge&amp;euml;venaarde
    werkkracht' (&lt;em&gt;De Portefeuille&lt;/em&gt;

    (1885-1886) 675) een groot aantal werken voor uiteenlopende
    bezettingen. Zijn oeuvrelijst telt twee symfonie&amp;euml;n -
    waarvan de eerste werd bekroond door de Maatschappij tot
    bevordering der Toonkunst -, concerten voor viool, fluit,
    klarinet en fagot, pianocomposities, verscheidene cantates -
    waarvan de eveneens bekroonde 
    &lt;em&gt;Ada van Holland op Texel&lt;/em&gt;

    op een tekst van J.P. Heije uit 1863 de bekendste is - en de
    romantische opera 
    &lt;em&gt;Bertha en Siegfried, of de Zegepraal der Onschuld&lt;/em&gt;

    uit 1882.&lt;/p&gt;
&lt;p&gt;Omstreeks 1875 vormde Coenen samen met balletmeester E. Witt
    en decorontwerper J.D.G. Grootveld een triumviraat dat een
    groot aantal zeer populaire romantisch-naturalistische
    balletten en harlekinades op de planken bracht. Jaarlijks
    componeerde Coenen zodoende drie &amp;agrave; vier balletten. Het
    dagblad 
    &lt;em&gt;De Echo&lt;/em&gt;

    schreef in 1894 naar aanleiding van Coenens zilveren jubileum
    als kapelmeester der dienstdoende schutterij te Amsterdam: 'Wie
    is er, die niet genoten heeft van een fantaisie op de opera ...
    noem maar welke gij wilt. Wie is er van de oudere
    Amsterdammers, die niet getrippelvoet heeft op de maat van een
    der 125 balletten, die Coenen geschreven heeft voor den
    Stadsschouwburg en het Paleis voor Volksvlijt in zijn gulden
    dagen?'&lt;/p&gt;
&lt;p&gt;Deze lovende woorden konden echter nauwelijks verhullen dat
    de carri&amp;egrave;re van Coenen langzaam maar zeker ten einde liep.
    Na allerlei moeilijkheden en bezuinigingen werd het
    Paleisorkest in 1895 ontbonden. Coenen, de auctor
    intellectualis van het orkest, trok zich terug uit het openbare
    muziekleven. Hij leefde nog enkele jaren verbitterd vanwege de
    wijze waarop hij door de Paleisdirectie terzijde was geschoven
    en 'in z&amp;eacute;&amp;eacute;r kommervolle omstandigheden', aldus de
    woorden uit een circulaire waarin om een gift werd verzocht om
    de ernstigste nood van Coenen te lenigen. Dat geld kwam er,
    mede dank zij de vrijmetselaarsloge waarvan hij lid was.
    E&amp;eacute;n keer mocht de Paleisdirigent nadien nog een staande
    ovatie ontvangen; dat was toen C. van der Linden op Coenens
    verjaardag in 1897 een ouverture van de hand van de grijsaard
    uitvoerde.&lt;/p&gt;
&lt;p&gt;Toen Coenen op 74-jarige leeftijd overleed, liet hij een
    omvangrijk compositorisch oeuvre na. Toch was hij, mede vanwege
    zijn vele gelegenheidswerken, een 'figuur van voorbijgaande
    betekenis', die, enigszins gechargeerd, een epigoon genoemd kan
    worden van Felix Mendelssohn Bartholdy en Niels Gade (Reeser,
    114). Dat neemt niet weg dat Coenen vooral als dirigent van het
    Paleisorkest een belangrijke wegbereider is geweest van de
    professionalisering van het orkestwezen in Nederland. Het
    Concertgebouworkest recruteerde immers veel van zijn musici uit
    het orkest van het Paleis voor Volksvlijt, en kon daarmee
    oogsten waar Coenen had gezaaid.&lt;/p&gt;
&lt;p&gt;
  &lt;a href='agedeelte'&gt;A: &lt;/a&gt;Archief-J.M. Coenen in het Nederlands Muziek Instituut te 's-Gravenhage.&lt;/p&gt;
&lt;p&gt;
  &lt;a href='lgedeelte'&gt;L: &lt;/a&gt;N. v. H[arpen?], 'Het 20-jarig jubileum als
  Orkestdirecteur van het Paleis voor Volksvlijt van Joh.M.
  Coenen', in 
  &lt;em&gt;De Portefeuille&lt;/em&gt;

  7 (1885-1886) 674-676; lemma in Eduard A. Melchior, 
  &lt;em&gt;Wetenschappelijk en biographisch woordenboek der toonkunst&lt;/em&gt;

  (Schiedam 1890) 127; 'Joh.M. Coenen', in 'Ge&amp;iuml;llustreerd
  Zondagsblad' van 
  &lt;em&gt;De Echo&lt;/em&gt;

  , 21-7-1894; 
  &lt;em&gt;Het Orgel&lt;/em&gt;

  , 15-1-1899, p. 155; G. Mann, 'Joh. M. Coenen', in 
  &lt;em&gt;Weekblad voor Muziek&lt;/em&gt;

  6 (1899) 13 e.v.; lemma in J.H. Letzer, 
  &lt;em&gt;Muzikaal Nederland, 1850-1910. Bio-bibliographisch woordenboek
  van Nederlandsche toonkunstenaars en toonkunstenaressen ...&lt;/em&gt;

  (Utrecht 1911) 35; E. Rebling, 
  &lt;em&gt;Een eeuw danskunst in Nederland&lt;/em&gt;

  (Amsterdam 1950) 220-222, 224; E. Reeser, 
  &lt;em&gt;Een eeuw Nederlandse Muziek, 1815-1915&lt;/em&gt;

  (2de herz. dr.; Amsterdam 1986) 114; lemma door Jan ten Bokum, in
  
  &lt;em&gt;Die Musik in Geschichte und Gegenwart. Allgemeine Enzyklopedie
  der Musik&lt;/em&gt;

  XV (Kassel [etc.] 1989) 1529-1530; Emile Wennekes, '''Tot een
  beter begrip van muziek en tot veredeling van den heerschenden
  smaak''. Het orkest van het Paleis voor Volksvlijt', in 
  &lt;em&gt;Tijdschrift van de Koninklijke Vereniging voor Nederlandse
  Muziekgeschiedenis&lt;/em&gt;

  , XLV-1 (1995) 33-66; idem, 'Het Paleisorkest', in 
  &lt;em&gt;Mens en Melodie&lt;/em&gt;

  50 (1995) 507-513 en 563-568; idem, 
  &lt;em&gt;Het Paleis voor Volksvlijt (1864-1929). 'Edele uiting eener
  stoute gedachte!'&lt;/em&gt;

  ('s-Gravenhage 1999).&lt;/p&gt;
&lt;p&gt;
  &lt;a href='igedeelte'&gt;I: &lt;/a&gt;

  'Ge&amp;iuml;llustreerd Zondagsblad' van 
  &lt;em&gt;De Echo&lt;/em&gt;

  , 21-7-1894.&lt;/p&gt;
&lt;p&gt;Emile Wennekes&lt;/p&gt; 
&lt;dtml-var bwn_footer&gt;</text>
  </biography>
</biodes>

