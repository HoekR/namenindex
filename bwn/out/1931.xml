<biodes version="1.0">
  <fileDesc>
    <title>Vorm, William Nicolaas Henry van der (1897-1963)</title>
    <ref target="http://resources.huygens.knaw.nl/bwn1880-2000/lemmata/bwn1/vormwnh"/>
    <publisher>
      <name>Biografisch Woordenboek van Nederland:1880-2000</name>
      <ref target="http://resources.huygens.knaw.nl/bwn1880-2000"/>
    </publisher>
  </fileDesc>
  <person>
    <idno type="id">vormwnh</idno>
    <persName><name type="geslachtsnaam">Vorm</name>, William Nicolaas Henry van der</persName>
    <sex value="1"/>
    <event type="birth" when="1897"/>
    <event type="death" when="1963"/>
    <state type="occupation">ondernemer</state>
  </person>
  <biography>
    <text>&lt;dtml-var bwn_header&gt;
 &lt;p class='genealogie'&gt;
  &lt;strong&gt;Vorm, William Nicolaas Henry van der&lt;/strong&gt;, reder en koopman (Rotterdam 3-3-1897 - Rotterdam 15-2-1963).

Zoon van Klaas van der Vorm, reder en cargadoor, en Mabel Alpha Rose
Constance Hilda Hardij. Gehuwd sinds 14-12-1923 met Klazina van der
Vorm. Uit dit huwelijk werden 2 zoons en 2 dochters geboren.



&lt;/p&gt;
&lt;p&gt;Willy van der Vorm, zoals hij in zijn geboortestad algemeen bekend
stond, studeerde na zijn middelbare opleiding aan de Handelshogeschool
te Rotterdam en behaalde daar het toenmaals de studie afsluitende
diploma Handelseconomie. In 1919 begonnen de werkzaamheden in de zaak
van zijn oom Willem, de Scheepvaart- en Steenkolenmaatschappij. Na
leerjaren in Londen, Glasgow, Montreal en New York volgde nog een
uitgebreide zakenreis door Zuid-Amerika. In 1922 kwam de benoeming tot
procuratiehouder van de onderneming en in 1931 tot directeur. In 1950
werd Van der Vorm directeur van de Holland-Amerika Lijn, waar hij eerst
sedert 1947 commissaris was geweest. Daarna volgden de functies van
hoofddirecteur, president-directeur en sedert 1961 van
president-commissaris. Naast enkele commissariaten van verwante
ondernemingen was hij sedert 1942 commissaris en president-commissaris
van de Rotterdamsche Bank N.V., commissaris van de Scheepshypotheekbank
sedert 1956 en van de Maatschappij van Berkel's Patent N.V. sedert
1959.&lt;/p&gt;
&lt;p&gt;Van der Vorm was een weloverwogen, werkzaam, rechtschapen en
invloedrijk zakenman van groot formaat, die duidelijk oog had voor
sociale aspecten. Dienovereenkomstig maakte hij geruime tijd deel uit
van het dagelijks bestuur van de Scheepvaart Vereeniging Zuid en van
het bestuur van het Centraal Sociaal Werkgeversverbond. Hij was ook
bestuurslid van de Nederlandse Redersvereniging, voorzitter van de Raad
van Bestuur voor de Zeevaart en vice-president van de General Council
of the International Shipping Federation en trad tevens op als honorair
consul-generaal van Denemarken.&lt;/p&gt;
&lt;p&gt;Van der Vorm, in zijn jeugd een hartstochtelijk zeezeiler, werd ook
later de sport niet ontrouw en was jarenlang commissaris van de
Koninklijke Roei- en Zeilvereeniging 'De Maas' en vanaf
oprichting van N.V. Sportfondsenbad Rotterdam-Zuid. Ook het
wetenschappelijk werk had zijn grote belangstelling. Als curator van de
Economische Hogeschool gaf hij zich veel moeite voor het nieuwe gebouw
in Kralingen. Tevens werd jarenlang het voorzitterschap van het
stedelijk Oogziekenhuis door hem bekleed en was hij curator van het
Klinisch Hoger Onderwijs. Van der Vorm zette de activiteit van zijn oom
Willem voor de verzameling van kunstwerken voort en had derhalve
zitting in de gemengde gemeentelijke commissie voor het Museum
Boymans-Van Beuningen.&lt;/p&gt;
&lt;p&gt;
  &lt;a href='lgedeelte'&gt;L: &lt;/a&gt;
  &lt;em&gt;Stand van zaken... Gedenkboek bij het vijftigjarig bestaan der
Scheepvaart Vereeniging Zuid...&lt;/em&gt;

(Rotterdam, 1957); K.P. van der Mandele, in 
&lt;em&gt;Rotterdams Jaarboekje&lt;/em&gt;

7e reeks 2 (1964) 233-234; J.J. Fokma, 'W.N.H. van der
Vorm...', in 
&lt;em&gt;Economisch-Historisch Jaarboek&lt;/em&gt;

30 (1963-1964) 342-344; A.D. Wentholt, 
&lt;em&gt;Brug over den Oceaan. Een eeuw geschiedenis van de Holland-Amerika
Lijn.&lt;/em&gt;

Met medew. van C. Borstlap (Rotterdam [enz.], 1973).&lt;/p&gt;
&lt;p&gt;W.F. Lichtenauer&lt;/p&gt; 
&lt;dtml-var bwn_footer&gt;</text>
  </biography>
</biodes>

