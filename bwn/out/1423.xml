<biodes version="1.0">
  <fileDesc>
    <title>Polak, Eliazer (1880-1962)</title>
    <ref target="http://resources.huygens.knaw.nl/bwn1880-2000/lemmata/bwn4/polak"/>
    <publisher>
      <name>Biografisch Woordenboek van Nederland:1880-2000</name>
      <ref target="http://resources.huygens.knaw.nl/bwn1880-2000"/>
    </publisher>
  </fileDesc>
  <person>
    <idno type="id">polak_4</idno>
    <persName><name type="geslachtsnaam">Polak</name>, Eliazer</persName>
    <sex value="1"/>
    <event type="birth" when="1880"/>
    <event type="death" when="1962"/>
    <state type="occupation">journalist</state>
    <state type="occupation">politicus</state>
  </person>
  <biography>
    <graphic url="http://resources.huygens.knaw.nl/bwn1880-2000/lemmata/bwn4/images/images/POLAKED.jpg"/>
    <text>&lt;dtml-var bwn_header&gt;
 &lt;p class='genealogie'&gt;
  &lt;strong&gt;Polak, Eliazer&lt;/strong&gt;, (wijziging voornaam bij Besch. Arr. Rb. te Amsterdam op 30-1-1946 in &lt;b&gt; Eduard&lt;/b&gt;), 
journalist en politicus (Amsterdam 14-6-1880 - Amsterdam 9-2-1962). 
Zoon van Moses Polak, diamantslijper, en Marianna Smit. Gehuwd
  op 23-4-1903 met Esther Polak. Na echtscheiding (2-12-1905)
  gehuwd op 28-10-1908 met Gerardina Margaretha de Meijer. Uit dit
  huwelijk werden 2 dochters geboren.
  

  &lt;img src=&amp;quot;images/POLAKED.jpg&amp;quot; align=&amp;quot;right&amp;quot; BORDER=&amp;quot;0&amp;quot; alt=&amp;quot;afbeelding van Polak, Eliazer&amp;quot; class=&amp;quot;bwnimg&amp;quot;&gt;

  
  &lt;/p&gt;
&lt;p&gt;Ed. ('Eitje') Polak kwam uit een eenvoudig joods gezin met
    tien kinderen, waarvan de vader reeds vroeg overleed. Na de
    lagere school moest hij in de leer bij een sigarenmaker. Dit
    vak heeft hij tot zijn 22e jaar uitgeoefend; zonder veel animo
    overigens, want zijn persoonlijke voorkeur ging uit naar de
    journalistiek. Nadat hij zijn gebrekkige opleiding door
    zelfstudie had gecompenseerd, kon hij in 1902 in dienst treden
    bij het pas opgerichte sociaal-democratische dagblad 
    &lt;em&gt;Het Volk&lt;/em&gt;

    , eerst als corrector en later als verslaggever. Hier viel
    Polak al spoedig op als een veelbelovende journalist, en
    ofschoon hij nog maar nauwelijks in het vak zat, kreeg hij
    reeds in de zomer van 1902 tevens de leiding over het 
    &lt;em&gt;Zondagsblad&lt;/em&gt;

    , een bijvoegsel van 
    &lt;em&gt;Het Volk&lt;/em&gt;

    . Op 1 januari 1907 werd deze uitgave omgezet in 
    &lt;em&gt;De Notenkraker&lt;/em&gt;

    , een politiek-satirisch weekblad, dat vooral bekendheid
    verwierf door de politieke spotprenten van Albert Hahn.
    Jarenlang was Polak de drijvende kracht achter beide
    bladen.&lt;/p&gt;
&lt;p&gt;Bij 
    &lt;em&gt;Het Volk&lt;/em&gt;

    hield Polak zich als redacteur vanaf 1906 vooral bezig met
    vakbewegingsaangelegenheden. Daarbij verdedigde hij - onder
    andere naar aanleiding van de zeeliedenstaking van 1911 -
    steeds de gematigde strategie van het Nederlandsch Verbond van
    Vakvereenigingen tegenover de syndicalistische opvattingen van
    andere vakbonden. Bekendheid verwierf Polak in 1909 door een
    geruchtmakend artikel over de zogeheten lintjeszaak rond
    oud-minister-president Abraham Kuyper, waardoor deze
    antirevolutionaire politicus in grote moeilijkheden kwam. Deze
    bijdrage zou een jaar later onder de titel 
    &lt;em&gt;Het lintje. De feiten der Kuyper-zaak&lt;/em&gt;

    ook als brochure verschijnen. Tijdens de Eerste Wereldoorlog
    werd Polak door de hoofdredactie van zijn krant naar
    verschillende fronten gestuurd om daar verslag te doen van de
    oorlogshandelingen. Hij maakte echter vooral naam door zijn
    onnavolgbare en bewogen reportages over de grote
    sociaal-democratische congressen in binnen- en buitenland.&lt;/p&gt;
&lt;p&gt;'De journalistiek leidt tot alles' (&lt;em&gt;De weg omhoog&lt;/em&gt;

    , 6) was een van Polaks geliefde uitspraken. In zijn geval
    bracht het werk voor de krant hem tot een actieve rol in de
    politiek. Zijn oudste broer, Henri, de bekende vakbondsleider
    en sociaal-democratische voorman, was hem daarin reeds
    voorgegaan. Na in 1900 lid te zijn geworden van de
    Sociaal-Democratische Arbeiderspartij (SDAP), werd Polak een
    jaar later de eerste voorzitter van de afdeling Amsterdam van
    'De Zaaier', de jeugdbond van de partij. In 1912 werd hij
    voorzitter van de federatie Amsterdam van de SDAP om het jaar
    daarop tot (jongste) lid van de Amsterdamse gemeenteraad te
    worden gekozen; dit laatste ondanks de heftige agitatie van
    anarchistische en marxistische zijde. Men was hier zijn
    artikelen naar aanleiding van de zeeliedenstaking namelijk nog
    niet vergeten. Sinds 1916 had Polak tevens zitting in de
    Provinciale Staten van Noord-Holland. Binnen de SDAP was hij
    een aanhanger van het zogeheten ministerialisme: hij bepleitte
    steeds het aanvaarden van bestuurlijke verantwoordelijkheid
    door de partij, zowel op lokaal als op nationaal niveau.&lt;/p&gt;
&lt;p&gt;Aan Polaks journalistieke werk kwam in 1923 een voorlopig
    einde. In dat jaar werd hij tot Amsterdams wethouder van
    onderwijs, burgerlijke stand en bevolkingsregister gekozen.
    Tijdens zijn wethouderschap werd een aantal belangrijke
    vernieuwingen tot stand gebracht, waaronder de invoering van
    het Montessori- en Dalton-onderwijs in de hoofdstad. Polaks
    ambtsperiode duurde tot 1927, toen door een conflict over het
    aantal wethoudersposten de SDAP twee jaar buiten het
    Amsterdamse gemeentebestuur bleef. Na de verkiezingen van 1929
    kregen de sociaal-democraten opnieuw drie wethouderszetels, die
    door F.M. Wibaut, S.C. Rodrigues de Miranda en Polak werden
    bezet. De laatste zag zijn oude portefeuille uitgebreid met
    kunstzaken. Nadat Wibaut in 1931 was teruggetreden, werd Polak
    wethouder van Financi&amp;euml;n, zij het niet van ganser harte.
    'Een politicus is als een soldaat: hij kan tegen zijn wil naar
    elk front worden gestuurd' (&lt;em&gt;ibidem&lt;/em&gt;

    , 8), liet hij zich bij de aanvaarding van dit ambt
    ontvallen.&lt;/p&gt;
&lt;p&gt;In zijn nieuwe functie kreeg Polak al snel te maken met
    ernstige problemen als gevolg van de economische depressie van
    de jaren dertig. Bovendien deden zich spoedig de gevolgen
    voelen van de wet-De Geer uit 1929, waarbij de financi&amp;euml;le
    verhouding tussen rijk en gemeenten opnieuw werd geregeld. Als
    uitgesproken voorstander van grotere gemeentelijke autonomie
    heeft Polak deze wet dan ook steeds fel en principieel
    bestreden. Na een heftige strijd in de raad over de hoogte van
    de ambtenarensalarissen bleek in mei 1933 dat in Amsterdam
    opnieuw ingrijpende bezuinigingen noodzakelijk zouden zijn. In
    juni werd Polak evenwel ernstig ziek. Hierdoor was het hem
    onmogelijk de nieuwe begroting voor te bereiden, zodat hij zich
    in het najaar van 1933 gedwongen zag als wethouder af te
    treden. Twee jaar later gaf hij eveneens zijn raadszetel op.
    Ook daarna bleef de gemeentepolitiek hem echter bezighouden en
    wijdde hij er tal van artikelen aan, onder meer als voorzitter
    van de Vereeniging van Sociaaldemocratische Leden van
    Gemeenteraden en Provinciale Staten in Nederland en als
    redacteur van haar maandblad 
    &lt;em&gt;De Gemeente&lt;/em&gt;

    .&lt;/p&gt;
&lt;p&gt;Na vele jaren gemeentepolitiek wijdde Polak zich vervolgens
    aan het provinciale bestuur: van 1935 tot 1940 was hij lid van
    Gedeputeerde Staten van Noord-Holland. Bij de Duitse inval
    wisten hij en zijn vrouw door een gelukkig toeval naar
    Groot-Brittanni&amp;euml; te ontkomen. Vandaar gingen zij naar
    Brazili&amp;euml;, waar het echtpaar bij Eduards broer Jo gedurende
    de rest van de oorlog een hartelijk onthaal vond. In augustus
    1945 keerde Polak terug naar Nederland, waar hij zijn zetel in
    het college van Gedeputeerde Staten opnieuw innam. Een jaar
    later stelde hij zich, wegens het bereiken van de
    pensioengerechtigde leeftijd, niet meer voor die functie
    beschikbaar. Daarmee kwam er aan Polaks politieke loopbaan een
    einde; niet echter aan zijn journalistieke werkzaamheden. Als
    een der laatsten van een voorbije generatie bleef hij artikelen
    publiceren, en van december 1952 tot mei 1954 hield hij voor de
    VARA-radio een serie korte lezingen over de opkomst en groei
    van het socialisme. Deze voordrachten werden na zijn dood
    gebundeld en onder de titel 
    &lt;em&gt;De weg omhoog&lt;/em&gt;

    uitgegeven.&lt;/p&gt;
&lt;p&gt;Polak was zowel journalist als politicus. Hoewel minder
    markant dan F.M. Wibaut, S.C. Rodrigues de Miranda en E.
    Boekman, drukte Ed. Polak toch samen met andere
    sociaal-democratische wethouders een duidelijk stempel op de
    politiek en structuur van Amsterdam tussen beide
    wereldoorlogen. Dat gold vooral zijn bemoeienissen met
    betrekking tot onderwijs en kunst. Zijn korte ambtsperiode als
    wethouder van Financi&amp;euml;n mag daarentegen weinig geslaagd
    worden genoemd. Bovenal was en bleef Polak echter journalist:
    hij was een uitnemend verslaggever en een geboren
    verteller.&lt;/p&gt;
&lt;p&gt;
  &lt;a href='agedeelte'&gt;A: &lt;/a&gt;Archief-E. Polak in het Internationaal Instituut voor
  Sociale Geschiedenis te Amsterdam.&lt;/p&gt;
&lt;p&gt;
  &lt;a href='pgedeelte'&gt;P: &lt;/a&gt;Behalve de in de tekst genoemde publikaties o.a.: 
    &lt;em&gt;De zeeliedenstaking en haar gevolgen&lt;/em&gt;

    (Amsterdam, 1911); 
    &lt;em&gt;Prenten van Albert Hahn sr. Een keuze uit zijn werk&lt;/em&gt;

    . Samengest. door A. Hahn jr. Met een toelichting tot de platen
    door Ed. Polak (Amsterdam, 1928); 'De ontwikkeling onzer
    gemeentepolitiek', in 
    &lt;em&gt;Ir. J.W. Albarda. Een kwart eeuw parlementaire werkzaamheid
    in dienst van de bevrijding der Nederlandse
    arbeidersklasse...&lt;/em&gt;

    [Onder red. van E. Boekman e.a.] ([Amsterdam] 1938) 106-121;
    'Jeugdjaren', in 
    &lt;em&gt;Doctor Henri Polak. Van het vuur dat in hem brandde&lt;/em&gt;

    . Onder red. van O. Montagne en J. Winkler (Amsterdam, 1948)
    9-41.&lt;/p&gt;
&lt;p&gt;
  &lt;a href='lgedeelte'&gt;L: &lt;/a&gt;'Ed. Polak', in W.H. Vliegen, 
  &lt;em&gt;Die onze kracht ontwaken deed. Geschiedenis der
  sociaaldemocratische arbeiderspartij in Nederland gedurende de
  eerste 25 jaren van haar bestaan...&lt;/em&gt;

  II (Amsterdam, s.a.) 501-502; A.C.J. de Vrankrijker, 
  &lt;em&gt;Het wervende woord. Geschiedenis der socialistische week- en
  dagbladpers in Nederland&lt;/em&gt;

  (Amsterdam, 1950); J[ohan] W[inkler], 'Eduard Polak. Groot
  journalist in een grote tijd', in 
  &lt;em&gt;Het Parool&lt;/em&gt;

  , 10-2-1962; G. van den Bergh, 'Eduard Polak ... nu ook hij', in 
  &lt;em&gt;Het Vrije Volk&lt;/em&gt;

  (editie Amsterdam), 10-2-1962; Inleiding door Lida Polak in het
  in de tekst genoemde 
  &lt;em&gt;De weg omhoog&lt;/em&gt;

  (Amsterdam, 1962) 5-10; G.W.B. Borrie, 
  &lt;em&gt;F.M. Wibaut, mens en magistraat. Ontstaan en ontwikkeling der
  socialistische gemeentepolitiek&lt;/em&gt;

  (Assen [etc.], 1968); Tony Jansen en Jan Rogier, 
  &lt;em&gt;Kunstbeleid in Amsterdam 1920-1940. Dr. E. Boekman en de
  socialistische gemeentepolitiek&lt;/em&gt;

  (Nijmegen, 1983); lemma door Philip van Praag, in 
  &lt;em&gt;Biografisch woordenboek van het socialisme en de
  arbeidersbeweging in Nederland&lt;/em&gt;

  IV (Amsterdam, 1990) 156-160; J. Bosmans, 
  &lt;em&gt;Romme, biografie 1896-1946&lt;/em&gt;

  (Utrecht, 1991); G.W.B. Borrie, 
  &lt;em&gt;Monne de Miranda. Een biografie&lt;/em&gt;

  ('s-Gravenhage, 1993); Salvador Bloemgarten, 
  &lt;em&gt;Henri Polak. Sociaal democraat 1868-1943&lt;/em&gt;

  (Amsterdam, 1993).&lt;/p&gt;

&lt;p&gt;
&lt;a href=&amp;quot;igedeelte&amp;quot;&gt;I: &lt;/a&gt;
Website Joods Historisch Museum: http://www.jhm.nl/beeld.aspx?database=fotos&amp;limit=1&amp;start=27&amp;SEARCH=wwwsamen%20=%20%22polak*%22 [30-6-2008].
&lt;/p&gt;





&lt;p&gt;J.K.T. Postma&lt;/p&gt; 
&lt;dtml-var bwn_footer&gt;</text>
  </biography>
</biodes>

