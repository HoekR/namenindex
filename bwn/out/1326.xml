<biodes version="1.0">
  <fileDesc>
    <title>Noordenbos, Oene (1896-1978)</title>
    <ref target="http://resources.huygens.knaw.nl/bwn1880-2000/lemmata/bwn4/noorden"/>
    <publisher>
      <name>Biografisch Woordenboek van Nederland:1880-2000</name>
      <ref target="http://resources.huygens.knaw.nl/bwn1880-2000"/>
    </publisher>
  </fileDesc>
  <person>
    <idno type="id">noorden</idno>
    <persName><name type="geslachtsnaam">Noordenbos</name>, Oene</persName>
    <sex value="1"/>
    <event type="birth" when="1896"/>
    <event type="death" when="1978"/>
    <state type="occupation">historicus</state>
    <state type="occupation">publicist</state>
  </person>
  <biography>
    <graphic url="http://resources.huygens.knaw.nl/bwn1880-2000/lemmata/bwn4/images/images/NOORDENBOS.jpg"/>
    <text>&lt;dtml-var bwn_header&gt;
 &lt;p class='genealogie'&gt;
  &lt;strong&gt;Noordenbos, Oene&lt;/strong&gt;, historicus en publicist (Bozum (F.) 5-7-1896 - Amersfoort 24-6-1978). Zoon van Klaas Noordenbos, onderwijzer, en Sijtske Wagenaar.
  Gehuwd op 26-10-1922 met Geertruida Johanna de Klerk (1901-1988). Uit dit
  huwelijk werden 1 zoon en 3 dochters geboren.
  

  &lt;img src=&amp;quot;images/NOORDENBOS.jpg&amp;quot; align=&amp;quot;right&amp;quot; BORDER=&amp;quot;0&amp;quot; alt=&amp;quot;afbeelding van Noordenbos, Oene&amp;quot; class=&amp;quot;bwnimg&amp;quot;&gt;

  
  &lt;/p&gt;
&lt;p&gt;Oene Noordenbos werd geboren op het Friese platteland, in
    een dorpje tussen Sneek en Leeuwarden. In de provinciehoofdstad
    bezocht hij eerst de HBS en vervolgens het gymnasium. Na in
    1917 het eindexamen te hebben behaald, ging hij, onder invloed
    van enkele Friese 'rode dominees', in Leiden theologie
    studeren. Zowel zijn gymnasiumopleiding als zijn universitaire
    studie werd bekostigd door een toelage uit het zogeheten Klaas
    Tiglerleen, een studiefonds gevormd uit de nalatenschap van de
    Friese predikant Klaas Tigler ten behoeve van diens erfgenamen
    en hun nakomelingen. In Leiden bleef Noordenbos een eenling. De
    luidruchtige gezelligheid van het studentenleven trok hem niet.
    Zijn lidmaatschap van het theologisch dispuut 'Quisque Suis
    Viribus' zegde hij in 1920 op, vermoedelijk omdat hij reeds als
    student van het christelijke geloof was vervreemd. Niettemin
    zette Noordenbos de theologiestudie voort. In 1921 legde hij
    het kerkelijk examen af, om vervolgens te worden toegelaten tot
    de evangeliebediening.&lt;/p&gt;
&lt;p&gt;Noordenbos was het geloof toen echter al zover ontgroeid dat
    hij geen predikant wilde worden. Om in zijn onderhoud te
    voorzien, werd hij - pas getrouwd - in 1922 assistent bij de
    Rotterdamse Gemeentebibliotheek. Als een 'aan geen
    kerkgenootschap gebonden, niet theologiseerend theoloog', zoals
    hij zichzelf in deze jaren omschreef (Trapman, 198), werkte hij
    intussen aan zijn proefschrift. De voorbereiding daarvan
    verliep evenwel traag, mede door het overlijden van de
    hoogleraren K.H. Roessingh en H.T. de Graaf, respectievelijk in
    1925 en in 1930. Op 27 mei 1931 promoveerde Noordenbos aan de
    Leidse universiteit tot doctor in theologie, waarbij prof. A.
    Eekhof ambtshalve als promotor optrad. In zijn proefschrift, 
    &lt;em&gt;Het atheisme in Nederland in de negentiende eeuw. Een
    kritisch overzicht&lt;/em&gt;

    , gaat hij uitvoerig in op de geschiedenis van het tijdschrift 
    &lt;em&gt;De Dageraad&lt;/em&gt;

    en van de gelijknamige vereniging. Hij schenkt aandacht aan
    Johannes van Vloten en Multatuli als vrijdenkers en tekent de
    'moderne' theologen Allard Pierson en Conrad Busken Huet in hun
    verhouding tot het ongeloof.&lt;/p&gt;
&lt;p&gt;Vermoedelijk had Noordenbos al in Leiden kennis gemaakt met
    de historicus Jan Romein. Het werd een belangrijk contact, want
    in de loop van zijn leven zou hij aan verschillende van diens
    projecten medewerking verlenen. Zo nam Noordenbos, kenner van
    de geschiedenis van geestelijke stromingen, in 1934 op verzoek
    van het echtpaar Romein de hoofdstukken over 'De Verlichting'
    en over 'Romantiek en Reveil' voor zijn rekening van hun
    overzichtswerk 
    &lt;em&gt;De lage landen bij de zee&lt;/em&gt;

    . Voor het, mede door Romein ge&amp;euml;ntameerde Comit&amp;eacute; van
    Waakzaamheid van Anti-nationaalsocialistische Intellectuelen
    schreef hij in 1937 een brochure 
    &lt;em&gt;Religie en Nationaalsocialisme&lt;/em&gt;

    . Deze beweging wordt hierin door hem gekenschetst als een
    fanatieke pseudoreligie, die aan de 'Jood-Bolsjewiek' de rol
    van duivel had toebedeeld.&lt;/p&gt;
&lt;p&gt;Inmiddels was Noordenbos nog steeds werkzaam - sinds 1 juni
    1935 als conservator - bij de Rotterdamse Gemeentebibliotheek.
    Tijdens de Duitse bezetting kwam er aan dit twintigjarig
    dienstverband een einde, want per 1 november 1943 werd hij bij
    besluit van de Generalkommissar f&amp;uuml;r Verwaltung und Justiz
    ontslagen. Dank zij Romein kreeg hij echter al na twee maanden
    een nieuwe betrekking. Op 1 januari 1944 werd hij namelijk
    redactiesecretaris van de 
    &lt;em&gt;Eerste Nederlandse Systematisch Ingerichte Encyclopaedie&lt;/em&gt;

    (&lt;em&gt;ENSIE&lt;/em&gt;), waarvan, onder supervisie van H.J. Pos, J.M. Romein en H.A.
    Kramers, tussen 1946 en 1952 tien delen verschenen (met
    supplementen in 1959 en 1960). Onmiddellijk na de bevrijding
    werd Noordenbos in zijn Rotterdamse functie hersteld, waarbij
    hem tegelijkertijd voor een jaar onbezoldigd verlof werd
    toegestaan. Op 7 mei 1946 werd hij op eigen verzoek eervol
    ontslagen.&lt;/p&gt;
&lt;p&gt;Noordenbos woonde toen al niet meer in Rotterdam. In juni
    1945 had hij zich te Amsterdam gevestigd, waar hij tot zijn
    vertrek naar Amersfoort, in 1972, met slechts een korte
    onderbreking, zou blijven wonen. In Amsterdam was hij onder
    meer van 1947 tot 1951 voorzitter van de plaatselijke afdeling
    van het Humanistisch Verbond. Verder bekleedde hij van 1954 tot
    1957 het voorzitterschap van de vrijdenkersvereniging 'De
    Dageraad'. Samen met Romein en de Amsterdamse hoogleraar
    Nederlandse letterkunde N.A. Donkersloot richtte hij in 1946
    het maandblad voor cultuur en politiek 
    &lt;em&gt;De Nieuwe Stem&lt;/em&gt;

    op. Zolang dit humanistisch en socialistisch geori&amp;euml;nteerde
    tijdschrift verscheen - dat wil zeggen tot 1967 - maakte
    Noordenbos deel uit van de redactie; van 1953 tot 1958 trad hij
    op als redactiesecretaris.&lt;/p&gt;
&lt;p&gt;Binnen deze links-progressieve kring behoorde Noordenbos tot
    de aanhangers van de beweging 'De Derde Weg'. Deze streefde
    ernaar Europa een pacifistisch-bemiddelende rol toe te bedelen
    tegenover de in de Koude Oorlog verscherpte tegenstellingen
    tussen de Sovjetunie en de Verenigde Staten. Het
    oprichtingsmanifest van 'De Derde Weg' werd in 1952 in 
    &lt;em&gt;De Nieuwe Stem&lt;/em&gt;

    gepubliceerd. Noordenbos behoorde voorts tot de 'politiek
    daklozen' die hebben geprobeerd een pacifistische geestverwant
    een verkiesbare plaats te bezorgen op de kandidatenlijst van de
    Partij van de Arbeid voor de Tweede-Kamerverkiezingen. Toen dit
    streven mislukte, nam Noordenbos in januari 1957 deel aan de
    oprichting van de Pacifistisch Socialistische Partij (PSP).
    Tien jaar lang, van 1958 tot 1968, had hij voor deze partij
    zitting in de Provinciale Staten van Noord-Holland, van 1962
    tot 1968 als fractievoorzitter. Als Statenlid stond hij onder
    meer op de bres voor milieuzaken en ijverde hij met succes voor
    de afschaffing van het ambtsgebed. Begin juni 1962 kwam hij
    bovendien tussentijds voor de PSP in de Tweede Kamer; wegens
    zijn leeftijd stelde hij zich bij de verkiezingen in 1963 niet
    herkiesbaar.&lt;/p&gt;
&lt;p&gt;In de jaren vijftig trad Noordenbos op de voorgrond als
    strijdbaar voorvechter van het moderne humanisme, dat zijns
    inziens na de Tweede Wereldoorlog als wereld- en
    levensbeschouwing van het onkerkelijke deel van de bevolking
    een 'onmisbaarheid' was gebleken. Zijn overtuiging droeg hij
    niet alleen uit in geschrifte, maar ook door middel van
    voordrachten, zoals de 'humanistische radiolezingen' die op
    zondagochtend door de VARA werden uitgezonden. Overigens
    beklemtoonde Noordenbos altijd de onvergelijkelijk grote
    betekenis van het christendom voor de ontwikkeling van de
    westerse cultuur. In zijn publikaties - bijvoorbeeld 
    &lt;em&gt;In het voetspoor van Erasmus&lt;/em&gt;

    uit 1941 en 
    &lt;em&gt;Plan en gericht. Augustinus&lt;/em&gt;

    uit 1952 - deed hij volledig recht aan het religieuze
    aspect.&lt;/p&gt;
&lt;p&gt;Graag trad Noordenbos in discussie met protestanten en
    Rooms-katholieken. In 1954 publiceerde hij samen met E.
    Brongersma 
    &lt;em&gt;Rooms gevaar of katholiek recht?&lt;/em&gt;

    - met een 'kort vervolg' in 
    &lt;em&gt;De Nieuwe Stem&lt;/em&gt;

    (9 (1954) 343-351) -, een discussie in briefvorm tussen een
    humanist en een Rooms-katholiek over onder meer de politieke
    invloed van de katholieke kerk, tolerantie en de vrijheid van
    onderzoek. De invloed die de kerk van Rome op het politieke,
    maatschappelijke en persoonlijke leven trachtte uit te oefenen,
    zag Noordenbos als een gevaar voor de mondigheid van de mens.
    De Duitse protestantse theoloog Dietrich Bonhoeffer
    respecteerde hij niet alleen om zijn verzet tegen het nazisme,
    maar ook omdat hij de secularisatie van de moderne wereld
    serieus nam.&lt;/p&gt;
&lt;p&gt;De radicaal-socialistische instelling van Noordenbos werd
    door velen binnen het Humanistisch Verbond niet gedeeld. Als
    pacifist was hij geen voorstander van absolute geweldloosheid,
    getuige de discussie die hij op 14 april 1960 opende in het
    PSP-orgaan 
    &lt;em&gt;Bevrijding&lt;/em&gt;

    - waarvan hij van 1959 tot 1963 redactielid was - naar
    aanleiding van het op bloedige wijze be&amp;euml;indigen van een
    demonstratie door de Zuidafrikaanse politie in het plaatsje
    Sharpeville bij Johannesburg. Naar zijn mening kon men geweld
    waartoe onderdrukten 'in wanhoop en verontwaardiging' ten
    slotte hun toevlucht namen, niet veroordelen.&lt;/p&gt;
&lt;p&gt;Een groot deel van de werkzaamheden van Noordenbos speelde
    zich af in de schaduw en was van redactionele aard. Zo was hij
    niet alleen redacteur van de 
    &lt;em&gt;ENSIE&lt;/em&gt;

    en 
    &lt;em&gt;De Nieuwe Stem&lt;/em&gt;

    , maar ook van een serie korte monografie&amp;euml;n als 'Gastmaal
    der eeuwen. Taferelen uit de cultuurgeschiedenis van Europa'
    (1949-1953). Hij redigeerde verschillende bundels, waaronder
    het liber amicorum 
    &lt;em&gt;Weerklank op het werk van Jan Romein&lt;/em&gt;

    , dat in 1953 werd aangeboden. Onder Noordenbos' leiding kwam
    tussen 1954 en 1958 ook de Nederlandse bewerking tot stand van
    Alexander Randa's 
    &lt;em&gt;Handbuch der Weltgeschichte&lt;/em&gt;

    , dat onder de titel 
    &lt;em&gt;Geschiedenis der mensheid&lt;/em&gt;

    in vijf delen tussen 1956 en 1962 verscheen. Het merendeel van
    deze opdrachten, die hem nooit meer dan een bescheiden inkomen
    opleverden, had Noordenbos te danken aan Romein.&lt;/p&gt;
&lt;p&gt;Als erudiet en vruchtbaar publicist - 'homo scribens' noemde
    hij zichzelf - en strijdbaar polemist was Noordenbos een
    vooraanstaand vertegenwoordiger van het moderne, sociaal
    geori&amp;euml;nteerde humanisme in het naoorlogse Nederland. Zijn
    belangstelling richtte zich zowel op geestelijke stromingen en
    hun historische ontwikkeling als op actuele politieke
    vraagstukken. Andersdenkenden op levensbeschouwelijk of
    politiek terrein bejegende hij steeds met respect. Wie hem
    kenden, omschreven zijn optreden als vriendelijk en bescheiden.
    P. Spigt karakteriseerde Noordenbos als 'het type van de
    bedachtzame, propere, wat onhandige intellectueel, niet vlot
    maar degelijk, buitengewoon toegewijd aan wat hij
    voorstond'.&lt;/p&gt;
&lt;p&gt;
  &lt;a href='agedeelte'&gt;A: &lt;/a&gt;Brieven van Noordenbos aan Romein in het archief-J.M.
  Romein in het Internationaal Instituut voor Sociale Geschiedenis
  te Amsterdam.&lt;/p&gt;
&lt;p&gt;
  &lt;a href='pgedeelte'&gt;P: &lt;/a&gt;Behalve de in de tekst genoemde publikaties, alsmede
    artikelen en recensies in o.a. 
    &lt;em&gt;De Bazuin&lt;/em&gt;

    , 
    &lt;em&gt;Bevrijding&lt;/em&gt;

    , 
    &lt;em&gt;De Gids&lt;/em&gt;

    , 
    &lt;em&gt;Nieuwe Rotterdamsche Courant&lt;/em&gt;

    , 
    &lt;em&gt;De Nieuwe Stem&lt;/em&gt;

    , 
    &lt;em&gt;Radikaal&lt;/em&gt;

    , 
    &lt;em&gt;Rekenschap&lt;/em&gt;

    en 
    &lt;em&gt;De Stem&lt;/em&gt;

    : 
    &lt;em&gt;Brieven van Ab&amp;eacute;lard en Helo&amp;iuml;ze&lt;/em&gt;

    . Uit het Latijn overgebracht door O. Noordenbos en T.
    Noordenbos-de Klerk (Rotterdam, 1929); 
    &lt;em&gt;Erasmus in den spiegel van zijn brieven. Een keuze uit de
    brieven van Erasmus&lt;/em&gt;

    . Vert. en toegel. door O. Noordenbos en Truus van Leeuwen,
    (Rotterdam, 1936). Een 2e, uitgebr. dr. met aanvullingen van O.
    Noordenbos verscheen onder de titel 
    &lt;em&gt;Brieven van Erasmus&lt;/em&gt;

    (Utrecht [etc.], 1960); 'De Kroniek van P.L. Tak 1895-1907', in
    
    &lt;em&gt;De Gids&lt;/em&gt;

    (1944/1945) I, 53-68, 105-118, II, 3-13; 'De Dageraad honderd
    jaar', in 
    &lt;em&gt;Bevrijdend denken. Gedenkbundel ter gelegenheid van het
    honderdjarig bestaan van de Vrijdenkersvereniging De
    Dageraad&lt;/em&gt;

    (Amsterdam [etc.], 1956) 45-68; 'Rationalisme en Romantiek in
    de Noordelijke Nederlanden', in 
    &lt;em&gt;Algemene Geschiedenis der Nederlanden&lt;/em&gt;

    VIII (Utrecht [etc.], 1955) 58-79; 'De crisis der Verlichting',
    
    &lt;em&gt;ibidem&lt;/em&gt;

    IX (Utrecht [etc.], 1956) 394-417; 'Romantische nabloei en
    Modernisme in Nederland ca. 1840 - ca. 1885', 
    &lt;em&gt;ibidem&lt;/em&gt;

    X (Utrecht [etc.], 1955) 371-392.&lt;/p&gt;
&lt;p&gt;
  &lt;a href='lgedeelte'&gt;L: &lt;/a&gt;Henk de Nie, in 
  &lt;em&gt;Bevrijding&lt;/em&gt;

  , 26-8-1978; P. Spigt, in 
  &lt;em&gt;Rekenschap&lt;/em&gt;

  25 (1978) 3 (sept.) 145-146; Paul Denekamp [e.a.], 
  &lt;em&gt;Ontwapenend. Geschiedenis van 25 jaar PSP&lt;/em&gt;

  (Amsterdam, 1982) 72-73; J. Trapman, 'Oene Noordenbos
  (1896-1978). Theoloog en vrijdenker', in 
  &lt;em&gt;Quisque Suis Viribus, 1841-1991. 150 jaar theologie in dertien
  portretten&lt;/em&gt;

  . Onder red. van R.B. ter Haar Romeny en Joh. Tromp (Leiden,
  1991) 193-212; Paul Denekamp en Peter Zwart, 'Oene Noordenbos,
  meer een mondiale visie', in idem, 
  &lt;em&gt;Een nette rebellenklub. PSP-statenfraktie in Noord-Holland
  1958-1991&lt;/em&gt;

  (Huizen, 1992) 14-20.&lt;/p&gt;


&lt;p&gt;
&lt;a href=&amp;quot;igedeelte&amp;quot;&gt;I: &lt;/a&gt;&lt;i&gt;Quisque suis veribus 1841-1991. 150 jaar theologie in dertien portretten.&lt;/i&gt; Onder red. van R.B. ter Haar Romeny en Joh. Tromp (Leiden 1991) 192.&lt;/p&gt;



&lt;p&gt;J. Trapman&lt;/p&gt; 
&lt;dtml-var bwn_footer&gt;</text>
  </biography>
</biodes>

