<biodes version="1.0">
  <fileDesc>
    <title>Weersma, Melle (1908-1988)</title>
    <ref target="http://resources.huygens.knaw.nl/bwn1880-2000/lemmata/bwn4/weersma"/>
    <publisher>
      <name>Biografisch Woordenboek van Nederland:1880-2000</name>
      <ref target="http://resources.huygens.knaw.nl/bwn1880-2000"/>
    </publisher>
  </fileDesc>
  <person>
    <idno type="id">weersma</idno>
    <persName><name type="geslachtsnaam">Weersma</name>, Melle</persName>
    <sex value="1"/>
    <event type="birth" when="1908"/>
    <event type="death" when="1988"/>
    <state type="occupation">musicus</state>
    <state type="occupation">componist</state>
  </person>
  <biography>
    <text>&lt;dtml-var bwn_header&gt;
 &lt;p class='genealogie'&gt;
  &lt;strong&gt;Weersma, Melle&lt;/strong&gt;, musicus en componist (Harlingen 22-1-1908 - Putten (Gld.) 14-9-1988). Zoon van Bauke Weersma, onderwijzer, en Rosette Vlessing.
  Gehuwd op 3-5-1935 met Antoinette Margaretha Duits (als
  zangeres bekend onder de naam Ann Royce). Na echtscheiding
  (16-10-1959) gehuwd op 15-7-1960 met Bernardina Johanna
  Margaretha Sevenstern. Uit deze twee huwelijken werden geen
  kinderen geboren.
  

  

  
  &lt;/p&gt;
&lt;p&gt;Van zijn muzikale ouders kreeg de jonge Melle de liefde
    voor muziek mee. Zijn vader speelde orgel in de Lutherse kerk
    te Harlingen, leidde een koor en salonorkest, en zijn moeder
    zong, speelde piano en cello. Toch was vooral zijn vader niet
    onverdeeld gelukkig met de toenemende belangstelling van de
    zoon voor de piano en zijn steeds duidelijker tot uiting
    komende muzikaliteit: muziek moest en zou liefhebberij
    blijven en geen professionele levensvervulling. Daarom kreeg
    zijn muzikale ontwikkeling pas echt kans ten huize van zijn
    grootvader die op Texel woonde, waar het gezin zich later ook
    zou vestigen. Hier leerde hij zichzelf muziek spelen en -
    vooral - lezen, het laatste aan de hand van pianolaboeken.
    Hij ontwikkelde er een verbluffende vaardigheid in. Weersma's
    schoolleven verliep intussen zeer gevarieerd: een
    HBS-opleiding in Den Helder, Den Haag en Voorschoten en een
    zomercursus Frans in Dijon, toen hij zeventien jaar was.&lt;/p&gt;
&lt;p&gt;In overeenstemming met de wens van zijn vader ging Weersma
    in 1927 naar Leiden om farmacie te studeren. Maar hij was al
    enkele jaren aangetrokken door de jazzrage en stortte zich in
    het muziekleven. Hij speelde als pianist in amateurbands als
    'The Electorians' en schreef arrangementen, die meteen de
    aandacht trokken, zonder dat hij ooit een speciale opleiding
    had genoten. Aansluitend vormde hij een eigen amateurorkest,
    'The Rainbow Chasers', wat ertoe leidde dat Theo Uden Masman,
    leider van 'De Ramblers', hem enkele malen inschakelde voor
    muzikale adviezen. In 1929 kwam de Leidse student in
    aanraking met de toen beroemde Britse orkestleider Jack
    Hylton tijdens een concert in Den Haag. Hylton, op zoek naar
    originele arrangeurs, gaf Weersma toestemming vrijblijvend
    een arrangement op te sturen van de 
    &lt;em&gt;St. Louis Blues&lt;/em&gt;

    , een klassiek jazznummer van W.C. Handy. Het resultaat viel
    zo in de smaak dat Hylton hem vast wilde engageren, maar
    vader Weersma - die voor de studie van zijn zoon vreesde -
    hield de brief achter. Een tweede brief, maanden later, kwam
    wel in zijn handen. Hij zegde zijn studie op, pakte zijn
    koffer en vertrok naar Groot-Brittanni&amp;euml;. De plaats bij
    Hylton bleek inmiddels vergeven, maar Melle Weersma kreeg wel
    incidentele opdrachten.&lt;/p&gt;
&lt;p&gt;In december 1929 werd Weersma - toen meerderjarig -
    definitief beroepsmusicus. Hij startte in Berlijn bij het
    orkest van Eugen 'Jos&amp;eacute;' Wolff, als pianist en arrangeur.
    Het werd een harde, maar nuttige leerschool in het beoefenen
    van allerlei genres amusementsmuziek. Met het orkest maakte
    hij tournees naar Hamburg, Leipzig en Lausanne. Midden 1930
    werkte hij bij de 'Russian North Star' van Gricha
    Nakchounian, vooral in Hotel des Indes in Den Haag. Eind 1931
    vertrok hij weer naar Berlijn, nu speciaal als arrangeur van
    muziek voor uiteindelijk twintig Duitse films, en na
    kortstondige verbintenissen bij prominente orkesten werkte
    hij van 1932 af als pianist bij Max Tak en als organist in
    theaters van het Tuschinski-concern te Amsterdam. Willy
    Tuschinski gaf hem de kans een eigen orkest te formeren, de
    'Red, White and Blue Aces', een formatie van twaalf musici en
    een zangeres: Ann Royce, pseudoniem van Antoinette Duits,
    Weersma's eerste echtgenote. Ondanks het korte bestaan -
    vijftien maanden - is de band tot heden toe bekend gebleven
    om zijn muzikale impulsen. Melle Weersma schreef enkele
    composities, zoals 
    &lt;em&gt;Red Indian Chase&lt;/em&gt;

    en de door hem gespeelde pianosolo 
    &lt;em&gt;Variations in Modern Rhythm&lt;/em&gt;

    . Beide werden nog in 1934 op de plaat vastgelegd en in 1983
    herontdekt. De 'Aces' speelden bovendien muziek bij de
    Nederlandse films 
    &lt;em&gt;Bleeke Bet&lt;/em&gt;

    en 
    &lt;em&gt;Blokkade&lt;/em&gt;

    , beide uit 1934. Met een veelzijdig repertoire maakte de
    band ook tournees naar Zwitserland en Tsjechoslowakije.&lt;/p&gt;
&lt;p&gt;In april 1935 kreeg Weersma alsnog een contract van
    Hylton, en de 'Aces' werden ontbonden. Hoewel
    ge&amp;euml;ngageerd als arrangeur, speelde hij geregeld mee als
    invaller-pianist. In oktober 1935 ging een deel van het
    orkest, inclusief de arrangeur, met de 'Normandie' naar
    Amerika, waar Hylton een Amerikaans orkest formeerde. Tijdens
    de reis over de oceaan werd een voor die tijd uniek
    radioconcert uitgezonden zowel naar Groot-Brittanni&amp;euml; als
    naar de Verenigde Staten. Weersma werkte later als arrangeur
    ook voor Benny Goodman, Andr&amp;eacute; Kostelanetz en Duke
    Ellington.&lt;/p&gt;
&lt;p&gt;In 1936 benoemde de BBC Weersma tot opvolger van Benny
    Carter als eerste arrangeur van het grote dansorkest van
    Henry Hall. Aansluitend werkte hij voor de orkesten van Bert
    Ambrose, Louis Levey en anderen en schreef hij de muziek voor
    enkele films van Alexander Korda en de firma Gaumont en voor
    shows in het Palladium te Londen. Een poging van onder meer
    Duke Ellington om Weersma als arrangeur naar Amerika te halen
    stuitte op de weigering van een werkvergunning. Een
    aanlokkelijk, maar tegenvallend aanbod om in Brazili&amp;euml; te
    werken bracht hem ten slotte in 1938 naar Argentini&amp;euml;.
    Daar zou hij jarenlang met succes werken bij belangrijke
    orkesten. Ook verzorgde hij talrijke radioprogramma's. Als
    'Melle Weersma y su orquestra' maakte hij een reeks
    plaatopnamen.&lt;/p&gt;
&lt;p&gt;Tijdens deze Argentijnse jaren werd Weersma opeens
    beroemd. Gedurende een verblijf in Londen, begin 1938,
    schreef hij de 
    &lt;em&gt;Penny Serenade&lt;/em&gt;

    , waarbij Hal Hallifax op zijn aanwijzingen de Engelse tekst
    maakte. Muziekuitgever Jim Phillips, aanvankelijk weinig
    enthousiast, besloot maanden later de tekst van de song toch
    te publiceren, en het lied veroverde prompt de wereld. Binnen
    een jaar waren van de bladmuziek een miljoen exemplaren
    verkocht, de tekst is in ettelijke talen uitgegeven,
    tientallen zangers hebben het lied op de plaat gezet, onder
    meer Rina Ketty, Tino Rossi, Nat Gonella en in Nederland
    Willy Derby. Het wordt ook thans nog gespeeld en
    gezongen.&lt;/p&gt;
&lt;p&gt;In 1943 meldde Weersma zich bij de Amerikaanse marine. Als
    purser op het op de Duitsers veroverde bevoorradingsschip
    'Tacoma' voer hij, wegens zijn (onvoltooide) apothekersstudie
    ook als een soort scheepsarts, twee jaar onder gevaarlijke
    omstandigheden, eerst heen en weer naar Europa, later in de
    Pacific. Na de Tweede Wereldoorlog woonde hij, met korte
    onderbrekingen, tot 1954 weer in Argentini&amp;euml;, ook werkend
    voor Amerikaanse en Europese opdrachtgevers. Bij een reis
    door Midden- en Zuid-Amerika in 1951 componeerde hij na
    bestudering van de folkloristische muziek de 
    &lt;em&gt;Criollo Suite&lt;/em&gt;

    , waarvan de 
    &lt;em&gt;Peruvian Waltz&lt;/em&gt;

    onder de naam van 
    &lt;em&gt;Gaviota&lt;/em&gt;

    wereldfaam kreeg en behield.&lt;/p&gt;
&lt;p&gt;Ondanks zijn kosmopolitische inslag en internationale
    reputatie keerde Weersma in 1954 naar Nederland terug,
    voorgoed. Hij werkte voor Philips Phonographische Industrie
    als free-lance adviseur en platenproducent voor de
    internationale markt. In mei 1961 betrok hij een huis in het
    Gelderse Putten, waarna hij zijn werk zelfstandig voortzette.
    Een bijzondere prestatie leverde Weersma in 1963 met de plaat
    'UNO's All Star Festival' ten behoeve van het
    vluchtelingenwerk. Beroemdheden als Louis Armstrong, Maurice
    Chevalier, Edith Piaf, Bing Crosby, Nat King Cole overreedde
    hij voor dit doel belangeloos mee te werken.&lt;/p&gt;
&lt;p&gt;In hetzelfde jaar startte Melle Weersma met het geven van
    schoolconcerten. Onder de titel 'Mens en Muziek' verzorgde
    hij een eigen programma. Dit werk lag hem bijzonder. Tot 1980
    heeft hij honderden schoolconcerten in het hele land
    verzorgd. Weersma's muzikale veelzijdigheid bewoog zich ook
    op klassiek terrein. Zo componeerde hij een 
    &lt;em&gt;Dixieland Concerto for Jazzband&lt;/em&gt;

    met begeleiding van symfonieorkest en werkte hij van 1965 tot
    1967 bij de produktie van een serie plaatopnamen van het
    Nederlands Kamerorkest. Maar zijn oude liefde voor de lichte
    muziek ging niet verloren: hij bleef componeren voor
    nationale songfestivals en voor films en schreef
    kinderliedjes. De laatste keren dat hij zelf optrad, was toen
    hij van 1981 tot 1984 jurylid was bij competities voor
    dixieland-orkesten van de VARA-radio.&lt;/p&gt;
&lt;p&gt;Hoewel Weersma in zijn verschijnen als persoonlijkheid
    soms wat kritisch en formeel aandeed, toonde hij zich juist
    bij kinderen en amateurs ook mild en zeker met zijn tijd
    meegaand.&lt;/p&gt;
&lt;p&gt;
  &lt;a href='pgedeelte'&gt;P: &lt;/a&gt;'De geschiedenis der amusementsmuziek', in 
  &lt;em&gt;De Telegraaf&lt;/em&gt;

  , 25-3-1968, 27-3-1968, 4-4-1968, 19-4-1968 en 22-4-1968.
  Discografie: 
  &lt;em&gt;All Star Festival&lt;/em&gt;

  [Geluidsopname]. Produktie en hoestekst Melle Weersma (uitg.
  United Nations High Commissioner for Refugees, 1963) 1
  grammofoonplaat (99500 DL); 
  &lt;em&gt;Swing van Nederlandsch fabrikaat&lt;/em&gt;

  , deel 1 (1934-'43) [Geluidsopname]. Met zeven opnamen van
  Melle Weersma and his Red, White and Blue Aces, Melle Weersma
  pianosolo en Melle Weersma Trio (april-nov. 1934). Hoestekst
  Herman Openneer (Amsterdam: Granny's Records, 1983); 1
  grammofoonplaat (Panachord H 2009 mono). Zie ook: 
  &lt;em&gt;The Dutch jazz &amp;amp; blues discography 1916-1980&lt;/em&gt;

  . Onder eindred. van W. van Eyle ([Utrecht] 1981)
  227.&lt;/p&gt;
&lt;p&gt;
  &lt;a href='lgedeelte'&gt;L: &lt;/a&gt;Martin Brink, 'Melle Weersma: een leven vol muziek',
  in 
  &lt;em&gt;Amersfoortse Courant&lt;/em&gt;

  , 23-3-1963; R. Kalkhoven, 'Leraar van de vederlichte muze', in
  
  &lt;em&gt;Katholieke Illustratie&lt;/em&gt;

  , 28-3-1964; Henri Timmermans, 'Melle Weersma is het zwerven
  moe', in 
  &lt;em&gt;Provinciale Overijsselsche en Zwolsche Courant&lt;/em&gt;

  , 16-10-1964; [Piet Beishuizen,] 'Mensen en mensen', in 
  &lt;em&gt;Algemeen Handelsblad&lt;/em&gt;

  , 24-4-1965; 
  &lt;em&gt;Jazz &amp;amp; ge&amp;iuml;mproviseerde muziek in Nederland&lt;/em&gt;

  . Onder eindred. van W. van Eyle (Utrecht [etc.], 1978); Horst
  Bergmeier, 'Melle Weersma, pianist-arrangeur-bandleider', in 
  &lt;em&gt;Doctor Jazz Magazine&lt;/em&gt;

  nrs. 118, 119, 120, 121 (sept. 1987 - juni 1988); Nico Jan
  Groot, 'Hoe een Harlinger muzikant een wereldhit schreef', in 
  &lt;em&gt;Leeuwarder Courant,&lt;/em&gt;

  22-1-1988.&lt;/p&gt;
&lt;p&gt;Frans Oudejans&lt;/p&gt; 
&lt;dtml-var bwn_footer&gt;</text>
  </biography>
</biodes>

