<biodes version="1.0">
  <fileDesc>
    <title>Lemmens, Joseph Hubert Guillaume (1884-1960)</title>
    <ref target="http://resources.huygens.knaw.nl/bwn1880-2000/lemmata/bwn2/lemmens"/>
    <publisher>
      <name>Biografisch Woordenboek van Nederland:1880-2000</name>
      <ref target="http://resources.huygens.knaw.nl/bwn1880-2000"/>
    </publisher>
  </fileDesc>
  <person>
    <idno type="id">lemmens</idno>
    <persName><name type="geslachtsnaam">Lemmens</name>, Joseph Hubert Guillaume</persName>
    <sex value="1"/>
    <event type="birth" when="1884"/>
    <event type="death" when="1960"/>
    <state type="occupation">r.k. bisschop</state>
  </person>
  <biography>
    <graphic url="http://resources.huygens.knaw.nl/bwn1880-2000/lemmata/bwn2/images/images/LEMMENS.jpg"/>
    <text>&lt;dtml-var bwn_header&gt;
 &lt;p class='genealogie'&gt;
  &lt;strong&gt;Lemmens, Joseph Hubert Guillaume&lt;/strong&gt;, bisschop van Roermond (Schimmert 26-7-1884 - Roermond 22-7-1960).

Zoon van Willem Hubert Joseph Lemmens, rijksveearts en directeur van
het slachthuis te Maastricht, en Maria Elisabeth Heusch.

&lt;img src=&amp;quot;images/LEMMENS.jpg&amp;quot; align=&amp;quot;right&amp;quot; BORDER=&amp;quot;0&amp;quot; alt=&amp;quot;afbeelding van Lemmens, Joseph Hubert Guillaume&amp;quot; class=&amp;quot;bwnimg&amp;quot;&gt;

&lt;/p&gt;
&lt;p&gt;Lemmens voltooide na zijn eindexamen gymnasium te Rolduc (1904) zijn
filosofische en theologische opleiding respectievelijk te Rolduc en
Roermond. Reeds op 26 augustus 1909 werd hij tot priester gewijd. Hij
studeerde daarna twee jaar theologie te Leuven en vervolgens kerkelijk
en Romeins recht in Rome (1911-1914). Op 9 juli 1914 promoveerde hij
tot doctor in het kerkelijk en Romeins recht, waarvoor in die dagen
geen proefschrift was vereist.&lt;/p&gt;
&lt;p&gt;In het najaar van 1914 volgde de benoeming tot kapelaan in de
parochie van de H. Matthias te Maastricht. Hier bleef hij tot 1918, in
welk jaar hij hoogleraar werd in de moraaltheologie aan het
groot-seminarie te Roermond. Op 15 februari 1932 volgde zijn benoeming
tot coadjutor van de Roermondse bisschop L.J.A.H. Schrijnen; zijn
bis-schopswijding vond plaats op 19 maart; zeven dagen later, na het
overlijden van Schrijnen, nam hij bezit van de Roermondse zetel. In
1947 kreeg hij de hoogleraar in het kerkelijk recht aan het
groot-seminarie te Roermond, J.M.J.A. Hanssen, als coadjutor naast
zich. Deze volgde op 1 januari 1958 Gulielmus Lemmens op als bisschop
van Roermond.&lt;/p&gt;
&lt;p&gt;In de volkrijke parchochie van de H. Matthias in Maastricht werd in
de dagen dat Lemmens er kapelaan was veel gebrek geleden. Hij heeft
zich daar hard ingespannen voor de minder bedeelden. Lemmens' zorg
ging vooral uit naar de fabrieksmeisjes, die door zijn toedoen
onderricht ontvingen op zondagmiddag en die in een patronaatsgebouw de
mogelijkheid tot recreatie kregen. Hij was daarin pionier.&lt;/p&gt;
&lt;p&gt;Op het groot-seminarie te Roermond illustreerde Lemmens zijn lessen
voortdurend met voorbeelden uit de praktijk van de zielzorg. Hij poogde
zijn studenten een grote menselijkheid en mildheid bij te brengen en
inzicht te geven in psychologische achtergronden van het menselijk
handelen. Volgens zijn opvattingen moesten zijn studenten later vooral
goede zielzorgers worden en hoefden zij zich niet tot geleerden te
ontwikkelen.&lt;/p&gt;
&lt;p&gt;De spiritualiteit van deze bisschop werd gekenmerkt door een grote
devotie tot de eucharistie. 'Geen dag zonder H. Mis voor wie het
mogelijk is', werd zijn leuze. De eucharistie zag hij als het
geneesmiddel voor alle geestelijke en maatschappelijke kwalen. Hiermee
kon de godsdienstige situatie in zijn diocees zijns inziens worden
verbeterd. De spiritualiteit van bisschop Lemmens werd verder
gekarakteriseerd door een opvallende verering van O.L. Vrouw. De spreuk
op zijn bisschopswapen 'Stella Duce' beklemtoonde zijn devies:
'Limburg aan Christus door Maria.' In de jaren voor de Tweede
Wereldoorlog wijdde hij alle dekanaten, parochies, instituten,
kerkelijke en katholieke organisaties toe aan Maria. In 1947 liet hij
in Maastricht een Maria-congres houden. In de jaren van 1950 tot 1955
leidde hij persoonlijke pelgrimstochten met de beeltenis van de door
hem zeer vereerde 'Sterre der Zee' van Maastricht door het hele
bisdom Roermond. Elke parochie werd bezocht.&lt;/p&gt;
&lt;p&gt;Bisschop Lemmens had uitgesproken idee&amp;euml;n over de strijd die hij
als herder - als vader-bisschop zoals hij zich ging noemen - had te
voeren. Hij zag in een geestelijk perspectief mens en wereld als het
gevechtsterrein van de strijd tussen goed en kwaad, tussen God en de
duivel. 'Men zou haast zeggen, dat de zevenkoppige draak over de
wereld sluipt, hier zich vertoonend als een monster van godloosheid en
ongeloof, daar als een gedrocht van nieuw-heidendom, elders weer als
een monster, dat de H. Kerk van haar rechten en vrijheden wil
berooven...' 
&lt;em&gt;(Vastenbrief,&lt;/em&gt;

30-1-1937). Bevreesd als hij was dat het nationaal-socialisme, het
materialisme en het athe&amp;iuml;stisch humanisme onvermijdelijk de
godsdienstigheid in zijn bisdom zouden doen afnemen, wilde hij alle
milieus en organisaties van zijn bisdom weerbaar maken.&lt;/p&gt;
&lt;p&gt;Voordat het Nederlandse episcopaat op 6 mei 1936 officieel zou
verklaren dat diegenen die aan de Nationaal-Socialistische Beweging
(NSB) in belangrijke mate steun verleenden, niet tot de H. Sacramenten
konden worden toegelaten, had de Roermondse bisschop al in zijn 
&lt;em&gt;Vastenbrief&lt;/em&gt;

van 11 februari van dat jaar het nationaal-socialisme veroordeeld. Hij
herinnerde zijn gelovigen aan de 
&lt;em&gt;Vastenbrief van&lt;/em&gt;

1934, waarin de Nederlandse bisschoppen gewaarschuwd hadden voor deze
beweging. Thans riep hij de katholieken van Limburg op geen lid van
deze vereniging te blijven of te worden en ook geen vergaderingen van
de NSB te bezoeken.&lt;/p&gt;
&lt;p&gt;Wellicht is deze reeds in februari 1936 door bisschop Lemmens
uitgesproken veroordeling mede bepaald door het verkiezingssucces van
de NSB in 1935 in Zuid-Limburg en door talrijke conflicten die hij en
H.A. Poels, de Limburgse hoofdaalmoezenier van Sociale Werken, hadden
gehad met een grootgrondbezitter, behorend tot de Zuidlimburgse
katholieke adel, M.V.E.H.J.M. graaf De Marchant et d'Ansembourg.
Deze had sinds het najaar van 1933 gepoogd de bisschop en diens vriend
Frans F&amp;eacute;ron, hoogleraar in de moraaltheologie en sinds 1934
president van het groot-seminarie te Roermond, tot zijn
nationaal-socialistische inzichten over te halen. Toen dit niet lukte
betichtte D'Ansembourg de Roermondse Ordinarius in Rome van
gewetensdwang, die hij door weigering der H. Sacramenten op leden van
de NSB uitoefende. In de zomer van 1936 was vooral bisschop Lemmens het
doelwit van aanvallen van de landelijke NSB. Zo riep de gewestelijk
commissaris der NSB van het gewest Zuid-Holland S.L.A. Plekker zijn
kameraden op om op 5 september 1936 naar Valkenburg (Limburg) te komen:
'...Zuid-Holland zal optrekken naar Valkenburg om een ieder ook
Zijne Excellentie den Bisschop van Roermond duidelijk te maken, dat wij
voor geen onwettig geweld, in welke vorm ook, zullen wijken...' 
&lt;em&gt;(Limburger Koerier,&lt;/em&gt;

27-8-1936).&lt;/p&gt;
&lt;p&gt;De reacties in het Roermondse diocees op de aanval op zijn bisschop
waren fel. Massademonstraties in haast alle dekanaten van het bisdom
vonden op zondag 6 september 1936 plaats, waarin uitdrukkelijk trouw en
aanhankelijkheid aan vader-bisschop werden betoond 
&lt;em&gt;(Limburger Koerier,&lt;/em&gt;

7-9-1936). Bij de volgende verkiezingen in 1937 was in Limburg het
fascistische gevaar bezworen.&lt;/p&gt;
&lt;p&gt;Tijdens de oorlogsjaren waren bisschop Lemmens en zijn Haarlemse
collega, J.P. Huibers, in de regel even strijdbaar als de aartsbisschop
van Utrecht, J. de Jong. Toen laatstgenoemde in oktober 1940 van J.R.
Slotemaker de Bruine de tekst van het eerste protest der protestantse
kerken tegen de anti-joodse maatregelen ontving, meende de
aartsbisschop dat ook het Nederlandse episcopaat een dergelijk stuk
moest doen verschijnen. Was aanvankelijk alleen de bisschop van Haarlem
met de aartsbisschop voorstander van een openlijk afgelegd protest, in
november sloot zich de Roermondse bisschop bij hen aan. Als 'andere
Hoogwaardige Excellenties tegen bekendmaking op de 
&lt;em&gt;kansel&lt;/em&gt;

bezwaren blijven hebben, dan moet het 
&lt;em&gt;op andere wijzen&lt;/em&gt;

toch ter kennis van het volk komen dat ook de Katholieke Bisschoppen
onrecht onrecht durfden te noemen en er tegen op zijn gekomen. Als het
feit aan de priesters (dekenen) overal bekend gemaakt wordt, komt de
bevolking er ook van op de hoogte...' (Brief van Lemmens aan de
aartsbisschop, geciteerd bij L. de Jong, 
&lt;em&gt;Het Koninkrijk der Nederlanden...&lt;/em&gt;

IV, 780). Het protest ging niet door, aangezien de bisschoppen van
Breda en van 's-Hertogenbosch, A.P.W. Hopmans en A.F. Diepen,
bezwaren bleven maken.&lt;/p&gt;
&lt;p&gt;Tijdens de oorlog ging bisschop Lemmens door, zijn gelovigen
principieel te wijzen op de gevaren van het nationaal-socialisme. Hij
ondervond daarbij de steun van zijn priesters, die de bisschoppelijke
directieven doorgaven, uitvoerden en verspreidden en om die reden soms
in de gevangenis belandden. Gesteund door de bisschop en in voortdurend
contact met de secretaris van het bisdom, Leo Moonen, spande de
Limburgse geestelijkheid zich voortdurend in, de katholieken in het
gewest aan te sporen onderduikers op te nemen. Secretaris Leo Moonen,
vertrouwensman van velen en raadsman van de verzetsbeweging in Limburg,
liet op 2 april 1945 het leven in het concentratiekamp te
Bergen-Belsen. In totaal vonden zestien seculiere priesters en acht
regulieren van het bisdom Roermond tijdens de oorlog de dood in
concentratiekampen of gevangenissen.&lt;/p&gt;
&lt;p&gt;Tussen september 1944 en mei 1945 werd het bisdom Roermond zwaar
getroffen door het oorlogsgeweld. De bewoners werden gedwongen naar de
noordelijke provincies te evacueren. De bisschop vergezelde hen. Bij
zijn terugkeer in zijn bisschopsstad was een derde deel van de kerken
van het diocees Roermond verwoest of zwaar beschadigd.&lt;/p&gt;
&lt;p&gt;Toen werd het doel van bisschop Lemmens het kerkelijk en
maatschappelijk leven, zoals dat v&amp;oacute;&amp;oacute;r 1940 in zijn bisdom
gestalte had gekregen, te herstellen. Hij intensiveerde de zielzorg,
liet kerken herstellen en nieuwe bouwen in de door hem opgerichte
parochies. Waren er in 1932, toen hij bisschop werd, 245 parochies en
rectoraten, in 1957, zijn laatste ambtsjaar, was dit aantal tot 325
gestegen. Ook werden de sociale en caritatieve instellingen
heropgericht en werd de organisatie van het jeugdwerk gedeeltelijk
vernieuwd.&lt;/p&gt;
&lt;p&gt;Het Mandement van het Nederlandse episcopaat 
&lt;em&gt;De katholiek in het openbare leven van deze tijd&lt;/em&gt;

(1954), in feite geschreven door zijn coadjutor Hanssen en zijn
vicaris-generaal F.J. F&amp;eacute;ron, beantwoordde geheel aan het beleid
dat de bisschop in het Roermondse diocees poogde te verwezenlijken. De
katholieke Limburgers moesten immers, zijns inziens, hun krachten
bundelen in een sterke groepsverbondenheid. Lemmens streefde ernaar de
overheersende positie van de RK kerk en van de katholieke organisaties
in zijn diocees te versterken, opdat deze opgewassen zouden zijn tegen
de aanvallen van het socialisme en voldoende weerbaar om alle
penetratiepogingen van protestanten en ongelovigen in Limburg te
verijdelen. In hechte verbondenheid met de H. Stoel dienden de
katholieken van Limburg te luisteren naar de stem van hun bisschop.&lt;/p&gt;
&lt;p&gt;Veel zielzorgers in het Roermondse diocees stonden vrij gereserveerd
tegenover de wijze waarop de bisschop rondtrok door het diocees met het
beeld van de 'Sterre der Zee' in de jaren 1950 tot 1955. Deze
vorm van apostolaat, door sommigen 'vliegende missie', door
anderen 'Perigrinatio Mariae' genoemd, was hun te zuidelijk van
inspiratie. Een vaststaand feit is echter wel dat de gelovigen van het
bisdom in zeer groten getale bij die gelegenheid hun biecht spraken en
communiceerden.&lt;/p&gt;
&lt;p&gt;Kritiek was er ook op de bisschop, toen hij v&amp;oacute;&amp;oacute;r, maar
vooral tijdens de Tweede Wereldoorlog geloof hechtte aan de
'boodschappen' van Janske Gorissen uit Steenbergen (NB), die
gestigmatiseerd heette te zijn. De Roermondse bisschop bleek evenals
zijn collega uit Breda, bisschop Hopmans, een zeer groot vertrouwen te
stellen in het 'bruidje van Jezus'. De H. Stoel zou na de
oorlog via de visitator S.P.C. Tromp S.J. een definitief einde maken
aan de 'cultus' die rondom deze vrouw was gegroeid.&lt;/p&gt;
&lt;p&gt;Ook het besluit van de bisschop om de befaamde open kostschool
'Rolduc' tot klein-seminarie van het bisdom om te vormen, werd
hem niet overal in dank afgenomen. Naast zijn ijver over goede
diocesane priesters te beschikken, heeft ook de aandrang van de H.
Stoel, die al in de jaren dertig deze Roermondse bisschop voorhield een
exclusief klein-seminarie in de door Rome verlangde geest in zijn
bisdom in te richten, hierbij een belangrijke rol gespeeld. Door de
vestiging van dit klein-seminarie te Rolduc (1946) week het Roermondse
bisdom niet meer af van de situatie in de overige Nederlandse
bisdommen, die al meer dan honderd jaar een eigen klein-seminarie
bezaten. Het Belgische model, waarbij toekomstige priesterstudenten op
bisschoppelijke colleges hun gymnasiale opleiding voltooiden, bleef tot
dan toe gehandhaafd in Limburg. V&amp;oacute;&amp;oacute;r 1840 had dit gewest tot
het bisdom Luik behoord.&lt;/p&gt;
&lt;p&gt;Bisschop Lemmens heeft te lang zelf het bisdom willen besturen en
aan zijn coadjutor Hanssen te weinig kunnen overlaten. Na 1947, toen de
bisschop ernstig ziek werk, mede ten gevolge van de spanningen van de
zware oorlogsjaren en de evacuatie naar Friesland, is de psychische
gezondheid van deze gevoelige mens met een neurotische aanleg niet meer
volledig hersteld. Een groot deel van zijn clerus, zeer vele
vrouwelijke religieuzen in het bisdom, aan wie de bisschop tijdens zijn
episcopaat bijzondere zorg besteedde, en een zeer groot aantal
Limburgse katholieken hebben grote sympathie gekoesterd voor deze
ijverige zielzorger, die door de doorsnee katholiek in Limburg vaak
'vader-bisschop' genoemd werd. Rondtrekkend door zijn diocees
wist hij veel mensen voor zich te winnen door zijn hartelijke eenvoud
en zijn menselijke goedheid vooral voor de zieken, de armen en de
maatschappelijk onaangepasten.&lt;/p&gt;
&lt;p&gt;Mgr. Lemmens heeft ongetwijfeld de figuur van de bisschop en daarmee
ook de kerk dichtbij de mensen gebracht. Hij deed dit ongekunsteld.
Vaak doorbrak hij bij plechtige gelegenheden het protocol om kinderen
te zegenen of om met eenvoudige mensen te praten. Zijn manier van
spreken en zijn wijze van optreden konden bij intellectueel gevormden
echter niet steeds waardering vinden.&lt;/p&gt;
&lt;p&gt;
  &lt;a href='agedeelte'&gt;A: &lt;/a&gt;Archief-Lemmens in het archief van het bisdom
Roermond.&lt;/p&gt;
&lt;p&gt;
  &lt;a href='pgedeelte'&gt;P: &lt;/a&gt;Herderlijke brieven in 
&lt;em&gt;Analecta voor het bisdom Roermond van&lt;/em&gt;

1932 tot 1958.&lt;/p&gt;
&lt;p&gt;
  &lt;a href='lgedeelte'&gt;L: &lt;/a&gt;Naast huldigingsartikelen in 
&lt;em&gt;De Tijd,&lt;/em&gt;

25-8-1934 en 
&lt;em&gt;Maas- en Roerbode,&lt;/em&gt;

22 en 23-7-1960, F. Feron, in 
&lt;em&gt;Credo. Diocesaan weekblad bisdom Roermond l&lt;/em&gt;

(1949) 33 (19 augustus); H. van Aalst, 'Parochie en kerken onder
het episcopaat van mgr. Lemmens', in 
&lt;em&gt;De Bronk. Limburgs Maandblad&lt;/em&gt;

4 (1956-1957) 290-293; J. Moonen, in 
&lt;em&gt;Jaarboek bisschoppelijk college Sittard&lt;/em&gt;

21 (1959-1961) 5-6; P. Moors, in 
&lt;em&gt;Analecta voor het bisdom Roermond&lt;/em&gt;

41 (1960) 110-111; P.M. van der Ploeg O.P., 
&lt;em&gt;ibidem,&lt;/em&gt;

42 (1961) 134-143; L.J. Regier, 'Mussert bij Mussolini en
Pacelli', in 
&lt;em&gt;Terugblik en uitzicht&lt;/em&gt;

(Hilversum [etc.], 1965) II, 361, 362; L. de Jong, 
&lt;em&gt;Het Koninkrijk der Nederlanden in de Tweede Wereldoorlog&lt;/em&gt;

('s-Gravenhage, 1969 - dl.) I, IV, V, VII, passim; A.F. Manning,
'Uit de voorgeschiedenis van het Mandement van 1954', in 
&lt;em&gt;Jaarboek van het Katholiek Documentatie Centrum 1971,&lt;/em&gt;

138-148; S.Y.A. Vellenga. 
&lt;em&gt;Katholiek Zuid-Limburg en het fascisme&lt;/em&gt;

(Assen, 1975); A.F. Manning, 'De Nederlandse katholieken in de
eerste jaren van de Duitse bezetting', in 
&lt;em&gt;Jaarboek van het Katholiek Documentatie Centrum 1978,&lt;/em&gt;

105-129; J. Hinke, 'Het bisschoppelijk Mandement 1954 in pers en
politiek. Mei 1954-februari 1955', 
&lt;em&gt;ibidem, 1979,&lt;/em&gt;

73-116; 
&lt;em&gt;Het vierde Rolduc, 1946-1971.&lt;/em&gt;

Geschiedenis van een klein-seminarie. Onder red. van C.Th.W. Reul [et
al.] (Kerkrade, 1983)18-28.&lt;/p&gt;

&lt;a href=&amp;quot;igedeelte&amp;quot;&gt;I: &lt;/a&gt;
Katholiek Documentatie Centrum te Nijmegen, Collectie personen: afb. 3a75 [J.H.G. Lemmens in 1942].&lt;/p&gt;




&lt;p&gt;M.G. Spiertz&lt;/p&gt; 
&lt;dtml-var bwn_footer&gt;</text>
  </biography>
</biodes>

