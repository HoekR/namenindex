<biodes version="1.0">
  <fileDesc>
    <title>Maasland, Arie (1908-1980)</title>
    <ref target="http://resources.huygens.knaw.nl/bwn1880-2000/lemmata/bwn3/maasland"/>
    <publisher>
      <name>Biografisch Woordenboek van Nederland:1880-2000</name>
      <ref target="http://resources.huygens.knaw.nl/bwn1880-2000"/>
    </publisher>
  </fileDesc>
  <person>
    <idno type="id">maasland</idno>
    <persName><name type="geslachtsnaam">Maasland</name>, Arie</persName>
    <sex value="1"/>
    <event type="birth" when="1908"/>
    <event type="death" when="1980"/>
    <state type="occupation">musicus</state>
    <state type="occupation">componist</state>
  </person>
  <biography>
    <graphic url="http://resources.huygens.knaw.nl/bwn1880-2000/lemmata/bwn3/images/images/MAASLAND.jpg"/>
    <text>&lt;dtml-var bwn_header&gt;
 &lt;p class='genealogie'&gt;
  &lt;strong&gt;Maasland, Arie&lt;/strong&gt;

  (pseud. &lt;b&gt;Malando&lt;/b&gt;), musicus-componist (Rotterdam 26-5-1908 - Bussum 22-11-1980).

  Zoon van Joris Maasland, fabrieksarbeider, en Cornelia de Graaf.
  Gehuwd op 31-10-1934 met Johanna Cornelia van der Star (1913-1989). Uit dit
  huwelijk werd 1 dochter geboren.
  

  
&lt;img src=&amp;quot;images/MAASLAND.jpg&amp;quot; align=&amp;quot;right&amp;quot; BORDER=&amp;quot;0&amp;quot; alt=&amp;quot;afbeelding van Maasland, Arie&amp;quot; class=&amp;quot;bwnimg&amp;quot;&gt;
  

  
  &lt;/p&gt;
&lt;p&gt;Arie Maaslands jeugd speelde zich af in Rotterdam, de stad
    waaraan hij verknocht bleef, al voltrok zijn carri&amp;egrave;re zich
    elders. Na de HBS begon hij een studie als bouwkundig tekenaar,
    die hij voortijdig stopte om zijn heil te zoeken in de muziek.
    Van zijn zesde jaar af kreeg hij zes jaar pianoles van de
    Rotterdamse muziekpedagoog en koordirigent Jan Kriek, en reeds
    als middelbare scholier vormde hij een orkestje. De muziek
    bleef hem bezighouden, praktisch maar ook theoretisch. Beide
    kwaliteiten kwamen naar voren in het Rotterdamse ensemble The
    Jumping Jacks, een sextet waar van Maasland van 1933 tot 1939
    deel uitmaakte als accordeonist en slagwerker. Tevens schreef
    hij de arrangementen en had hij de zakelijke leiding.&lt;/p&gt;
&lt;p&gt;Ter wille van dit sextet schreef Maasland ook een aantal
    composities. Hij was trendgevoelig en merkte dat het publiek
    zich aangesproken voelde door de tango. Zelf liet hij zich
    inspireren door het Argentijnse orkest van Eduardo Bianco, dat
    bij een Europese tournee ook Nederland aandeed en de tango, die
    in het verleden in een kwaad daglicht had gestaan bij
    moralisten, een geacheveerder tintje gaf. Maasland ging daarop
    door, maar volgde een eigen weg. Hij week af van de in
    Latijns-Amerika gebruikelijke vorm, maar evenzeer van de
    afgevlakte stijl in Duitsland, waarin de tango was ontdaan van
    alle gevoelens van pijn, eenzaamheid en heimwee, waarop deze
    muziek is gegrond, verbonden met armoede en protest. Die
    elementen zijn bij Maasland evenmin aanwezig, maar hij
    cre&amp;euml;erde een zogeheten continentale stijl, met een
    nadrukkelijke plaats voor het ritme. Een melodieuze muziekvorm,
    waar mensen graag bij dansen en die ook dient als
    achtergrondmuziek. Maasland gaf zijn muziek een eigen
    klankkleur, vooral toen hij zijn orkest leidde, waaraan hij
    eindeloos schaafde. Hij bereikte aldus een grote hoogte,
    z&amp;oacute; dat men ook in Argentini&amp;euml; zijn muziek ging spelen.
    In 1968 bracht hij een succesvol bezoek aan het stamland van de
    tango. Hij was commercieel, maar ook consequent en rechtlijnig
    op het gebied dat hij tot in de finesses beheerste. Als
    accordeonist viel het moeilijk hem te imiteren.&lt;/p&gt;
&lt;p&gt;De eerste door hem gecomponeerde tango 
    &lt;em&gt;Annie&lt;/em&gt;

    (opus 1) met de naam van zijn vrouw dateert uit 1935. De tango 
    &lt;em&gt;Ole Guapa&lt;/em&gt;

    (opus 4), uit 1937, zou hem bekendheid geven. Aanvankelijk had
    Maasland moeite deze uitgegeven te krijgen, zodat hij zelf een
    deel van het risico moest dragen, maar nadat de uitgave een
    feit was werd 
    &lt;em&gt;Ole Guapa&lt;/em&gt;

    snel een wereldsucces. Met de 
    &lt;em&gt;Penny Serenade&lt;/em&gt;

    van Melle Weersma (1939) is deze tango de meest internationaal
    gewaardeerde en duurzaam gespeelde compositie van Nederlandse
    oorsprong. Dit is nog opvallender omdat er aanvankelijk geen
    tekst bij werd gedicht. In 1942 werd het nummer onder de titel 
    &lt;em&gt;Tango voor twee -&lt;/em&gt;

    met woorden van Jacques van Tol - door de zanger Willy Derby op
    de plaat vastgelegd, maar de instrumentale versie overleefde
    deze eendagsvlieg. Het snelle succes van 
    &lt;em&gt;Ole Guapa&lt;/em&gt;

    was opmerkelijk omdat het een compositie betrof van een
    onbekend muzikant in een plaatselijk orkestje zonder entree bij
    de omroepen in Hilversum of de platenmaatschappijen.&lt;/p&gt;
&lt;p&gt;Na 
    &lt;em&gt;Ole Guapa&lt;/em&gt;

    ging Maasland op die weg verder. Hij vormde een eigen orkest,
    Malando, waarvan Leeuwarden op 1 juli 1939 de premi&amp;egrave;re
    beleefde in dancing Spoorzicht. Er kwamen meer eigenhandig
    gecomponeerde tango's op het repertoire, waaronder het bekend
    gebleven 
    &lt;em&gt;Bonita Nina&lt;/em&gt;

    (1938), opgedragen aan zijn vier maanden oude dochtertje Lia.
    Het ensemble ontstond uit vijf personen, van wie drie afkomstig
    uit The Jumping Jacks: Ben Rodenhuis (viool), Rinus de Recht
    (viool), klarinet en soms zang) en accordeonist-leider
    Maasland, die van toen af als Malando door het leven ging.
    Oorlogs- en daaropvolgende bezettingsomstandigheden konden het
    optreden van dit ensemble slechts incidenteel hinderen.
    Problemen bij de bezetter leverde Malando's muziektrant niet
    op, en de gelijkgeschakelde Rijksradio-omroep De Nederlandsche
    Omroep verzorgde ettelijke uitzendingen. Pas in 1944 kwam
    Maasland in moeilijkheden: hij werd opgeroepen voor arbeid in
    Duitsland, weigerde, werd gearresteerd, maar ontsnapte uit een
    transport naar kamp Amersfoort, samen met twee orkestleden. Uit
    de oorlogsjaren dateren bekend geworden tango's als 
    &lt;em&gt;Cornelita&lt;/em&gt;

    en 
    &lt;em&gt;Guapita&lt;/em&gt;

    (beide 1940) en de rumba 
    &lt;em&gt;Manolita&lt;/em&gt;

    (1943).&lt;/p&gt;
&lt;p&gt;Na de bevrijding kon het orkest blijven optreden. In de
    eerste jaren trad Maasland ook als accordeonduo Malgori op met
    zijn stadgenoot Jan Gorissen. Later zou Gorissen tweede
    accordeonist in Malando's orkest zijn. De triomftijd van dit
    orkest, ook muzikaal, lag in de periode tussen 1947 en 1960,
    waarin muzikanten toetraden als Willy Langestraat, Dick
    Wiersema en Frans Wanders, welke laatste als bassist, maar
    vooral als zanger de populariteit bevorderde. Een contract met
    de VARA in 1946 vergrootte de bekendheid van het sedertdien
    genoemde 'Malando en zijn tango-rumba-orkest'. Allerlei minder
    bekende instrumenten als timbaal, bongo en maracas werden
    bespeeld. 
    &lt;em&gt;(&lt;/em&gt;

    Maasland zelf componeerde aan &amp;eacute;&amp;eacute;n stuk: o.a. 
    &lt;em&gt;Noche de Estrellas&lt;/em&gt;

    (tango, 1947), 
    &lt;em&gt;Rambla de Flores&lt;/em&gt;

    (paso doble, 1951), 
    &lt;em&gt;Campanillas&lt;/em&gt;

    (tango, 1955), 
    &lt;em&gt;Con Sentimento&lt;/em&gt;

    (tango, 1957).&lt;/p&gt;
&lt;p&gt;Dank zij veelvuldige radio-optredens en concerten verwierf
    het orkest populariteit in Nederland. De grammofoonplaat maakte
    hem in omringende landen bekend. Dansscholen draaiden zijn
    muziek om het strikte danstempo. Van december 1946 tot februari
    1947 maakte het orkest, samen met Lou Bandy, een reis naar
    Indonesi&amp;euml; met optredens voor Nederlandse militairen. Later
    volgden talloze tournees door Europa, vooral Duitsland en
    Belgi&amp;euml;. Tot in Finland en Oostenrijk stroomden de
    belangstellenden toe wanneer Malando optrad.&lt;/p&gt;
&lt;p&gt;In de jaren '60 kwam er een nieuw gebied bij; Japan. Daar
    werd Malando geliefder dan waar ook. Zo vertrok het orkest in
    november 1964 voor een eerste tournee, die door talloze werd
    gevolgd. Aan het eind van de jaren '80, lang na zijn dood,
    vonden nog optredens in Japan plaats van een voor die
    gelegenheid samengesteld Malando-orkest onder leiding van de
    slagwerker Evert Overweg, schoonzoon van Maasland. In eigen
    land zou een fanclub zijn naam en muziek in ere trachten te
    houden. Niet alleen werden in Japan bijna 100 langspeelplaten
    uitgebracht, maar in de gehele wereld, tot en met Zuid-Amerika
    en Oost-Europa, ging men zijn muziek - voor een Nederlands
    musicus een zeldzaamheid - waarderen. Alleen al van 
    &lt;em&gt;Ole Guapa&lt;/em&gt;

    bestaan ongeveer 200 verschillende uitvoeringen op de plaat.
    Tijdens Maaslands leven kwam het auteursrechtenbureau Stemra
    met de componist tot een regeling voor een vaste vergoeding per
    jaar, die de gigantische administratie zou vergemakkelijken.
    Zijn totale oeuvre beslaat 150 composities.&lt;/p&gt;
&lt;p&gt;Aangemoedigd door al dit succes breidde Malando zijn
    repertoire ook in andere genres steeds meer uit. Zo schreef hij
    drie suites, onder meer uitgevoerd door symfonieorkesten,
    behaalde hij succes met tangobewerkingen van volksliedjes uit
    Nederland 
    &lt;em&gt;(Twee emmertjes tango's halen&lt;/em&gt;

    in 1965), Engeland en Japan en van operettemelodie&amp;euml;n.
    Vooral in de eerste tijd arrangeerde Maasland zelf voor zijn
    orkest. Later schakelde hij bekwame arrangeurs in, o.a. Henk
    van Stiphout. Zijn orkest wisselde van omvang. Zo werd soms een
    strijkerssectie toegevoegd. Bij plaatopname steeg de omvang
    zelfs tot ruim 40 musici.&lt;/p&gt;
&lt;p&gt;Reeds v&amp;oacute;&amp;oacute;r zijn definitieve afscheid op 23 mei
    1979 met een VARA-televisieshow in een laatste openbaar
    optreden - sporen van zijn ziekte waren op dat moment al
    bespeurbaar - was Malando's eigen orkest al praktisch
    opgehouden te bestaan. In die voorafgaande jaren waren reeds
    vaak oude opnamen voor radioprogramma's gebruikt en slechts
    enkele nieuwe nummers geboden, de laatste keer op 9 januari
    1978, toen het orkest Malando een tango speelde van Astor
    Piazzolla, 
    &lt;em&gt;Verano Portena.&lt;/em&gt;
&lt;/p&gt;
&lt;p&gt;Maasland is vaak onderscheiden. In 1959 ontving hij in Pavia
    (It.) de Oscar Mondiale als beste accordeonist in orkestverband
    ter wereld. In 1964 werd hij onderscheiden met de Edison, twee
    jaar later met de Gouden Harp van de stichting Conamus. In 1973
    kreeg hij een koninklijke onderscheiding. Bij dit eerbetoon en
    de welstand die zijn composities en platen hem opleverden,
    bleef hij een eenvoudig, hardwerkend muzikant, bijna kleurloos.
    Hoewel hij zelf terdege wist waar zijn kracht school, maakte
    hij naar buiten eerder een indruk van verlegenheid, die ten
    onrechte wel werd uitgelegd als hooghartigheid. Hij gedroeg
    zich meer als een getalenteerde, zelfs wat saaie ambachtsman
    dan als een kleurrijke vedette met sterallures en voelde zich
    het meest op zijn gemak in eigen kring. In zijn vrije tijd
    bouwde hij maquettes van bijzondere precisie. Door en door
    Nederlands als Maasland was leek hij een contrast met de
    temperamentvolle muziek die hij op papier zette en waaraan hij
    met zijn orkest klank gaf.&lt;/p&gt;
&lt;p&gt;
  &lt;a href='lgedeelte'&gt;L: &lt;/a&gt;D. Verkijk, 
  &lt;em&gt;Radio Hilversum 1940-1945&lt;/em&gt;

  (Amsterdam, 1974); T. Palmer, 
  &lt;em&gt;All you need...&lt;/em&gt;

  (Bussum, 1977); E. Saegeman, 
  &lt;em&gt;Het verdriet waarop je kan dansen. De tango als muzikaal &amp;amp;
  sociaal fenomeen&lt;/em&gt;

  ([Brussel], 1982).&lt;/p&gt;

&lt;a href='igedeelte'&gt;I: &lt;/a&gt;  Hans de la Rive Box,  &lt;i&gt;Bonte Parade. Een revue van bekende Nederlandse radiosprekers en artisten&lt;/i&gt;  (Amsterdam [1948]) 90.&lt;/p&gt;

&lt;p&gt;Frans Oudejans&lt;/p&gt; 
&lt;dtml-var bwn_footer&gt;</text>
  </biography>
</biodes>

