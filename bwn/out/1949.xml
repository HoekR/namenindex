<biodes version="1.0">
  <fileDesc>
    <title>Vries, Simon Philip de (1870-1944)</title>
    <ref target="http://resources.huygens.knaw.nl/bwn1880-2000/lemmata/bwn2/vriessp"/>
    <publisher>
      <name>Biografisch Woordenboek van Nederland:1880-2000</name>
      <ref target="http://resources.huygens.knaw.nl/bwn1880-2000"/>
    </publisher>
  </fileDesc>
  <person>
    <idno type="id">vriessp</idno>
    <persName><name type="geslachtsnaam">Vries</name>, Simon Philip de</persName>
    <sex value="1"/>
    <event type="birth" when="1870"/>
    <event type="death" when="1944"/>
    <state type="occupation">rabbijn</state>
  </person>
  <biography>
    <text>&lt;dtml-var bwn_header&gt;
 &lt;p class='genealogie'&gt;
  &lt;strong&gt;Vries, Simon Philip de&lt;/strong&gt;, rabbijn (Neede 4-10-1870 - Bergen-Belsen (Duitsland) 24-3-1944).

Zoon van Manuel de Vries, veehandelaar en wever (huisindustrie), en
Rosette Spier. Gehuwd op 7-3-1894 met Judith de Jong. Uit dit huwelijk
werden 6 zoons en 3 dochters geboren.



&lt;/p&gt;
&lt;p&gt;In Neede was geen joodse gemeente. Daarom gingen Simon en zijn broer
Nathan voor godsdienstonderwijs te voet naar Borculo, een afstand van
ruim vijf kwartier. De onderwijzer S. Schaap ontdekte de bijzondere
aanleg van deze leerling, wat ertoe leidde dat deze op dertienjarige
leeftijd leerling werd van het Nederlandsch Isra&amp;euml;litisch
Seminarium te Amsterdam, waar hij de opleiding voor rabbijn volgde. Hij
legde staatsexamen A af en behaalde in 1892 de graad van maggied. Kort
tevoren was hij benoemd tot leraar-secretaris van de joodse gemeente te
Haarlem. Persoonlijke omstandigheden beletten de voortzetting van zijn
studie voor de mor&amp;eacute;-titel (vereist voor benoeming tot
opperrabbijn). Naast deze hoofdfunctie arbeidde hij later ook als
geestelijk verzorger van joodse pati&amp;euml;nten in Meerenberg (toen een
psychiatrische inrichting) en van gevangenen. Zijn grote bekendheid,
ook buiten Nederland, verwierf hij op ander gebied. Voor hem gold het
Zionisme als vervulling van het profetisch ideaal in onze dagen, in
tegenstelling tot de grote meerderheid der Nederlandse joden, die het
aanvankelijk als utopie beschouwde. Het bracht hem in conflict met
orthodoxe tegenstanders, die het politieke Zionisme afwezen, met
uitzondering van een kleine groep, de Mizrachie, waarvan hij in
Nederland de leidende figuur werd. Dat verwikkelde hem in een polemiek
met opperrabbijn L. Wagenaar, die zijn denkbeelden bestreed in een
brochure 
&lt;em&gt;Lema


an 


iyy&amp;ocirc;n&lt;/em&gt;

('s-Gravenhage, 1905), waarop rabbijn De Vries antwoordde met 
&lt;em&gt;Ma


an&amp;euml; Le


iyy&amp;ocirc;n.&lt;/em&gt;
&lt;/p&gt;
&lt;p&gt;Talrijke artikelen over diverse onderwerpen publiceerde hij in
joodse couranten en periodieken, o.a. in maandbladen als 
&lt;em&gt;Achawah&lt;/em&gt;

(orgaan van de Ned.-Isr. godsdienstonderwijzers), 
&lt;em&gt;Mizrachi bulletin,&lt;/em&gt;

enz. Ook was hij geruime tijd vaste medewerker van het 
&lt;em&gt;Centraal Blad voor Isra&amp;euml;lieten in Nederland.&lt;/em&gt;

Ook andere publicistische arbeid had zijn aandacht. Jarenlang lichtte
hij het niet-joodse publiek in over joodse problematiek met een
'Joodse Kroniek' in de 
&lt;em&gt;Oprechte Haarlemsche Courant.&lt;/em&gt;

Zijn boek 
&lt;em&gt;Joodsche riten en symbolen&lt;/em&gt;

(Zutphen, 1928-1932. 2 dl.; [Nieuwe uitg.] Amsterdam, 1968) is nog
steeds een vraagbaak voor velen. Toch vond deze noeste werker tevens
nog tijd voor wetenschappelijke arbeid. Hij werd ook leraar in het
Hebreeuws aan drie scholen, wat tot samenstelling van een leerboek
leidde.&lt;/p&gt;
&lt;p&gt;In december 1940 nam de rabbijn afscheid van zijn gemeente, ter
gelegenheid waarvan een keuze uit zijn publikaties en preken verscheen.
Reeds hadden de Duitsers Nederland bezet. Hoezeer de joden in bange
onzekerheid verkeerden, van wat werkelijk te wachten stond had men nog
geen idee. In 1942 verhuisde hij naar Amsterdam. In 1943 werd De Vries
naar Westerbork gevoerd, waar hij, ongebroken van geest, voortging
anderen moed en vertrouwen in te spreken. Op 11 januari 1944 werd hij
met zijn vrouw naar het concentratiekamp Bergen-Belsen gedeporteerd,
waar hij kort na de dood van zijn echtgenote stierf.&lt;/p&gt;
&lt;p&gt;
  &lt;a href='pgedeelte'&gt;P: &lt;/a&gt;Bibliografie in onder L genoemd werk van E.
Dasberg.&lt;/p&gt;
&lt;p&gt;
  &lt;a href='lgedeelte'&gt;L: &lt;/a&gt;
  &lt;em&gt;Rabbijn de Vries. Dienaar des Jodendoms.&lt;/em&gt;

[Artikelen van S. Dasberg et al. uitg.] ter gelegenheid van zijn
afscheid als rabbijn te Haarlem (Amsterdam, 1940). Hierin ook
'Levensschets' van zijn hand; E. Dasberg, 
&lt;em&gt;Rabbijn Simon Philip de Vries. Neede 1870, Bergen-Belsen 1944. De
geschiedenis van zijn leven&lt;/em&gt;

(Lochern, 1973).&lt;/p&gt;
&lt;p&gt;H. Beem&lt;/p&gt; 
&lt;dtml-var bwn_footer&gt;</text>
  </biography>
</biodes>

