<biodes version="1.0">
  <fileDesc>
    <title>Nolthenius, H&#195;&#169;l&#195;&#168;ne Francisca (1920-2000)</title>
    <author>Marja Pruis</author>
    <ref target="http://resources.huygens.knaw.nl/bwn1880-2000/lemmata/bwn6/nolthenius"/>
    <date when="2003-08-08"/>
    <publisher>
      <name>Biografisch Woordenboek van Nederland:1880-2000</name>
      <ref target="http://resources.huygens.knaw.nl/bwn1880-2000"/>
    </publisher>
  </fileDesc>
  <person>
    <idno type="id">nolthenius</idno>
    <persName><name type="geslachtsnaam">Nolthenius</name>, H&#195;&#169;l&#195;&#168;ne Francisca</persName>
    <sex value="2"/>
    <event type="birth" when="1920"/>
    <event type="death" when="2000"/>
    <state type="occupation">schrijfster</state>
    <state type="occupation">musicologe</state>
  </person>
  <biography>
    <graphic url="http://resources.huygens.knaw.nl/bwn1880-2000/lemmata/bwn6/images/images/NOLTHENIUS.jpg"/>
    <text>&lt;dtml-var bwn_header&gt;
 &lt;p class=&amp;quot;genealogie&amp;quot;&gt;

&lt;strong&gt;Nolthenius, H&amp;eacute;l&amp;egrave;ne Francisca&lt;/strong&gt; (ook bekend
onder de naam &lt;b&gt;
H&amp;eacute;l&amp;egrave;ne Wagenaar-Nolthenius&lt;/b&gt;), schrijfster en
musicologe 
(Amsterdam 9-4-1920 - Amsterdam 22-4-2000). Dochter van Hugo
Balder Siego Nolthenius, musicus en classicus, en Nelli Helena Anna
Eichhorn. Gehuwd op 9-7-1947 met William Johannes Albertus Wagenaar
(1917-2008), omroepbestuurder. Uit dit huwelijk werden 1 zoon en 2
dochters geboren.



&lt;/p&gt;
&lt;img src=&amp;quot;images/NOLTHENIUS.jpg&amp;quot; align=&amp;quot;right&amp;quot; BORDER=&amp;quot;0&amp;quot; alt=&amp;quot;afbeelding van Nolthenius, H&amp;eacute;l&amp;egrave;ne Francisca&amp;quot; class=&amp;quot;bwnimg&amp;quot;&gt;
&lt;p&gt;H&amp;eacute;l&amp;egrave;ne Nolthenius werd grootgebracht met muziek -
piano en zang - en met verhalen uit de Griekse mythologie. Haar
vader was cellist in het Concertgebouworkest. Religie speelde thuis
geen rol, al las de moeder haar enige kind wel eens voor uit de
kinderbijbel. H&amp;eacute;l&amp;egrave;nes ontvankelijkheid voor religiositeit
werd gevoed door onder meer de lezing, op dertienjarige leeftijd,
van 
&lt;em&gt;De Heilige Franciscus van Assisi&lt;/em&gt;, een vertaling van de
romantische biografie van de katholiek geworden Deen Johannes
J&amp;oslash;rgensen uit 1907.&lt;/p&gt;
&lt;p&gt;In 1927 verhuisde het gezin naar Bloemendaal, nadat vader
Nolthenius wegens podiumangst het cellistenbestaan had verruild
voor een betrekking als leraar klassieke talen aan het Kennemer
Lyceum in Overveen. Op deze school bezocht H&amp;eacute;l&amp;egrave;ne de
afdeling gymnasium. In 1938, het jaar van haar eindexamen, reisde
zij voor het eerst naar Itali&amp;euml;. In de buurt van Florence
volgde zij een cursus Italiaans. In Assisi kwam Franciscus voor
haar tot leven, temeer daar zij de hier woonachtige J&amp;oslash;rgensen
opzocht. Terug in Nederland sloot Nolthenius zich aan bij het
communisme, dat zij - blijkens uitspraken hierover in een interview
met Huub Oosterhuis - als het enige mogelijke antwoord op de
radicale eisen van het christendom beschouwde. Zij stortte zich op
de muziek van M. Moessorgski en begon Russisch te leren. Het
Hitler-Stalin-pact van augustus 1939 deed haar het lidmaatschap van
de Communistische Partij Nederland opzeggen.&lt;/p&gt;
&lt;p&gt;Als tiener wilde Nolthenius klassiek zangeres worden, een
ambitie die in verschillende van haar verhalen terugkeert. Zij koos
uiteindelijk voor de wetenschappelijke benadering van haar liefde,
en op 23 november 1940 begon zij aan de studie muziekwetenschap aan
de Rijksuniversiteit te Utrecht. Daarmee zette zij een
familietraditie voort. Zowel grootvader als vader waren classicus
en musicus.&lt;/p&gt;
&lt;p&gt;Een jaar later, in november 1941, liet Nolthenius zich
rooms-katholiek dopen in Haarlem. De wijze waarop zij hier achteraf
- in het al eerder genoemde interview door Huub Oosterhuis - over
sprak, is kenmerkend voor de blijvende intensiteit en het nogal
letterlijke karakter van haar geloof. 'Vlak voordat ik gedoopt
werd, had ik in een flits: 'ik m&amp;oacute;&amp;eacute;t nu geloven dat er een
God is, anders valt de hele zaak in elkaar en heeft het leven geen
zin meer' (p. 13).&lt;/p&gt;
&lt;p&gt;Nolthenius' studietijd viel samen met de bezettingsjaren, en
zoals bij zovelen van haar generatie was die periode van grote
invloed op de rest van haar leven. Zoals zij in een interview in
1999 verklaarde, had zij voor haar leven genoeg werkelijkheid
gezien en werd ze gevoed in haar escapisme richting muziek,
geschiedenis en religie. Haar ouders verborgen in hun huis in
Bloemendaal joodse onderduikers, die door verraad alsnog in het
vernietigingskamp Auschwitz belandden. Aanvankelijk werd Nolthenius
opgepakt, maar de Duitsers lieten haar gaan toen haar vader zich
meldde. Hij werd vervolgens naar het concentratiekamp Dachau
gedeporteerd, waarvan hij in 1945 terugkeerde.&lt;/p&gt;
&lt;p&gt;Op 12 oktober 1945 deed Nolthenius doctoraalexamen. Zij begon
met het schrijven van muziekrecensies voor het rooms-katholieke
dagblad 
&lt;em&gt;De Maasbode&lt;/em&gt;. Op aanbeveling van haar leermeester, de
Utrechtse hoogleraar A.A. Smijers, werd zij op 1 april 1946 hoofd
van de muziekafdeling van de Katholieke Radio Omroep (KRO). Het was
een drukke baan, want meer dan een derde van de zendtijd werd gevuld
met klassieke muziek. Al op 1 maart 1947 nam zij ontslag, omdat het
werk fysiek te zwaar voor haar was. Bovendien wilde zij zich aan
haar promotieonderzoek wijden. Enkele maanden later trad zij in het
huwelijk met Willy Wagenaar, directiemedewerker van de KRO. Tussen
1948 en 1952 zouden hieruit drie kinderen worden geboren.&lt;/p&gt;
&lt;p&gt;Op 23 april 1948 promoveerde Nolthenius bij Smijers op 
&lt;em&gt;De oudste melodiek van Itali&amp;euml;. Een studie over de muziek
van het Dugento&lt;/em&gt;. Zij onderzocht hierin de invloed van de
franciscaanse beweging op de Italiaanse muziek. De gepopulariseerde
versie van deze dissertatie werd Nolthenius' eerste grote
publiekssucces. 
&lt;em&gt;Duecento. Zwerftocht door Itali&amp;euml;'s late
middeleeuwen&lt;/em&gt; verscheen in 1951 als pocket bij uitgeverij Het
Spectrum. Hoewel het boek vele herdrukken zou beleven en in het
Engels en het Duits werd vertaald, distantieerde zij er zich later
zelf van. Zij vond het achteraf 'romantisch' en
'onwetenschappelijk' (Oosterhuis, 16).&lt;/p&gt;
&lt;p&gt;De combinatie van wetenschapster en schrijfster was kenmerkend
voor Nolthenius' auteurschap. In 1953 debuteerde zij met de
novellebundel 
&lt;em&gt;Addio, Grimaldi!&lt;/em&gt; De titelnovelle behelst de kroniek van een
klein stadje aan de Italiaanse Rivi&amp;egrave;ra, waarin Nolthenius
soepel en zwierig, met lichtmelancholieke ondertoon, kleine en
grote gebeurtenissen aaneenrijgt, zodat een beeld ontstaat van een
hechte samenleving door de eeuwen heen. Met 
&lt;em&gt;Renaissance in mei. Florentijns leven rond Francesco Landini
(&amp;dagger; 1397)&lt;/em&gt; uit 1956 zou Nolthenius hele generaties
Itali&amp;euml;gangers vormen. Met grote precisie beschrijft zij hierin
de geschiedenis van Florence in de 14de eeuw. Daarbij besteedt zij
niet alleen aandacht aan de wijze waarop de politieke elite de
macht verwierf en uitoefende, maar ook aan haar dagelijkse
levensomstandigheden.&lt;/p&gt;
&lt;p&gt;In 1958 werd Nolthenius buitengewoon hoogleraar
muziekgeschiedenis van de Oudheid en de Middeleeuwen aan de
Rijksuniversiteit te Utrecht. Was haar aandacht tot dan toe vooral
uitgegaan naar de 13de- en 14de-eeuwse Italiaanse muziek, haar
hoogleraarschap bracht haar in aanraking met nieuwe onderwerpen,
zoals het liturgisch drama, waaraan zij verschillende deelstudies
zou wijden. Als onderwerp voor haar oratie koos Nolthenius 
&lt;em&gt;Nederlands muziekleven in de Middeleeuwen&lt;/em&gt;. De vroege
Nederlandse muziekgeschiedenis werd een van haar nieuwe interesses.
Samen met Eliseus Bruning en Marie Veldhuyzen bezorgde zij in 1963
een uitputtende editie van twee laat-15de-eeuwse handschriften, 
&lt;em&gt;Het geestelijk lied van Noord-Nederland in de vijftiende
eeuw&lt;/em&gt;, een publicatie die nog steeds wordt geraadpleegd. In 1966
werd haar leerstoel omgezet in een ordinariaat.&lt;/p&gt;
&lt;p&gt;Toen Nolthenius er vier jaar op had zitten, 'en alle stof zo'n
beetje had doorgepraat' (Oosterhuis, 16), begon zij zich meer toe
te leggen op het schrijven van romans. In 1966 verscheen 
&lt;em&gt;Buiten blijven&lt;/em&gt;, twee jaar later gevolgd door 
&lt;em&gt;Een ladder op de aarde&lt;/em&gt;, haar eerste echte historische roman,
spelend in Itali&amp;euml; in de 14de eeuw. Vooral in 
&lt;em&gt;De afgewende stad&lt;/em&gt; uit 1970 - volgens haarzelf haar meest
geslaagde roman - is de vrouwelijke hoofdpersoon een eenling, een
gedreven wetenschapster die zichzelf in isolement een rad voor ogen
draait. Nolthenius' personages zijn vaak buitenstaanders. Zij
leveren strijd tussen de aardse en de hemelse liefde en moeten zich
zien te verzoenen met het lot slechts voorbijganger te zijn.&lt;/p&gt;
&lt;p&gt;In 1975 waagde Nolthenius zich voor het eerst aan het
detectivegenre. In 
&lt;em&gt;Weekend op Waldegg&lt;/em&gt; is het verhaal opgebouwd volgens het
beproefde stramien van de Britse detectiveschrijfster Agatha
Christie. Een groepje mensen is bijeen in een Zwitserse villa,
wanneer de gastheer wordt vermoord. Het achterhalen van de dader is
niet eenvoudig, omdat iedereen een motief blijkt te hebben. In 1977
publiceerde Nolthenius de eerste van haar 'Lapo Mosca'-boeken. In
deze populaire middeleeuwse detectives, waarin de 14de-eeuwse
Italiaanse bedelmonnik 'Lapo Mosca' de hoofdfiguur is, gebruikte
zij de misdaad als een middel om de lezer - aan de hand van
allerlei avontuurlijke verhaallijnen en een waar arsenaal aan
gezegden en spreuken - kennis te laten maken met de middeleeuwse
maatschappij. De door haar beschreven misdaden waren overigens echt
gebeurd. Achterin de boeken staan de bronnen vermeld. Deze
werkwijze strookt met Nolthenius' opvattingen over het schrijven
van historische romans, die in haar ogen zo waarheidsgetrouw
mogelijk moesten zijn en zo dicht mogelijk bij de historische
verhandeling behoorden te staan.&lt;/p&gt;
&lt;p&gt;In 1976 ging Nolthenius - die twee jaar eerder nog lid van de
Koninklijke Nederlandse Akademie van Wetenschappen was geworden -
vervroegd met emeritaat. Zij had constant hoofdpijn, die ze
toeschreef aan de arbeidsomstandigheden aan de universiteit. Het
hoogleraarsbestaan werd naar haar idee geregeerd door vergaderingen,
cijfers en geld, een ergernis waaraan zij in haar afscheidscollege 
&lt;em&gt;Lentetij, herfsttij. Gedachten bij een afscheid&lt;/em&gt; lucht gaf.
'Wat is er aan de hand met een maatschappij waarin &amp;quot;elitair&amp;quot; een
schuttingwoord is geworden?', vroeg zij zich af. Ook de
ontwikkelingen binnen de studierichting muziekgeschiedenis stonden
Nolthenius tegen. Het was haar een gruwel dat steeds minder
studenten het Latijn beheersten en dat zij soms zelfs geen
muzieknoten konden lezen. De bestudering van het gregoriaans hield
voor haar in dat de studenten zelf ook het gregoriaans moesten
leren zingen. Pas dan wist men volgens haar waarover men het
had.&lt;/p&gt;
&lt;p&gt;Ook nadat zij in 1977, een jaar na haar emeritaat, met haar man
naar Cavriglia in Toscane was verhuisd, bleef de studie van de
middeleeuwse muziek haar bezighouden. Dit leidde in 1981 tot het
hoogtepunt in haar musicologische werk: 
&lt;em&gt;Muziek tussen hemel en aarde. De wereld van het Gregoriaans&lt;/em&gt;.
Zij schreef het omdat ze zoveel van het gregoriaans hield, zoals
zij altijd pas ergens over kon schrijven als ze een persoonlijke
bezieling ten aanzien van het onderwerp voelde. Toch is - evenals
in haar andere cultuurhistorische werk - ook in de muziekstudies
van Nolthenius een verandering waarneembaar: de aanvankelijk
romantische inzet heeft meer en meer plaats gemaakt voor kritische
distantie. In 1981 keerden Nolthenius en haar man terug naar
Nederland uit heimwee. In hun Amsterdamse bovenwoning moesten
voortaan de stekjes van de bougainville uit hun Toscaanse tuin de
herinnering aan Itali&amp;euml; levend houden. 'Ik hou er veel van,
maar ik hoor er niet', stelde Nolthenius in gesprek met Antoine
Bodar vast, een uitspraak over Itali&amp;euml; die zij onmiddellijk
doortrok naar haar houding ten aanzien van de katholieke kerk.
Naarmate zij meer inzicht had gekregen in de ontstaansgeschiedenis
van de bijbel, ging 'de hele zaak' barsten vertonen, hoe erg zij
dat ook vond. In hetzelfde interview uit 1988 zei ze zichzelf nog
slechts als 'katholiek non-croyant' te beschouwen.&lt;/p&gt;
&lt;p&gt;In 1988 verscheen 
&lt;em&gt;Een man uit het dal van Spoleto&lt;/em&gt;, Nolthenius' evocatie van
het leven van Franciscus van Assisi. Het boek getuigt van een
levenslange fascinatie. In een poging hem te demythologiseren en te
achterhalen wie hij echt is geweest, zoekt zij haar heil bij de
waarnemingen van Franciscus' tijdgenoten, de contemporaine
kroniekschrijvers en de ooggetuigen. De heilige werd mens, maar
desondanks bleef Franciscus zijn 'onweerstaanbaarheid' behouden. 
&lt;em&gt;Een man uit het dal van Spoleto&lt;/em&gt; werd in 1992 bekroond met de
Henri&amp;euml;tte de Beaufortprijs voor de biografie.&lt;/p&gt;
&lt;p&gt;Oneerbiedig zou men kunnen zeggen dat H&amp;eacute;l&amp;egrave;ne
Nolthenius niet helemaal van de wereld was, in die zin dat zij zich
eerder door het 'daar en toen' liet beroeren dan door het 'hier en
nu'. Nolthenius was de eerste om toe te geven dat haar liefde voor
de tijden van weleer, die zich uitte in de keuze van haar vak,
muziekgeschiedenis, en in de historische inslag van zowel haar
wetenschappelijke als haar literaire werk, een soort ontsnappen aan
het heden was. 'Ik ben een aartsescapist', zei zij vaak over
zichzelf in interviews.&lt;/p&gt;
&lt;p&gt;Ook was Nolthenius een eenling. Zij maakte geen deel uit van
enige literaire of wetenschappelijke kring en was daar ook niet op
uit. Haar werk werd in het algemeen goed ontvangen, al zetten
vakgenoten wel eens vraagtekens bij de religieuze ondertoon. Haar
grondige documentatie en haar zin voor historie worden echter
unaniem geprezen. De historische romans werden door sommigen
ontoegankelijk en moralistisch gevonden. Maar meestal was er
waardering voor haar levendige en frisse stijl en haar ironie en
eruditie. Voor haar gehele essayistische oeuvre ontving Nolthenius
in 1999 de tweejaarlijkse Anna Bijns-prijs 'voor de vrouwelijke
stem in de letteren'. In het juryrapport werden de literaire
kwaliteit van haar werk, haar vakmanschap en eruditie, haar inzicht
in menselijke verhoudingen en de overtuigende wijze waarop zij
fictie met non-fictie vermengt, geprezen.&lt;/p&gt;
&lt;p&gt;Een jaar voor haar overlijden, na een kortstondige ziekte, op
tachtigjarige leeftijd, verscheen Nolthenius' laatste roman, 
&lt;em&gt;Voortgeschopt als een steen&lt;/em&gt; (1999), over de epigramdichter
Leonidas van Tarente, die in de derde eeuw voor Christus een
zwervend bestaan leidde in Itali&amp;euml;, Griekenland en
Klein-Azi&amp;euml;. In de hoofdfiguur wist Nolthenius het
melancholieke levensgevoel van de eeuwige buitenstaander andermaal
te verbeelden. Het werd een klassiek en tijdloos verhaal van
weemoed en noodlot, van willen en moeten. In een interview in 1990
zei ze in gesprek met Huub Oosterhuis: 'Wat vandaag onbereikbaar
is, heb je morgen alweer achter je gelaten. Dat is de enige hemel
die ik me kan voorstellen' (p. 30).&lt;/p&gt;
&lt;p&gt;
&lt;a href=&amp;quot;agedeelte&amp;quot;&gt;A: &lt;/a&gt;Collectie-H&amp;eacute;l&amp;egrave;ne Nolthenius en
persdocumentatie betreffende haar in het Nederlands Letterkundig
Museum en Documentatiecentrum te 's- Gravenhage.&lt;/p&gt;
&lt;p&gt;
&lt;a href=&amp;quot;pgedeelte&amp;quot;&gt;P: &lt;/a&gt;'Publicaties van H&amp;eacute;l&amp;egrave;ne Nolthenius' in de
onder L genoemde publicatie van Polman, 37-41.&lt;/p&gt;
&lt;p&gt;
&lt;a href=&amp;quot;lgedeelte&amp;quot;&gt;L: &lt;/a&gt;Behalve necrologie&amp;euml;n op 25-4-2000 o.a. in 
&lt;em&gt;NRC Handelsblad&lt;/em&gt;, door Hans Werkman, in 
&lt;em&gt;Nederlands Dagblad&lt;/em&gt;, door Kees Fens, in 
&lt;em&gt;de Volkskrant&lt;/em&gt; en door Marja Pruis, in 
&lt;em&gt;De Groene Amsterdammer&lt;/em&gt;, 6-5-2000: Mari&amp;euml;lle Polman, 
&lt;em&gt;Trouw aan de muzen. Helene Nolthenius&lt;/em&gt; ('s-Gravenhage 1999).
Hierin: 'Interviews' en 'Publicaties over H&amp;eacute;l&amp;egrave;ne
Nolthenius', 41-51. Verder o.a.: A.F. Manning, 
&lt;em&gt;Zestig jaar KRO. Uit de geschiedenis van een omroep&lt;/em&gt; (Baarn
1985); Huub Oosterhuis, 'De weg naar het braambos', in 
&lt;em&gt;Werkschrift van de Stichting Leerhuis en Liturgie&lt;/em&gt; 10 (1990) 4
(aug.) 3-15; &lt;i&gt;Terugstrevend naar ginds. De wereld van H&amp;eacute;l&amp;egrave;ne Nolthenius&lt;/i&gt;. Onder red. van Etty Mulder (Nijmegen 1990); Antoine Bodar, 'Teloorgang en scepsis. Gesprek met
Helene Nolthenius', in idem, 
&lt;em&gt;Weten waar de muze woont&lt;/em&gt; (Amsterdam 1998) 157-163; C.
Vellekoop, in 
&lt;em&gt;Levensberichten en herdenkingen [van de] Koninklijke Akademie
van Wetenschappen 2001&lt;/em&gt; (Amsterdam 2001) 61- 66; Marja Pruis,
'&amp;quot;Ik ben een eenling, altijd geweest.&amp;quot; H&amp;eacute;l&amp;egrave;ne Nolthenius
(1920- 2000), historica en schrijfster', in 
&lt;em&gt;Jaarboek voor Vrouwengeschiedenis&lt;/em&gt; (Amsterdam 2001)
224-241; Etty Mulder, 'H&amp;eacute;l&amp;egrave;ne Nolthenius: schrijfster en geleerde', in &lt;i&gt;Tijdschrift voor Geschiedenis&lt;/i&gt; 119 (2006) 550-554.&lt;/p&gt;
&lt;p&gt;
&lt;a href=&amp;quot;igedeelte&amp;quot;&gt;I: &lt;/a&gt;
A.F. Manning, 
&lt;em&gt;Zestig jaar KRO. Uit de geschiedenis van een omroep&lt;/em&gt; (Baarn
1985) 217 [H&amp;eacute;l&amp;egrave;ne Nolthenius in 1946].&lt;/p&gt;
&lt;p&gt;Marja Pruis&lt;/p&gt;
 
&lt;dtml-var bwn_footer&gt;</text>
  </biography>
</biodes>

