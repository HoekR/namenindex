<biodes version="1.0">
  <fileDesc>
    <title>Waterschoot van der Gracht, Willem Anton Joseph Maria van (1873-1943)</title>
    <ref target="http://resources.huygens.knaw.nl/bwn1880-2000/lemmata/bwn1/waterschoot"/>
    <publisher>
      <name>Biografisch Woordenboek van Nederland:1880-2000</name>
      <ref target="http://resources.huygens.knaw.nl/bwn1880-2000"/>
    </publisher>
  </fileDesc>
  <person>
    <idno type="id">waterschoot</idno>
    <persName><name type="geslachtsnaam">Waterschoot van der Gracht</name>, Willem Anton Joseph Maria van</persName>
    <sex value="1"/>
    <event type="birth" when="1873"/>
    <event type="death" when="1943"/>
    <state type="occupation">geoloog</state>
  </person>
  <biography>
    <graphic url="http://resources.huygens.knaw.nl/bwn1880-2000/lemmata/bwn1/images/images/WATERSCHOOT.jpg"/>
    <text>&lt;dtml-var bwn_header&gt;
 &lt;p class='genealogie'&gt;
  &lt;strong&gt;Waterschoot van der Gracht, Willem Anton Joseph Maria van&lt;/strong&gt;, jurist en geoloog-mijningenieur (Amsterdam 15-5-1873 - Roermond 17-8-1943).

Zoon van Walterus Simon Josephus van Waterschoot van der Gracht,
notaris, en Maria Cornelia Adriana Josepha van der Does de Willebois
(jkvr. bij KB van 18-10-1877 no.2). Gehuwd op 22-5-1901 met Josefine
Rudolfine Maria Gisella Ferdinandine Freiin von Hammer Purgstall. Uit
dit huwelijk werden 1 dochter en 3 zoons geboren.

&lt;img src=&amp;quot;images/WATERSCHOOT.jpg&amp;quot; align=&amp;quot;right&amp;quot; BORDER=&amp;quot;0&amp;quot; alt=&amp;quot;afbeelding van Waterschoot van der Gracht, Willem Anton Joseph Maria van&amp;quot; class=&amp;quot;bwnimg&amp;quot;&gt;

&lt;/p&gt;
&lt;p&gt;Van der Gracht bezocht het gymnasium te Amsterdam en Katwijk en
slaagde in 1892 voor het staatsexamen. In de familie hoorde de zoon
rechten te studeren. Willem legde zich bij de wens van zijn vader neer,
daarbij afsprekende dat na voltooiing van deze studie in Amsterdam zijn
eigen voorkeur nl. geologie gevolgd zou mogen worden. Zo is geschied.
Hij promoveerde eerst te Amsterdam in de rechten cum laude in 1899 op
het proefschrift 
&lt;em&gt;Staatsbemoeiing ten behoeve der zoetwatervisscherij&lt;/em&gt;

en ging daarna achtereenvolgens aan het Engelse Stoneyhearst College en
de Bergakademie te Freiberg (Saksen) geologie en mijnbouwkunde studeren
om in de laatstgenoemde plaats in 1903 het examen van Dipl.-Ing. te
behalen. Door deze studies was de ideale combinatie gelegd voor zijn
carri&amp;egrave;re. Deze begon in 1903 met de functie van secretaris der
Mijnraad waarvan door hem in 1905 tot 1917 als lid deel werd
uitgemaakt. Zijn medewerking aan de totstandkoming van het
Mijnreglement 1906 was zeer groot. In 1905 begonnen als jong
ingenieur-directeur van de Rijksopsporing van Delfstoffen (R.O.v.D.),
behaalde hij bovendien al spoedig een eerste groot succes in de
praktijk. Dank zij zijn gericht wetenschappelijk onderzoek en zijn
organisatietalenten, gedreven ook door een politieke noodzaak om
spoedig succes te boeken en vooral dank zij zijn geologische theorie en
persoonlijke stoutmoedigheid, was te Helenaveen - net op Brabants
gebied, hetgeen later van veel politiek belang bleek - een proefboring
doorgezet. In augustus 1906 werd hier bij 914 m. diepte het
steenkoolhoudend Carboon aangeboord en tot oktober werden zeven
gaskoollagen doorboord. Van der Gracht had hiertoe gegevens bewerkt van
bijna alle boringen die in het aangrenzende Duitse gebied verricht
waren. Hij kwam tot de conclusie dat de Peel in de diepere ondergrond
waarschijnlijk een gebied met horsten en slenken vormt. Achteraf bleek
deze theorie juist. Het was van maart tot augustus 1906 wel spannend
geweest. Hiermede redde Van der Gracht het voortbestaan van de R.O.v.D.
Zijn grote wetenschappelijke bekwaamheid onderstreepte hij met zijn
eerste grote publikatie: The deeper Geology of the Netherlands and
adjacent regions with special reference to the latest borings in the
Netherlands, Belgium and Westphalia', in de 
&lt;em&gt;Mededeelingen van de Rijksopsporing van Delfstoffen,&lt;/em&gt;

1909, no. 2.&lt;/p&gt;
&lt;p&gt;In dit magistrale werk kwamen reeds de kenmerken van zijn latere
werk naar voren t.w. begrip voor en goed hanteren van algemene
theorie&amp;euml;n, zich niet verliezend in details, maar wel op alle
kleine onderdelen acht slaand en ze steeds in het algehele beeld
passend, de gave zijn kennis in kaarten vast te leggen, de
organisatorisch en systematisch beheerste en rustige wijze van
benaderen der problemen en de klare, niet te beknopte wijze van
beschrijven van zijn resultaten. In de opeenvolgende jaarverslagen van
de R.O.v.D. bleek de snelle toeneming van kennis van de ondergrond van
Nederland, niet alleen in het Peelgebied, maar ook in Zuid-Limburg,
West-Brabant en de Achterhoek. Door een en ander werd Van der Gracht op
het gebied van opsporing van delfstoffen (steenkool, aardolie en
ertsen) een veel gevraagd expert. Hij bezocht tussen 1909 en 1913
Roemeni&amp;euml;, Spanje, Zuid- en Oost-Afrika, Patagoni&amp;euml; en Vuurland.
Ondertussen was hij vanaf 1910 ook werkzaam voor enkele
petroleummaatschappijen. In de periode van 1913 tot 1914 werd door hem
advies aan de regering uitgebracht over de opsporing van delfstoffen in
Nederlands-Oost-Indi&amp;euml;. Van der Gracht aanvaardde in maart 1915 een
opdracht van de Koninklijke Shell tot onderzoek van het Midcontinent in
USA.&lt;/p&gt;
&lt;p&gt;Het veldwerk van de R.O.v.D. liep in 1916 tegen zijn einde.
Onderzoek van nieuwe jong paleozo&amp;iuml;sche gebieden trok de deskundige
van het Paleozo&amp;iuml;cum van West-Europa zeer. In 1917 kwam hij terug,
be&amp;euml;indigde het 
&lt;em&gt;Eindverslag...&lt;/em&gt;

(Amsterdam, 1918) van de R.O.v.D., droeg deze Dienst definitief aan P.
Tesch over (tot 1923 de opheffing kwam), trad uit de Mijnraad en
verbrak zo alle ambtelijke banden met Nederland. Hij ging opnieuw naar
Amerika om tot 1928 voor de Koninklijke Shell en andere
oliemaatschappijen te werken. In deze tijd werd door hem i.v.m. de
geheimhouding niet veel gepubliceerd. Hij had trouwens wel andere
dingen aan het hoofd. Op de lijst van publikaties kwamen evenwel met
name korte voordrachten voor, blijk gevend van zijn niet afnemende
wetenschappelijke belangstelling (onderwerpen: oliegenese, economie,
zouttektoniek, barrierriffen en continentverschuivingen).&lt;/p&gt;
&lt;p&gt;In 1928 keerde Van der Gracht terug naar Europa en zette zich tot de
wetenschappelijke evaluatie van alle gegevens die door hem en zijn
medewerkers in die Amerikaanse jaren verzameld waren. Hij vestigde zich
daartoe op het landgoed van zijn vrouw in Oostenrijk tot 1931, en ging
dan nog &amp;eacute;&amp;eacute;n jaar naar Midden-Amerika ter afronding van het
werk. In 1931 verscheen in de 
&lt;em&gt;Verhandelingen der Koninklijke Akademie van Wetenschappen te
Amsterdam.&lt;/em&gt;

Afd. Natuurkunde 2e sectie, XXVII, no. 3 The Permo-Carboniferous
Orogeny in the South-Central United States'. Dit is zijn tweede
hoofdwerk (na 'The deeper Geology. . .') geworden. Een enorme
hoeveelheid gegevens, waarnemingen enz. zijn hier voor het eerst
samengevat in een synthese omtrent de genese en geologische
geschiedenis van het Permo-Carboon van Noord-Amerika. Dit was een
wetenschappelijke prestatie die tevens van groot economisch belang was
m.b.t. het voorkomen van aardolie, steenkool en de nieuw ontdekte
kalizouten. Hiermede was Van der Gracht een der vooraanstaande geologen
van zijn generatie in Noord-Amerika geworden.&lt;/p&gt;
&lt;p&gt;Op 1 mei 1932 werd hij hoofdingenieur en later Inspecteur-Generaal
der Mijnen, hoofd van het Staatstoezicht op de Mijnen. Naast zijn
ambtelijke activiteiten bleef Van der Gracht publiceren. Zo verschenen
in 1937 in de 
&lt;em&gt;Compte-Rendu. . .&lt;/em&gt;

van het 2e Carbooncongres (1935) drie artikelen over de overeenkomsten
tussen het Europese en Noord-Amerikaanse continent, en een nadere
uitwerking van de jong paleozo&amp;iuml;sche orogenese in Noordwest-Europa
enerzijds en in Noord-Amerika anderzijds. Deze drie werkstukken vormen
samen met de tektonische kaart van Europa zijn derde meesterwerk.&lt;/p&gt;
&lt;p&gt;Uit deze en andere publikaties bleek zijn conclusie, dat, zoals in
Noord-Amerika, ook in het Europese Paleozo&amp;iuml;cum aardolie en aardgas
verwacht kon worden, en hij propageerde met kracht de exploratie
hiervan.&lt;/p&gt;
&lt;p&gt;Na zijn pensionering brak de oorlog uit en was ook de 67-jarige Van
der Gracht direct bereid om ten dienste van zijn vaderland werkzaam te
blijven. Hij organiseerde samen met L.U. de Sitter, W.J. Jongmans en P.
Tesch het geologisch onderzoek in opdracht van de Nederlandse
Steenkolenmijnen, waarbij &amp;plusmn; 60 jonge en gestrande Nederlandse
geologen te werk gesteld werden aan de bewerking van de collecties van
de R.O.v.D. en de sinds 1941 door hem voorgezeten Geologische
Stichting, aan geofysische onderzoekingen in Nederland en geologische
begeleiding van de steenkolenmijnen. Deze wijze, behulpzame en knappe
geoloog maakte diepe indruk op vele jonge collega's.&lt;/p&gt;
&lt;p&gt;De veelzijdig begaafde Van der Gracht gebruikte al zijn talenten en
werkte rustig doelbewust, creatief, alle details gebruikend in zijn
syntheses, zowel algemeen- als ook economisch-geologisch. Hij was
behulpzaam, innemend, sterk van karakter en 'dienen' van de
mensheid met al zijn gaven was zijn doel in het leven. Van der Gracht
was een vooruitstrevend actief en 'goed ' katholiek, die vele
malen gesproken heeft voor de Vereeniging tot het bevorderen van de
beoefening der wetenschap onder de Katholieken in Nederland. Grote
invloed werd door hem uitgeoefend bij mijnwetgeving, de Mijnraad, de
steenkoolindustrie, de aardolie-industrie in Noord-Amerika, op
internationaal geologisch wetenschapsgebied en in het verenigingsleven.
Veel waardering in het persoonlijke en offici&amp;euml;le vlak viel hem ten
deel. Zo werd hij, aanvankelijk corresponderend lid, op 15 mei 1936
benoemd tot lid van de Koninklijke Akademie van Wetenschappen te
Amsterdam, ontving aan de Colorado School of Mines het eredoctoraat
(1924) en was erelid van het Koninklijk Nederlands Geologisch
Mijnbouwkundig Genootschap (K.N.G.M.G.), de American Ass. Petroleum
Geologists en het Intern. Bohrtechnisches Verband. Zijn naam werd
verbonden aan de erepenning van het K.N.G.M.G.&lt;/p&gt;
&lt;p&gt;
  &lt;a href='pgedeelte'&gt;P: &lt;/a&gt;Bibliografie in 
&lt;em&gt;Geologie en Mijnbouw&lt;/em&gt;

5 (1943) 9-10 (september-oktober) 66-68.&lt;/p&gt;
&lt;p&gt;
  &lt;a href='lgedeelte'&gt;L: &lt;/a&gt;L.U. de Sitter, in 
&lt;em&gt;Geologie en Mijnbouw&lt;/em&gt;

5 (1943) 9-10 (september-oktober) 65-66.&lt;/p&gt;


&lt;p&gt;
&lt;a href=&amp;quot;igedeelte&amp;quot;&gt;I: &lt;/a&gt;&lt;em&gt;Jaarboek der Koninklijke Nederlandsche Akademie van
  Wetenschappen 1944-45,&lt;/em&gt; afbeelding tegenover pagina 185.&lt;/p&gt;



&lt;p&gt;A.A. Thiadens&lt;/p&gt; 
&lt;dtml-var bwn_footer&gt;</text>
  </biography>
</biodes>

