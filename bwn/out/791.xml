<biodes version="1.0">
  <fileDesc>
    <title>Houben, Fran&#195;&#167;ois Joseph Marie Anne Hubert (1898-1976)</title>
    <ref target="http://resources.huygens.knaw.nl/bwn1880-2000/lemmata/bwn4/houben"/>
    <publisher>
      <name>Biografisch Woordenboek van Nederland:1880-2000</name>
      <ref target="http://resources.huygens.knaw.nl/bwn1880-2000"/>
    </publisher>
  </fileDesc>
  <person>
    <idno type="id">houben</idno>
    <persName><name type="geslachtsnaam">Houben</name>, Fran&amp;ccedil;ois Joseph Marie Anne Hubert</persName>
    <sex value="1"/>
    <event type="birth" when="1898"/>
    <event type="death" when="1976"/>
    <state type="occupation">commissaris der Koningin</state>
  </person>
  <biography>
    <graphic url="http://resources.huygens.knaw.nl/bwn1880-2000/lemmata/bwn4/images/images/HOUBEN.jpg"/>
    <text>&lt;dtml-var bwn_header&gt;
 &lt;p class='genealogie'&gt;
  &lt;strong&gt;Houben, Fran&amp;ccedil;ois Joseph Marie Anne Hubert&lt;/strong&gt;, commissaris der Koningin in Limburg (Woudrichem (N.B.) 23-5-1898  - 's-Gravenhage 25-9-1976). Zoon van Joannes Josephus Antonius Houben, rijksontvanger, en
  Bertha Anna Maria Hubertina Schreurs. Gehuwd op 3-5-1929 met
  Pauline Philippine Marie van der Ven. Uit dit huwelijk werden 3
  zoons en 5 dochters geboren.
  
&lt;img src=&amp;quot;images/HOUBEN.jpg&amp;quot; align=&amp;quot;right&amp;quot; BORDER=&amp;quot;0&amp;quot; alt=&amp;quot;afbeelding van Houben, Fran&amp;ccedil;ois Joseph Marie Anne Hubert&amp;quot; class=&amp;quot;bwnimg&amp;quot;&gt;
  
  &lt;/p&gt;
&lt;p&gt;De jonge Frans Houben verbleef vanaf 1911 op het internaat
    van het Bisschoppelijk College te Roermond. Hier deed hij in
    1920 - gelijktijdig met Louis Beel op de &amp;szlig;-afdeling -
    eindexamen gymnasium--A. Vervolgens vervulde hij zijn
    dienstplicht met twee maanden effectieve dienst in de
    Maastrichtse Tapijnkazerne. In 1920 liet hij zich inschrijven
    voor de rechtenstudie aan de Rijksuniversiteit te Utrecht. Hij
    was actief in het studentenleven en bekleedde onder andere in
    1923/1924 het presidium van de katholieke studentenvereniging
    'Veritas'. Gedurende ruim twee jaar woonde Houben in Utrecht op
    hetzelfde adres als Jan Eduard de Quay.&lt;/p&gt;
&lt;p&gt;Na zijn doctoraal examen in mei 1926 verkreeg hij in de
    herfst van dat jaar de functie van tweede secretaris van de
    Algemeene Roomsch-Katholieke Werkgeversvereeniging (ARKWV) in
    Den Haag, onder algemeen secretaris L.G. Kortenhorst, wellicht
    mede dank zij de invloed van G.F.H. Houben, een neef van zijn
    vader, die op dat moment voorzitter van de katholieke
    werkgevers in het bisdom Roermond en lid van het hoofdbestuur
    en dagelijks bestuur van de ARKWV was. Gedurende de
    twee&amp;euml;neenhalf jaar dat hij in dienst was van de katholieke
    werkgevers vertegenwoordigde Houben de ARKWV in de R.K.
    Emigratie Vereeniging, het hoofdbestuur van de stichting
    Katholieke Radio Omroep en in verscheidene raden en commissies,
    zoals de Commissie van Bijstand voor de Arbeidsbemiddeling.
    Vanaf januari 1929 tot aan de Tweede Wereldoorlog was Houben
    belast met het secretariaat van de in 1924 opgerichte Raad van
    Overleg voor de R.K. Sociale Organisaties, een instelling
    waarin de vier grote katholieke standsorganisaties van
    werkgevers, arbeiders, boeren en middenstanders waren
    vertegenwoordigd en die zich ten doel stelde op
    sociaal-economisch terrein over concrete punten zo mogelijk
    &amp;eacute;&amp;eacute;n gedragslijn te bepalen.&lt;/p&gt;
&lt;p&gt;Op 1 mei 1929 verliet Houben - na ontslag op de meest
    eervolle wijze - de ARKWV om als jurist een betrekking in het
    bedrijfsleven te aanvaarden. Hij werd directiesecretaris van de
    brouwerij 'De Drie Hoefijzers' te Breda en tevens directeur van
    een aantal dochtermaatschappijen van deze onderneming,
    waaronder een door haar ge&amp;euml;xploiteerde hotelketen.
    Gelijktijdig met de indiensttreding bij de Bredase brouwerij
    verhuisde de inmiddels gehuwde Houben van Den Haag naar
    Rijswijk, om in december 1938 met vrouw en kinderen in de
    residentie terug te keren.&lt;/p&gt;
&lt;p&gt;In de jaren dertig maakte Houben zich verdienstelijk op
    sociaal en charitatief terrein. Terwijl zijn oudste broer,
    Joannes Josephus Antonius Hubertus, van 1931 tot 1938 als
    vice-voorzitter van de Roomsch-Katholieke Staatspartij optrad,
    was Frans Houben secretaris van de Haagse afdeling van het
    Nederlandsche Roode Kruis, voorzitter van het R.K.
    Maatschappelijk Gezinszorgwerk in Den Haag en gedelegeerde voor
    het Roode-Kruisziekenhuis aldaar. Tijdens de mobilisatie van
    augustus 1939 tot mei 1940 diende hij als kapitein bij de staf
    van het Eerste Leger Korps in Den Haag, waar hij het
    bombardement op de Alexanderkazerne meemaakte. Op 17 juni 1942
    promoveerde hij te Utrecht bij prof. C.W. Star Busmann tot
    doctor in de rechtsgeleerdheid op het proefschrift 
    &lt;em&gt;Het certificaat&lt;/em&gt;

    .&lt;/p&gt;
&lt;p&gt;In de oorlogsjaren 1943/1944 spande Houben zich bijzonder in
    voor de financi&amp;euml;le ondersteuning van gezinnen van in
    krijgsgevangenschap en in Groot-Brittanni&amp;euml; verblijvende
    militairen. In de oorlogswinter van 1944/1945 was hij betrokken
    bij het organiseren van voedselhulpacties ten behoeve van het
    hongerende westelijke landsdeel. Door het Interkerkelijk
    Overleg (IKO) werd toen, met verlof van de bezetter, een aparte
    organisatie in het leven geroepen: de plaatselijke
    Interkerkelijke Bureaus (IKB's) onder leiding van het centraal
    IKB in Den Haag. Aan de Haagse centrale was Houben als
    secretaris verbonden. Deze kerkelijke hulpactie kwam op 1
    augustus 1945 tot een einde. Na de oorlog aanvaardde hij - en
    dit lag in het verlengde van zijn werk voor het IKB - het
    diocesaan voorzitterschap van de Katholieke Actie in het bisdom
    Haarlem onder de almachtige diocesaan directeur J.Th.M.
    Kraakman.&lt;/p&gt;
&lt;p&gt;Op voordracht van premier en minister van Binnenlandse Zaken
    L.J.M. Beel werd Houben bij K.B. van 28 november 1946 door
    koningin Wilhelmina tot haar commissaris in de provincie
    Limburg benoemd met ingang van 1 januari 1947. Dit ambt zou hij
    gedurende zeventien jaar gewetensvol vervullen. De nieuwe
    gouverneur kwam in een Limburg dat benoorden Sittard zwaar door
    de oorlogshandelingen was gehavend. Wederopbouw en herstel
    vormden dan ook de kern van Houbens program om de groeiende
    bevolking aan woningen en werk te helpen. De gouverneur stond
    in de eerste plaats een actieve industriepolitiek voor, terwijl
    ook het belang van goede huisvesting voor een menswaardig en
    gelukkig leven door hem werd onderstreept. Hierin, en wellicht
    meer nog in zijn beduchtheid voor ontwortelingsverschijnselen
    ten gevolge van de industrialisatie, deed zich zijn
    Katholieke-Actie-achtergrond kennen. Tijdens Houbens
    ambtsperiode zouden op den duur reeds donkere wolken boven de
    Limburgse mijnindustrie samenpakken.&lt;/p&gt;
&lt;p&gt;De gouverneur betoonde zich steeds een groot voorstander van
    samenwerking over de landsgrenzen heen. Vooral de banden met
    Belgisch Limburg werden door hem aangehaald. Ook het belang van
    vorming en onderwijs voor de regio, ongeacht of het om
    Mater-Amabilisscholen, ambachtsscholen of het door hem sterk
    bepleite hoger onderwijs ging, had zijn warme belangstelling.
    Houbens onophoudelijk ijveren voor de vestiging van een
    d&amp;eacute;pendance van de Rooms Katholieke Universiteit te
    Nijmegen voor prekandidaatsstudies in Limburg lijkt te zijn
    afgeketst op verzet van de Sint-Radboudstichting, met name van
    de voorzitter van haar raad van bestuur R.R. Post.&lt;/p&gt;
&lt;p&gt;Met ingang van 1 januari 1964 trad Houben als commissaris
    van de Koningin terug wegens het bereiken van de
    pensioengerechtigde leeftijd. Hij nam afscheid van Limburg en
    vestigde zich weer in Den Haag. Gouverneur Houben, en met hem
    zijn gezin, stond op zeer goede voet met de koninklijke
    familie. Koningin Juliana benoemde hem tot haar kamerheer in
    buitengewone dienst. Overigens was dit niet de enige
    nevenfunctie die hij tijdens zijn leven bekleedde. Zo was hij
    onder meer vice-voorzitter van het Koningin Wilhelminafonds,
    curator van de Rooms Katholieke Universiteit te Nijmegen en van
    de Katholieke Economische Hogeschool te Tilburg, lid van de
    raad van bestuur van Unilever en lid van de raad van
    commissarissen van de Koninklijke Luchtvaart Maatschappij. Op
    25 september 1976 overleed Houben in Den Haag. Zijn
    uitvaartdienst en begrafenis volgden vier dagen later in
    Maastricht.&lt;/p&gt;
&lt;p&gt;Gouverneur Houben is te kenschetsen als een gezagsgetrouwe
    en plichtsbewuste, vrome en hardwerkende man, bescheiden en
    hartelijk. Zijn optreden straalde tegelijk een zekere minzame
    voornaamheid uit, waardoor hij de Limburgers voor zich
    innam.&lt;/p&gt;
&lt;p&gt;
  &lt;a href='agedeelte'&gt;A: &lt;/a&gt;Het persoonlijk archief van F.J.M.A.H. Houben berust
  bij de familie.&lt;/p&gt;
&lt;p&gt;
  &lt;a href='pgedeelte'&gt;P: &lt;/a&gt;Behalve de in de tekst genoemde dissertatie een aantal in
    druk verschenen redevoeringen, voordrachten en rapporten,
    verband houdend met zijn ambtsuitoefening.&lt;/p&gt;
&lt;p&gt;
  &lt;a href='lgedeelte'&gt;L: &lt;/a&gt;Behalve artikelen in de provinciale dagbladen bij
  Houbens afscheid in december 1963 en bij diens overlijden in
  september 1976: [A.Th.L.M. Mertens,] 
  &lt;em&gt;Gouverneur van Limburg, 1947/1963. Herinneringen bij het
  afscheid van dr. F.J.M.A.H. Houben als commissaris der Koningin
  in de provincie Limburg&lt;/em&gt;

  (Maastricht, 1963).&lt;/p&gt;


&lt;p&gt;
&lt;a href=&amp;quot;igedeelte&amp;quot;&gt;I: &lt;/a&gt;[A.Th.L.M. Mertens,] 
  &lt;em&gt;Gouverneur van Limburg, 1947/1963.&lt;/em&gt; (Maastricht, 1963) 54.&lt;/p&gt;






&lt;p&gt;K. Schutgens&lt;/p&gt; 
&lt;dtml-var bwn_footer&gt;</text>
  </biography>
</biodes>

