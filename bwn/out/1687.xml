<biodes version="1.0">
  <fileDesc>
    <title>Smallenbroek, Jan (1909-1974)</title>
    <ref target="http://resources.huygens.knaw.nl/bwn1880-2000/lemmata/bwn3/smallenbroek"/>
    <publisher>
      <name>Biografisch Woordenboek van Nederland:1880-2000</name>
      <ref target="http://resources.huygens.knaw.nl/bwn1880-2000"/>
    </publisher>
  </fileDesc>
  <person>
    <idno type="id">smallenbroek</idno>
    <persName><name type="geslachtsnaam">Smallenbroek</name>, Jan</persName>
    <sex value="1"/>
    <event type="birth" when="1909"/>
    <event type="death" when="1974"/>
    <state type="occupation">politicus</state>
    <state type="occupation">minister</state>
    <state type="occupation">burgemeester</state>
  </person>
  <biography>
    <graphic url="http://resources.huygens.knaw.nl/bwn1880-2000/lemmata/bwn3/images/images/SMALLENBROEK.jpg"/>
    <text>&lt;dtml-var bwn_header&gt;
 &lt;p class='genealogie'&gt;
  &lt;strong&gt;Smallenbroek, Jan&lt;/strong&gt;, antirevolutionair politicus (Assen 21-2-1909 - Leiden 29-9-1974).

  Zoon van Albert Smallenbroek, architect, en Grietje Vos. Gehuwd
  op 18-4-1935 met Janna Harmina Buning. Uit dit huwelijk werden 1
  zoon en 2 dochters geboren. Na haar overlijden (9-11-1940) gehuwd
  op 11-7-1945 met Anje Willemina Stoker. Uit dit huwelijk werden 2
  zoons en 1 dochter geboren. 
  

  &lt;img src=&amp;quot;images/SMALLENBROEK.jpg&amp;quot; align=&amp;quot;right&amp;quot; BORDER=&amp;quot;0&amp;quot; alt=&amp;quot;afbeelding van Smallenbroek, Jan&amp;quot; class=&amp;quot;bwnimg&amp;quot;&gt;

  
  &lt;/p&gt;
&lt;p&gt;Smallenbroek volgde, na het behalen van het diploma HBS-B te
    Assen, een opleiding registratie en notariaat. Met zijn
    aanstelling als surnumerair bij de Registratie en Domeinen in
    1931 ving zijn ambtelijke loopbaan aan. In 1936 werd hij
    ontvanger bij die dienst, aanvankelijk te Oldeberkoop, later
    dat jaar te Elburg. Dezelfde functie oefende hij van 1941 tot
    1945 in zijn geboortestad uit. Na de bevrijding werd hij
    bevorderd tot inspecteur van 's Rijks belastingen te Assen (met
    terugwerkende kracht tot 1942), terwijl hij in 1947 - als
    gevolg van zijn lidmaatschap van Gedeputeerde Staten van
    Drenthe - hoofdinspecteur op non-actief werd.&lt;/p&gt;
&lt;p&gt;In politiek opzicht had Smallenbroek reeds op jonge leeftijd
    van zich doen spreken. In de jaren twintig en dertig ging hij
    in debat met landelijk bekende politici als G.H. Kersten, C.A.
    Lingbeek en H.P. Marchant. In 1929 behoorde hij, samen met
    onder meer J.H. Scheurer en L.W.G. Scholten, tot de
    initiatiefnemers bij de oprichting van de Anti-Revolutionaire
    Jongeren Actie (Arja), waarin jongeren uit de
    Anti-Revolutionaire Partij (ARP) studie maakten van de
    beginselen van hun partij. Tijdens zijn verblijf in Elburg werd
    hij voor de ARP in de gemeenteraad gekozen; hij was er tevens
    wethouder en waarnemend burgemeester (1939).&lt;/p&gt;
&lt;p&gt;In de oorlog weigerde Smallenbroek als een der zeer weinige
    ambtenaren in het gehele land de 'ari&amp;euml;rverklaring' te
    tekenen, werd echter niet ontslagen, maar liep wel om die reden
    een benoeming tot belastinginspecteur te Zwolle mis. Vanaf dat
    tijdstip - april 1942 - was hij bijna voortdurend ondergedoken.
    In het verzet behoorde Smallenbroek, sinds de oprichting van
    die krant in januari 1943, tot de 
    &lt;em&gt;Trouw&lt;/em&gt;

    -groep, nadat hij aanvankelijk aan 
    &lt;em&gt;Vrij Nederland&lt;/em&gt;

    had meegewerkt. Onder de naam 'Van Andel' reisde hij door het
    gehele land om contacten tussen de redactie en de verspreiders
    van het illegale blad 
    &lt;em&gt;Trouw&lt;/em&gt;

    te onderhouden. Op 12 januari 1945 werd hij, na verraad,
    gearresteerd. Als 'Todeskandidat' werd hij eerst in de
    Weteringschans te Amsterdam, later in het 'Oranje-Hotel' te
    Scheveningen opgesloten. Over zijn lot bestond vlak na de
    bevrijding in mei 1945 enige tijd onzekerheid. Op verschillende
    bijeenkomsten werd hij reeds herdacht, omdat werd aangenomen
    dat hij door de Duitsers ter dood was gebracht.&lt;/p&gt;
&lt;p&gt;Na de oorlog werd Smallenbroek, op grond van zijn werk in de
    illegaliteit, benoemd tot lid van het noodparlement voor de ARP
    (10 november 1945 tot 3 juni 1946). In die periode kreeg hij
    een functie op het departement van Financi&amp;euml;n en trad hij
    in juli 1946 tot Gedeputeerde Staten van Drenthe toe, van welks
    college hij tot aan zijn ministerschap deel uitmaakte. Bij de
    uitbreiding van de Staten-Generaal in 1956 werd hij opnieuw lid
    van de Tweede Kamer voor de ARP. In 1963 werd hij, toen zijn
    vriend J.A.H.J.S. Bruins Slot niet meer terugkeerde en de
    nieuwe fractieleider, H. van Eijsden, al spoedig kwam te
    overlijden, tot voorzitter van de AR-Tweede-Kamerfractie
    gekozen. Hij bleef dat tot april 1965, toen hij als minister
    van Binnenlandse Zaken in het ministerie-Cals ging optreden.
    Samen met de politieke leiders van de overige in het kabinet
    participerende partijen, W.K.N. Schmelzer - Katholieke
    Volkspartij (KVP) - en A. Vondeling - Partij van de Arbeid
    (PVDA) - en met de formateur, de KVP'er J.M.L.Th. Cals, had
    Smallenbroek in relatief korte tijd de nieuwe ministersploeg
    bij elkaar gebracht.&lt;/p&gt;
&lt;p&gt;Het ministerschap van Smallenbroek stond evenwel niet onder
    een gelukkig gesternte. Weliswaar verliepen de eerste maanden
    niet ongunstig - de Algemene Burgerlijke Pensioenwet en de
    afschaffing van de aftrek in verband met gemeenteclassificatie
    voor ambtenaren werden in deze periode verwezenlijkt -, veel
    kritiek daalde op hem neer bij zijn beleid ten aanzien van het
    optreden van de Amsterdamse politie bij de onlusten tijdens en
    in de maanden na de huwelijksvoltrekking tussen prinses Beatrix
    en prins Claus in maart 1966 in de hoofdstad. Smallenbroek -
    samen met zijn ambtgenoot van Justitie, I. Samkalden (PVDA),
    eerst verantwoordelijk - werd verweten onvoldoende leiding te
    hebben gegeven en vooral aan de slechte verstandhouding tussen
    burgemeester G. van Hall en de hoofdcommissaris van politie,
    H.J. van der Molen, niet tijdig consequenties te hebben
    verbonden.&lt;/p&gt;
&lt;p&gt;Ten gevolge van een betrekkelijk onschuldig incident - hij
    had in de nacht van 15 en 16 juli 1966 in Den Haag een
    geparkeerde auto aangereden en zich pas de volgende ochtend bij
    de gedupeerde eigenaar gemeld - besloot de in opspraak gekomen
    Smallenbroek af te treden als minister. Het gevraagde ontslag
    werd hem op 31 augustus van dat jaar verleend. In 1967 werd
    Smallenbroek lid van de Raad van State, hetgeen echter de
    teleurstelling over zijn niet-kandidaatstelling door de ARP
    voor de kamerverkiezingen in hetzelfde jaar niet kon doen
    wegnemen.&lt;/p&gt;
&lt;p&gt;Gedurende vele jaren bekleedde hij diverse openbare
    functies, zoals het voorzitterschap van de Stichting 1940-1945
    en het voorzitterschap van de Dr. Kuyperstichting, het
    wetenschappelijke bureau van de ARP. Zijn overlijden in 1974
    kwam na een ernstige ziekte. Hij werd in Wassenaar
    begraven.&lt;/p&gt;
&lt;p&gt;Zijn voortijdig aftreden als minister heeft verhinderd dat
    de minder goede indruk van zijn beleid rond de gebeurtenissen
    van 1966 in Amsterdam ontstaan, kon worden weggenomen. Zijn
    standvastige en onverschrokken houding in de oorlog werd door
    vrijwel iedereen uit zijn omgeving geroemd. En uit nagenoeg
    alle reacties bij het sterven van Smallenbroek spreekt diens
    trouw: trouw aan zijn christelijke overtuiging, trouw aan zijn
    vaderland en 'zijn' Drenthe en vooral trouw aan zijn partij,
    zelfs nadat deze hem had laten vallen. Bij alle liefde voor de
    ARP ontbrak bij hem vals sentiment: als een der weinigen van de
    'oude garde' pleitte hij voor de christen-democratische
    samenwerking, ook al zou dat het einde van de ARP als
    zelfstandige evangelische volkspartij betekenen.&lt;/p&gt;
&lt;p&gt;
  &lt;a href='agedeelte'&gt;A: &lt;/a&gt;Het persoonlijk archief van Smallenbroek is nog in
  familiebezit.&lt;/p&gt;
&lt;p&gt;
  &lt;a href='lgedeelte'&gt;L: &lt;/a&gt;Naast interviews in 
  &lt;em&gt;Nieuwsblad van het Noorden&lt;/em&gt;

  , 31-12-1965; met Bibeb, in 
  &lt;em&gt;Vrij Nederland&lt;/em&gt;

  , 5-11-1966; necrologie&amp;euml;n van Gesina H.J. van der Molen, in 
  &lt;em&gt;Trouw,&lt;/em&gt;

  30-9-1974; van [H. Algra], in 
  &lt;em&gt;Friesch Dagblad,&lt;/em&gt;

  30-9-1974; in 
  &lt;em&gt;NRC&lt;/em&gt;
  &lt;em&gt;Handelsblad,&lt;/em&gt;

  30-9-1974; Evert Werkman, in 
  &lt;em&gt;Het Parool,&lt;/em&gt;

  30-9-1974; van A. Veerman en W. Aantjes, in 
  &lt;em&gt;Nederlandse Gedachten,&lt;/em&gt;

  5-10-1974; van W.C.D. Hoogendijk, in 
  &lt;em&gt;Anti-Revolutionaire Staatkunde&lt;/em&gt;

  44 (1974) 281-282; I.A. Diepenhorst, 'Jan Smallenbroek
  (1909-1974)', in 
  &lt;em&gt;Nederlandse Gedachten.&lt;/em&gt;

  19-5-1979: 
  &lt;p&gt;F.J.F.M. Duynstee, 
  &lt;em&gt;De kabinetsformaties 1946-1965&lt;/em&gt;

  (Deventer, 1966); P.F. Maas, 
  &lt;em&gt;Kabinetsformaties 1959-1973&lt;/em&gt;

  ('s-Gravenhage, 1982); P.L. van Enk, 
  &lt;em&gt;De aftocht van de ARP. Jaren van strijd tussen macht en
  beginsel&lt;/em&gt;

  (Kampen, [1986]) passim.&lt;/p&gt;
&lt;/p&gt;

&lt;p&gt;
&lt;a href=&amp;quot;igedeelte&amp;quot;&gt;I: &lt;/a&gt; P. Bak, &lt;em&gt;Een 'meneer' van een krant. Trouw en Bruins Slot 1943-1968&lt;/em&gt; (Kampen 1999) fotokatern.&lt;/p&gt;


&lt;p&gt;W. Slagter&lt;/p&gt; 
&lt;dtml-var bwn_footer&gt;</text>
  </biography>
</biodes>

