<biodes version="1.0">
  <fileDesc>
    <title>Castelijns, Johannes Josephus Antonius (1907-1977)</title>
    <ref target="http://resources.huygens.knaw.nl/bwn1880-2000/lemmata/bwn2/castelijns"/>
    <publisher>
      <name>Biografisch Woordenboek van Nederland:1880-2000</name>
      <ref target="http://resources.huygens.knaw.nl/bwn1880-2000"/>
    </publisher>
  </fileDesc>
  <person>
    <idno type="id">castelijns</idno>
    <persName><name type="geslachtsnaam">Castelijns</name>, Johannes Josephus Antonius</persName>
    <sex value="1"/>
    <event type="birth" when="1907"/>
    <event type="death" when="1977"/>
    <state type="occupation">omroepmedewerker</state>
  </person>
  <biography>
    <graphic url="http://resources.huygens.knaw.nl/bwn1880-2000/lemmata/bwn2/images/images/CASTELIJNS.jpg"/>
    <text>&lt;dtml-var bwn_header&gt;
 &lt;p class='genealogie'&gt;
  &lt;strong&gt;Castelijns, Johannes Josephus Antonius&lt;/strong&gt; (Jan), regisseur en programmaleider bij de KRO-televisie (Tilburg 23-5-1907 - Hilvarenbeek 23-12-1977).

Zoon van Alphonsus Maria Jozeph Castelijns, directeur van een
textielfabriek, en Anna Maria Peijnenborg. Gehuwd op 27-8-1943 met
Christina Johanna Josephina Helsloot. Uit dit huwelijk werden geen
kinderen geboren.

&lt;img src=&amp;quot;images/CASTELIJNS.jpg&amp;quot; align=&amp;quot;right&amp;quot; BORDER=&amp;quot;0&amp;quot; alt=&amp;quot;afbeelding van Castelijns, Johannes Josephus Antonius&amp;quot; class=&amp;quot;bwnimg&amp;quot;&gt;

&lt;/p&gt;
&lt;p&gt;Jan Castelijns volgde de b&amp;egrave;ta-opleiding aan het Gymnasium
Augustinianum in Eindhoven. Na de vervulling van zijn militaire
dienstplicht werd hij in 1927 correspondent bij de afdeling
Buitenlandse Expeditie van de firma Philips. Het kantoorleven boeide
hem niet; het filmwezen trok hem meer. Hij werd in het vak geschoold in
de filmstudio's van Cinetone in Amsterdam en van Loet C. Barnstijns
'Filmstad' te 's-Gravenhage. Als produktie-assistent en
opnameleider werkte hij onder regisseurs als Max Richter, Max
Oph&amp;uuml;ls en Gerard Rutten mee aan enkele Nederlandse speelfilms uit
de jaren dertig, o.a. 
&lt;em&gt;Komedie om geld. Oranje Hein, Rubber&lt;/em&gt;

en 
&lt;em&gt;Merijntje Gijzen.&lt;/em&gt;

Naast de film had ook de literatuur zijn belangstelling. Hij verzorgde
boekbesprekingen in het 
&lt;em&gt;Eindhovensch Dagblad&lt;/em&gt;

en als lid van het Genootschap van Nederlandse Vertalers vertaalde hij
romans, essays en toneelstukken uit het Engels en Duits. Ook beoefende
hij het amateurtoneel. De mobilisatie in 1939 maakte aan die
activiteiten een einde. Tijdens de Duitse bezetting wenste Castelijns
geen culturele werkzaamheden te verrichten; hij werd directeur van de
textielfabriek van zijn vader in Meerveldhoven.&lt;/p&gt;
&lt;p&gt;Na de bevrijding van Brabant in het najaar van 1944 trad hij toe tot
de Binnenlandse Strijdkrachten werd hij o.m. tolk bij de Aan- en
Afvoertroepen van de Geallieerden. De oude aspiraties van
v&amp;oacute;&amp;oacute;r de oorlog herleefden echter. Het was dan ook geen wonder
dat hij grote belangstelling had voor de televisie-experimenten die de
firma Philips, na een onderbreking door de oorlog, in 1948 opnieuw
ondernam. Door zijn contacten met F. Philips als sportvlieger lukte het
hem opgenomen te worden in de kleine kring van onderzoekers die onder
leiding van regisseur Erik de Vries proefuitzendingen verzorgde.
Castelijns ontwikkelde zich tot een all-round vakman. Zijn enthousiasme
voor het jonge medium, waarvoor hij een grote toekomst zag, uitte zich
in vele voorlichtende artikelen in het 
&lt;em&gt;Eindhovens Dagblad.&lt;/em&gt;

In 1951 begonnen de omroeporganisaties, die naar het voorbeeld van de
Nederlandse Radio Unie de Nederlandse Televisie Stichting (NTS)
oprichtten, met de uitzending van televisieprogramma's. Elke omroep
kreeg een eigen televisiesectie. Castelijns, die door zijn publikaties
de aandacht getrokken had van KRO-directeur P.A.M. Speet, werd
aangezocht de televisieafdeling van de Katholieke Radio Omroep op te
richten en te leiden.&lt;/p&gt;
&lt;p&gt;Op 1 september 1951 aanvaardde hij zijn nieuwe taak. 'Jan
Cas', zoals zijn collega's hem in de wandeling noemden, had een
bijzondere voorliefde voor artistieke produkties, zoals toneelstukken
en concerten. Hij was de eerste televisieregisseur in Nederland die een
opera op het scherm bracht. Op 2 januari 1952 zond hij het werk van de
Amerikaanse componist van Italiaanse afkomst Gian Carlo Menotti 
&lt;em&gt;Amahl and the Night Visitors&lt;/em&gt;

in het Nederlands uit (op 24 december 1951 had in de Verenigde Staten
de premi&amp;egrave;re plaatsgevonden op de NBC-tele-visie). Zowel de
vertaling als het script had hij zelf verzorgd. Het bleek zo'n
groot succes dat hij en zijn artiesten door de toenmalige Nord West
Deutsche Rundfunk (NWDR) werden uitgenodigd het stuk in het Duits op
het scherm te brengen. De uitzending werd door een aantal Duitse
zenders overgenomen.&lt;/p&gt;
&lt;p&gt;Castelijns heeft het altijd beschouwd als een hoogtepunt in zijn
loopbaan. Met de groei van de televisie nam ook bij de KRO het aantal
voor het merendeel jonge medewerkers toe. Hij besteedde veel zorg aan
hun opleiding en gaf hun alle kansen om zich te ontplooien.&lt;/p&gt;
&lt;p&gt;Hoewel Castelijns zich gaandeweg steeds meer moest bezighouden met
organisatorische vraagstukken hield hij als programmaleider stevig de
vinger aan de pols. Hij was een vriendelijke, rustige chef met gevoel
voor humor en een sterk vermogen tot relativeren. Zijn autoriteit werd
erkend omdat hij niet autoritair was. Ook in de kring van de
collega's uit de andere omroeporganisaties genoot hij om zijn
deskundigheid en zijn wijze van optreden groot gezag, al werd hij door
sommigen nogal rechtlijnig gevonden. Als er zich moeilijkheden
voordeden - en dit gebeurt nog al eens in ons gecompliceerde
omroepbestel - dan hielp hem bij de oplossing ervan de lijfspreuk die
boven zijn schrijftafel hing: 'Nur die Ruhe kann es machen.'
Castelijns volgde de technische ontwikkelingen op de voet. Hij was een
tegenstander van commerci&amp;euml;le televisie; een studiereis door de
Verenigde Staten had hem in die opvatting gesterkt. Al in de jaren
zestig waarschuwde hij voor de gevaren die de opkomende
sateliettelevisie, ook op het terrein van de commercie, met zich zou
brengen.&lt;/p&gt;
&lt;p&gt;In 1963 werd hij benoemd tot adjunct-directeur en in die functie
adviseur van het KRO-bestuur. Vijf jaar later volgde zijn benoeming als
opvolger van J.W. Rengelink tot programmacommissaris van de NTS en lid
van de Raad van Beheer (het dagelijks bestuur van de NTS). Hij had lang
geaarzeld deze benoeming aan te nemen, omdat hij grote moeilijkheden
voorzag. Hij deed het toch, omdat hij het als een uitdaging beschouwde
en als een eervolle afsluiting van zijn carri&amp;egrave;re. Zijn functie
betekende dat hij in dienst stond van het samenwerkingsorgaan dat,
naast zijn facilitaire taak voor de zendgemachtigden, ook de opdracht
had eigen programma's te maken. Castelijns bleef consequent: als
programmacommissaris stond hij als het ware boven de partijen. Toen
echter bleek dat het beleid van de NTS op programmatisch terrein -
vooral wat betreft de rubriek Scala en de zendtijdindeling - niet
gedeeld werd door de omroeporganisaties, die meenden dat hun identiteit
werd bedreigd, trad hij af. Hij vond dat hij als programmacommissaris
onvoldoende het vertrouwen genoot van de omroepcomponenten; aanblijven
zou naar zijn opvatting afbreuk doen aan zijn integriteit. Na een jaar
-in 1969- was hij terug bij de KRO als adjunct-directeur, een
teleurstelling rijker en een illusie armer. Tot aan zijn pensionering
in 1972 heeft hij voor de televisiesectie als producer nog enkele
programma's voorbereid. Hij keerde terug naar Brabant, waar hij,
zolang zijn gezondheid het toeliet, zich nog bezighield met culturele
activiteiten in zijn woonplaats Hilvarenbeek. Enige maanden voor zijn
overlijden in 1977 ontving hij een koninklijke onderscheiding voor zijn
vele verdiensten voor de Nederlandse televisie.&lt;/p&gt;
&lt;p&gt;
  &lt;a href='agedeelte'&gt;A: &lt;/a&gt;Archief-KRO (beleidszaken televisie); documentatiedienst KRO
(biografische gegevens); archief-NOS (stukken uit periode
programmacommissariaat bij NTS).&lt;/p&gt;
&lt;p&gt;
  &lt;a href='pgedeelte'&gt;P: &lt;/a&gt;Verscheidene boekbesprekingen in het 
&lt;em&gt;Eindhovens Dagblad&lt;/em&gt;

in de jaren dertig en in de periode van 1948 tot 1951 artikelen over
televisie.&lt;/p&gt;
&lt;p&gt;
  &lt;a href='lgedeelte'&gt;L: &lt;/a&gt;Behalve 'Van cameraman tot KRO-directielid', in 
&lt;em&gt;Philips Koerier,&lt;/em&gt;

25-1-1964; G.B. Rubinstein, 'Een nieuwe commissaris', in 
&lt;em&gt;Algemeen Handelsblad,&lt;/em&gt;

27-11-1967; 'Nieuwe krachtproef voor J. Castelijns', in 
&lt;em&gt;De Tijd,&lt;/em&gt;

18-11-1967; 'Conflict over Scala en zendtijd. Jan Castelijns neemt
ontslag bij NTS', 
&lt;em&gt;ibidem,&lt;/em&gt;

25-1-1969: herdenkingsartikelen o.a. in 
&lt;em&gt;Het Nieuwsblad van het Zuiden&lt;/em&gt;

, 24-12-1977 en 
&lt;em&gt;Studio&lt;/em&gt;

51 (1978) 1 (7 t/m 13 januari) 5; 
&lt;em&gt;Eindhovens Dagblad,&lt;/em&gt;

24-12-1977.&lt;/p&gt;

&lt;a href=&amp;quot;igedeelte&amp;quot;&gt;I: &lt;/a&gt;
Katholiek Documentatie Centrum te Nijmegen, Collectie personen: afb. 2a16308 [Foto: archief KRO].&lt;/p&gt;



&lt;p&gt;H.W.A. Joosten&lt;/p&gt; 
&lt;dtml-var bwn_footer&gt;</text>
  </biography>
</biodes>

