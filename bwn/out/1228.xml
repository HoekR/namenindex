<biodes version="1.0">
  <fileDesc>
    <title>Meulen, Henri ter (1871-1942)</title>
    <ref target="http://resources.huygens.knaw.nl/bwn1880-2000/lemmata/bwn2/meulen"/>
    <publisher>
      <name>Biografisch Woordenboek van Nederland:1880-2000</name>
      <ref target="http://resources.huygens.knaw.nl/bwn1880-2000"/>
    </publisher>
  </fileDesc>
  <person>
    <idno type="id">meulen</idno>
    <persName><name type="geslachtsnaam">Meulen</name>, Henri ter</persName>
    <sex value="1"/>
    <event type="birth" when="1871"/>
    <event type="death" when="1942"/>
    <state type="occupation">scheikundige</state>
  </person>
  <biography>
    <text>&lt;dtml-var bwn_header&gt;
 &lt;p class='genealogie'&gt;
  &lt;strong&gt;Meulen, Henri ter&lt;/strong&gt;, scheikundige (Amsterdam 30-11-1871 - 's-Gravenhage 24-6-1942).

Zoon van Karel Eduard ter Meulen, koopman, en Jacoba Balthina Elisabeth
Damalvy Moli&amp;egrave;re. Gehuwd op 6-7-1899 met Paulina Johanna Blom-hert.
Uit dit huwelijk werden 1 zoon en 1 dochter geboren.



&lt;/p&gt;
&lt;p&gt;Ter Meulen studeerde, na de HBS in Haarlem te hebben doorlopen,
chemische technologie aan de Polytechnische School te Delft (1889),
waar hij in 1895 het diploma voor scheikundig ingenieur behaalde. Hij
werd assistent voor scheikunde bij S. Hoogewerff. Bij de reorganisatie
van de Polytechnische School tot Technische Hoogeschool volgde zijn
benoeming tot hoogleraar in de analytische scheikunde en de
scheikundige bouwstoffen (1905). Hij zou dit hoogleraarschap tot juni
1936 blijven vervullen. Waardering voor zijn wetenschappelijk werk was
hem daarv&amp;oacute;&amp;oacute;r allerminst onthouden. De gouden
Hoogewerff-penning werd hem in 1930 verleend voor zijn onderzoek op het
terrein van de elementanalyse. In 1931 verwierf hij het lidmaatschap
van de Koninklijke Akademie van Wetenschappen te Amsterdam. Het jaar
daarop verleende de Universiteit van Amsterdam hem het doctoraat
honoris causa in de natuurwetenschappen. In Delft zelf trad hij ook
naar voren als rector magnificus voor het cursusjaar 1931/1932, waarbij
hij zijn oratie hield over 'De elementen van het levend
organisme' 
&lt;em&gt;(Jaarboek T.H. Delft 1932,&lt;/em&gt;

3-16).&lt;/p&gt;
&lt;p&gt;Het wetenschappelijk werk van Ter Meulen is in twee perioden te
verdelen. In het begin van zijn loopbaan deed hij vooral biochemische
onderzoekingen en bestudeerde hij glucosiden (als indicaan en
mosterdglucosiden) en de aard van de suikers daarin. Van belang is zijn
methode om in glucosiden de aanwezige suiker met grote zekerheid aan te
tonen door gebruik te maken van de specifieke werking van enzymen en
van de massawerkingswet. Ter Meulen toonde aan dat deze wet volkomen
geldigheid bezit bij enzymatische reacties en tevens dat deze reacties
omkeerbare processen zijn, zodat hiervan gebruik zou kunnen worden
gemaakt om de natuurlijke glucosiden uit hun bestanddelen op te
bouwen.&lt;/p&gt;
&lt;p&gt;Groter bekendheid kreeg Ter Meulen met zijn analytisch-chemisch
werk, waaraan hij vanaf de jaren '20 heeft gewerkt. Hij slaagde
erin de gangbare oxydatieve analysemethoden van een aantal elementen in
organische verbindingen te vervangen door een katalytische reductieve
methode. Onder gebruikmaking van de katalytische werking van een aantal
metalen als platina en nikkel wist hij de te bepalen elementen
(zuurstof, stikstof, zwavel, chloor, broom, jood, arseen, kwik,
cadmium) kwantitatief om te zetten in de respective
waterstofverbindingen, waarvan de hoeveelheid kwantitatief werd
bepaald. Niet alleen waren de door hem ontwikkelde analysemethoden
minder omslachtig en vooral veel minder tijdrovend dan de toen
gebruikelijke, maar ook de nauwkeurigheid was veel hoger. De organische
elementenanalyse heeft door zijn werk een grondige verandering
ondergaan. Met zijn hydreringsmethode wist hij voor het eerst ook
zuurstof direct te bepalen, waarmee de elementanalyse definitief werd
afgesloten. De methode was ook van groot technisch belang. Zwavel kon
hiermee worden bepaald in metaalertsen en in organische verbindingen
als petroleum. Stikstof en zwavel konden op eenvoudige wijze in
moeilijk aantastbare materialen als cokes, voedingsmiddelen en
meststoffen worden bepaald, terwijl de methode ook toepasbaar was op de
bepaling van vluchtige elementen (kwik, cadmium, zink, arseen). De
resultaten van zijn onderzoekingen legde Ter Meulen neer in de 
&lt;em&gt;Recueil des travaux chimiques des Pays-Bas&lt;/em&gt;

(vanaf 1922). Met J. Heslinga schreef hij het boek: 
&lt;em&gt;Nieuwe methoden voor elementairanalyse&lt;/em&gt;

(1925, 2e dr. 1930), waarvan een Duitse en een Franse vertaling
verschenen (1927). Gedurende zijn hoogleraarschap werd onder Ter
Meulens leiding een nieuw analytisch-chemisch laboratorium gebouwd. Hij
had zeer veel invloed op het onderwijs en hechtte grote waarde aan
persoonlijk contact met zijn studenten. Hij stond zeer kritisch
tegenover niet voldoende gefundeerde theorie&amp;euml;n en vooral tegenover
methoden die niet genoeg rekening hielden met het niveau van zijn
studenten. Daarom liet hij dezen betrekkelijk eenvoudige kwantitatieve
bepalingen uitvoeren, die door de praktijk als betrouwbaar waren erkend
om hun zo het zelfvertrouwen te geven dat hij nodig vond voor het
welslagen van hun studie. Hoewel hij daardoor in zijn onderwijs min of
meer behoudend bleef, was zijn wetenschappelijk werk in hoge mate
origineel en van grote betekenis voor de analytische scheikunde.&lt;/p&gt;
&lt;p&gt;
  &lt;a href='pgedeelte'&gt;P: &lt;/a&gt;Een bibliografie van zijn publikaties in J.C. Poggendorff, 
&lt;em&gt;Biographisch-literarisches Handw&amp;ouml;rterbuch...&lt;/em&gt;

(Berlin, 1938) VI, kol. 1712.&lt;/p&gt;
&lt;p&gt;
  &lt;a href='lgedeelte'&gt;L: &lt;/a&gt;W.P. Jorissen, 'De toekenning van den Hoogewerfi-penning
aan Prof.Ir. H. ter Meulen', in 
&lt;em&gt;Chemisch Weekblad&lt;/em&gt;

27 (1930) 439-440; J. B&amp;ouml;eseken, 'Professor Dr.Ir. Henri ter
Meulen 30 Nov. 1871-30 Nov. 1941', 
&lt;em&gt;ibidem&lt;/em&gt;

38 (1941) 678-679; H.J. Ravenswaay, 'Bij den 70sten verjaardag van
professor Dr. Henri ter Meulen', 
&lt;em&gt;ibidem&lt;/em&gt;

38 (1941) 679; J. B&amp;ouml;eseken, 
&lt;em&gt;ibidem&lt;/em&gt;

39 (1942) 442; J. van der Hoeve, 
&lt;em&gt;Verslag van de gewone vergadering der afdeeling natuurkunde op 27
juni 1942. Nederlandsche Akademie van Wetenschappen&lt;/em&gt;

51 (1942)38-39.&lt;/p&gt;
&lt;p&gt;H.A.M. Snelders&lt;/p&gt; 
&lt;dtml-var bwn_footer&gt;</text>
  </biography>
</biodes>

