<biodes version="1.0">
  <fileDesc>
    <title>Hettema, Foeke (1862-1922)</title>
    <ref target="http://resources.huygens.knaw.nl/bwn1880-2000/lemmata/bwn1/hettema"/>
    <publisher>
      <name>Biografisch Woordenboek van Nederland:1880-2000</name>
      <ref target="http://resources.huygens.knaw.nl/bwn1880-2000"/>
    </publisher>
  </fileDesc>
  <person>
    <idno type="id">hettema</idno>
    <persName><name type="geslachtsnaam">Hettema</name>, Foeke</persName>
    <sex value="1"/>
    <event type="birth" when="1862"/>
    <event type="death" when="1922"/>
    <state type="occupation">taalkundige</state>
  </person>
  <biography>
    <graphic url="http://resources.huygens.knaw.nl/bwn1880-2000/lemmata/bwn1/images/images/HETTEMA.jpg"/>
    <text>&lt;dtml-var bwn_header&gt;
 &lt;p class='genealogie'&gt;
  &lt;strong&gt;Hettema, Foeke&lt;/strong&gt;

(bekend onder de naam &lt;b&gt;
Buitenrust Hettema&lt;/b&gt;; naamstoevoeging 
Buitenrust

bij K.B. van 25-12-1875 no. 7) Nederlands en Fries taalkundige (Harlingen 6-6-1862 - Zwolle 5-10-1922).

Zoon van Hette (Wijtzes) Hettema, koopman, en Grietje (Foekes)
Buitentenrust. Gehuwd op 17-12-1885 met Maria Sophia Honig. Uit dit
huwelijk werden 4 zoons en 1 dochter geboren.


&lt;img src=&amp;quot;images/HETTEMA.jpg&amp;quot; align=&amp;quot;right&amp;quot; BORDER=&amp;quot;0&amp;quot; alt=&amp;quot;afbeelding van Hettema, Foeke&amp;quot; class=&amp;quot;bwnimg&amp;quot;&gt;


&lt;/p&gt;
&lt;p&gt;Sedert zijn vijfde levensjaar werd Foeke Hettema opgevoed door zijn
grootouders van moederszijde, die even buiten Harlingen woonden. In die
gemeente doorliep hij de protestants-christelijke lagere school en
vertrok in de zomer van 1877 naar Utrecht voor een gymnasiale opleiding
waarna in 1880 zijn studie in de Nederlandse taal- en letterkunde
volgde aan de Universiteit van Amsterdam. Begin 1885 slaagde hij voor
zijn doctoraal examen en trad meteen op als leraar Nederlands en
aardrijkskunde aan het gymnasium te Zwolle. In 1888 volgde te Leiden
zijn promotie op het proefschrift 
&lt;em&gt;Bijdragen tot het Oud-Friesch Woordenboek.&lt;/em&gt;
&lt;/p&gt;
&lt;p&gt;Als leraar ontplooide hij van stonde af aan grote activiteit ten
behoeve van de didactische vernieuwing van het onderwijs in het
Nederlands. In de sedert 1892 door hem bij de uitgever Tjeenk Willink
onder de naam Dr. B. uitgegeven 
&lt;em&gt;Analecta&lt;/em&gt;

kreeg dit onderwijs een nieuwe vorm op wetenschappelijke grondslag. Op
dezelfde basis zorgde de reeks schooluitgaven onder de naam
'Zwolsche Herdrukken' voor de hoognodige verfrissing in het
voortgezet onderwijs. Die serie omvatte o.a. het 
&lt;em&gt;Spaens Heydinnetje&lt;/em&gt;

van Jacob Cats en de 
&lt;em&gt;Liederen&lt;/em&gt;

van G.A. Bredero. Buitenrust Hettema was verder een overtuigd aanhanger
van de in 1891 door R.A. Kollewijn ontketende beweging voor
spellingsvereenvoudiging. Hij speelde weldra een grote rol als
bestuurslid van de spoedig gestichte vereniging en jarenlang gold
Zwolle als het hoofdkwartier van de beweging. In 1891 begon ook de
uitgave van het tijdschrift 
&lt;em&gt;Taal en Letteren,&lt;/em&gt;

waarvan Buitenrust Hettema zestien jaar lang de redactionele leiding
heeft gehad.&lt;/p&gt;
&lt;p&gt;Zijn liefde voor de Friese 'memmetael' was reeds vroeg
aanwezig. Al v&amp;oacute;&amp;oacute;r zijn promotie had hij een Middel- en een
Nieuw-Friese bloemlezing het licht doen zien. Omtrent de eeuwwisseling
volgde zijn privaatdocentschap voor de Friese taal- en letterkunde te
Utrecht. Daarnaast bleef hij te Zwolle als leraar werkzaam. Buitenrust
Hettema was de enige Nederlander die bijdragen heeft geleverd (o.a.
over de oude Friese wetten) aan het Duits-Vlaamse tijdschrift 
&lt;em&gt;Germania&lt;/em&gt;

(1898-1905) van Reismann-Grone en von Ziegesar. Eveneens leverde hij
enkele pennevruchten aan de periodiek van de Verein f&amp;uuml;r
niederdeutsche Sprachforschung. In tal van andere binnen- en
buitenlandse tijdschriften verschenen publikaties van zijn hand. In het
begin van de twintigste eeuw is er sprake van geweest, dat hij
hoogleraar zou worden aan de in Johannesburg op te richten
Universiteit, maar door onbekende redenen is deze benoeming niet
doorgegaan. Zijn gehele leven door toonde hij steeds warme
belangstelling voor de 'delen van de Nederlandse stam', die
onder 'bedreiging' leefden, nl. in Vlaams-Belgi&amp;euml; en
Zuid-Afrika. In de Vlaamsche ontvoogdingsstrijd herkende hij
analogie&amp;euml;n met de Friese Beweging. In 1895 meldde hij zich als lid
van het in dat jaar door de Vlaming Hippoliet Meert opgerichte Algemeen
Nederlandsch Verbond (ANV), dat als doel had de versterking van
saamhorigheidsgevoel en volkskracht bij alle delen van de Nederlandse
stam. In 1898 smolt Meerts Verbond krachtens een uitspraak van het 24e
Nederlands Congres te Dordrecht, samen met de Nederlandse
zusterorganisatie van H.J. Kiewiet de Jonge. Buitenrust Hettema had
enkele jaren zitting in het overkoepelende hoofdbestuur en eveneens in
het groepsbestuur-Nederland. De laatste taak bleef hij vervullen tot
1917, toen hij zich liet bewegen een hoogleraarschap te aanvaarden aan
de door het Duitse bezettingsbestuur vernederlandste Universiteit te
Gent, met als leeropdracht geschiedenis der Nederlandse letterkunde en
encyclopedie der Germaanse filologie. In verband daarmede verleende het
gemeentebestuur van Zwolle hem buitengewoon verlof zonder behoud van
bezoldiging. Te Gent, waar hij met genoegen, doch slechts een jaar
heeft gewerkt, trof hij o.a. als collega-vakgenoot Antoon Jacob, een
even fervent voorstander van de spelling Kollewijn.&lt;/p&gt;
&lt;p&gt;Buitenrust Hettema vertoefde toevallig in Nederland, toen de Gentse
professoren, die - met de naderende ineenstorting van Duitsland voor
ogen -wilden uitwijken, op de trein naar Nederland werden gezet.
Spoedig daarna ontruimden de Duitsers Gent en was het met de
Nederlandse Universiteit gedaan (tot 1930). Buitenrust Hettema keerde
terug naar Zwolle en hernam er zijn leraarstaak. Nooit heeft hij spijt
gehad van zijn 'Gents intermezzo'. Zijn hoop op een
professoraat in het vaderland ging in rook op. Men schijnt hem verstaan
te hebben gegeven, dat, gezien zijn 'Vlaams avontuur', niet op
een leerstoel gerekend behoefde te worden. Hij voelde zich niet meer
geheel op zijn plaats aan het Zwolse gymnasium en daarbij kwam dat zijn
gezondheidstoestand zeer wankel was geworden. Medio 1919 nam hij
ontslag als leraar, maar bleef het privaatdocentschap te Utrecht tot
zijn dood vervullen. In de zomer van 1921 keerde hij ernstig ziek uit
Friesland terug, op 6 oktober 1922 kwam het einde. Slechts weinige
vrienden geleidden hem naar zijn laatste rustplaats in het familiegraf
te Midlum bij Harlingen.&lt;/p&gt;
&lt;p&gt;
  &lt;a href='pgedeelte'&gt;P: &lt;/a&gt;Uitvoerige bibliografie achter hieronder vermeld
'Levensbericht' van J.B. Schepers, 34-40.&lt;/p&gt;
&lt;p&gt;
  &lt;a href='lgedeelte'&gt;L: &lt;/a&gt;J.B. Schepers, in 
&lt;em&gt;Handelingen van de Maatschappij der Nederlandsche Letterkunde te
Leiden... 1922-1923. Levensberichten&lt;/em&gt;

27-33; J.J. Kalma, 
&lt;em&gt;Dit wienen ek Friezen&lt;/em&gt;

(Ljouwert [Leeuwarden], 1964-1974. 5 dln.) I, 98-103; Sj. van der
Schaaf, 
&lt;em&gt;Skiednis fan de Fryske biweging&lt;/em&gt;

(Ljouwert, 1977) passim.&lt;/p&gt;


&lt;p&gt;
&lt;a href=&amp;quot;igedeelte&amp;quot;&gt;I: &lt;/a&gt;M. Engels en H. Bijlstra, &lt;i&gt;Nieuwe inventaris van de brievencollectie F. Buitenrust Hettema (Harlingen 1862-Zwolle 1922) afbeelding op titelblad.&lt;/p&gt;




&lt;p&gt;L. Buning &amp;#134;&lt;/p&gt; 
&lt;dtml-var bwn_footer&gt;</text>
  </biography>
</biodes>

