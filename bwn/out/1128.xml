<biodes version="1.0">
  <fileDesc>
    <title>Loder, Bernard Cornelia Johannes (1849-1935)</title>
    <ref target="http://resources.huygens.knaw.nl/bwn1880-2000/lemmata/bwn2/loder"/>
    <publisher>
      <name>Biografisch Woordenboek van Nederland:1880-2000</name>
      <ref target="http://resources.huygens.knaw.nl/bwn1880-2000"/>
    </publisher>
  </fileDesc>
  <person>
    <idno type="id">loder</idno>
    <persName><name type="geslachtsnaam">Loder</name>, Bernard Cornelia Johannes</persName>
    <sex value="1"/>
    <event type="birth" when="1849"/>
    <event type="death" when="1935"/>
    <state type="occupation">jurist</state>
  </person>
  <biography>
    <graphic url="http://resources.huygens.knaw.nl/bwn1880-2000/lemmata/bwn2/images/images/LODER.jpg"/>
    <text>&lt;dtml-var bwn_header&gt;
 &lt;p class='genealogie'&gt;
  &lt;strong&gt;Loder, Bernard Cornelia Johannes&lt;/strong&gt;, jurist (Amsterdam 13-9-1849 - 's-Gravenhage 4-11-1935).

Zoon van Christiaan Lodewijk Loder J.Mzn., koopman, en Cornelia
Willemina Cardinaal. Gehuwd op 31-5-1877 met Charlotte s'Jacob. Uit
dit huwelijk werden 2 dochters geboren.

&lt;img src=&amp;quot;images/LODER.jpg&amp;quot; align=&amp;quot;right&amp;quot; BORDER=&amp;quot;0&amp;quot; alt=&amp;quot;afbeelding van Loder, Bernard Cornelia Johannes&amp;quot; class=&amp;quot;bwnimg&amp;quot;&gt;

&lt;/p&gt;
&lt;p&gt;Loder volgde te Amsterdam particulier onderwijs. In 1866 begon hij
de rechtenstudie te Amsterdam. In 1873 promoveerde hij bij J.T. Buys te
Leiden in de beide rechten op 
&lt;em&gt;De leer der volkssouvereiniteit in hare ontwikkeling, aanbeveling en
bestrijding historisch-kritisch beschouwd,&lt;/em&gt;

het bekroonde antwoord op een door de Leidse Universiteit uitgeschreven
prijsvraag. In dit werk, een niet zeer diepgaand overzicht, verwierp
Loder de volkssoevereiniteit als grondslag van de staat en wees hij
eveneens het goddelijk recht der overheid af. Hij verklaarde zich
daarentegen een aanhanger van de organische staatsleer van de Duitse
historische school, door hem in overeenstemming geacht met de
Nederlandse grondwet. Aan deze conservatief-liberale opvatting bleef
Loder zijn gehele leven trouw, zoals o.a. blijkt uit zijn uitlatingen
in 1933 tegen het algemeen kiesrecht.&lt;/p&gt;
&lt;p&gt;Na zijn promotie vestigde Loder zich als advocaat te Rotterdam. Hij
kreeg er een belangrijke praktijk, vooral als specialist in het
zeerecht. In 1898 bestreed hij - tevergeefs - een voorstel van het
bestuur van de Koninklijke Nederlandsche Petroleum Maatschappij dat de
zeggenschap van de aandeelhouders verregaand beperkte 
&lt;em&gt;(Het voorstel der ,,Koninklijke&amp;quot; en het recht).&lt;/em&gt;

In 1897 nam hij, te zamen met T.M.C. Asser, deel aan de oprichting van
het Comit&amp;eacute; Maritime International, dat beoogde door overleg tussen
deskundigen de internationale codificatie van het zeerecht te
bevorderen. Loder maakte herhaaldelijk deel uit van de Nederlandse
delegatie op de diplomatieke conferenties die door het Comit&amp;eacute;
waren voorbereid. Van 1908 tot 1921 was hij raadsheer van de Hoge
Raad.&lt;/p&gt;
&lt;p&gt;Loder nam deel aan de voorbereiding van de derde Haagse
Vredesconferentie,die in 1915 gehouden zou worden, maar door de
oorlogsomstandigheden geen doorgang vond. Zijn opvattingen over
internationale rechtspraak zette hij uiteen in een verslag, door hem
uitgebracht als voorzitter van een studiecommissie van de Organisation
centrale pour une paix durable, en gepubliceerd onder de titel 
&lt;em&gt;Institutions judiciaires et de conciliation&lt;/em&gt;

('s-Gravenhage, 1917). Hierin werd de oprichting bepleit van een
permanent internationaal gerechtshof en van een raad voor de verzoening
van geschillen, beide te 's-Gravenhage te vestigen. In oktober 1918
benoemde minister H. A. van Karnebeek Loder tot voorzitter van de toen
gevormde Raad van bijstand van de directie van economische zaken van
het ministerie van Buitenlandse Zaken. Hierdoor werd hij nauw betrokken
bij het buitenlands beleid in de kritieke periode 1918-1920. Zo was hij
een van de drie juristen die de regering in januari 1919 advies
uitbrachten over de eventuele uitlevering van de voormalige Duitse
keizer. Hun conclusie luidde, zij het niet onvoorwaardelijk, afwijzend.
In februari 1919 werd Loder benoemd tot lid van de Commissie van advies
voor volkenrechtelijke vraagstukken, die in deze jaren voornamelijk
belast was met de voorbereiding van Nederlands politiek inzake de
Volkenbond. Loder speelde hierin een niet onbelangrijke rol. In 1919
trad hij te Parijs op als gedelegeerde bij de Commissie voor de
Volkenbond, in 1920 was hij lid van de Nederlandse afvaardiging naar de
eerste vergadering van de Volkenbond.&lt;/p&gt;
&lt;p&gt;Een groot aandeel had Loder vooral in de werkzaamheden ter
oprichting van het Permanente Hof van Internationale Justitie. Als
voorzitter van een voorbereidende conferentie van neutrale mogendheden
en als vice-voorzitter van de Volkenbonds-commissie van 10 juristen,
die in 1920 beide, resp. in februari en in juni, in Den Haag
bijeenkwamen, werkte hij mede aan de redactie van het Statuut van het
Permanente Hof. De aanwijzing van Den Haag als zetel van het Hof, van
meet af aan door minister Van Karnebeek beoogd, was mede het resultaat
van de actie die Loder hiervoor voerde. Hierbij kwam het contact met
zijn neef J.A. van Hamel, hoofd van de juridische sectie van het
Volkenbondssecretariaat, hem te stade. Loder werd in 1921 benoemd tot
lid van het Permanente Hof van Internationale Justitie voor de periode
1922-1930. Hij werd door het Hof tot zijn - eerste - president gekozen
(1922-1924). Loder koesterde zeer hoge verwachtingen van de
internationale rechtspraak, die hij, o.a. in zijn rede 
&lt;em&gt;La diff&amp;eacute;rence entre l'arbitrage international et la justice
internationale&lt;/em&gt;

(1923), wellicht te zeer onderscheidde van de arbitrage. Kenmerkend
voor zijn opvatting van het volkenrecht was zijn afwijkende mening in
het vonnis van het Permanente Hof op 7 september 1927 in de
'Lotus'-zaak. De stuurman van de 'Lotus', een Frans
schip, was na een aanvaring met een Turks vaartuig door een Turkse
rechtbank veroordeeld. Frankrijk betwistte Turkijes rechtsmacht, maar
werd door de meerderheid van het Hof in het ongelijk gesteld, aangezien
geen regel van volkenrecht zich in dit geval tegen de uitoefening van
jurisdictie door Turkije verzette. Loder verwierp dit argument en
concludeerde integendeel tot afwijzing van de Turkse eis op grond van
algemene volkenrechtelijke principes. Aan deze 'logische
rechtsbeginselen' kende Loder hiermee een opvallend grote betekenis
toe.&lt;/p&gt;
&lt;p&gt;Loder nam deel aan de oprichting van de omstreden Indologische
faculteit te Utrecht (1925) en was tot zijn overlijden haar
president-curator. Naast zijn bewondering door MW.F. Treub, van wie het
initiatief was uitgegaan voor de nieuwe onderwijsinrichting, bedoeld
als tegenhanger van de te vooruitstrevend geachte Leidse faculteit,
speelden Loders conservatieve sympathie&amp;euml;n hierbij ongetwijfeld een
rol. Door de controverse rondom de oprichting van de Utrechtse
opleiding liet Loder, hoekig en strijdbaar als hij was, zich niet
weerhouden. Weinig plooibaar, schuwde hij, uitgaande van zijn hoge
opvatting van het recht, krasse uitspraken niet. Zo liet hij zich bij
zijn aftreden als lid van het Permanente Hof zeer misprijzend uit over
het optreden van de Nederlandse regering, die had bewerkt dat niet de
door hem aanbevolen kandidaat J. Kosters, maar een volgens Loder voor
het uitoefenen van een rechterlijke functie ongeschikte Nederlandse
volkenrechtsgeleerde tot rechter in het Hof benoemd werd. Loder genoot
een internationale reputatie, zoals o.a. bleek uit zijn benoeming tot
voorzitter van het Brits-Hongaarse gemengde scheidsgerecht (1921). Zijn
gezag berustte niet in de eerste plaats op zijn verdiensten als
rechtsgeleerde, maar sproot voort uit het respect voor zijn streng
gehandhaafde integriteit.&lt;/p&gt;
&lt;p&gt;
  &lt;a href='agedeelte'&gt;A: &lt;/a&gt;Collectie-Van Raalte in het Algemeen Rijksarchief te
's-Gravenhage; verder 11 dossiers van Loders activiteiten t.z.v.
instellingen zich bewegend op het gebied van het internationale recht
in de bibliotheek Vredespaleis te 's-Gravenhage.&lt;/p&gt;
&lt;p&gt;
  &lt;a href='lgedeelte'&gt;L: &lt;/a&gt;C. van Vollenhoven, in 
&lt;em&gt;Grotius annuaire international pour l'ann&amp;eacute;e 1923,&lt;/em&gt;

1-4; 
&lt;em&gt;Redevoeringen uitgesproken aan den feestmaaltijd, aan mr. B.C.J.
Loder... aangeboden op 14 sept. 1929...&lt;/em&gt;

[S.L, 1930]; H.A. yan Kamebeek, in 
&lt;em&gt;De Volkenbond&lt;/em&gt;

11 (1935) 2 (nov.) 35-37; J. Kosters, in 
&lt;em&gt;Grotius annuaire international pour l'ann&amp;eacute;e 1936,&lt;/em&gt;

8-9; Joh. de Vries, 
&lt;em&gt;Herinneringen en dagboek van Ernst Heldring (1871-1954)&lt;/em&gt;

(Groningen, 1970. 3 dl.); E. van Raalte, 
&lt;em&gt;Den Haag, zetel van het Internationale Gerechtshof&lt;/em&gt;

(Zwolle, 1974); E.B. Loder, 
&lt;em&gt;Herinneringen.&lt;/em&gt;

Uitg. door H.E. van Valkenburg-Lely et al. [Utrecht, 1980]. Aanwezig in
de bibliotheek van het Centraal Bureau voor Genealogie.&lt;/p&gt;


&lt;p&gt;
&lt;a href=&amp;quot;igedeelte&amp;quot;&gt;I: &lt;/a&gt;P.J. van Koppen en J. ten Kate, 
  &lt;em&gt;Tot raadsheer benoemd. Anderhalve eeuw benoemingen in de Hoge
  Raad der Nederlanden&lt;/em&gt;

  (Arnhem, 1987) 66.&lt;/p&gt;



&lt;p&gt;C.G. Roelofsen&lt;/p&gt; 
&lt;dtml-var bwn_footer&gt;</text>
  </biography>
</biodes>

