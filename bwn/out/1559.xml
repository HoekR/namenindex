<biodes version="1.0">
  <fileDesc>
    <title>Rossum, Wilhelmus Marinus van (1854-1932)</title>
    <ref target="http://resources.huygens.knaw.nl/bwn1880-2000/lemmata/bwn2/rossum"/>
    <publisher>
      <name>Biografisch Woordenboek van Nederland:1880-2000</name>
      <ref target="http://resources.huygens.knaw.nl/bwn1880-2000"/>
    </publisher>
  </fileDesc>
  <person>
    <idno type="id">rossum</idno>
    <persName><name type="geslachtsnaam">Rossum</name>, Wilhelmus Marinus van</persName>
    <sex value="1"/>
    <event type="birth" when="1854"/>
    <event type="death" when="1932"/>
    <state type="occupation">r.k. kardinaal</state>
  </person>
  <biography>
    <graphic url="http://resources.huygens.knaw.nl/bwn1880-2000/lemmata/bwn2/images/images/ROSSUMWM.jpg"/>
    <text>&lt;dtml-var bwn_header&gt;
 &lt;p class='genealogie'&gt;
  &lt;strong&gt;Rossum, Wilhelmus Marinus van&lt;/strong&gt;, kardinaal-prefect van 'de Propaganda Fide' (Zwolle 3-9-1854 - Maastricht 30-8-1932).

Zoon van Jan van Rossum, kuiper, en Hendrika Veldwillems.

&lt;img src=&amp;quot;images/ROSSUMWM.jpg&amp;quot; align=&amp;quot;right&amp;quot; BORDER=&amp;quot;0&amp;quot; alt=&amp;quot;afbeelding van Rossum, Wilhelmus Marinus van&amp;quot; class=&amp;quot;bwnimg&amp;quot;&gt;

&lt;/p&gt;
&lt;p&gt;Van Rossum - als tweede van vijf kinderen geboren in een gezin dat
tot de kleine burgerij behoorde -werd op 9-jarige leeftijd als wees
opgenomen in een katholiek weeshuis. Na de lagere school in Zwolle ging
hij in 1867 naar het klein-seminarie van de jezu&amp;iuml;eten in
Culemborg. Op 15 juni 1873 trad hij in het noviciaat van de
redemptoristen te Roermond; hij legde op 16 juni 1874 te
's-Hertogenbosch zijn religieuze geloften af. Daarna ging hij naar
Wittem voor de studie van filosofie en theologie. Op 17 oktober 1879
werd hij aldaar priester gewijd. Medio 1880 volgde zijn eerste
benoeming: leraar Latijn, poesis en rhetorica op het juvenaat van de
redemptoristen te Roermond. Het zou inmijn waar Van Rossum snel een
leidende rol ging spelen: in september 1883 aangesteld als professor in
de dogmatische theologie, werd hij in juni 1885 tevens prefect van de
studenten, belast met de geestelijke leiding over hen; in juli 1893
volgde het rectoraat van dat studiehuis. Te Wittem voltooide hij de
bouw van het nieuwe klooster, waar zijn voorganger -onder zijn
inspiratie - mee begonnen was.&lt;/p&gt;
&lt;p&gt;Terwijl een benoeming in 1895 voor de missie in Brazili&amp;euml; anders
deed verwachten, werd van Van Rossum in plaats hiervan door het
generaal bestuur van zijn congregatie naar Rome geroepen, waar hij 10
december 1895 aankwam. Een jaar later begon zijn Romeinse
carri&amp;egrave;re. Op 24 december 1896 werd hij benoemd tot consultor van
het H. Officie, het curie-orgaan dat te waken heeft over de zuiverheid
van geloof en zeden. Op 15 april 1904 werd Van Rossum lid en
theologisch medewerker van de commissie voor de codificatie van het
kerkelijk recht; dit is hij gebleven tot aan de afkondiging van het
nieuwe kerkelijk wetboek in 1917. Vooral in deze commissie kreeg hij
zoveel werk te doen, dat hij zelfs overspannen geraakte en enige tijd
rust moest houden.&lt;/p&gt;
&lt;p&gt;Ook in andere opzichten bleek Van Rossum een belangrijk Romeins
prelaat te zijn geworden met vele invloedrijke taken en functies zowel
ten behoeve van eigen orde als van het Vaticaan. Zo werd hij op het
generaal kapittel van zijn congregatie in 1909 gekozen tot consulter
van de redemptoristencongregatie, d.w.z. tot lid van het generaal
bestuur. Op 27 november 1911 benoemde paus sint Pius X hem tot
kardinaal. Deze benoeming maakte uiteraard juist in de katholieke
gemeenschap in Nederland diepe indruk: lange tijd reeds had deze
gemeenschap onder haar geestelijken geen kardinaal gehad en de
benoeming vormde voor het gevoel van de zich in Nederland,
emanciperende katholieke minderheid als het ware een erkenning en
beloning voor haar kerkelijke trouw, ook al zou de kardinaal slechts af
en toe zijn geboorteland bezoeken - een eerste officieel bezoek vond in
1913 plaats. Het eigenlijke werk bleef Van Rossum van Rome uit doen.
Vandaar was hij reeds in 1912 als pauselijk legaat naar het
Internationaal Eucharistisch Congres te Wenen gegaan, en in die
hoedanigheid zou hij ook het Internationaal Eucharistisch Congres in
Amsterdam (van 22 t/m 27 juli 1924) en in Kopenhagen (1932) voorzitten.
Op 15 januari 1914 volgde de benoeming tot voorzitter van de pauselijke
bijbelcommissie; achttien jaar is hij dit gebleven. Hij bereidde de
encycliek 
&lt;em&gt;Spiritus Paraclitus&lt;/em&gt;

voor, die op 15-9-1920 is verschenen. Deze encycliek heeft het
kerkelijk denken in katholieke kring inzake exegese in positieve zin
bevorderd. Op 1 oktober 1915 werd Van Rossum bovendien aangesteld tot
groot-poenitencier, in welke functie hij allerlei gewetensvragen te
behandelen kreeg. Ruim drie jaar heeft hij deze functie
uitgeoefend.&lt;/p&gt;
&lt;p&gt;Dan volgt op 12 maart 1918 de benoeming die hem wereldvermaard heeft
gemaakt: Benedictus XV stelde hem aan tot prefect van de Congregatie
'de Propaganda Fide', d.w.z. voor de geloofsverbreiding; op
Pinksterdag (19 mei 1918) wijdde deze paus hem tot bisschop. In deze
functie heeft Van Rossum zo'n activiteit ontplooid dat zijn
prefectschap een historisch tijdperk markeert. Hij was de grote
strateeg achter de missiepausen Benedictus XV, en vooral Pius XI. Door
hem ge&amp;iuml;nspireerd verschenen de beroemde missie-encyclieken 
&lt;em&gt;Maximum Illud&lt;/em&gt;

(30-11-1919) en 
&lt;em&gt;Rerum Ecclesiae&lt;/em&gt;

(28-2-1926), die het missiewerk enorm hebben gestimuleerd en
getransformeerd.&lt;/p&gt;
&lt;p&gt;De grondvesting van zelfstandige inheemse kerken kwam nu als doel
voorop te staan. Om dit zo spoedig mogelijk te bereiken wezen Van
Rossum en de beide genoemde pausen voortdurend op de urgentie inheemse
priesters op te leiden. In de missie-landen werden daartoe vele
seminaries opgericht of vergroot. In de missionerende landen
propageerde Van Rossum het Sint-Petrus Liefdewerk voor de opleiding van
inheemse priesters; in 1920 werd op zijn aandringen ook in ons land een
afdeling hiervan opgericht. Voor de inheemse priesters die in Rome
kwamen verder studeren, bouwde hij op de Janiculus een groot nieuw
tehuis.&lt;/p&gt;
&lt;p&gt;Het aantal inheemse priesters nam snel toe. Maar ook het aantal
missionarissen: Van Rossum wist vele orden en congregregaties ertoe te
bewegen een missiegebied (erbij) aan te nemen. Daartoe splitste hij de
grote missiegebieden in kleinere op. Als tegenwicht tegen deze
versnippering stelde hij voor een aantal gebieden te zamen een
apostolische delegaat aan. Om alle katholieken te activeren voor het
missiewerk bevorderde Van Rossum de oprichting van nationale afdelingen
van de Priestermissiebond en drong hij erop aan dat de algemene
missie-genootschappen in alle parochies zouden worden opgericht. De
propagandisten hiervan hielp hij aan goed materiaal door een
missiepersbureau op te richten (Agenzia Fides) met correspondenten in
bijna alle missiegebieden.&lt;/p&gt;
&lt;p&gt;Deze en vele andere activiteiten doen ons Van Rossum kennen als een
man met een zeer brede blik en een groot organisatievermogen. Hij had
een scherp inzicht, ondernemingsgeest en onvermoeide energie. Hij was
voorzichtig en tactvol, maar kon ook doortastend en resoluut optreden
en was soms erg ongeduldig wanneer anderen lang moeite hadden met zijn
idee&amp;euml;n, of zijn plannen niet snel genoeg uitvoerden. Zelf lange
dagen makend liet hij ook zijn ondergeschikten hard werken. Van Rossum
was beminnelijk en had fijne beschaafde manieren. Toch was er in zijn
optreden soms iets hards en stugs, naar men aanneemt als gevolg van
zijn niet-huiselijke opvoeding (weeshuis, seminarie, streng noviciaat).
Zijn ijver voor discipline hield soms onvoldoende rekening met de
menselijke zwakheid of de behoeften van hen die anders waren
opgevoed.&lt;/p&gt;
&lt;p&gt;
  &lt;a href='pgedeelte'&gt;P: &lt;/a&gt;Bibliografie in 
&lt;em&gt;Bibliographie g&amp;eacute;n&amp;eacute;rale des &amp;eacute;crivains
r&amp;eacute;demptoristes&lt;/em&gt;

door M. de Meulemeester, E. Collet en Cl. Henze (Leuven, 1935, 1939) II
en III.&lt;/p&gt;
&lt;p&gt;
  &lt;a href='lgedeelte'&gt;L: &lt;/a&gt;Behalve de vele herdenkingsartikelen en levensschetsen in
bovengenoemde 
&lt;em&gt;Bibliographie..:.&lt;/em&gt;

J.M. Drehmanns C.ss.R., in 
&lt;em&gt;Het missiewerk&lt;/em&gt;

14 (1932-1933) 140-164; 
&lt;em&gt;Bijdrage tot de geschiedenis van Zwolle's grooten kardinaal&lt;/em&gt;

(Zwolle, 1933); C. van Horenbeeck, C.ss.R., 
&lt;em&gt;Kardinaal Willem van Rossum&lt;/em&gt;

(Leuven, 1933); J.M. Drehmanns C.ss.R., 
&lt;em&gt;Kardinaal van Rossum. Korte levensschets&lt;/em&gt;

(Roermond [etc.], 1935);J. Olav Smit, 
&lt;em&gt;Wilhelmus Marinus kardinaal van Rossum. Een groot mens en wijs
bestuurder&lt;/em&gt;

(Roermond, 1955).&lt;/p&gt;

&lt;a href=&amp;quot;igedeelte&amp;quot;&gt;I: &lt;/a&gt;
Katholiek Documentatie Centrum te Nijmegen, afb. 2a20658.&lt;/p&gt;



&lt;p&gt;A.G. Baan&lt;/p&gt; 
&lt;dtml-var bwn_footer&gt;</text>
  </biography>
</biodes>

