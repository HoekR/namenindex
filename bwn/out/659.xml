<biodes version="1.0">
  <fileDesc>
    <title>Halsema, Franciscus Aert Maria (1939-1984)</title>
    <ref target="http://resources.huygens.knaw.nl/bwn1880-2000/lemmata/bwn5/halsema"/>
    <publisher>
      <name>Biografisch Woordenboek van Nederland:1880-2000</name>
      <ref target="http://resources.huygens.knaw.nl/bwn1880-2000"/>
    </publisher>
  </fileDesc>
  <person>
    <idno type="id">halsema</idno>
    <persName><name type="geslachtsnaam">Halsema</name>, Franciscus Aert Maria</persName>
    <sex value="1"/>
    <event type="birth" when="1939"/>
    <event type="death" when="1984"/>
    <state type="occupation">cabaretier</state>
    <state type="occupation">zanger</state>
  </person>
  <biography>
    <graphic url="http://resources.huygens.knaw.nl/bwn1880-2000/lemmata/bwn5/images/images/halsema.jpg"/>
    <text>&lt;dtml-var bwn_header&gt;
 &lt;p class='genealogie'&gt;
  &lt;strong&gt;Halsema, Franciscus Aert Maria&lt;/strong&gt;, cabaretier en zanger (Amsterdam 13-9-1939 - Amsterdam 24-2-1984). 
Zoon van Arie Halsema, reclametekenaar, en Maria Hermina
  Schelvis. Gehuwd op 1-12-1964 met Johanna Maria Louise Verreydt
  (artiestennaam Anke Cordess) (geb. 1942), danseres. Uit dit
  huwelijk, dat op 26-7-1976 werd ontbonden, werd 1 zoon geboren.
  

  

  
  &lt;/p&gt;
&lt;p&gt;
  &lt;img class='bwnimg' BORDER='0' align='right' src='images/halsema.jpg' alt='afbeelding van Halsema, Franciscus Aert Maria'&gt;Frans Halsema werd geboren aan de rand van de Amsterdamse
    Jordaan. Samen met twee broers en een zuster groeide hij op in
    wat hij noemde 'een braaf, rechts, katholiek milieu' (&lt;em&gt;Elegance&lt;/em&gt;

    , mei 1977). Frans was enige tijd misdienaar en zong in het
    koor van de patronaatsvereniging. Verder trad hij op in de door
    zijn vader geschreven revuetjes en tussen de schuifdeuren in
    het 'gezinscabaret'. Al vroeg in zijn leven wist Frans
    &amp;eacute;&amp;eacute;n ding zeker: hij wilde in 'het Vak' iets bereiken.
    De cabaretier Toon Hermans was zijn grote voorbeeld.&lt;/p&gt;
&lt;p&gt;Aan leren had Halsema een broertje dood. Halverwege de derde
    klas verliet hij de MULO om een beroepsopleiding aan de
    banketbakkersschool te volgen. Hij bleef er maar ongeveer een
    half jaar, omdat het hem niet beviel dat de theorielessen er
    langer duurden dan de praktijklessen. Halsema - inmiddels
    vijftien jaar oud - besloot te gaan werken. Hij kon aan de slag
    in een kruideniersbedrijf, maar nam ook hier al na negen
    maanden ontslag. Vervolgens werkte hij in een herenmodezaak,
    bij een effectenkantoor en op de administratie van een
    uitgeverij. In zijn vrije tijd ging hij op de 'schnabbeltoer'.
    Hij trad op in caf&amp;eacute;s en op bruiloften en partijen,
    zichzelf daarbij op de accordeon en de piano begeleidend.&lt;/p&gt;
&lt;p&gt;De militaire dienstplicht vervulde Halsema van 1958 tot en
    met 1960 bij het Korps Mariniers. 'Dat was wel goed voor me.
    Het brak door die enorme bescherming van thuis heen', zei hij
    hierover later. Hij kreeg een schrijversopleiding en diende in
    de kazerne te Doorn. Dat bood hem de mogelijkheid 's avonds
    naar de cabaretschool van Bob Bouber in Amsterdam te gaan.
    Tijdens de diensttijd schreef hij zijn droomwens op: 'toneel,
    coulissen, applaus, licht, schmink. Op 40-jarige leeftijd van
    bij-rol tot one-man show' (&lt;em&gt;'Frans', omzien in vrolijkheid&lt;/em&gt;).&lt;/p&gt;
&lt;p&gt;Zijn eerste optreden als cabaretier beleefde Halsema in 1960
    in het 'Pauze-Cabaret' in de City Music Hall in Amsterdam,
    waarin hij samenwerkte met Ronnie Potsdammer, Hansje Toussaint
    en Marijke Morley. Een jaar later kon hij als pianist aan de
    slag bij cabaret 'Lurelei'. Daar kwam hij in contact met Eric
    Herfst en Ben Rowold, twee socialistische jongeren die
    kanttekeningen plaatsten bij dingen die hem heilig waren. En
    ook al was Halsema rond zijn zeventiende jaar zijn geloof
    kwijtgeraakt - 'ik kon mij de bemoeizucht van de Schepper met
    mijn seksuele gedrag niet voorstellen' (&lt;em&gt;Elsevier&lt;/em&gt;

    , 22-10-1977) -, de rake, niets verhullende meningen van zijn
    collega's kwamen hard aan.&lt;/p&gt;
&lt;p&gt;In 1964 ging Halsema, samen met Ben Rowold, bij de
    VPRO-radio een tweewekelijks amusementsprogramma 
    &lt;em&gt;Parlando&lt;/em&gt;

    doen. Hierin hielden zij ontregelende straatinterviews en
    vraaggesprekken met vreemde mensen. Toch bleef hij ook in het
    volgende programma van 'Lurelei', 
    &lt;em&gt;O.K. en W.&lt;/em&gt;

    , nog voornamelijk als pianist en componist actief. Zijn zang-
    en spelkwaliteiten traden echter steeds duidelijker aan het
    licht, en in het programma 
    &lt;em&gt;Doe het zelf&lt;/em&gt;

    kreeg hij een grotere rol bij het legendarische
    cabaretgezelschap. Nog in datzelfde jaar brak hij met de groep.
    'Lurelei' was een stichting geworden, en daarmee veranderde de
    sfeer. Alles werd zakelijker. Het feit dat zijn collega's zelfs
    bereid bleken met de commerci&amp;euml;le zender TV Noordzee
    besprekingen te voeren over het maken van een serie
    'Lurelei'-programma's - die overigens niet tot resultaat hebben
    geleid - was voor Halsema een extra reden om de groep te
    verlaten. Ook kwam een einde aan zijn samenwerking met Ben
    Rowold. Het publiek zag hen te veel als een duo, wat Halsema
    niet bevorderlijk vond voor zijn ontwikkeling.&lt;/p&gt;
&lt;p&gt;Halsema, die inmiddels zang- en danslessen had gevolgd, ging
    zijn eigen weg en solliciteerde bij het ABC-cabaret van Wim Kan
    en Corry Vonk. Aanvankelijk werd hij geweigerd, maar Halsema
    bleef aandringen. Op 1 maart 1964 volgde een
    contractbespreking. Kan schreef in zijn 
    &lt;em&gt;Dagboek&lt;/em&gt;

    : 'Frans Halsema vroeg 800 gulden per maand en kreeg dat ook.
    (...) Geen kapsones. Maakte wel een goede indruk. Is geen
    pianist of accordeonist. Kan geen noten lezen' (p. 212). Bij
    het ABC-cabaret leerde Halsema de fijne kneepjes van het vak.
    Hij werd er een veelzijdig cabaretier. 'Kan heeft me geleerd
    aan mezelf te werken op honderdduizend verschillende manieren.
    Hij heeft mijn spontaniteit vervangen door bewust vakmanschap',
    aldus Halsema later (&lt;em&gt;de Volkskrant&lt;/em&gt;

    , 4-3-1967). Bij het ABC-cabaret kwam hij in contact met de
    danseres Anke Cordess, met wie hij eind 1964 - ook voor de kerk
    - trouwde.&lt;/p&gt;
&lt;p&gt;In 1967 verliet Halsema het gezelschap van Kan en begon hij
    aan een freelance-carri&amp;egrave;re. Zijn optreden tijdens het
    Boekenbal in het Amsterdamse Concertgebouw was een doorslaand
    succes. De door hem gezongen Boekenbal-lade 'Tante Mien, mag ik
    je titels even zien' werd een hit. Radio- en televisiewerk
    kreeg hij de daaropvolgende maanden voldoende, maar het theater
    bleef trekken. Cabaretier Gerard Cox had zo'n theater, 'Klein
    Bellevue' in Amsterdam, en vroeg Halsema of hij er samen met
    hem iets wilde doen. Aangezien Halsema al een afspraak had met
    de cabareti&amp;egrave;re Ad&amp;egrave;le Bloemendaal werd besloten
    gedrie&amp;euml;n een programma te maken. Zo ontstond in 1968 
    &lt;em&gt;Met blijdschap geven wij kennis&lt;/em&gt;

    , dat een daverende ontvangst kreeg. Halsema noemde het het
    beste waarin hij ooit gespeeld had. Na het vertrek van
    Ad&amp;egrave;le Bloemendaal werd het programma nog tot eind december
    1970 voortgezet met cabareti&amp;egrave;re Conny Stuart.&lt;/p&gt;
&lt;p&gt;Halsema ging weer groot opgezette televisieshows maken. Hij
    trad erin op met binnen- en buitenlandse artiesten. Al zijn
    talenten - zingen, dansen en acteren - kwamen daarbij aan bod.
    Ook maakte hij in die tijd enkele grammofoonplaten. Van 1971
    tot 1973 speelde hij twee seizoenen lang de rol van 'Frans' in
    de musical 
    &lt;em&gt;En nu naar bed&lt;/em&gt;

    op teksten van Annie M.G. Schmidt en op muziek van Harry
    Bannink. Hierin zong hij prachtige duetten met tegenspeelster
    Jenny Arean; vooral hun lied 'Vluchten kan niet meer' werd
    klassiek. Het huwelijk van Halsema liep op de klippen toen hij
    een verhouding met Arean begon, een relatie die evenmin
    standhield.&lt;/p&gt;
&lt;p&gt;Met Gerard Cox keerde Halsema in 1973 terug naar het
    cabaret. Hun tweede programma heette 
    &lt;em&gt;Wat je zegt dat ben je zelf&lt;/em&gt;

    en werd opnieuw een kassakraker. Na twee succesrijke seizoenen
    kreeg Halsema genoeg van de samenwerking. Hij wilde nieuwe
    uitdagingen zoeken en schreef in zijn dagboek: 'Ik heb, na een
    telefoongesprek van anderhalf uur met Wim Kan, besloten de
    knoop door te hakken en zelf een programma te maken'. Gerard
    Cox werd razend toen hem dit werd verteld.&lt;/p&gt;
&lt;p&gt;In 1977 kwam de jongensdroom uit. Halsema bracht zijn eerste
    one-manshow 
    &lt;em&gt;Ik, ik en nog er 's ik&lt;/em&gt;

    in de theaters. Hij riep hierin een beeld op van zichzelf als
    vertegenwoordiger van de vroeg grijze generatie, die nog met
    plichtsbesef is grootgebracht, de godsdienstplichten inmiddels
    heeft laten waaien, van Jezus naar yoga ging, een tweede huis
    en een tweede vrouw zocht en desondanks de roomse blijheid
    behield, ook al kreeg die dan een rood randje. Halsema was geen
    scherp politiek cabaretier. 'Van huis uit ben ik niet zo'n
    kwetser. Ik ben vrij voorzichtig. Maar ik vind ook dat er
    dingen zijn die je belachelijk moet kunnen maken. Er zijn
    anderen die dat veel harder doen. Dat vind ik leuk. Ik kan het
    niet. Ik ben in alles een man van het midden. Ik ben op zijn
    sterkst veel meer een Carmiggelt-achtige beschouwer', zei hij
    over zichzelf (&lt;em&gt;Het Parool&lt;/em&gt;

    , 26-2-1977).&lt;/p&gt;
&lt;p&gt;Niettemin was Halsema's volgende one-manshow, 
    &lt;em&gt;Je moet er geweest zijn&lt;/em&gt;

    , veel harder. Dit samen met Guus Vleugel geschreven programma
    was aangenaam cynisch, een tikje wrang en zeer controversieel.
    Zijn derde show, 
    &lt;em&gt;Is die kruk vrij?&lt;/em&gt;

    , bracht hij in 1981 samen met het muzikale damestrio 'The
    Angels of Hope'. In dit onderhoudende programma bewoog Halsema
    zich heen en weer tussen smartlap en sentiment, romantiek en
    engagement en werden korzelige, venijnige uitspraken
    afgewisseld met milde liedjes. De toernee verliep moeizaam door
    onderlinge spanningen tussen Halsema, zijn begeleidsters en
    regisseur Bram Vermeulen. In dat jaar verliet hij Amsterdam om
    met Ria Groeneveld - sinds 1976 zijn vriendin - in een
    boerderij in het Betuwse dorpje Dreumel te gaan wonen.&lt;/p&gt;
&lt;p&gt;In het seizoen 1982/1983 speelde Halsema weer een echt
    soloprogramma, 
    &lt;em&gt;Dag droom&lt;/em&gt;

    . Omdat het artistiek gezien niet aan zijn verwachtingen
    voldeed en de publieke belangstelling niet overweldigend was,
    brak hij het programma af. Vervolgens maakte hij samen met Paul
    Haenen voor de KRO-radio met veel succes het radioprogramma 
    &lt;em&gt;Nu hoor ik het ook&lt;/em&gt;

    . In maart 1983 werd het echter door de KRO-leiding stopgezet
    naar aanleiding van een satirische tekst die als 'minachting
    voor het katholieke volksdeel' werd beschouwd.&lt;/p&gt;
&lt;p&gt;Halsema kreeg daarna het verzoek op het Boekenbal van 1983
    op te treden met een nieuw boekentitelslied. Wegens
    moeilijkheden met zijn stembanden moest hij hiervan afzien. Wel
    bereidde hij een nieuw theaterprogramma voor, 
    &lt;em&gt;The show must go on&lt;/em&gt;

    , dat in april 1984 in premi&amp;egrave;re zou moeten gaan. Hij wilde
    zijn boerderij in Dreumel weer ruilen voor de stad, 'omdat de
    humor op straat ligt en niet in de wei', maar dat kwam er niet
    meer van. Begin 1984 liet hij zich opnemen in het Anthonie van
    Leeuwenhoek-ziekenhuis in Amsterdam. Daar bleek de keelkanker
    niet meer te kunnen worden bestreden. Kort daarna overleed hij
    op 44-jarige leeftijd, thuis bij vrienden.&lt;/p&gt;
&lt;p&gt;Frans Halsema was geen somber mens, maar vond het leven ook
    geen lolletje. Hij kon, zei hij, wel om zichzelf lachen.
    Volgens zijn vrienden was hij vrolijk en ongecompliceerd. Ze
    noemden hem 'totaal onbevangen' en 'buitengewoon warm'. Wanneer
    hij ergens binnenkwam ging er 'een soort zon' op. Halsema kon
    teder zingen en aardig dansen, maar slechts matig acteren; zijn
    charme en zijn uitstraling waren zijn grootste kracht. Als
    acteur kwam hij nog het meest tot zijn recht in korte sketches.
    Halsema behoorde niet tot de absolute top van de cabaretwereld,
    maar speelde er wel een belangrijke rol in. Vooral door liedjes
    als 'De vroeg grijze generatie', 'Voor haar', 'Kees',
    'Zondagmiddag Buitenveldert' en het duet 'Vluchten kan niet
    meer' zal hij in de herinnering voortleven.&lt;/p&gt;
&lt;p&gt;
  &lt;a href='agedeelte'&gt;A: &lt;/a&gt;Documentatiemateriaal bij de documentatiedienst van de
  KRO te Hilversum en bij het Theater Instituut Nederland te
  Amsterdam.&lt;/p&gt;
&lt;p&gt;
  &lt;a href='pgedeelte'&gt;P: &lt;/a&gt;Een overzicht van Frans Halsema's theater- en
    televisieoptredens in: Piet Hein Honig, 
    &lt;em&gt;Acteurs- en kleinkunstenaarslexicon&lt;/em&gt;

    (Diepenveen 1984) 367. Discografie van Frans Halsema in de
    onder L genoemde publicatie van Van den Hanenberg en Verhallen,
    330.&lt;/p&gt;
&lt;p&gt;
  &lt;a href='lgedeelte'&gt;L: &lt;/a&gt;Wim Ibo, 
  &lt;em&gt;En nu de moraal... Geschiedenis van het Nederlands cabaret,
  1936-1981&lt;/em&gt;

  (Alphen aan den Rijn 1982); Jacques Kl&amp;ouml;ters, 
  &lt;em&gt;100 jaar amusement in Nederland&lt;/em&gt;

  ('s-Gravenhage 1987); 
  &lt;em&gt;De dagboeken van Wim Kan, 1957-1968.&lt;/em&gt;

  I: 
  &lt;em&gt;De radiojaren&lt;/em&gt;

  . Samengest. en ingel. door Frans R&amp;uuml;hl (Amsterdam 1988);
  Patrick van den Hanenberg en Frank Verhallen, 
  &lt;em&gt;Het is weer tijd om te bepalen waar het allemaal op staat.
  Nederlands cabaret 1970-1995&lt;/em&gt;

  (Amsterdam 1996). Op 24 februari 1994 zond de KRO de
  televisiedocumentaire 
  &lt;em&gt;'Frans', omzien in vrolijkheid&lt;/em&gt;

  (1991) van Ria Groeneveld uit.&lt;/p&gt;
&lt;p&gt;
  &lt;a href='igedeelte'&gt;I: &lt;/a&gt;
  &lt;em&gt;Keesings Historisch Archief 1984&lt;/em&gt;

  (Amsterdam [etc.] z.j.) 608.&lt;/p&gt;
&lt;p&gt;Ruud Gortzak&lt;/p&gt; 
&lt;dtml-var bwn_footer&gt;</text>
  </biography>
</biodes>

