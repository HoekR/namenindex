<biodes version="1.0">
  <fileDesc>
    <title>Crena de Iongh, Dani&#195;&#171;l (1888-1970)</title>
    <ref target="http://resources.huygens.knaw.nl/bwn1880-2000/lemmata/bwn5/crena"/>
    <publisher>
      <name>Biografisch Woordenboek van Nederland:1880-2000</name>
      <ref target="http://resources.huygens.knaw.nl/bwn1880-2000"/>
    </publisher>
  </fileDesc>
  <person>
    <idno type="id">crena</idno>
    <persName><name type="geslachtsnaam">Crena de Iongh</name>, Dani&amp;euml;l</persName>
    <sex value="1"/>
    <event type="birth" when="1888"/>
    <event type="death" when="1970"/>
    <state type="occupation">bankier</state>
  </person>
  <biography>
    <graphic url="http://resources.huygens.knaw.nl/bwn1880-2000/lemmata/bwn5/images/images/crena.jpg"/>
    <text>&lt;dtml-var bwn_header&gt;
 &lt;p class='genealogie'&gt;
  &lt;strong&gt;Crena de Iongh, Dani&amp;euml;l&lt;/strong&gt;, bankier (Dordrecht 21-4-1888 - New York (Verenigde Staten) 26-11-1970). 
Zoon van Adrianus Cornelis Crena de Iongh, advocaat en
  procureur, later wethouder en lid van Gedeputeerde Staten, en
  Cornelia Magdalena van Eck. Gehuwd op 11-5-1916 met Anna
  Elisabeth Gransberg (1894-1995). Uit dit huwelijk werden 1 zoon
  en 3 dochters geboren. Na echtscheiding (22-5-1947) gehuwd op
  3-7-1947 met Mary Dows Herter (1892-1985). Dit huwelijk bleef
  kinderloos.
  

  
  &lt;/p&gt;
&lt;p&gt;
  &lt;img class='bwnimg' BORDER='0' align='right' src='images/crena.jpg' alt='afbeelding van Crena de Iongh, Dani&amp;euml;l'&gt;In de achttiende en negentiende eeuw bracht de graanhandel
    opeenvolgende generaties van de familie Crena de Iongh tot
    aanzien in Dordrecht. Evenals zijn vader studeerde Daan - de
    tweede zoon in een gezin met vier kinderen en het eerste kind
    uit het tweede huwelijk van zijn vader - rechten in Leiden,
    waar hij zich in 1908 liet inschrijven. In zijn studententijd
    ontwikkelde hij een brede culturele en filosofische
    belangstelling. Zijn leven lang schreef hij kritische
    beschouwingen over thema's uit de geschiedenis, literatuur en
    wijsbegeerte. Hij rondde de studie op 18 mei 1914 af met een
    promotie op stellingen en trad vervolgens in dienst bij het
    agentschap Rotterdam van de Nederlandsche Handel-Maatschappij
    (NHM). Dit bevond zich juist in een omschakeling van een
    sluimerend goederenkantoor naar een bankbedrijf. De zaken
    groeiden snel, en via zakelijke allianties met kassiers en
    bankiers elders bouwde het agentschap belangrijke steunpunten
    op in de provincie.&lt;/p&gt;
&lt;p&gt;Crena de Iongh paste kennelijk goed in dit dynamische
    bedrijf. De NHM zond hem in 1916 voor een stage naar New York,
    vermoedelijk om het internationale bankvak van nabij te leren
    kennen. Na vijf jaar werken had hij al procuratie, en sindsdien
    stond zijn handtekening ook onder het jaarverslag aan de
    Amsterdamse directie. In 1920 benoemde de Maatschappij hem tot
    agent te Rotterdam. Ondanks de conjuncturele omslag die zich
    vervolgens voordeed, groeide het gehele bedrijf krachtig. Van
    1920 op 1922 verdubbelde het personeelsbestand tot ruim
    vierhonderd man. De wijze waarop Crena het agentschap leidde,
    trok de aandacht van het hoofdkantoor, en in 1925 werd hij
    benoemd tot directeur in Amsterdam. Een mooie promotie naar een
    ongemakkelijke positie. President C.J.K. van Aalst regeerde het
    bedrijf namelijk op eigenzinnige en autocratische wijze, wat
    gemakkelijk tot aanvaringen leidde.&lt;/p&gt;
&lt;p&gt;Naast zijn werk als directeur van een grote bank vond Crena
    de Iongh nog gelegenheid voor allerlei nevenactiviteiten. Zo
    had hij bijvoorbeeld zitting in een commissie van de
    Maatschappij voor Nijverheid en Handel die in 1925 rapporteerde
    over doelmatige overheidsbemoeiing. Het jaar daarop trad hij
    toe tot de redactie van 
    &lt;em&gt;De Gids&lt;/em&gt;

    en leverde hij met enige regelmaat uiteenlopende artikelen. Via
    dit redactielidmaatschap bracht hij zijn sterke voorliefde voor
    discussies over literatuur, geschiedenis en filosofie tot
    uiting. Crena schreef ook nu en dan over economische en
    financi&amp;euml;le onderwerpen in vakbladen. Hij behoorde
    daarnaast tot een groep die ijverde voor meer systematiek in de
    Amsterdamse stadsontwikkeling. Specifiek bancair van aard was
    zijn bijdrage aan het debat over industriefinanciering tijdens
    de tweede helft van de jaren twintig. Uit hoofde van zijn
    functie vervulde Crena natuurlijk ook de nodige commissariaten
    bij ondernemingen die in relatie stonden met de NHM. Waar
    mogelijk zocht hij graag ontspanning in paardrijden.&lt;/p&gt;
&lt;p&gt;De economische crisis van 1929 raakte de NHM gevoelig.
    Dalende grondstoffenprijzen ondermijnden haar Indische
    cultuurbelangen, terwijl malaise en financi&amp;euml;le crises
    elders het bankbedrijf bedreigden. Vanaf 1930 passeerde het
    dividend vier jaar achtereen, en de aandelenkoers daalde tot 50
    %. Vastgelopen bestuursverhoudingen beroofden de Maatschappij
    van haar slagvaardigheid, totdat Van Aalst onder sterke druk in
    het voorjaar van 1934 zijn ontslag aanvaardde. Crena de Iongh
    volgde hem op en moest de NHM dadelijk door een ingrijpende
    reorganisatie loodsen. Het uitstaande kapitaal werd met liefst
    75 % afgestempeld van tachtig miljoen gulden tot twintig
    miljoen. Om nieuwe middelen te verwerven kwam de bank
    vervolgens met een emissie van 15 miljoen gulden. Deze slaagde
    ternauwernood, dankzij een door de Amsterdamse bankier F.
    Mannheimer bijeengebrachte groep buitenlandse banken. Daarna
    krabbelde de NHM weer op en keerde zij over 1935 al een
    voorzichtig dividend uit. De herstructurering van de
    Maatschappij voltooide tevens de omvorming tot bankbedrijf. In
    1936 ontwikkelde Crena een plan voor exportfinanciering met
    staatsgarantie. Een dergelijke bank zou er pas na de Tweede
    Wereldoorlog komen.&lt;/p&gt;
&lt;p&gt;Naast de zware reorganisatie bracht de opvolging van Van
    Aalst nog andere verantwoordelijkheden voor Crena de Iongh. De
    president van de NHM fungeerde als middelpunt van Indische
    ondernemersbelangen en had om die reden, naast specifieke
    commissariaten, zitting in bijvoorbeeld de Ondernemersraad voor
    Nederlandsch-Indi&amp;euml; en de Bond van Eigenaren van
    Nederlandsch-Indische Suikerondernemingen. Aangezien hij -
    anders dan zijn directe voorgangers - de koloni&amp;euml;n niet uit
    eigen ervaring kende, maakte Crena, zodra het bedrijf weer op
    koers lag, in 1935 een reis naar de Oost en drie jaar later nog
    eens. De publicistische activiteiten vielen daardoor scherp
    terug. In 1933 was Crena al met anderen uit de redactie van 
    &lt;em&gt;De Gids&lt;/em&gt;

    gestapt naar aanleiding van de geruchtmakende plagiaatkwestie
    rondom de Leidse hoogleraar geschiedenis en redactievoorzitter
    H.Th. Colenbrander.&lt;/p&gt;
&lt;p&gt;Onder Crena's leiding ontwikkelde de NHM zich - ondanks
    moeilijke economische omstandigheden - vrij goed, want het
    balanstotaal groeide sneller dan dat van de andere grote
    banken. Plotseling namen de zaken echter een scherpe wending.
    In augustus 1939 overleed Mannheimer. Zijn firma
    Mendelssohn&amp;amp;Co. moest dadelijk wegens
    liquiditeitsmoeilijkheden surseance aanvragen. De NHM had bijna
    twintig jaar nauw met Mannheimer samengewerkt en ondervond een
    sterke weerslag van de ondergang van zijn bedrijf. De balans
    van Mendelssohn&amp;amp;Co. vertoonde een enorm tekort, er kwamen
    verhalen in omloop over bedenkelijke toestanden bij het
    bedrijf, en de Handel-Maatschappij bleek met ruim dertig
    miljoen gulden aan vorderingen de voornaamste crediteur.&lt;/p&gt;
&lt;p&gt;Terwijl de politieke spanningen aan de vooravond van de
    Tweede Wereldoorlog stegen, moest de NHM worstelen om het
    vertrouwen van aandeelhouders en inleggers terug te winnen.
    Commissarissen wilden Crena's ontslag. Zij verweten hem
    eigenmachtig optreden. Hij had Mannheimer namelijk vlak voor
    diens dood, zonder ruggespraak, een groot krediet verleend, wat
    inging tegen de overeengekomen bewaking van debiteurenrisico's.
    De president verdedigde zich door te wijzen op de langdurige
    samenwerking, die geen vermoeden van problemen had doen
    opkomen. Het kwam niet tot een stemming, maar waarschijnlijk
    voelde Crena de Iongh een vertrouwensbreuk en hield hij daarom
    de eer aan zichzelf. Aan de vordering op Mendelssohn&amp;amp;Co.
    heeft de bank overigens uiteindelijk geen schade geleden. Wat
    dat betreft, had het oordeel van de president dus niet
    gefaald.&lt;/p&gt;
&lt;p&gt;Zijn vertrek bij de NHM op 13 oktober 1939 betekende voor
    Crena de Iongh een zware slag, want het bedrijf was zijn lust
    en leven geweest. Toch kon hij zich over de teleurstelling
    heenzetten en paste hij zich aan de gewijzigde omstandigheden
    aan om naar vermogen werkzaam te zijn in de uitermate
    turbulente periode die nu volgde. Op verzoek van de Koninklijke
    Nederlandsch-Indische Luchtvaart Maatschappij, waarvan hij
    president-commissaris was, vertrok Crena in 1939 naar Batavia
    voor onderhandelingen met het Gouvernement over een nieuw
    contract. Terwijl hij daar verbleef, accepteerde hij een
    directeurspost bij de Algemeene Kunstzijde Unie NV te Arnhem,
    maar de Duitse inval maakte een terugkeer naar moederland en
    gezin onmogelijk. De Indische regering moest nu zelf haar
    munteenheid gaan handhaven en stichtte daarvoor het
    Nederlandsch-Indische Deviezen Instituut. Crena werd directeur
    en bouwde in korte tijd de benodigde complexe organisatie op
    voor de controle van het buitenlandse betalingsverkeer. Toen
    Japan begin maart 1942 op Java landde en capitulatie
    onafwendbaar leek, behoorde hij tot de kleine groep hoge
    Nederlandse functionarissen die op verzoek van de
    gouverneur-generaal naar Australi&amp;euml; uitweken. Crena reisde
    door naar Groot-Brittanni&amp;euml; om daar de deviezenpositie van
    de kolonie beter te kunnen controleren.&lt;/p&gt;
&lt;p&gt;Vervolgens benoemde de Nederlandse regering in Londen Crena
    de Iongh tot voorzitter van de Council for the Netherlands
    Indies, Surinam and Cura&amp;ccedil;ao te New York. Deze instelling
    beheerde fondsen van de koloni&amp;euml;n, ontwikkelde plannen en
    verspreidde inlichtingen en propaganda. Daarnaast trad Crena op
    als regeringsonderhandelaar voor aankopen onder de Lend-Lease
    Act in de Verenigde Staten en als lid van de Nederlandse
    delegatie bij de oprichtingsvergadering van de United Nations
    Relief and Rehabilitation Administration. Aangezien hij nog
    verschillende commissariaten bij internationaal opererende
    Nederlandse bedrijven had, vervulde Crena een brugfunctie
    tussen bedrijfsleven en regering in ballingschap. Hij nam
    verder specialistische missies op zich, vaak samen met J.W.
    Beyen, op dat moment financieel adviseur van de Nederlandse
    regering in ballingschap. Gezamenlijk schreven zij in 1942 -
    als onderdeel van beider werk in de zogeheten
    Reconstructiecommissie van de Nederlandse regering in
    ballingschap - een nota over de Nederlandse plaats in het
    internationale betalingsverkeer na de oorlog. Ze
    vertegenwoordigden Nederland bij besprekingen over deze
    problematiek met Britse en Amerikaanse deskundigen ter
    formulering van plannen voor wereldomvattende monetaire
    instellingen. In 1943 voerden Crena en Beyen overleg met
    vertegenwoordigers van de Belgische regering over een monetair
    akkoord tussen beide landen, de eerste stap tot wat zou
    uitgroeien tot de Benelux. Het jaar daarop leidden zij de
    Nederlandse delegatie naar de conferentie van Bretton Woods die
    het fundament legde voor het naoorlogse internationale
    financi&amp;euml;le systeem, het Internationaal Monetair Fonds
    (IMF) en de Internationale Bank voor Herstel en Ontwikkeling,
    later Wereldbank genoemd.&lt;/p&gt;
&lt;p&gt;Na de oorlog was Crena de Iongh de aangewezen persoon voor
    een topfunctie bij deze zusterinstellingen. In 1946 werd hij
    eerst benoemd tot 'alternate executive director' en vervolgens
    tot 'treasurer' van de Internationale Bank voor Herstel en
    Ontwikkeling. Weer moest hij een organisatie van de grond af
    opbouwen, balancerend tussen de druk der omstandigheden en de
    noodzaak tot het vestigen van vertrouwen op de lange termijn.
    Een schip bouwen en er tegelijk al in varen, zoals hij het zelf
    uitdrukte. Daarbij ging het niet alleen om de interne
    administratie van de bank, maar tevens om het formuleren van
    beleid. Tijdens de eerste jaren hield het Treasury Department
    namelijk tevens toezicht op verstrekte leningen. Volgens
    getuigenissen van collega's en ondergeschikten vervulde Crena
    zijn taak uitstekend en ge&amp;iuml;nspireerd. Bij zijn
    pensionering in 1952 beschikte de bank over een goed
    functionerende Treasury en een gezonde reputatie. Het jaar
    daarop kozen Nederland, Joegoslavi&amp;euml; en Isra&amp;euml;l Crena
    de Iongh tot 'executive director' van de Wereldbank en het IMF.
    In deze positie leidde hij onder andere missies naar IJsland,
    Somali&amp;euml; en Zuid-Afrika.&lt;/p&gt;
&lt;p&gt;In het najaar van 1955 liep Crena's mandaat als 'executive
    director' af en verhuisde hij met zijn tweede echtgenote - een
    Amerikaanse, de weduwe van uitgever W.W. Norton - naar de staat
    Connecticut. Nu vond hij de gelegenheid om zijn energie naar
    hartelust aan culturele onderwerpen te besteden. Zijn
    belangstelling concentreerde zich op de Byzantijnse kunst, die
    hij met liefdevolle toewijding bestudeerde. Dat deed hij aan de
    hand van een groeiende collectie boeken, maar bovenal door de
    voornaamste monumenten en voorwerpen af te reizen en met
    getalenteerde hand te fotograferen. Het verzamelde materiaal
    diende als stof voor lezingen en uiteindelijk voor zijn boek 
    &lt;em&gt;Byzantine aspects of Italy. An illustrative handbook guiding
    the traveller to Italy's Byzantine heritage&lt;/em&gt;

    (New York 1967). Zo gaf hij tot op hoge leeftijd zijn leven
    richting en inhoud.&lt;/p&gt;
&lt;p&gt;Crena de Ionghs carri&amp;egrave;re was die van een bankier wiens
    talent bestond uit het opbouwen en besturen van complexe
    organisaties. Hij slaagde daarin doordat hij zakelijk inzicht
    en menselijke kwaliteiten met elkaar in evenwicht wist te
    brengen. Anderen zochten graag de schijnwerpers van de publieke
    belangstelling, zoals Van Aalst bij de NHM of Beyen in de
    internationale politiek. Crena de Iongh deed dat minder, maar
    had desalniettemin een minstens zo belangrijke bijdrage aan het
    voortbestaan van de organisaties die hij diende.&lt;/p&gt;
&lt;p&gt;
  &lt;a href='pgedeelte'&gt;P: &lt;/a&gt;Een volledige getypte lijst van publicaties van D. Crena de
    Iongh in de collectie-Crena de Iongh in het archief van de
    Nederlandsche Handel-Maatschappij in het Algemeen Rijksarchief
    te 's-Gravenhage.&lt;/p&gt;
&lt;p&gt;
  &lt;a href='lgedeelte'&gt;L: &lt;/a&gt;J.W. Beyen, 
  &lt;em&gt;Het spel en de knikkers. Een kroniek van vijftig jaren&lt;/em&gt;

  (Rotterdam 1968); 
  &lt;em&gt;Herinneringen en dagboek van Ernst Heldring (1871-1954)&lt;/em&gt;

  . Onder red. van Joh. de Vries (3 dln.; Groningen 1970); 
  &lt;em&gt;A memorial service for Daniel Crena de Iongh (1888-1970)&lt;/em&gt;

  (Wilton 1971); Remieg Aerts [e.a.], 
  &lt;em&gt;De Gids sinds 1837. De geschiedenis van een algemeen-cultureel
  en literair tijdschrift&lt;/em&gt;

  ('s-Gravenhage 1987); Arjen Taselaar, 
  &lt;em&gt;De Nederlandse koloniale lobby. Ondernemers en de Indische
  politiek, 1914-1940&lt;/em&gt;

  (Leiden 1998).&lt;/p&gt;
&lt;p&gt;
  &lt;a href='igedeelte'&gt;I: &lt;/a&gt;
  &lt;em&gt;Persoonlijkheden in het Koninkrijk der Nederlanden in woord en
  beeld&lt;/em&gt;

  . Onder hoofdred. van H.P. van den Aardweg (Amsterdam 1938)
  232.&lt;/p&gt;
&lt;p&gt;J.P.B. Jonker&lt;/p&gt; 
&lt;dtml-var bwn_footer&gt;</text>
  </biography>
</biodes>

