<biodes version="1.0">
  <fileDesc>
    <title>Ledden Hulsebosch, Christiaan Jacobus van (1877-1952)</title>
    <ref target="http://resources.huygens.knaw.nl/bwn1880-2000/lemmata/bwn2/ledden"/>
    <publisher>
      <name>Biografisch Woordenboek van Nederland:1880-2000</name>
      <ref target="http://resources.huygens.knaw.nl/bwn1880-2000"/>
    </publisher>
  </fileDesc>
  <person>
    <idno type="id">ledden</idno>
    <persName><name type="geslachtsnaam">Ledden Hulsebosch</name>, Christiaan Jacobus van</persName>
    <sex value="1"/>
    <event type="birth" when="1877"/>
    <event type="death" when="1952"/>
    <state type="occupation">scheikundige</state>
    <state type="occupation">criminoloog</state>
  </person>
  <biography>
    <graphic url="http://resources.huygens.knaw.nl/bwn1880-2000/lemmata/bwn2/images/images/LEDDEN.jpg"/>
    <text>&lt;dtml-var bwn_header&gt;
 &lt;p class='genealogie'&gt;
  &lt;strong&gt;Ledden Hulsebosch, Christiaan Jacobus van&lt;/strong&gt;, politiescheikundige (Amsterdam 20-3-1877 - Amsterdam 18-4-1952).

Zoon van Marius Lodewijk Quirin van Ledden Hulsebosch, apotheker en
inspecteur van de volksgezondheid, en Jansje Gerardina Koek. Gehuwd op
17-12-1903 met Nora Manikus. Uit dit huwelijk werden 2 zoons en 1
dochter geboren.

&lt;img src=&amp;quot;images/LEDDEN.jpg&amp;quot; align=&amp;quot;right&amp;quot; BORDER=&amp;quot;0&amp;quot; alt=&amp;quot;afbeelding van Ledden Hulsebosch, Christiaan Jacobus van&amp;quot; class=&amp;quot;bwnimg&amp;quot;&gt;



&lt;/p&gt;
&lt;p&gt;Van Ledden Hulsebosch studeerde, na het gymnasium in Amsterdam en
Tiel te hebben doorlopen, farmacie aan de Universiteit van Amsterdam
(1897-1902). Op 24 december 1902 werd hij bevorderd tot apotheker en
daarna studeerde hij criminologische scheikunde en natuurkunde in
Lausanne, Berlijn, Dresden en Wenen. Tot 1910 dreef hij de apotheek van
zijn vader aan de Nieuwendijk in Amsterdam. Vervolgens zette hij tot
1950 in hetzelfde pand zijn laboratorium voort, waarin hij voor
industrie, particulieren en justitie onderzoekingen verrichtte. In 1914
stichtte hij de eerste school voor wetenschappelijk politieonderzoek.
Spoedig vonden zijn werk en onderwijs erkenning: van 1916 tot 1942 was
hij wetenschappelijk adviseur bij de opsporingsdienst van de
Amsterdamse politie en in 1923 werd hij privaatdocent bij de juridische
faculteit van de Universiteit van Amsterdam. Op 4 mei 1923 opende hij
zijn colleges in de leer van de opsporing van de strafbare feiten met
een rede: 
&lt;em&gt;Het hedendaagsch documentenonderzoek.&lt;/em&gt;
&lt;/p&gt;
&lt;p&gt;De belangstelling van Van Ledden Hulsebosch ging al vroeg uit naar
de criminalistiek. Zijn vader deed veel onderzoekingen voor politie en
justitie, waardoor zijn zoon reeds als student met dit soort van
onderzoek in aanraking kwam. Toen de vader in maart 1902 voor een
conferentie in Brussel was en hij door de officier van justitie in
Alkmaar telegrafisch voor advies werd ontboden, werd Van Ledden
Hulsebosch jr. met de opdracht belast en deze volbracht hij met succes.
Spoedig daarop werd zijn apotheek een centrum van wetenschappelijk
criminologisch onderzoek in Nederland. Van Ledden Hulsebosch richtte er
een voortreffelijk georganiseerd laboratorium in, voorzien van de
modernste apparatuur. Hij verwierf hiermee grote bekendheid en was de
eerste die het gebruik van ultraviolette stralen bij het
politieonderzoek toepaste. Met de Rotterdamse hoofdinspecteur D.A. te
Wechsel voerde hij de dactyloscopie in. Bij het grote publiek was hij
bekend door verschillende destijds geruchtmakende zaken die hij tot een
oplossing wist te brengen. In zijn autobiografisch boek 
&lt;em&gt;Veertig jaren speurderswerk&lt;/em&gt;

(1945) vertelde hij op boeiende wijze over zijn werk, waarin de nadruk
lag op de bestudering van de zogenaamde stille getuigen bij
misdrijven.&lt;/p&gt;
&lt;p&gt;Van Ledden Hulsebosch gaf veel cursussen in de criminalistiek, die
grote belangstelling ondervonden bij politieambtenaren. Hij publiceerde
in verschillende criminologische tijdschriften en was een van de
oprichters en de eerste voorzitter van de Acad&amp;eacute;mie internationale
de criminalistique, die in 1929 te Wenen gevestigd werd.&lt;/p&gt;
&lt;p&gt;Als politiedeskundige gaf Van Ledden Hulsebosch een halve eeuw
adviezen die hij op grond van zijn empirische onderzoeksresultaten als
onbetwistbaar beschouwde. Gedurende de Tweede Wereldoorlog deed hij
veel nuttig werk door, waar het maar mogelijk was, illegale en joodse
landgenoten uit de handen van de bezetter te houden. Hoewel hij
gedurende zijn leven veel leed heeft ondervonden, was hij tot het
laatst een beminnelijk en nuchter blijvend man, vol humor en steeds
optimistisch. Zijn werkwijze bij het vaak door de buitenwereld als
sensationeel en luguber ervaren onderzoek bewees dat veel concreet
bewijs vastgesteld kon worden.&lt;/p&gt;
&lt;p&gt;
  &lt;a href='pgedeelte'&gt;P: &lt;/a&gt;Behalve de reeds in de tekst genoemde publikaties: artikelen
in criminologische tijdschriften, zoals 
&lt;em&gt;Archiv f&amp;uuml;r Kriminologie. Monatschrift f&amp;uuml;r
naturwissenschaftliche Kriminalistik und Polizeiarchiv.&lt;/em&gt;
&lt;/p&gt;
&lt;p&gt;
  &lt;a href='lgedeelte'&gt;L: &lt;/a&gt;H.J. Hardon, in 
&lt;em&gt;Chemisch Weekblad&lt;/em&gt;

48 (1952) 373; J. Kok, in 
&lt;em&gt;Pharmaceutisch Weekblad&lt;/em&gt;

87 (1952) 308.&lt;/p&gt;
&lt;p&gt;
&lt;a href=&amp;quot;igedeelte&amp;quot;&gt;I: &lt;/a&gt;&lt;i&gt;Persoonlijkheden in het Koninkrijk der Nederlanden in woord en beeld&lt;/i&gt;. Onder hoofdred. van H.P. van den Aardweg (Amsterdam 1938) 900.
&lt;/p&gt;

&lt;p&gt;H.A.M. Snelders&lt;/p&gt; 
&lt;dtml-var bwn_footer&gt;</text>
  </biography>
</biodes>

