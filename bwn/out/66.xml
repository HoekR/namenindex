<biodes version="1.0">
  <fileDesc>
    <title>Bakhuijs, Elisa Hendrik (1909-1982)</title>
    <ref target="http://resources.huygens.knaw.nl/bwn1880-2000/lemmata/bwn3/bakhuijs"/>
    <publisher>
      <name>Biografisch Woordenboek van Nederland:1880-2000</name>
      <ref target="http://resources.huygens.knaw.nl/bwn1880-2000"/>
    </publisher>
  </fileDesc>
  <person>
    <idno type="id">bakhuijs</idno>
    <persName><name type="geslachtsnaam">Bakhuijs</name>, Elisa Hendrik</persName>
    <sex value="1"/>
    <event type="birth" when="1909"/>
    <event type="death" when="1982"/>
    <state type="occupation">sportman</state>
  </person>
  <biography>
    <graphic url="http://resources.huygens.knaw.nl/bwn1880-2000/lemmata/bwn3/images/images/BAKHUIJSBEP.jpg"/>
    <text>&lt;dtml-var bwn_header&gt;
 &lt;p class='genealogie'&gt;
  &lt;strong&gt;Bakhuijs, Elisa Hendrik&lt;/strong&gt;

  (bekend onder de naam &lt;b&gt;
  Bep Bakhuys&lt;/b&gt;), voetballer (Pekalongan (Ned. -Indi&amp;euml;) 16-4-1909 - 's-Gravenhage 7-7-1982).

  Zoon van Hermanus Bernhardt Willem Bakhuijs (bekend onder de naam
  Bakhuys), administrateur, en Maria Carolina van der Mandele.
  Gehuwd op 16-12-1936 met Maria Wilhelmina Meijer. Uit dit
  huwelijk werd 1 dochter geboren. Na echtscheiding (29-3-1951)
  gehuwd op 2-10-1956 met Baligje van der Velden. Uit dit huwelijk
  werden geen kinderen geboren. 
  
  
  &lt;img src=&amp;quot;images/BAKHUIJSBEP.jpg&amp;quot; align=&amp;quot;right&amp;quot; BORDER=&amp;quot;0&amp;quot; alt=&amp;quot;afbeelding van Bakhuijs, Elisa Hendrik&amp;quot; class=&amp;quot;bwnimg&amp;quot;&gt;

  
  &lt;/p&gt;
&lt;p&gt;Elk decennium kent zijn voetballers die meer dan de anderen
    tot de verbeelding van de massa spreken. Tijdens de jaren
    dertig, toen de publieke belangstelling voor de voetbalsport in
    Nederland inderdaad massaal werd, was Bakhuys (met de bijnaam
    Beb of - minder juist - Bep) een van die sterspelers, zeker de
    meest besprokene. Zijn loopbaan had een tamelijk grillig
    verloop.&lt;/p&gt;
&lt;p&gt;Hij werd geboren op Midden-Java te Pekalongan. Toen hij zes
    was stuurden zijn ouders hem voor zijn scholing naar Nederland,
    net als twee oudere broers. In Den Haag kreeg hij een
    oud-generaal van het KNIL als voogd. Deze stond hem met enige
    tegenzin toe lid te worden van een voetbalvereniging.
    Aanvankelijk was dat het Haagse Quick, vanaf 1919 Houdt Braef
    Stant (HBS), eveneens te 's-Gravenhage. Bij deze verenigingen
    leerde hij de beginselen van het spel, niet meer dan de eerste,
    want in 1922 zond men hem naar de rijks-HBS te Zwolle.
    Voetballen deed hij ook in het oosten van het land, en wel bij
    de Zwolsche Athletische Club (ZAC), waarvan hij in januari 1922
    lid werd. Ondanks zijn jeugd speelde hij al gauw met de
    senioren mee. In 1925 was hij weer even terug in Den Haag. Bij
    HBS, dat hetzelfde jaar kampioen van Nederland was geworden,
    vond men hem talentrijk genoeg om in het eerste elftal op te
    stellen. Van een Engelse trainer leerde hij hard te schieten
    met zowel zijn linker- als zijn rechtervoet. Op 27 september
    1925 maakte hij tegen Haarlem zijn competitiedebuut als
    middenvoor. Hij scoorde meteen twee doelpunten. Maar al na een
    jaar was hij terug bij ZAC. Het lag in de bedoeling dat hij
    later zijn geluk zou gaan beproeven in Indi&amp;euml;, en met het
    oog daarop werd het nuttig geacht dat hij de Tuinbouwschool in
    Frederiksoord zou bezoeken (op de Koloniale Landbouwschool in
    Deventer was geen plaats). Voetballen boeide hem meer dan het
    schoolwerk. In ZAC speelde hij zo voortreffelijk dat hij
    kandidaat werd voor het Nederlands elftal. In 1927 was hij
    tweemaal reserve; op 12 februari 1928 verscheen hij voor het
    eerst in het veld als de nationale middenvoor, tegen
    Itali&amp;euml;. Hij kwam nog drie keer voor Nederland uit voordat
    hij in 1930 naar Indi&amp;euml; vertrok.&lt;/p&gt;
&lt;p&gt;Erg gemakkelijk bleek het daar niet om in de cultures
    geschikt werk te vinden. Hij belandde ten slotte bij de
    Bataafsche Petroleum Maatschappij. Het kantoorwerk wisselde hij
    met voetbal af: in Soerabaja trok hij het shirt aan T(ot)
    H(eil) O(nzer) R(ibbenkast), dat nog enkele andere ex-HBS'ers
    in zijn gelederen telde. De crisis sloeg ook in Indi&amp;euml; toe
    en Bakhuys werd wegbezuinigd. Er bleef hem weinig anders over
    dan terug te keren naar Nederland. Daar pakte hij van alles aan
    zonder maatschappelijk echt zijn draai te kunnen vinden. In
    1933 speelde hij opnieuw voor ZAC in Zwolle. Deze vereniging
    was intussen gedegradeerd naar de tweede klasse. Maar Bakhuys
    gaf zijn oude club nieuwe impulsen. Zijn optreden voor ZAC leek
    regelrecht uit een spannend jongensboek te komen. Door de
    tientallen doelpunten die hij scoorde klom het elftal
    plotseling omhoog en werd het zelfs kampioen van de oostelijke
    divisie. Niet alleen in het oosten maar ook in de rest van
    Nederland hoorde men zijn 'machtige poeiers', met als gevolg
    dat hij weer werd uitgenodigd voor het Nederlands elftal.&lt;/p&gt;
&lt;p&gt;Onder leiding van de Engelse trainer Bob Glendenning en de
    mentale begeleider Karel Lotsy beleefde de nationale ploeg een
    bloeiperiode. Tot geestdrift van een talrijke supportersschare
    behaalde het in interlands de ene overwinning na de andere. Met
    de rentree van Bakhuys werd een nog geduchtere voorhoede
    geformeerd: Bakhuys in het midden, geflankeerd door Kick Smit
    en Leen Vente. Wat Bakhuys kon werd duidelijk in de eerste de
    beste wedstrijd na zijn terugkeer uit Indi&amp;euml;. Op 11 maart
    1934 scoorde hij tegen Belgi&amp;euml; een doelpunt dat
    onverbrekelijk met zijn naam is verbonden. Een lage bal van
    rechts kopte hij languit vallend het Belgische doel in. Nog
    altijd heet een doelpunt dat met een dergelijke zweefduik wordt
    gemaakt een 'Bakhuysgoal'. Nederland won de wedstrijd tegen de
    Belgen met liefst 9-3, en leek rijp het toernooi om de
    wereldbeker van 1934, dat in Itali&amp;euml; zou worden gespeeld,
    met klinkend succes te bekronen. Heel Nederland zong daarom 'We
    gaan naar Rome' (de plaats van de finale); speciaal van Bakhuys
    verwachtte men veel. Maar de ontnuchtering volgde al in Milaan,
    waar zevenduizend met de trein, de bus of op de fiets
    meegekomen supporters het Nederlands elftal tegen Zwitserland
    zagen verliezen. Ook Bakhuys verrichtte geen wonderen. Toch
    bleven hij en het nationale team opvallende resultaten boeken
    in de periode van 1934 tot 1936. In totaal speelde hij 23 keer
    in het Nederlands elftal en maakte hij 28 doelpunten. Bakhuys,
    1.81 lang, atletisch gebouwd, het donkere haar strak naar
    achteren gekamd, de scheiding in het midden en voorzien van een
    paar flinke flaporen, was tijdens de crisisjaren een ware
    Nederlandse sportheld.&lt;/p&gt;
&lt;p&gt;Sportief gezien mocht hij in het middelpunt van de
    belangstelling staan, maatschappelijk bleef het tobben met
    twaalf ambachten en dertien ongelukken. In 1935 verhuisde hij
    weer van Zwolle naar Den Haag. Op 28 februari 1937 speelde hij
    zijn laatste wedstrijd op Houtrust. De Venlose
    voetbalvereniging VVV was ge&amp;iuml;nteresseerd in hem geraakt.
    Hij besloot daar zijn heil te zoeken. Voor VVV was de vreugde
    echter van korte duur: de Koninklijke Nederlandsche Voetbalbond
    (KNVB) ontdekte dat deze vereniging Bakhuys een sigarenzaak had
    aangeboden. Het bondsbestuur, dat de amateurstatus maagdelijk
    wenste te houden, zag daarin een schending van de heiligste
    regels, en schorste hem prompt als lid van de bond. Voor de
    kranten was dat natuurlijk sensationeel nieuws.&lt;/p&gt;
&lt;p&gt;In dat zelfde jaar 1937 werd hij gecontracteerd door de FC
    Metz uit Frankrijk, waar kort tevoren het professionalisme was
    ingevoerd. Men herinnerde zich Bakhuys - voor de Fransen
    'Bakwie' - levendig uit de wedstrijd Frankrijk-Nederland
    (12-1-1936), die door Nederland met 6-1 was gewonnen dank zij
    drie doelpunten van een op zijn best spelende Bakhuys. De FC
    Metz gaf hem een handgeld van 22.000,- en een maandsalaris van
    zeshonderd gulden, vorstelijke bedragen naar de normen van die
    tijd. Bakhuys was de eerste beken de Nederlandse voetballer die
    in het buitenland voor geld ging spelen. Het uitbreken van de
    Tweede Wereldoorlog dreigde een einde te maken aan zijn Franse
    avontuur. Hij werd vanuit Nederland, dat inmiddels door de
    Duitsers bezet was, op transport gesteld naar Leipzig, waar hij
    als instrumentmaker moest werken. 'Het voetbal is daar mijn
    grote redding geworden', herinnerde hij zich later. Van de
    Duitsers kreeg hij enige bewegingsvrijheid. Hij benutte deze
    door omstreeks 1943 terug te gaan naar Metz. Tot aan zijn
    achtendertigste jaar (1947) zou hij bij de FC Metz onder
    contract blijven. Volgens ingewijden ging zijn spel er nog op
    vooruit, maar het voetbalpubliek alhier las nog slechts
    sporadisch over hem. Desondanks had hij zijn vaste plaats in de
    voetbalhistorie reeds veroverd: velen waren ervan overtuigd dat
    niemand op de vaderlandse velden harder had geschoten, als
    middenvoor een betere spelverdeler was geweest of sneller met
    het hoofd gekopt had.&lt;/p&gt;
&lt;p&gt;Ook na zijn terugkeer naar Nederland bleef de KNVB hem
    beschouwen als een soort gevallen vrouw. Gemakkelijk had hij
    het in de maatschappij nog steeds niet, en zijn gezondheid liet
    eveneens te wensen over. Aan het begin van de jaren vijftig
    werd hij wegens tuberculose in een sanatorium te Renkum
    opgenomen. Na zijn herstel zorgden relaties ervoor dat hij een
    betrekking kreeg bij het Centraal Bureau Rijvaardigheid te
    Rijswijk. Daar zou hij zijn leven verder slijten. Inzake de
    sport schreef hij voor enige tijdschriften en Haagse dagbladen
    verslagen van voornamelijk amateurwedstrijden, terwijl hij op
    de televisie fungeerde als freelance medewerker voor de rubriek
    'Sport in beeld'. Op gezette tijden haalde hij ten behoeve van
    journalisten herinneringen op aan zijn actieve voetballoopbaan.
    In de sportliteratuur, bijv. in het bekende 
    &lt;em&gt;Neerlands voetbalglorie&lt;/em&gt;

    (Amsterdam, 1949) van ir. A. van Emmen&amp;eacute;s, was hij
    inmiddels geboekstaafd als 'een van de opmerkelijkste, een van
    de allerbeste voetballers van ons land'.&lt;/p&gt;
&lt;p&gt;
  &lt;a href='agedeelte'&gt;A: &lt;/a&gt;Archief-Haagse Voetbal-, Cricket- &amp;amp;mp;
  Hockeyvereniging &amp;quot;HBS&amp;quot;, te 's-Gravenhage in het bezit van de
  club.&lt;/p&gt;
&lt;p&gt;
  &lt;a href='lgedeelte'&gt;L: &lt;/a&gt;Aad van Leeuwen, 'Bep Bakhuis de meest toegejuichte
  Zwollenaar', in 
  &lt;em&gt;Tussen de rails&lt;/em&gt;

  8 
  &lt;em&gt;&lt;/em&gt;

  (1959) 4 (september) 43-45; D. Zijlstra, 
  &lt;em&gt;Sportsterren van toen&lt;/em&gt;

  (Amsterdam, 1971) 39-42; AJS [A. J. Schuwer], 'De schijnwerper op
  een grandioze voetbalcarri&amp;egrave;re', 
  &lt;em&gt;Kraaiennieuws.&lt;/em&gt;

  Clubblad van de Haagse Voetbal-, Cricket- &amp;amp;mp; Hockey
  vereniging &amp;quot;Houdt Braef Stant&amp;quot; 65 (1979) 3 (juni) 56-58. Aanwezig
  in GA 's-Gravenhage; 'Bep Bakhuys: legendarische middenvoor', in 
  &lt;em&gt;Het Binnenhof,&lt;/em&gt;

  14-4-1979; 'Profcarri&amp;egrave;re van een unieke voetballer', in 
  &lt;em&gt;Zwolse Courant,&lt;/em&gt;

  13-4-1979; Fred Rack&amp;eacute;, 
  &lt;em&gt;Een eeuw Haags voetbal&lt;/em&gt;

  [Rijswijk, 1983] 162-163.&lt;/p&gt;



&lt;p&gt;
&lt;a href=&amp;quot;igedeelte&amp;quot;&gt;I: &lt;/a&gt;
Website Sportgeschiedenis.nl: http://www.sportgeschiedenis.nl/2006/12/12/de-doelpunten-van-supervoetballer-bep-bakhuys.aspx [22-1-2008].
&lt;/p&gt;



&lt;p&gt;A. Lammers&lt;/p&gt; 
&lt;dtml-var bwn_footer&gt;</text>
  </biography>
</biodes>

