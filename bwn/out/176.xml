<biodes version="1.0">
  <fileDesc>
    <title>Boeke, Cornelis (1884-1966)</title>
    <ref target="http://resources.huygens.knaw.nl/bwn1880-2000/lemmata/bwn1/boekec"/>
    <publisher>
      <name>Biografisch Woordenboek van Nederland:1880-2000</name>
      <ref target="http://resources.huygens.knaw.nl/bwn1880-2000"/>
    </publisher>
  </fileDesc>
  <person>
    <idno type="id">boekec</idno>
    <persName><name type="geslachtsnaam">Boeke</name>, Cornelis</persName>
    <sex value="1"/>
    <event type="birth" when="1884"/>
    <event type="death" when="1966"/>
    <state type="occupation">pacifist</state>
    <state type="occupation">pedagoog</state>
  </person>
  <biography>
    <graphic url="http://resources.huygens.knaw.nl/bwn1880-2000/lemmata/bwn1/images/images/BOEKEC.jpg"/>
    <text>&lt;dtml-var bwn_header&gt;
 &lt;p class='genealogie'&gt;
  &lt;strong&gt;Boeke, Cornelis&lt;/strong&gt; (Kees), pacifist en onderwijshervormer (Alkmaar 25-9-1884 - Amsterdam 3-7-1966).

Zoon van Jan Daniel Boeke, fysicus en directeur van de Rijks-HBS, en
Petronella Everharda Oort. Getrouwd op 19-12-1911 met Beatrice (Betty)
Cadbury. Uit dit huwelijk werden 1 zoon en 7 dochters geboren.


&lt;img src=&amp;quot;images/BOEKEC.jpg&amp;quot; align=&amp;quot;right&amp;quot; BORDER=&amp;quot;0&amp;quot; alt=&amp;quot;afbeelding van Boeke, Cornelis&amp;quot; class=&amp;quot;bwnimg&amp;quot;&gt;


&lt;/p&gt;
&lt;p&gt;Onder invloed van zijn moeder (de vader was agnosticus) groeide
Boeke op in een gelovig gezin, dat tot de Hervormde Kerk behoorde en
ofschoon hij later een eigen weg bewandelde, bleef het evangelie en met
name de Bergrede de centrale inspiratiebron van zijn denken en
handelen. Hij volgde lager en middelbaar onderwijs te Alkmaar en
slaagde in 1902 voor zijn eindexamen HBS. Ondanks een dominante
muzikale begaafdheid ging hij in hetzelfde jaar in Delft studeren. Van
vaders kant immers had hij ook een technisch-natuurkundige
belangstelling ge&amp;euml;rfd. Maar een intense muziekbeoefening - hij
speelde viool - en een even grote occupatie met geloofsvraagstukken,
betekenden voor de student bepaald meer dan zijn studie. Zijn
secretariaat van de muziekvereniging Apollo en het secretariaat &amp;egrave;n
voorzitterschap van de Delftse Nederlands Christelijke Studenten
Vereniging bewijzen dat. Niettemin behaalde hij in 1906 na een normale
studieduur zijn diploma als civiel-ingenieur en besloot hij bij prof.
Klopper te promoveren op het onderwerp 'Breuk na herhaalde
belasting'.&lt;/p&gt;
&lt;p&gt;Een studieverblijf in 1909 in Engeland zou echter tot een
beslissende wending leiden. Op University College Hall in Ealing kwam
hij via Bevan Whitney in aanraking met de Quakerbeweging en met het
zendelingenwerk; de verbinding van ondogmatische geloofsbeleving en
praktische evangelisatie trok hem sterk aan. In de zomer van 1910
meldde hij zich voor het zendelingswerk bij het Syri&amp;euml;-Comit&amp;eacute;
van de Friend's Foreign Mission Association (FFMA). In dezelfde
tijd vallen de kennismaking en het huwelijk met Beatrice Cadbury,
dochter van een zeer vermogend chocoladefabrikant, die in een streng
ascetisch Quakermilieu was opgevoed. Het jonge echtpaar vertrok in 1912
naar de zendingspost Brummana in de Libanon, waar het tot de zomer 1914
bleef. In verband met de oorlog keerden zij naar Engeland terug, waar
Boeke korte tijd op een dagschool in Birmingham werkte, maar wegens
zijn anti-oorlogsinstelling werd ontslagen. Als overtuigd pacifist
ageerde hij in samenwerking met de Fellowship of Reconciliation in de
komende jaren op congressen en op straat tegen oorlog en dienstplicht,
hetgeen hem in 1918 ten slotte in Birmingham 6 weken gevangenisstraf
opleverde, waarna hij naar Nederland werd uitgewezen.&lt;/p&gt;
&lt;p&gt;In de strijd tegen militarisme en geweld en v&amp;oacute;&amp;oacute;r een
vreedzame samenleving op grondslag van de Bergrede en de
broederschapsgedachte was Boeke inmiddels zijn roeping gaan zien. Hij
vestigde zich in de zomer 1918 te Bilthoven, een geschikte centraal
gelegen plaats voor het organiseren van congressen. In zijn Boschhuis
hield hij Quakerbijeenkomsten en stichtte er samen met ds. J.B.Th.
Hugenholtz De Broederschap in Christus, die een nieuwe geweldloze
maatschappij verkondigde. In 1919 richtte hij een Christelijke
Internationale, de Internationale Broederschap der Verzoening op,
waaruit zich als Nederlandse afdeling Kerk en Vrede ontwikkelde. Het
einde van de oorlog gaf voedsel aan sterk chiliastische verwachtingen,
die Boeke als hagepreker in Utrecht en omgeving verkondigde, waarbij
hij herhaaldelijk in arrest werd genomen. Tekenend voor zijn beweging
was naast radicaal pacifisme, heilsverwachting, vegetarisme en
geheelonthouding ook reeds de verwerping van het meerderheidsbeginsel
bij de besluitvorming. Boekes maatschappijvisie onthulde een kruising
tussen de idee van de Quakergemeenschap en de anarchistische
communegedachte. In de Utrechtse Bouw Associatie (UBA) experimenteerde
hij met het beginsel 'loon naar behoefte'. Tevens richtte hij
in deze jaren een vereniging van dienstweigeraars op en andere
internationale organisaties van pacifistische strekking. Al spoedig
stelde hij zich daarbij ook fel afwijzend op tegenover het kapitalisme,
hetgeen tot scheuringen in zijn beweging leidde. In 1921 deden hij en
zijn vrouw vanuit hun antikapitalisme afstand van haar aandelen in de
Cadbury Bros Ltd. chocoladefabrieken. Er werd echter in overleg met
arbeidersvertegenwoordigingen van de fabrieken door vrienden een
Boeke-trust gevormd voor het onderhoud van Boekes gezin en werk. Als
principi&amp;euml;le belastingweigeraar (i.v.m. militaire uitgaven) kwam
hij opnieuw in botsing met de overheid, hetgeen tot verbeurdverklaring
van zijn huis en bezit en tot een korstondig kampeerbestaan leidde. Hij
weigerde een tijd lang eveneens principieel het gebruik van geld.
Vrienden onderhielden toen het gezin.&lt;/p&gt;
&lt;p&gt;Onderwijl bleef hij via tal van congressen voor internationale
verzoening en samenwerking ijveren. Daarbij kreeg hij allengs meer oog
voor het opvoedingsvraagstuk als voorwaarde voor fundamentele
veranderingen. Dit blijkt uit de pedagogische conferenties, die hij in
de jaren 1920-1925 te Bilthoven organiseerde. In januari 1926 nam hij
zijn oudste kinderen van de Montessorischool i.v.m. zijn weigering om
schoolgeld via de staat te betalen en begon hen zelf te onderwijzen.
Toen kinderen van geestverwanten zich aansloten, groeide hieruit De
Werkplaats Kindergemeenschap. Tot zijn afscheid in juli 1954 bleef
Boekes lot onafscheidelijk met deze school verbonden, waarvan hij de
ziel en de onbetwiste leider was. Daardoor trad er vanzelf een
verschuiving op in zijn activiteiten en idee&amp;euml;n van het
missionarisch-pacifistische domein naar dat van de pedagogie en
onderwijsvernieuwing. In 1929 werd een eigen gebouw betrokken, maar de
school werd tot 1947 zeer moeizaam uit particuliere middelen (waaronder
de Boeke-trust) gefinancierd, waarbij het salaris voor de leraren
(genaamd 'medewerkers', de leerlingen heetten
'werkers') nog op basis van het
'loon-naar-behoefte-beginsel' en als sluitpost van de begroting
werd uitgekeerd. Het is typerend de uitstralingskracht van Boekes
persoonlijkheid en idealen, dat hij desondanks een gestaag groeiende
schare aanhangers voor een groter wordende schoolgemeenschap wist aan
te trekken. Zijn opvoedingsleer draaide uiteindelijk om de relatie
individu-gemeenschap: harmonische ontplooiing van de enkeling tot lid
van een evenwichtige samenleving. Boeke zag hier geen
spanningsverhouding maar een natuurlijke overeenstemming. Vanuit dit
streven verwierp hij het klassikale, intellectueel gerichte onderwijs
als autoritair en fnuikend voor een gezonde ontplooiing. Alle onderwijs
diende in dienst te staan zowel van de individuele als van de
collectieve behoeften en hij concipieerde de school als
'gemeenschap' - waarbij volgens Quakertraditie oud en jong
elkaar bij de voornaam noemden - om zo zelfwerkzaamheid en sociaal
verantwoordelijkheidsbesef, bij alle onderlinge verscheidenheid in
aanleg en herkomst, aan te kweken. Naast de intellectuele dienden
artistieke, ambachtelijke en sociale werkzaamheden een volstrekt
gelijkwaardige plaats in te nemen. Daarbij was zijn Werkplaats bedoeld
als eerste schakel in een mondiaal stelsel van gelijksoortige
schoolgemeenschappen, die door regelmatige contacten en uitwisselingen
de internationale verbroedering zouden moeten bevorderen. Boeke hield
zich echter ook met gedetailleerde onderwijsmethodieken bezig, waarbij
in het bedenken van leermiddelen duidelijk zijn technische
inventiviteit tot uiting kwam. In 1938 kwam vooral op zijn initiatief
de IVO-stichting (Individueel Voortgezet Onderwijs) tot stand, waarbij
enkele scholen, die met Boekes onklassikaal 'proevenstelsel'
werkten, zich aaneensloten en het IVO-diploma instelden. Toch bleef
Boeke v&amp;oacute;&amp;oacute;r en tijdens de Tweede Wereldoorlog met zijn
Werkplaats in feite een ge&amp;iuml;soleerde, van overheidswege
gewantrouwde figuur.&lt;/p&gt;
&lt;p&gt;Pas na 1945 brak gaandeweg meer erkenning voor zijn werk door,
waarbij figuren als W. Schermerhorn, G. Bolkestein, J.A. Vor der Hake,
maar vooral heel het klimaat van vernieuwing een rol speelden. In het
buitenland was zijn naam en werk trouwens al bekend, zoals blijkt uit
zijn naoorlogse tournee naar de VS en Australi&amp;euml; in samenwerking
met de New Education Fellowship. In 1948 kreeg de inmiddels sterk
gegroeide school rijkssubsidie (nadat er in 1946 al een noodsubsidie
was verleend) en werd tot Stichting omgevormd en in de volgende jaren
ge&amp;iuml;ntegreerd in het Nederlandse onderwijs, weliswaar niet zonder
concessies ook van Boekes kant m.b.t. de offici&amp;euml;le diploma's
en leerprogramma's, een ontwikkeling, die hij met gemengde
gevoelens aanschouwde. Na zijn afscheid vertrok de zeventigjarige in
1955 naar de Libanon om een school voor Arabische vluchtelingen te
stichten, een plan, dat hij echter moest opgeven. Na zijn terugkeer in
dat zelfde jaar vestigde hij zich te Abcoude, waar hij nog aan enkele
publikaties werkte, maar zich spoedig uit het openbare leven
terugtrok.&lt;/p&gt;
&lt;p&gt;Ofschoon Boeke baanbrekend voor het onderwijs is geweest met zijn
scholengemeenschap en vele andere idee&amp;euml;n, bleef
onderwijsvernieuwing voor hem altijd slechts de eerste stap op weg naar
een vreedzame samenleving. Zo ontwierp hij in 1945 zijn
'sociocratie': een samenlevingsvorm, waarbij slechts op basis
van een consensus besluiten genomen mochten worden. Zijn door het
evangelie ge&amp;iuml;nspireerd denken ontwikkelde zich later naar een meer
kosmische religiositeit. Door zijn pedagogisch werk was hij allengs
minder radicaal geworden, maar hij bleef een visionair, met een sterke
charismatische uitstralingskracht. Even typerend voor zijn
uitzonderlijke, na&amp;iuml;ef-gecompliceerde persoonlijkheid echter was
zijn musische naturel, waarvan tal van strijd- of gelegenheidsliederen
en liedjes, voor samenkomsten of voor het alledaagse schoolleven
gecomponeerd, getuigen, evenals de opmerkelijke muziekuitvoeringen, die
jarenlang onder zijn bezielende leiding plaatsvonden.&lt;/p&gt;
&lt;p&gt;
  &lt;a href='agedeelte'&gt;A: &lt;/a&gt;Archief- 'De Werkplaats' in IISG.&lt;/p&gt;
&lt;p&gt;
  &lt;a href='pgedeelte'&gt;P: &lt;/a&gt;
      &lt;em&gt;Kindergemeenschap. Ervaringen en perspectieven van &amp;quot;De
Werkplaats&amp;quot; te Bilthoven&lt;/em&gt;

(Utrecht, 1934); 
&lt;em&gt;Redelijke ordening van de mensengemeenschap&lt;/em&gt;

(Bilthoven, 1945); 
&lt;em&gt;Wij in het heelal, een heelal in ons&lt;/em&gt;

(Amsterdam, [1959]) en artikelen, in 
&lt;em&gt;Vernieuwing van opvoeding en onderwijs.&lt;/em&gt;
  &lt;/p&gt;
&lt;p&gt;
  &lt;a href='lgedeelte'&gt;L: &lt;/a&gt;
  &lt;em&gt;Kees Boeke.&lt;/em&gt;

[Onder red. van G. Bolkestein e.a. Purmerend, 1956]; 'Kees Boeke
1884-1966' [Samengest. door S.J.C. Freudenthal-Lutter], in 
&lt;em&gt;Vernieuwing van opvoeding en onderwijs&lt;/em&gt;

25 (1966) 242 (september) 41-120; B. Boeke-Cadbury, 
&lt;em&gt;Het leven van Kees Boeke&lt;/em&gt;

(Purmerend, 1971); Fr. de Jong Edz., in 
&lt;em&gt;Intermediair&lt;/em&gt;

10 (1974) 50 (13 dec.) 7, 9, 11, 13, 15; 
&lt;em&gt;De School als Werkplaats in de samenleving.&lt;/em&gt;

Onder red. van K. Baerwaldt e.a. (Groningen, 1977).&lt;/p&gt;


&lt;p&gt;
&lt;a href=&amp;quot;igedeelte&amp;quot;&gt;I: &lt;/a&gt;Beatrice Boeke-Cadbury, &lt;i&gt;Het leven van Kees Boeke&lt;/i&gt; (Purmerend 1971) afbeelding tegenover titelblad.&lt;/p&gt; 




&lt;p&gt;H.W. von der Dunk&lt;/p&gt; 
&lt;dtml-var bwn_footer&gt;</text>
  </biography>
</biodes>

