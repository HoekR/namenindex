<biodes version="1.0">
  <fileDesc>
    <title>Boedijn, Gerardus Hendrik (1893-1972)</title>
    <ref target="http://resources.huygens.knaw.nl/bwn1880-2000/lemmata/bwn2/boedijn"/>
    <publisher>
      <name>Biografisch Woordenboek van Nederland:1880-2000</name>
      <ref target="http://resources.huygens.knaw.nl/bwn1880-2000"/>
    </publisher>
  </fileDesc>
  <person>
    <idno type="id">boedijn</idno>
    <persName><name type="geslachtsnaam">Boedijn</name>, Gerardus Hendrik</persName>
    <sex value="1"/>
    <event type="birth" when="1893"/>
    <event type="death" when="1972"/>
    <state type="occupation">componist</state>
  </person>
  <biography>
    <text>&lt;dtml-var bwn_header&gt;
 &lt;p class='genealogie'&gt;
  &lt;strong&gt;Boedijn, Gerardus Hendrik&lt;/strong&gt;, toonkunstenaar (Hoorn (Nh) 19-11-1893 - Hoorn (Nh) 23-9-1972).

Zoon van Arie Boedijn, sergeant-geweermaker, en Jacoba Cornelia La
Brijn. Gehuwd op 10-8-1922 met Jannetje Cornelia Bindervoet van
Nahuijs. Uit dit huwelijk werden 1 zoon en 1 dochter geboren.



&lt;/p&gt;
&lt;p&gt;Gerard Boedijn bleek reeds op jeugdige leeftijd over bijzondere
muzikale talenten te beschikken. Als vijfjarige jongen sloeg hij zonder
veel moeite de kleine trom tijdens de repetities van de bataljonskapel
in de kazerne te Hoorn, waar zijn vader geweermaker was. Daarna leerde
hij spelenderwijs verschillende muziekinstrumenten bespelen. Boedijn
bezocht de stedelijke muziekschool als leerling voor viool en
muziektheorie. Op 16-jarige leeftijd werd hij naar Amsterdam gezonden
om de lessen te volgen aan de Muziekschool der afdeeling Amsterdam van
de Maatschappij tot Bevordering der Toonkunst. Twee jaar later ging hij
aan het Amsterdamse conservatorium viool studeren bij Heinrich Fiedler
en Felice Togni. Daarnaast bekwaamde hij zich in andere vakken, onder
andere bij Cor Kint (harmonieleer, contrapunt, compositie en
instrumentatie), Fred. J. Roeske (koorcompositie en -directie) en
Julius R&amp;ouml;ntgen (ensemblespel).&lt;/p&gt;
&lt;p&gt;In 1916 werd hij benoemd tot leraar aan de Maastrichtse muziekschool
Goovaerts. Daar doceerde hij viool, ensemblespel en theoretische
vakken. In Maastricht ontving hij compositielessen van de in 1914 uit
Luik gevluchte muziekdocent Charles Smulders. Zeer dikwijls bezocht
Boedijn deze zeer veelzijdig ontwikkelde musicus, die een grote invloed
op zijn stijlvorming heeft uitgeoefend en die bovendien de drang tot
componeren in hem deed ontwaken. Het Maastrichtse milieu bood Boedijn
niet de ontwikkeling waarop hij gehoopt had, zodat hij in 1917 naar
Hoorn terugkeerde. In die stad deed men toen al veel aan
amateuristische muziekbeoefening, waarvoor hij grote belangstelling
had. Hij vestigde zich als vioolleraar, muziekpedagoog en componist,
terwijl zijn vrouw pianolessen gaf. Van lieverlede trad hij in Hoorn en
omliggende plaatsen op als dirigent van koren, orkestverenigingen en
muziekcorpsen. Onder meer werd hem al spoedig de muzikale leiding van
de toen alom bekende Koninklijke Zang- en Orkestvereeniging Sappho te
Hoorn toevertrouwd. Bovendien was hij muziekrecensent.&lt;/p&gt;
&lt;p&gt;In 1927 werd hij directeur van de gemeentelijke muziekschool in
Veendam, waar hij tevens leiding gaf aan een mannenkoor en enige
muziekverenigingen. In Groningen kon hij echter niet aarden. Toen zijn
Noordhollandse muziekvrienden hem in 1932 vroegen terug te keren naar
zijn geliefde West-Friesland, gaf hij aan dat verzoek gaarne gehoor,
ondanks het feit dat hij in de economisch slechte tijd hiervoor zijn
vaste betrekking moest opgeven. Na zijn terugkeer naar Hoorn, waar hij
opnieuw als zelfstandig muziekleraar een bestaan kreeg, vond hij weer
volop inspiratie tot het componeren van koorwerken, liederen,
beiaardmuziek, muziek voor strijk- en symfonieorkesten, kamermuziek
etc. Sedert 1950 schreef Boedijn verscheidene werken in opdracht van de
regering, de provincie Noord-Holland, de radio-omroep, de Nederlandse
Klokkenspel Vereniging en andere instellingen. Enige bei-aardwerken
werden in compositiewedstrijden, zowel in Nederland als in Belgi&amp;euml;,
bekroond. Hieronder bevond zich 
&lt;em&gt;Partita&lt;/em&gt;

(Opus 129), dat hij in 1952 inzond voor het beiaardcompositieconcours
te Mechelen. In 1958 ontving hij de Visser-Neerlandiaprijs, onder meer
voor 
&lt;em&gt;Toren aan zee&lt;/em&gt;

(ca. 1939) en 
&lt;em&gt;Introduzione rhapsodique&lt;/em&gt;

(Opus 156; ca. 1958), een werk voor klokkenspel en harmonieorkest.&lt;/p&gt;
&lt;p&gt;Verreweg de grootste bekendheid zou Gerard Boedijn echter verwerven
door zijn composities voor harmonie- en fanfareorkesten. V&amp;oacute;&amp;oacute;r
de Tweede Wereldoorlog speelden deze muziekcorpsen doorgaans
(militaire) marsmuziek, operafantasie&amp;euml;n en bewerkingen van
symfonische muziek, die lang niet altijd geschikt waren voor harmonie-
en fanfarebezetting. Boedijn kwam tot de overtuiging dat er voor dit
soort orkesten een eigen, oorspronkelijk repertoire opgebouwd zou
moeten worden. Daarom schreef hij in de loop der jaren een groot aantal
composities, onder meer voor de orkesten waarvan hij dirigent was. Zo
componeerde hij voor de harmonie 'Kunst na Arbeid' te Hoorn
'Grammatique (mars)', die zij in 1933 onder zijn leiding
uitvoerde op een concertenconcours te Wormerveer. Onder de toehoorders
bevond zich Pieter Jan Molenaar, een amateurmuzikant, die zeer onder de
indruk was van deze geavanceerde compositie. Juist in die tijd was
Molenaar eigenaar geworden van een boek- en muziekhandel in Wormerveer,
en de gedachte om 'Grammatique (mars)' in druk uit te geven
liet hem niet los. In 1936 slaagde hij hierin, omdat Boedijn er al
enige jaren tevergeefs een uitgever voor gezocht had. Aangezien dit
muziekstuk redelijk goed verkocht werd, verzocht hij Boedijn een tweede
werk te componeren; dit werd het symfonische gedicht 
&lt;em&gt;Ha-lewijn&lt;/em&gt;

(1939), dat bij het verschijnen veel opzien baarde. Het werd op
concoursen als verplicht werk gesteld, waardoor het al gauw in brede
kring bekendheid kreeg. Sindsdien deed Boedijn veel nieuwe composities
het licht zien, waarvan er ongeveer zestig in druk verschenen, vrijwel
alle uitgegeven door Molenaar, die zich na de oorlog geheel was gaan
toeleggen op het uitgeven van muziek voor blaasorkesten. Niet
onmiddellijk werden Boedijns composities, die men destijds modern vond,
door dirigenten en muzikanten geaccepteerd, maar na de Tweede
Wereldoorlog nam de waardering voor zijn muziek allengs toe. Zijn
composities munten uit door een originele stijl, die opvalt door een
klare vorm, gedegen opbouw, sterke ritmiek en zeer kundige
instrumentatie. Boedijns oeuvre voor harmonie en fanfare bestaat uit
concertmarsen en -ouvertures, suites, parafrasen, rapsodie&amp;euml;n en
symfonische gedichten. Enige bekende werken zijn: 
&lt;em&gt;Plechtige Ouverture&lt;/em&gt;

(Opus 96; ca. 1943), 
&lt;em&gt;Symphonische schets (Esquisse symphonique)&lt;/em&gt;

(Opus 112: 1946/1947), 
&lt;em&gt;Landelijke suite&lt;/em&gt;

(Opus 123; regeringsopdracht 1951), 
&lt;em&gt;Vijf epigrammen&lt;/em&gt;

(Opus 126; ca. 1952) en 
&lt;em&gt;Persiflages&lt;/em&gt;

(Opus 175; ca. 1963), beide op gedichtjes van De Schoolmeester, 
&lt;em&gt;Comedy Capers&lt;/em&gt;

(ca. 1964) en 
&lt;em&gt;Partita piccolo&lt;/em&gt;

(Opus 118; ca. 1964). Voorts schreef hij enige composities van
eenvoudiger aard onder het pseudoniem Jack Harvey, terwijl hij
bovendien marsen voor tambourcorpsen schreef, waarvan er enige
tientallen werden uitgegeven.&lt;/p&gt;
&lt;p&gt;Vanaf 1942 genoot Gerard Boedijn ook grote bekendheid als jurylid en
examinator bij de muziekconcoursen en -examens van de Koninklijke
Nederlandse Federatie van Muziekgezelschappen (KNF). Daarnaast was hij
tevens als examinator verbonden aan de Bond van Orkestdirigenten in
Nederland. Ook bij belangrijke concertwedstrijden in het buitenland was
hij verscheidene malen als jurylid aanwezig. In de jaren 1959-1962
leidde hij in Amsterdam het Nederlands Koperorkest, dat uit
beroepsmusici bestond en waarmee hij dikwijls voor de radio optrad. Als
schrijver en spreker over harmonie- en fanfaremuziek werd hij eveneens
bekend.&lt;/p&gt;
&lt;p&gt;Omdat hij 'slechts voor amateurs' en voor 'de koper- en
blikslagerij' werkte en misschien ook omdat hij te veel als een
vrijbuiter door het leven ging, genoot Boedijn bij vakgenoten niet
altijd de waardering die hij ongetwijfeld verdiende. Daarentegen is de
naam Boedijn in binnen- en buitenland een begrip geworden bij allen die
op enigerlei wijze betrokken zijn bij de beoefening van blaasmuziek.
Ten slotte zetten huiselijke zorgen zo'n domper op Boedijns laatste
levensjaren, dat hij genoodzaakt werd zich uit het muziekleven terug te
trekken. Slechts af en toe bezocht hij als toehoorder een concert of
concours om nog iets te proeven van de sfeer waarin hij zo lang geleefd
en gewerkt had.&lt;/p&gt;
&lt;p&gt;
  &lt;a href='agedeelte'&gt;A: &lt;/a&gt;Collectie-G.H. Boedijn onder berusting van H. Boedijn te
Loosdrecht.&lt;/p&gt;
&lt;p&gt;
  &lt;a href='lgedeelte'&gt;L: &lt;/a&gt;Wouter Paap, 'Gerard Boedijn', in 
&lt;em&gt;Mens en melodie&lt;/em&gt;

8 (1953) 347-353; Theo L.I. Peerdeman, 'Bij de 65ste verjaardag van
Gerard H. Boedijn', in 
&lt;em&gt;Hoornsignaal&lt;/em&gt;

8 (1958) 3 (november); 'Ons College van Juryleden', in 
&lt;em&gt;Gedenkboek [van de] Koninklijke Nederlandse Federatie van Harmonie-
en Fanfaregezelschappen 1910-1960&lt;/em&gt;

(Arnhem, 1960) 31; Victor Boon, 'Gerard Boedijn morgen 70
jaar', in 
&lt;em&gt;Noordhollands Dagblad,&lt;/em&gt;

18-11-1963; A. Gerritsen, 'Componist Gerard Boedijn geniaal
mens', 
&lt;em&gt;ibidem,&lt;/em&gt;

25-9-1972; W. Paap, in 
&lt;em&gt;Mens en melodie&lt;/em&gt;

27 (1972) 27-28.&lt;/p&gt;
&lt;p&gt;A.W.J. de Jonge&lt;/p&gt; 
&lt;dtml-var bwn_footer&gt;</text>
  </biography>
</biodes>

