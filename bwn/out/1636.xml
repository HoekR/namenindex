<biodes version="1.0">
  <fileDesc>
    <title>Schmidt Degener, Frederik (1881-1941)</title>
    <ref target="http://resources.huygens.knaw.nl/bwn1880-2000/lemmata/bwn1/schmidt"/>
    <publisher>
      <name>Biografisch Woordenboek van Nederland:1880-2000</name>
      <ref target="http://resources.huygens.knaw.nl/bwn1880-2000"/>
    </publisher>
  </fileDesc>
  <person>
    <idno type="id">schmidt_1</idno>
    <persName><name type="geslachtsnaam">Schmidt Degener</name>, Frederik</persName>
    <sex value="1"/>
    <event type="birth" when="1881"/>
    <event type="death" when="1941"/>
    <state type="occupation">museumdirecteur</state>
    <state type="occupation">dichter</state>
  </person>
  <biography>
    <graphic url="http://resources.huygens.knaw.nl/bwn1880-2000/lemmata/bwn1/images/images/SCHMIDT.jpg"/>
    <text>&lt;dtml-var bwn_header&gt;
 &lt;p class='genealogie'&gt;
  &lt;strong&gt;Schmidt Degener, Frederik&lt;/strong&gt;, museumdirecteur en letterkundige (Rotterdam 10-12-1881 - Amsterdam 21-11-1941).

Zoon van Johann Diederich Schmidt Degener, eigenaar van een modezaak,
en Maria Juliana Kamerling. Sinds 20-6-1930 gehuwd met Augustine
Suzanne Vadurel. Er waren uit dit huwelijk geen kinderen.
&lt;/p&gt;


&lt;img src=&amp;quot;images/SCHMIDT.jpg&amp;quot; align=&amp;quot;right&amp;quot; BORDER=&amp;quot;0&amp;quot; alt=&amp;quot;afbeelding van Schmidt Degener, Frederik&amp;quot; class=&amp;quot;bwnimg&amp;quot;&gt;


&lt;p&gt;Schmidt Degener doorliep in zijn geboortestad Rotterdam het
Erasmiaans Gymnasium. Reeds in zijn middelbare schooltijd voelde hij
zich sterk aangetrokken tot de wereld van kunst en literatuur en
vertoonde hij bijzondere literaire begaafdheid. Voor de fijngevoelige,
gesloten en door zijn medeleerlingen weinig begrepen Schmidt Degener
was het van essentieel belang, dat hij in een van zijn leraren, de
dichter J.H. Leopold, een geestverwant vond. Leopold bracht hem in
contact met de geestelijke sfeer van rond 1900 en legde mede de basis
van zijn esthetische opvattingen.&lt;/p&gt;
&lt;p&gt;Na zijn eindexamen in 1903 ging Schmidt Degener op advies van de
kunstenaar dr. A. Bredius in Berlijn kunstgeschiedenis studeren, een
studie die toentertijd in Nederland nog niet mogelijk was. De sfeer in
Berlijn lag hem echter niet en ondanks zijn bewondering voor zijn
hoogleraar A. Goldschmidt vertrok hij in 1904 naar Parijs om aan de
Sorbonne zijn studie voort te zetten. Door het plotseling overlijden
van zijn vader moest hij echter reeds in 1905 naar Nederland terugkeren
en de werkzaamheden aan zijn dissertatie over de gebroeders Van Eyck
afbreken. Vooral zijn verblijf in Parijs heeft grote invloed op hem
gehad; zijn verdere leven is hij in hoge mate op Frankrijk
geori&amp;euml;nteerd gebleven. Terug in Nederland, wijdde Schmidt Degener
zich aan het schrijven van kunsthistorische beschouwingen. In 1906
verscheen ter gelegenheid van de herdenking van Rembrandts geboortejaar
van zijn hand 
&lt;em&gt;Rembrandt. Een beschrijving van zijn leven en zijn werk,&lt;/em&gt;

tot op heden een van de beste populaire verhandelingen over deze
schilder.&lt;/p&gt;
&lt;p&gt;In 1908 werd Schmidt Degener benoemd tot directeur van het
Rotterdamse Museum Boymans. Onmiddellijk bleek, dat hij geheel andere
opvattingen over museuminrichting had dan toen gebruikelijk waren. Hij
behoorde tot degenen, die de musea wilden ontwikkelen van plaatsen,
waar grote hoeveelheden voorwerpen ongeselecteerd werden
tentoongesteld, tot instellingen, waar een algemeen publiek zou kunnen
genieten van een harmonische inrichting met uitsluitend kunstwerken van
hoge artistieke kwaliteit. In &amp;eacute;&amp;eacute;n jaar veranderde hij de
onoverzichtelijke, overladen opstelling binnen het Rotterdamse museum
in een rustige presentatie van eersterangs kunstwerken, terwijl het
overige werd opgeslagen in een speciaal daarvoor ontworpen
studiedepot.&lt;/p&gt;
&lt;p&gt;Het was niet verwonderlijk, dat de directeur van deze proeftuin van
museuminrichting in 1919 gevraagd werd ondervoorzitter te worden van de
in dat jaar ingestelde Rijkscommissie van advies inzake reorganisatie
van het museumwezen hier te lande. In deze commissie heeft hij een zeer
belangrijke rol gespeeld. Met zijn diplomatieke talent wist hij de
commissie te winnen voor toentertijd radicale gedachten, zoals de
strikte scheiding in de musea tussen voorwerpen van hoge artistieke
kwaliteit en voorwerpen van historisch belang. In het bijzonder pleitte
hij voor het samenbrengen van een collectie topkunstwerken uit diverse
Rijksmusea in een nieuw te bouwen museum bij het Rijksmuseum te
Amsterdam.&lt;/p&gt;
&lt;p&gt;In 1921, hetzelfde jaar dat de genoemde commissie haar eindrapport
publiceerde, werd Schmidt Degener voorgedragen voor de functie van
hoofddirecteur van het Rijksmuseum. Van 1921 tot aan zijn dood in 1941
heeft hij deze hoogste functie in de Nederlandse museumwereld
vervuld.&lt;/p&gt;
&lt;p&gt;Spoedig na zijn benoeming bleken de economische omstandigheden zich
zodanig te ontwikkelen, dat er van de bouw van een
'topstukkenmuseum' geen sprake kon zijn. Met grote souplesse
heeft Schmidt Degener zich aan de omstandigheden weten aan te passen en
binnen het bestaande gebouw van het Rijksmuseum een deel van zijn
idee&amp;euml;n verwezenlijkt. Hij bevrijdde de zalen van de tot aan het
plafond hangende hoeveelheid schilderijen en richtte het museum zo in,
dat de schoonheid van de kunstwerken optimaal tot uiting kon komen.
Voorts scheidde hij voorwerpen van historisch belang, voor zover zij
niet van hoge artistieke kwaliteit waren, af van de
schilderijencollectie en van de kunstnijverheidcollectie in een nieuwe
afdeling, gewijd aan de vaderlandse geschiedenis, daarmee een indeling
van het Rijksmuseum makend, die in grote lijnen tot op heden wordt
aangehouden.&lt;/p&gt;
&lt;p&gt;Met de herindeling en herinrichting van het voordien in
internationale museumkringen als chaotisch bekend staande Rijksmuseum
verwierf Schmidt Degener ook in het buitenland grote bekendheid. Hij
was een bereisd man en zijn internationale allure vond ook zijn
neerslag in zijn verzamelbeleid. Weliswaar concentreerde hij zich
evenals zijn voorgangers op de Nederlandse kunst - onder meer slaagde
hij er in twee zeer belangrijke schilderijen van Rembrandt uit Rusland
voor het Rijksmuseum te verwerven - maar daarnaast wenste hij ook een
bescheiden collectie buitenlandse kunstwerken op te nemen om daarmee
het 'ensemble', dat het Rijksmuseum naar zijn mening moest
worden, te verrijken.&lt;/p&gt;
&lt;p&gt;Aan het eind van de jaren '30 brak voor Schmidt Degener een
moeilijke tijd aan. Na een jarenlange ernstige ziekte overleed in 1940
zijn van oorsprong Franse vrouw. In diezelfde periode moesten de
belangrijke kunstwerken vanwege het dreigende oorlogsgevaar uit het
Rijksmuseum naar veilige bergplaatsen worden ge&amp;euml;vacueerd, hetgeen
betekende, dat alles wat moeizaam en door de krappe geldmiddelen
uiterst langzaam in het museum tot stand was gebracht, moest worden
afgebroken. In deze tijd ging bovendien de gezondheid van Schmidt
Degener sterk achteruit. Op 21 november 1941 overleed hij aan een
hartaanval.&lt;/p&gt;
&lt;p&gt;Naast het praktische museumwerk vond Schmidt Degener gelegenheid een
aantal belangrijke kunsthistorische publikaties het licht te doen zien,
die blijk geven van zijn grote kennerschap en waarin hij op heldere
wijze grote lijnen kon aangeven en ontwikkelingen in breed perspectief
kon laten zien, zij het een enkele maal meer intu&amp;iuml;tief dan
wetenschappelijk gefundeerd. Vooral Rembrandt was een geliefd onderwerp
van studie. Voor zijn bijdrage tot de wetenschap verleende de
Universiteit van Amsterdam hem in 1932 een eredoctoraat en werd hij in
1935 benoemd tot lid van de Nederlandse Akademie van Wetenschappen.&lt;/p&gt;
&lt;p&gt;Een beschrijving van het leven van Schmidt Degener zou eenzijdig
zijn, wanneer daarin geen aandacht zou worden besteed aan zijn
literaire werk. Niet alleen publiceerde hij een aantal belangwekkende
essays, die getuigen van grote eruditie, maar ook schreef hij op latere
leeftijd enkele dichtwerken van hoge kwaliteit, waaronder het
'lyrisch drama' 
&lt;em&gt;De Poort van Ishtar&lt;/em&gt;

(1937). Afgezien van een enkele publikatie in 
&lt;em&gt;Groot Nederland&lt;/em&gt;

onder het pseudoniem Teunis Erink, verspreidde hij zijn gedichten
uitsluitend onder zijn vrienden in priv&amp;eacute;-uitgaven. Het is vooral
een licht ironisch gevoel van de snelle vergankelijkheid van het
menselijk leven, dat Schmidt Degener in zijn gedichten wil uitdrukken.
Zijn literaire werk wordt gekenmerkt door een verfijnd spel met de taal
en een sterke vormgebondenheid.&lt;/p&gt;
&lt;p&gt;Een groot gevoel voor esthetiek is kenmerkend voor Schmidt Degener.
Zijn betekenis voor het museumwezen ontleent hij bovenal aan het
scheppen van ruimte voor schoonheidsbeleving in het museum. Hij koos
voor een opstelling waarin de kunstwerken als kunstwerken tot hun recht
konden komen, in bepaalde zin een overbrenging van de 'l'art
pour l'art' opvatting naar het terrein van de musea. Wel kan
men zich afvragen of hij door het primair stellen van de artistieke
waarde soms de historisch-documentaire waarde van de voorwerpen niet
wat uit het oog verloor, zoals dat het geval was bij het verwijderen
van de toelichtende bijschriften bij de schilderijen, die hij als
storend ervoer.&lt;/p&gt;
&lt;p&gt;
  &lt;a href='agedeelte'&gt;A: &lt;/a&gt;Nederlands Letterkundig Museum en Documentatiecentrum, Den
Haag.&lt;/p&gt;
&lt;p&gt;
  &lt;a href='pgedeelte'&gt;P: &lt;/a&gt;Zie W.M.C. Juynboll, 'Systematische bibliografie van geschriften
van F. Schmidt-Degener', in F. Schmidt-Degener, 
&lt;em&gt;Verzamelde studi&amp;euml;n en essays...&lt;/em&gt;

(Amsterdam, 1950)11, 177-188.&lt;/p&gt;
&lt;p&gt;
  &lt;a href='lgedeelte'&gt;L: &lt;/a&gt;J. Huizinga, in 
&lt;em&gt;Jaarboek der Nederlandsche Akademie van Wetenschappen 1941-1942,&lt;/em&gt;

226-236; H.E. van Gelder, in 
&lt;em&gt;Jaarboek van de Maatschappij der Nederlandsche Letterkunde te Leiden
1943-1945. Levensberichten&lt;/em&gt;

207-224; A.M. Musschoot, 'De po&amp;euml;zie van F.
Schmidt-Degener', in
&lt;em&gt;Studia germanica Gandensia&lt;/em&gt;

8 (1966) 73-113; eadem, 'Frederik Schmidt-Degener. Dichter,
kunstgeleerde en museumdirecteur', 
&lt;em&gt;ibidem,&lt;/em&gt;

10 (1968) 93-132; F.J. Duparc, 
&lt;em&gt;Een eeuw strijd voor Nederlands cultureel erfgoed&lt;/em&gt;

('s-Gravenhage, 1975); G. Knuvelder, 
&lt;em&gt;Handboek tot de geschiedenis der Nederlandse letterkunde 5e&lt;/em&gt;

dr. ('s-Hertogenbosch, 1976) IV, 534-539.&lt;/p&gt;
&lt;p&gt;
&lt;a href=&amp;quot;igedeelte&amp;quot;&gt;I: &lt;/a&gt;&lt;i&gt;Persoonlijkheden in het Koninkrijk der Nederlanden in woord en beeld.&lt;/i&gt; Onder hoofdred. van H.P. van den Aardweg (Amsterdam 1938) 1313.
&lt;/p&gt;

&lt;p&gt;A.A.M. de Jong&lt;/p&gt; 
&lt;dtml-var bwn_footer&gt;</text>
  </biography>
</biodes>

