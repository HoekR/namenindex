<biodes version="1.0">
  <fileDesc>
    <title>Kettmann [jr.] George Wilhelm (1898-1970)</title>
    <ref target="http://resources.huygens.knaw.nl/bwn1880-2000/lemmata/bwn3/kettmann"/>
    <publisher>
      <name>Biografisch Woordenboek van Nederland:1880-2000</name>
      <ref target="http://resources.huygens.knaw.nl/bwn1880-2000"/>
    </publisher>
  </fileDesc>
  <person>
    <idno type="id">kettmann</idno>
    <persName><name type="geslachtsnaam">Kettmann [jr.] George Wilhel</name>m</persName>
    <sex value="1"/>
    <event type="birth" when="1898"/>
    <event type="death" when="1970"/>
    <state type="occupation">redacteur</state>
    <state type="occupation">dichter</state>
  </person>
  <biography>
    <graphic url="http://resources.huygens.knaw.nl/bwn1880-2000/lemmata/bwn3/images/images/KETTMANN.jpg"/>
    <text>&lt;dtml-var bwn_header&gt;
 &lt;p class='genealogie'&gt;
  &lt;strong&gt;Kettmann [jr.] George Wilhelm&lt;/strong&gt;, letterkundige en uitgever (Amsterdam 12-12-1898 - Roosendaal 10-2-1970).

  Zoon van Georg Wilhelm Kettmann, textielhandelaar, en Hendrika
  Jacoba van Stempvoort. Gehuwd op 14-8-1923 met Adriana Theodora
  Maria Schutze. Uit dit huwelijk werden 1 zoon en 1 dochter
  geboren. Na echtscheiding (15-4-1932) gehuwd op 12-10-1932 met
  Margot Warnsinck, letterkundige. Uit dit huwelijk werden 4 zoons
  geboren. Na echtscheiding (1-6-1950) gehuwd op 21-10-1957 met
  Marie Beijer. Uit dit huwelijk werd 1 zoon geboren.
  

  &lt;img src=&amp;quot;images/KETTMANN.jpg&amp;quot; align=&amp;quot;right&amp;quot; BORDER=&amp;quot;0&amp;quot; alt=&amp;quot;afbeelding van Kettmann [jr.] George Wilhelm&amp;quot; class=&amp;quot;bwnimg&amp;quot;&gt;

  
  &lt;/p&gt;
&lt;p&gt;Kettmann is van vaderszijde geboortig uit een handelsfamilie
    van Duitse afkomst, die vermoedelijk al sedert het midden van
    de 19e eeuw in Noord- en Zuid-Holland woont en werkt. Van
    moederszijde stamt hij uit een Twentse familie. Na de lagere
    school in Amsterdam doorlopen te hebben, bezoekt hij daar de
    Openbare Handelsschool en treedt hij in 1914 in dienst bij de
    textielfirma van zijn vader, voorbestemd deze zaak te zijner
    tijd over te nemen. Bij vervulling van de dienstplicht van
    december 1917 tot december 1918 is hij als milicien-sergeant
    aan de Nederlands-Belgische grens gelegerd. Gedurende zijn
    diensttijd vindt in mei 1918 in 
    &lt;em&gt;Het Getij&lt;/em&gt;

    zijn literaire debuut plaats.&lt;/p&gt;
&lt;p&gt;Overdag werkzaam in de textielhandel van zijn vader, houdt
    hij zich vooral 's avonds en in andere vrije tijd bezig met de
    literatuur om in 1919 betrokken te geraken bij het door zijn
    vriend Ru le Cavelier geleide tijdschrift 
    &lt;em&gt;Stroomingen,&lt;/em&gt;

    waarin o.a. H. Marsman debuteerde. In 1921 leidt hij samen met
    Le Cavalier het tijdschrift 
    &lt;em&gt;De Branding.&lt;/em&gt;

    Hij beweegt zich in de kringen van de vernieuwingsgezinde
    kunstenaars die sinds het einde van de Eerste Wereldoorlog in
    Amsterdam wonen en werken. Uit zijn latere werk blijkt dat hij
    omging met mensen als Constant van Wessem, C.J. Kelk, Herman
    van den Bergh, J.K. Rensburg en Erich Wichmann. In 1925 en 1926
    levert hij enkele bijdragen aan 
    &lt;em&gt;De Vrije Bladen.&lt;/em&gt;

    Wanneer in 1927 de uitgeversmaatschappij De Wereldbibliotheek
    een romanprijsvraag uitschrijft, wordt hij een der twaalf
    prijswinnaars, en in 1928 verschijnt aldus zijn eerste roman
    onder de titel 
    &lt;em&gt;De glanzende draad der goden.&lt;/em&gt;
&lt;/p&gt;
&lt;p&gt;Op 16 november 1931 sluit Kettmann zich aan bij de
    Fascistenbond De Bezem. Hij blijft echter niet lang lid; op 30
    juni 1932 zegt hij zijn lidmaatschap op. De reden is zijn
    ergernis over de gebrekkige organisatiestructuur van de bond.
    Ruim een maand later, op 2 augustus 1932, meldt hij zich aan
    als lid van de Nationaal-Socialistische Beweging in Nederland,
    de NSB. Vrij spoedig na zijn aanmelding betrokken bij de
    voorbereidingen van een eigen weekblad van de NSB, staat hij op
    het eerste nummer van 
    &lt;em&gt;Volk en Vaderland,&lt;/em&gt;

    dat op 7 januari 1933 verschijnt, als hoofdredacteur vermeld.
    Tot 1942 zal hij aan dit weekblad verbonden blijven, nu eens
    als hoofdredacteur, dan weer als medewerker. Ook zijn literaire
    loopbaan staat in het teken van zijn keuze voor het Italiaanse
    fascisme. Al zijn publikaties van na zijn aansluiting bij de
    NSB hebben een politieke kleur. In dit licht moet dan ook de
    oprichting, op 21 juli 1932, van De Amsterdamsche Keurkamer
    worden bezien. Met deze uitgeverij wil hij het
    nationaal-socialisme als cultuurstroming opvangen en
    verbreiden, zowel in uitgaven van fascistische strekking als in
    werk van literaire aard. Bij zijn eigen uitgeverij verschijnt
    in 1935 zijn eerste dichtbundel, 
    &lt;em&gt;De jonge leeuw.&lt;/em&gt;

    Dit werk bevat een honderdtal gedichten, waarin geweld, tucht
    en leidersbeginsel verheerlijkt worden. Het niveau van het
    dichtwerk komt volgens M. ter Braak niet boven rijmelarij uit 
    &lt;em&gt;(Het Vaderland,&lt;/em&gt;

    15-10-1935 av.).&lt;/p&gt;
&lt;p&gt;Na mei 1940 werpt hij zich op als inspirator en pionier voor
    de opbouw van een nieuwe, nationaal-socialistische letterkunde.
    Hij ontplooit een grote activiteit. Deze uit zich in menige
    publikatie, in zijn pogingen nieuwe, de
    nationaal-socialistische beginselen toegedane, letterkundigen
    aan zijn uitgeverij te verbinden, en in zijn redacteurschap van
    het tijdschrift 
    &lt;em&gt;De Nieuwe Gids,&lt;/em&gt;

    dat onder leiding van Alfred Haighton de beginselen van de
    Nieuwe Orde omhelsd heeft. Ook onderhoudt hij namens de NSB
    contacten met gelijkgestemden in Belgi&amp;euml;, houdt lezingen in
    Nederland en brengt in januari 1941 op uitnodiging van Josef
    Goebbels een bezoek aan Duitsland. Dit bezoek stond in het
    kader van de voorbereidingen van de verspreiding en invoering
    van de cultuur der Nieuwe Orde. Zowel uit zijn publikaties als
    uit zijn correspondentie blijkt een steeds toenemende
    radicalisering van zijn denkbeelden. Dit leidt tot zijn
    aanmelding op 7 maart 1942 bij de Nederlandse SS. In de zomer
    van 1942 wordt hij, nadat hij 
    &lt;em&gt;Volk en Vaderland&lt;/em&gt;

    verlaten heeft, hoofdredacteur van het virulente antisemitische
    tijdschrift 
    &lt;em&gt;De Misthoorn.&lt;/em&gt;

    In deze functie begint bij de NSB te attaqueren, omdat naar
    zijn mening de beweging onder Mussert niet radicaal genoeg is.
    Dit leidt tot hevige scheldkannonades over en weer in het de SS
    gezinde blad 
    &lt;em&gt;De Misthoorn&lt;/em&gt;

    en het de NSB toegenegen tijdschrift van de WA, 
    &lt;em&gt;De Zwarte Soldaat.&lt;/em&gt;

    In september 1942 wordt hij als lid van de NSB geroyeerd en
    ziet hij zich gedwongen om als oorlogsverslaggever naar het
    Oostfront te verdwijnen, teneinde uit de wraakzuchtige handen
    van de NSB te blijven. Tot oktober 1943 zal hij deze functie
    blijven vervullen. Hoewel er na deze gebeurtenissen nog enkele
    literaire publikaties van hem het licht zien, is feitelijk zijn
    rol als propagandist van de Nieuwe Orde in de Nederlandse
    letteren uitgespeeld - wel raakt hij in 1943/ 1944 betrokken
    bij de groep nationaal-socialistische literatoren rond het
    genazificeerde tijdschrift 
    &lt;em&gt;Groot Nederland.&lt;/em&gt;
&lt;/p&gt;
&lt;p&gt;In de zomer van 1945 vlucht Kettmann naar Belgi&amp;euml;, waar
    hij onder een aangenomen naam een nieuw leven tracht te
    beginnen. In 1948 wordt hij echter gearresteerd en veroordeeld
    tot een gevangenisstraf van &amp;eacute;&amp;eacute;n jaar wegens het
    voeren van een valse naam en wegens misbruik van vertrouwen
    jegens zijn werkgever. In februari 1949 volgt zijn uitlevering
    aan Nederland. Na een proces, waarbij hij onder meer wordt
    beschuldigd van vrijwillige dienstneming in Duitse
    krijgsdienst, bevordering van het vijandelijk streven en van
    nationaal-socialisme en antisemitisme, en het schrijven en
    publiceren van artikelen en gedichten die het
    nationaal-socialisme en het antisemitisme verheerlijken, wordt
    hij veroordeeld op 15 november 1950 tot zeven jaar
    gevangenisstraf met aftrek. In hoger beroep op 17 maart 1951
    volgt de veroordeling tot tien jaar, met aftrek van voorarrest.
    De Eereraad voor de Letterkunde bestraft hem met een
    publikatieverbod van tien jaar, en ook de Commissie voor de
    Perszuivering veroordeelt hem, en wel tot uitsluiting uit het
    perswezen voor de duur van achttien jaar, d.w.z. tot 6 mei
    1963.&lt;/p&gt;
&lt;p&gt;In 1955 wordt hij in vrijheid gesteld, en al in 1956
    verschijnt zijn eerste nieuwe boekpublikatie, het omvangrijke
    gedicht 
    &lt;em&gt;De ballade van de dode Viking.&lt;/em&gt;

    Hieruit blijkt dat hij zijn nationaal-socialistische
    denkbeelden in genen dele wilde verloochenen. Ook uit zijn
    latere publikaties, zoals de dichtbundel 
    &lt;em&gt;Man vrouw kind&lt;/em&gt;

    (1968) [i.e. 1969], kan dit afgeleid worden. Hoewel zijn
    po&amp;euml;zie nog steeds de reeds in de jaren dertig verkondigde
    waarden blijft uitdragen, neemt het percentage niet-politieke,
    lyrische gedichten in zijn werk toe.&lt;/p&gt;
&lt;p&gt;Ideologisch maakte Kettmann een ontwikkeling tussen 1931 en
    1970 door van fascist van Italiaanse snit via Nederlands
    nationaal-socialist in NSB-trant (1933 - 1940) naar op
    Duitsland gericht nationaal-socialist (1940- 1942) tot
    Groot-Germaanse SS'er (1942- 1945). Na de oorlog keerde hij
    terug tot een soort Nederlands-geori&amp;euml;nteerd
    nationaal-socialisme. Uit politieke overwegingen is Kettmann
    uit de Nederlandse literatuurgeschiedenis verdwenen, en er is
    geen letterkundig argument voorhanden om hem opnieuw, met
    terugwerkende kracht, een plaats te gunnen. Daarvoor is zijn
    werk van te gering belang en zijn talent te middelmatig.
    Kettmanns werk behoort desondanks in de literatuurgeschiedenis
    thuis, als representant van een literaire stroming die
    tegenwoordig uit politieke en maatschappelijke overwegingen
    wordt verafschuwd.&lt;/p&gt;
&lt;p&gt;
  &lt;a href='agedeelte'&gt;A: &lt;/a&gt;Documentatiedossier Kettmann en Archief De
  Amsterdamsche Keurkamer in Rijksinstituut voor
  Oorlogsdocumentatie te Amsterdam. Dossier Kettmann in ministerie
  van Justitie, dossier Kettmann in Nederlands Letterkundig Museum
  en Documentatiecentrum, beide te 's-Gravenhage.&lt;/p&gt;
&lt;p&gt;
  &lt;a href='pgedeelte'&gt;P: &lt;/a&gt;Behalve de reeds genoemde publikaties: bibliografie in onder
    L genoemd werk van Huberts, 
    &lt;em&gt;Schrijver tussen daad en gedachte... .&lt;/em&gt;
&lt;/p&gt;
&lt;p&gt;
  &lt;a href='lgedeelte'&gt;L: &lt;/a&gt;W. S. Huberts, 
  &lt;em&gt;Schrijver tussen daad en gedachte: leven en werken van George
  Kettmann Jr. (1898-1970), met een bibliografie&lt;/em&gt;

  ('s-Gravenhage, 1987); Frank van den Boogaard, 
  &lt;em&gt;Een stoottroep in de letteren: 'Groot Nederland', de SS en de
  Nederlandse literatuur (1942-1944)&lt;/em&gt;

  ('s-Gravenhage, 1987).&lt;/p&gt;


&lt;p&gt;
&lt;a href=&amp;quot;igedeelte&amp;quot;&gt;I: &lt;/a&gt;W. S. Huberts, 
  &lt;em&gt;Schrijver tussen daad en gedachte: leven en werken van George
  Kettmann Jr. (1898-1970)&lt;/em&gt; ('s-Gravenhage, 1987) 40 [Kettmann omstreeks 1935].&lt;/p&gt;




&lt;p&gt;W.S. Huberts&lt;/p&gt; 
&lt;dtml-var bwn_footer&gt;</text>
  </biography>
</biodes>

