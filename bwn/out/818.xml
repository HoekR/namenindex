<biodes version="1.0">
  <fileDesc>
    <title>Hustinx, Charles Marie Joseph Hubert (1902-1982)</title>
    <ref target="http://resources.huygens.knaw.nl/bwn1880-2000/lemmata/bwn3/hustinx"/>
    <publisher>
      <name>Biografisch Woordenboek van Nederland:1880-2000</name>
      <ref target="http://resources.huygens.knaw.nl/bwn1880-2000"/>
    </publisher>
  </fileDesc>
  <person>
    <idno type="id">hustinx</idno>
    <persName><name type="geslachtsnaam">Hustinx</name>, Charles Marie Joseph Hubert</persName>
    <sex value="1"/>
    <event type="birth" when="1902"/>
    <event type="death" when="1982"/>
    <state type="occupation">burgemeester</state>
  </person>
  <biography>
    <graphic url="http://resources.huygens.knaw.nl/bwn1880-2000/lemmata/bwn3/images/images/HUSTINX.jpg"/>
    <text>&lt;dtml-var bwn_header&gt;
 &lt;p class='genealogie'&gt;
  &lt;strong&gt;Hustinx, Charles Marie Joseph Hubert&lt;/strong&gt;, burgemeester (Maastricht 8-12-1902 - Nijmegen 5-6-1982).

  Zoon van Leon Joseph Marie Hubert Hustinx, bierbrouwer, en Anna
  Maria Josephina van de Venne. Gehuwd op 18-4-1928 met Emma Anna
  Jacoba Reijnders (naamswijziging d.d. 4-2-1944 in Reynders). Uit
  dit huwelijk werden 3 zoons en 1 dochter geboren.
  
&lt;img src=&amp;quot;images/HUSTINX.jpg&amp;quot; align=&amp;quot;right&amp;quot; BORDER=&amp;quot;0&amp;quot; alt=&amp;quot;afbeelding van Hustinx, Charles Marie Joseph Hubert&amp;quot; class=&amp;quot;bwnimg&amp;quot;&gt;
  
  &lt;/p&gt;
&lt;p&gt;Charles Hustinx groeide op in het typische milieu van de
    katholiek-liberale bourgeoisie van het Maastricht van
    v&amp;oacute;&amp;oacute;r de Eerste Wereldoorlog. Zijn leven lang zou
    Hustinx het stempel van zijn afkomst uit dit milieu met zich
    dragen. Het verleende hem uitgesproken regenteske trekken,
    getemperd echter door zuidelijke jovialiteit en bel-esprit. Na
    het overlijden van zijn vader in 1918 vertrok zijn moeder met
    haar drie zoons naar Den Haag, waar Charles in 1921 zijn
    einddiploma gymnasium behaalde. Hij studeerde daarop rechten te
    Leiden, deed op 20 januari 1926 zijn doctoraal en vestigde zich
    daarna te Nijmegen als advocaat.&lt;/p&gt;
&lt;p&gt;In zijn nieuwe woonplaats werd hij al spoedig gevraagd voor
    allerlei functies in het politieke en sociale leven. Hij werd
    bestuurslid van de Nijmeegse afdeling van de Roomsch-Katholieke
    Staatspartij en regent van het Burgerlijk Armbestuur. Daarnaast
    was Hustinx zeer actief op het terrein van de sociale
    woningbouw. In 1938 volgde zijn benoeming tot directeur van de
    Gemeentelijke Dienst voor Maatschappelijk Hulpbetoon (het
    vroegere Burgerlijk Armbestuur, thans de Dienst Sociale Zaken).
    Tevens kreeg hij de leiding van de Stadsbank van Leening. In
    het door crisis en massale werkloosheid geteisterde
    vooroorlogse Nijmegen waren dit zware functies. Zij boden
    Hustinx echter de kans bestuurlijke capaciteiten te ontwikkelen
    op juist die terreinen waar na de oorlog te Nijmegen de nood
    het grootst zou zijn. Het werk van Hustinx werd met het
    uitbreken van de oorlog direct verzwaard en nog verder
    bemoeilijkt toen in januari 1943 een NSB-burgemeester benoemd
    werd. Al direct rees tussen hem en de hoofden van dienst, onder
    wie Hustinx, een ernstig conflict over het verlenen van
    medewerking aan tewerkstelling van ambtenaren in Duitsland. Dit
    conflict liep snel hoog op en eindigde ermee dat de
    diensthoofden eind februari 1943 werden ontslagen. Voor
    arrestatie gewaarschuwd dook Hustinx onder. In september 1944
    kwam hij in het brandende, nog niet geheel bevrijde Nijmegen
    terug.&lt;/p&gt;
&lt;p&gt;Na enkele weken werd Hustinx door het Militair Gezag in
    overleg met de burgerij benoemd tot 'tijdelijk burgemeester'.
    Zijn definitieve benoeming ontving hij in juni 1945. De nieuwe
    burgemeester zag zich voor een immense opgave gesteld. De stad
    lag goeddeels in puin, er waren 2000 doden gevallen en 10.000
    burgers waren dakloos. De ontredderde burgerij gedroeg zich
    apathisch. Het was aan Hustinx leiding te geven aan het puin
    ruimen en de wederopbouw. Hij gaf zich zelf hiervoor vijftien
    jaar. Het begin was moeizaam, te meer omdat de wederopbouw van
    Nijmegen nationaal geen prioriteit kreeg. Mede dank zij de
    onvermoeide inspanningen van Hustinx ging het herstel
    geleidelijk steeds sneller, en twaalf jaar na de verwoesting
    kon de herbouw van het centrum worden gevierd. Over het
    resultaat ervan waren de meningen overigens verdeeld. Was het
    eindresultaat weinig homogeen en soms nogal desperaat (Rogier),
    dan zij gezegd dat Hustinx en de zijnen weinig keus hadden
    gehad. Zij wilden v&amp;oacute;&amp;oacute;r alles snel bouwen om de stad
    haar economisch hart terug te geven, en de middelen waren
    beperkt. Na het herstel van de binnenstad volgde een
    doortastende aanpak van de woningnood, die na de oorlog door
    een sterke aanwas van de bevolking alleen maar groter was
    geworden. Ten zuiden en ten westen van de stad verrezen geheel
    nieuwe woonwijken.&lt;/p&gt;
&lt;p&gt;Nijmegen met zijn vanouds structureel hoog
    werkloosheidscijfer vroeg ook om een krachtige industri&amp;euml;le
    ontwikkeling. Dit werd ingezien door Hustinx, die in de jaren
    vijftig en zestig verschillende reizen naar het buitenland,
    vooral Amerika, ondernam om bedrijven te bewegen tot vestiging
    in Nijmegen. Zijn 'ambassadeursreizen' hadden succes.
    Amerikaanse bedrijven als Friden, Controls en Hyster kwamen
    naar Nijmegen. De belangrijkste werkgeefster van de stad werd
    echter de Katholieke Universiteit. Op het Galgenveld en het
    landgoed Heijendaal groeide geleidelijk een 'cit&amp;eacute;
    universitaire' (Rogier). Hustinx bevorderde die groei, mede in
    zijn functie van curator. Tijdens de ambtsperiode van Hustinx
    kwamen verder twee belangrijke projecten gereed, waarvoor hij
    zich ten volle als pleitbezorger van de Nijmeegse zaak had
    ingezet: de stadsschouwburg en de felbegeerde verkeerstunnel
    onder de spoorlijn.&lt;/p&gt;
&lt;p&gt;Ook buiten zijn zuiver Nijmeegse ambtsterrein was Hustinx
    actief. In 1945/ 1946 had hij korte tijd zitting in de Eerste
    Kamer voor de Katholieke Volkspartij. Later werd hij voorzitter
    van de Vereniging voor Gemeentebelangen (thans de VNG) en
    bestuurslid van de International Union of local Authorities.
    Hij bevorderde het herstel van de betrekkingen met het
    nabijgelegen Nederrijnse gebied, was een groot ijveraar voor de
    Vierdaagse en bewerkte dat met steden in Belgi&amp;euml;, Frankrijk
    en Duitsland culturele betrekkingen werden aangeknoopt.&lt;/p&gt;
&lt;p&gt;In een ambtsperiode van 23 jaar doen zich onvermijdelijk ook
    onaangename affaires voor, zoals die in 1962/1963 inzake de
    oorlogsschadevergoeding, waarbij het gemeentelijk beleid in
    twijfel werd getrokken. Het werd een rel, waaraan ook landelijk
    veel publiciteit werd gegeven. De persoonlijke integriteit van
    Hustinx werd echter niet aangetast. De bevolking liet in deze
    moeilijke tijden door spontane solidariteitsbetuigingen weten
    achter hem te staan. Hustinx was zeer geliefd bij de Nijmeegse
    burgerij, die hij sterk stimuleerde tot saamhorigheid en
    waaruit hij allerlei activiteiten wist op te wekken. Zijn
    afscheid als burgemeester werd in 1967 dan ook op grootse wijze
    gevierd.&lt;/p&gt;
&lt;p&gt;Hustinx is burgemeester geweest van Nijmegen in een periode
    waarin de stad een bestuurder met uitgerekend zijn kwaliteiten
    nodig had. Afkomstig uit de advocatuur was hij een welsprekend
    pleitbezorger en een goed onderhandelaar. Hij bezat het
    vermogen tot inspirerend leidinggeven. Van zijn charmante
    persoonlijkheid ging een grote uitstraling uit, waarvan hij
    zich overigens wel bewust was. Een zekere hang naar glamour en
    een neiging steeds de eerste te willen zijn, kunnen hem niet
    worden ontzegd. Het zijn de (lichte) schaduwzijden van het
    karakter van een man die jarenlang een voortrekkersrol vervulde
    en het tot zijn levenstaak maakte uit de puinhopen na de oorlog
    samen met anderen weer een leefbare stad op te bouwen.&lt;/p&gt;
&lt;p&gt;
  &lt;a href='agedeelte'&gt;A: &lt;/a&gt;Documentatiemateriaal in het secretariearchief van de
  gemeente Nijmegen en ten dele aanwezig in het
  gemeentearchief.&lt;/p&gt;
&lt;p&gt;
  &lt;a href='lgedeelte'&gt;L: &lt;/a&gt;Behalve L.J. Rogier, 'Burgemeester en Burgerij', in
  &lt;em&gt;Numaga&lt;/em&gt;

  14- 15 (1967- 1968) 2-12 vele artikelen over Hustinx in 
  &lt;em&gt;De Gelderlander&lt;/em&gt;

  en 
  &lt;em&gt;Nijmeegs Dagblad,&lt;/em&gt;

  vooral necrologie&amp;euml;n van 7 juni 1982.&lt;/p&gt;

&lt;a href=&amp;quot;igedeelte&amp;quot;&gt;I: &lt;/a&gt;
Katholiek Documentatie Centrum te Nijmegen, Collectie personen: afb. 2A4076 [Foto: F.C. Phoelich; Hustinx in augustus 1967].&lt;/p&gt;




&lt;p&gt;W.J. Meeuwissen&lt;/p&gt; 
&lt;dtml-var bwn_footer&gt;</text>
  </biography>
</biodes>

