<biodes version="1.0">
  <fileDesc>
    <title>Jong van Beek en Donk, jkvr. Cecile Wilhelmina Elisabeth Jeanne Petronella de (1866-1944)</title>
    <ref target="http://resources.huygens.knaw.nl/bwn1880-2000/lemmata/bwn5/jongvanbeek"/>
    <publisher>
      <name>Biografisch Woordenboek van Nederland:1880-2000</name>
      <ref target="http://resources.huygens.knaw.nl/bwn1880-2000"/>
    </publisher>
  </fileDesc>
  <person>
    <idno type="id">jongvanbeek</idno>
    <persName><name type="geslachtsnaam">Jong van Beek en Donk</name>, jkvr. Cecile Wilhelmina Elisabeth Jeanne Petronella de</persName>
    <sex value="2"/>
    <event type="birth" when="1866"/>
    <event type="death" when="1944"/>
    <state type="occupation">feministe</state>
    <state type="occupation">schrijfster</state>
  </person>
  <biography>
    <graphic url="http://resources.huygens.knaw.nl/bwn1880-2000/lemmata/bwn5/images/images/JONGBEE.jpg"/>
    <text>&lt;dtml-var bwn_header&gt;
 &lt;p class='genealogie'&gt;
  &lt;strong&gt;Jong van Beek en Donk, jkvr. Cecile Wilhelmina Elisabeth
  Jeanne Petronella de&lt;/strong&gt;, (bekend onder de naam &lt;b&gt;C&amp;eacute;cile Goekoop-de Jong van Beek en Donk&lt;/b&gt;), feministe en schrijfster 
  (Alkmaar 19-5-1866 - M&amp;eacute;r&amp;eacute;ville (Frankrijk) 15-6-1944). 
Dochter van jhr. Johan Jan Fran&amp;ccedil;ois de Jong van Beek en
  Donk, procureur-generaal, en Anna Cecile Wilhelmina Jeannette
  Jacqueline Nahuys. Gehuwd op 25-8-1890 met Adriaan Eliza Herman
  Goekoop (1859-1914), jurist. Dit huwelijk bleef kinderloos. Na
  echtscheiding (26-10-1899) gehuwd op 28-5-1904 met Michel Frenkel
  (1860-1934), chemicus. Uit dit huwelijk werd 1 zoon geboren.
  

  

  

  
  &lt;/p&gt;
&lt;p&gt;
  &lt;img class='bwnimg' BORDER='0' align='right' src='images/JONGBEE.jpg' alt='afbeelding van Jong Van Beek en Donk, jkvr. Cecile Wilhelmina Elisabeth&amp;#10;  Jeanne Petronella de'&gt;Toen de vader van C&amp;eacute;cile de Jong van Beek en Donk in
    1878 werd benoemd tot procureur-generaal aan het Gerechtshof te
    's-Hertogenbosch, verhuisde de familie naar Vught en vandaar
    naar Hintham bij Rosmalen. In die omgeving groeide C&amp;eacute;cile
    op samen met haar drie jaar oudere broer Jan en haar twee jaar
    jongere zuster Elisabeth. De vader, een verlicht liberaal met
    een ruime belangstelling voor sociale en culturele zaken, zag
    erop toe dat ook zijn dochters een goede opleiding kregen. De
    meisjes kregen onderwijs aan huis van gouvernantes, die vooral
    voor taalonderricht zorgden. Verder kregen zij pianoles en
    waren ze goed op de hoogte van de ontwikkelingen in kunst en
    cultuur.&lt;/p&gt;
&lt;p&gt;Enkele maanden na het overlijden van haar vader, in de zomer
    van 1890, trouwde De Jong met de rijke Haagse jurist Paul
    Goekoop, die in de jaren daarvoor al meermaals om haar hand had
    gevraagd. Na haar huwelijk bleef de band van De Jong met haar
    moeder en vooral met haar zuster Elisabeth zeer hecht.&lt;/p&gt;
&lt;p&gt;Het echtpaar Goekoop ging met een zekere regelmaat op reis.
    In 1893 bijvoorbeeld trokken zij vijf maanden lang door de
    Verenigde Staten. De Jong bezocht er onder meer enkele
    struisvogelfarms. De behandeling van deze dieren had haar
    mededogen gewekt. Een jaar tevoren had zij - samen met haar
    moeder en zuster - de 'Bond ter bestrijding eener gruwelmode'
    opgezet, een organisatie die zich keerde tegen de mode om
    hoeden en jurken te versieren met (de veren van) dode vogels.
    Deze activiteiten ter bescherming van dieren waren haar eerste
    stappen op politiek gebied en hebben haar ongetwijfeld in
    contact gebracht met veel sociaal voelende dames, want in de
    beweging voor dierenbescherming waren omstreeks 1900 opvallend
    veel progressieve vrouwen actief.&lt;/p&gt;
&lt;p&gt;In de jaren van 1895 tot 1898 legden feministische
    activiteiten een steeds groter beslag op De Jongs leven. In
    deze jaren schreef zij tevens de belangrijkste feministische
    roman van de zogeheten eerste feministische golf in Nederland.
    Dit boek, getiteld 
    &lt;em&gt;Hilda van Suylenburg&lt;/em&gt;

    , kwam uit in 1897. In de eerste twee jaren na het verschijnen
    van de roman werden er naast talloze tijdschriftartikelen, niet
    minder dan een twintigtal brochures over en naar aanleiding van
    het boek geschreven. Daarin stond meestal niet het literaire
    gehalte, maar meer de sociaal-politieke visie van 'Hilda van
    Suylenburg', c.q. van De Jong ter discussie. In de jaren daarna
    beleefde het boek enkele herdrukken - en decennialang bleef het
    de 'bijbel' van de vrouwenbeweging. Het boek werd in
    verschillende talen vertaald. 
    &lt;em&gt;Hilda van Suylenburg&lt;/em&gt;

    is een tendensroman bij uitstek, waarin alle programmapunten
    van de vrouwenbeweging besproken werden: kwesties betreffende
    kiesrecht, arbeid, opleiding, huwelijkswetgeving, mode,
    beroepsperspectieven in wetenschap en kunst etcetera werden
    ge&amp;iuml;llustreerd aan de hand van vrouwenlevens. De
    hoofdpersoon weet zich aan de beperkende normen te ontworstelen
    en een carri&amp;egrave;re als advocate te combineren met een
    gelukkig huwelijksleven.&lt;/p&gt;
&lt;p&gt;In mei 1896 behoorde De Jong tot de oprichters van de
    Vereeniging 'Nationale Tentoonstelling van Vrouwenarbeid' met
    het doel in de zomer van 1898 een nationale
    vrouwententoonstelling te organiseren, ter gelegenheid van de
    inhuldiging van koningin Wilhelmina. De Jong maakte in 1896
    deel uit van het bestuur van de vereniging en notuleerde de
    vergaderingen. Toen de Groningse presidente in maart van 1897
    ziek werd, verving De Jong haar en zat zij de vergaderingen
    voor.&lt;/p&gt;
&lt;p&gt;In dezelfde tijd werd besloten de tentoonstelling niet in
    Amsterdam, maar in Den Haag te houden. Aanleiding hiervoor was
    het feit dat De Jongs echtgenoot kosteloos een terrein in Den
    Haag beschikbaar stelde en zich tevens garant stelde voor
    eventuele tekorten die er na afloop van de tentoonstelling
    zouden zijn. Deze samenloop van omstandigheden - ziekte van de
    Groningse presidente en de keuze voor een locatie nog verder
    van Groningen - deed de organisatie in september 1897 besluiten
    De Jong tot presidente te benoemen.&lt;/p&gt;
&lt;p&gt;De Nationale Tentoonstelling van Vrouwenarbeid was een
    hoogtepunt en tegelijkertijd een breekpunt in De Jongs leven.
    De echtelieden raakten van elkaar verwijderd, volgens Goekoop
    omdat zijn vrouw zich volledig liet opslokken door haar
    activiteiten voor vrouwenemancipatie. Na afloop van de -
    overigens zeer succesrijke - tentoonstelling vluchtte De Jong
    naar Rome om tot rust te komen. Goekoop reisde haar achterna;
    de verzoening waar hij om vroeg kwam er wel, maar hield geen
    stand. In oktober 1899 was de scheiding een feit.&lt;/p&gt;
&lt;p&gt;De echtscheiding leidde ook tot een verkoeling in de
    verhouding tussen de twee zusters. De Jong voelde zich zwaar
    teleurgesteld in Elisabeth, die - samen met haar echtgenoot, de
    componist Alphons Diepenbrock - partij koos voor Goekoop. Toch
    hielden de zusters ook in de jaren na de scheiding contact met
    elkaar. De Jong gaf een deel van haar alimentatie aan
    Elisabeth, die in de jaren daarv&amp;oacute;&amp;oacute;r ook geregeld
    financi&amp;euml;le steun van Goekoop had ontvangen. De Jong had
    ook een eigen inkomen; zij werkte als correspondente voor 
    &lt;em&gt;De Nieuwe Courant&lt;/em&gt;

    in Parijs, sinds 1900 haar nieuwe woonplaats. Hier trouwde zij
    in 1904 met Michel Frenkel, een joodse man van Poolse origine
    die zich tot het katholicisme bekeerd had. Frenkel was chemicus
    van professie en was daarv&amp;oacute;&amp;oacute;r gehuwd geweest met een
    nicht van De Jong, die in 1903 was overleden. In 1905 werd hun
    zoon, Pierre Michel, geboren.&lt;/p&gt;
&lt;p&gt;Dat De Jong zich nog steeds betrokken voelde bij de
    vrouwenbeweging blijkt wel uit de inhoud van haar roman, 
    &lt;em&gt;Lilia&lt;/em&gt;

    , die in 1907 verscheen. De roman beschrijft de onrechtvaardige
    behandeling van een meisje dat ongehuwd moeder wordt; toppunt
    van het drama is dat Lilia ook door haar zuster wordt
    verstoten. De Jongs betrokkenheid bij de vrouwenbeweging komt
    eveneens tot uiting in het feit dat zij op de tentoonstelling
    'De Vrouw 1813-1913' - door iedereen gezien als een vervolg op
    de grote tentoonstelling van 1898 - een lezing hield. Het zou
    echter haar laatste wapenfeit in de Nederlandse vrouwenbeweging
    zijn.&lt;/p&gt;
&lt;p&gt;Door het leven van De Jong lopen drie rode draden. Naast
    aandacht voor de positie van de vrouw was het katholieke geloof
    vanaf de jaren negentig voor haar van belang. Dat begon
    omstreeks 1893, toen de katholieke Alphons Diepenbrock haar
    zuster het hof maakte. De familie van de componist had graag
    gezien dat de aanstaande bruid beloofde eventuele kinderen een
    katholieke opvoeding te geven. De Jong was hier fel tegen en
    steunde Elisabeth tegen de zware druk die de aanstaande
    schoonfamilie op haar uitoefende. Hoe belangrijk haar aandeel
    in de uitkomst was, valt moeilijk te bepalen, maar feit is dat
    er alleen een burgerlijk huwelijk werd gesloten. Na haar
    vertrek uit Nederland verdween deze fel antikatholieke houding.
    De Jong trouwde in 1904 zelf met een katholieke man. Het duurde
    echter nog tot 1916 voordat zijzelf zich liet dopen. Vier jaar
    later bewoog zij haar zuster ertoe hetzelfde te doen. De Jong
    verwerkte dit autobiografische gegeven in haar laatste roman, 
    &lt;em&gt;Bij de waskaarsen&lt;/em&gt;

    uit 1922, waarin de bekering van een jonge vrouw tot het
    katholieke geloof wordt beschreven.&lt;/p&gt;
&lt;p&gt;Een derde rode draad is de voortdurende aandacht voor kunst.
    In haar eigen leven bewoog De Jong zich graag in kringen van
    kunstenaars en kunstenaressen, en in haar werk spelen
    beoefenaars van muziek en schilderkunst vaak cruciale rollen.
    Het is dan ook niet zo verwonderlijk dat kenners van het werk
    van de schrijver L. Couperus haar menen te herkennen in
    Corn&amp;eacute;lie de Retz van Loo, de hoofdfiguur in diens roman 
    &lt;em&gt;Langs lijnen van geleidelijkheid&lt;/em&gt;

    uit 1900. Dit personage vluchtte evenals De Jong uit een
    burgerlijk huwelijk naar Rome, heeft daar een relatie met een
    kunstenaar en probeert zich - tevergeefs - los te maken van de
    conventionele regels voor een vrouwenleven. Niet alleen in de
    naam en belevenissen van de hoofdpersoon, maar ook in de
    lectuur die deze tot zich neemt moet de tijdgenoot De Jong,
    haar roman en de brochurestrijd hebben herkend.&lt;/p&gt;
&lt;p&gt;Zo bekend zij omstreeks 1900 was, zo vergeten was
    C&amp;eacute;cile de Jong van Beek en Donk op het einde van haar
    leven. Na haar laatste roman werd het helemaal stil rondom
    haar. Zo stil dat haar dood, in M&amp;eacute;r&amp;eacute;ville in 1944, in
    Nederland nauwelijks aandacht kreeg.&lt;/p&gt;
&lt;p&gt;
  &lt;a href='pgedeelte'&gt;P: &lt;/a&gt;Behalve de in de tekst genoemde publicaties: 'Toynbeewerk,
    maar hoe', in 
    &lt;em&gt;Sociaal Weekblad&lt;/em&gt;

    17 (1903) nr. 11; 'Scheiding van kerk en staat', 
    &lt;em&gt;ibidem&lt;/em&gt;

    18 (1904) nr. 20; 'Verscheidenheden. Vrouwen als leden van
    commissi&amp;euml;n voor akte-examens', 
    &lt;em&gt;ibidem&lt;/em&gt;

    8 (1894) nr. 24; 'De tentoonstelling van vrouwenarbeid 1898' in
    
    &lt;em&gt;De vrouw, de vrouwenbeweging en het vrouwenvraagstuk.
    Encyclop&amp;aelig;disch handboek&lt;/em&gt;

    . Onder red. van C.M. Werker-Beaujon [e.a.] (2 dln.; Amsterdam
    1914-1918) II, 306-325.&lt;/p&gt;
&lt;p&gt;
  &lt;a href='lgedeelte'&gt;L: &lt;/a&gt;
  &lt;em&gt;Alphons Diepenbrock. Brieven en documenten&lt;/em&gt;

  . Onder red. van Eduard Reeser (10 dln.; 's-Gravenhage
  1962-1998); Tessel Pollmann, 'Inleiding' (1977) en
  'postscriptum', in C. Goekoop-de Jong van Beek en Donk, 
  &lt;em&gt;Hilda van Suylenburg&lt;/em&gt;

  (Amsterdam 1984) 3-19; Anneke van Tuinen en Lyseth Belt,
  C&amp;eacute;cile de Jong van Beek en Donk, 1866-1944 [Ongepubliceerd
  referaat, Vakgroep Geschiedenis RU Groningen] (Groningen 1985);
  I. van Geest-Jacobs en M. Klein, 'Couperus en de Vrouwenquestie',
  in 
  &lt;em&gt;De Nieuwe Taalgids&lt;/em&gt;

  78 (1985) 127-136; Freda Dr&amp;ouml;es, 'Alsof ik in een spiegel
  kijk. De verdwijning en verschijning van intellectuele katholieke
  vrouwen', in 
  &lt;em&gt;Mara. Tijdschrift voor Feminisme en Theologie&lt;/em&gt;

  5 (1991/1992) nr. 2, 15-26; Fia Dieteren, 'Strijd om Hilda.
  Discussie over vrouwenarbeid naar aanleiding van de tendensroman
  Hilda van Suylenburg (1897)', in 
  &lt;em&gt;De kracht der zwakken. Studies over arbeid en
  arbeidersbeweging in het verleden. Opstellen aangeboden aan Theo
  van Tijn ...&lt;/em&gt;

  Onder red. van Boudien de Vries [e.a.] (Amsterdam 1992) 391-404;
  Lizet Duyvendak, 
  &lt;em&gt;Het Haags Damesleesmuseum, 1894-1994&lt;/em&gt;

  ('s-Gravenhage 1994); Mineke Bosch, 'Honderd jaar Hilda van
  Suylenburg. Een tendentieuze geschiedenis', in 
  &lt;em&gt;Armada&lt;/em&gt;

  9 (dec. 1997) 99-111; Marianne Braun, ' ''Het recht even goed te
  leven als een man''. Hilda van Suylenburg: tekst en context van
  een emancipatieroman', in 
  &lt;em&gt;Tijdschrift voor Sociale Geschiedenis&lt;/em&gt;

  24 (1998) 209-234; Fia Dieteren, 'Twee levens, twee geloven.
  Feminisme en katholicisme in de levens van Elisabeth en Cecile de
  Jong van Beek en Donk', in 
  &lt;em&gt;Jaarboek voor Vrouwengeschiedenis 1998&lt;/em&gt;

  18 (1998) 35-58; Lizet Duyvendak, 'Honderd jaar ''Hilda''. Een
  negentiende-eeuwse feministische bestseller', in 
  &lt;em&gt;Literatuur. Tijdschrift over Nederlandse letterkunde&lt;/em&gt;

  15 (1998) 17-23; Maria Grever en Berteke Waaldijk, 
  &lt;em&gt;Feministische openbaarheid. De Nationale Tentoonstelling van
  Vrouwenarbeid in 1898&lt;/em&gt;

  (Amsterdam 1998); Marianne Braun, 'Vrouwenleven', in Jan Bank en
  Maarten van Buuren, 
  &lt;em&gt;1900. Hoogtij van burgerlijke cultuur&lt;/em&gt;

  ('s-Gravenhage 2000) 503-521, 591-593.&lt;/p&gt;
&lt;p&gt;
  &lt;a href='igedeelte'&gt;I: &lt;/a&gt;
  &lt;em&gt;Van moeder op dochter&lt;/em&gt;

  . Onder red. van W.H. Posthumus-van der Goot en Anna de Waal
  (Reprint; Nijmegen 1977).&lt;/p&gt;
&lt;p&gt;Fia Dieteren&lt;/p&gt; 
&lt;dtml-var bwn_footer&gt;</text>
  </biography>
</biodes>

