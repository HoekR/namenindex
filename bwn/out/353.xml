<biodes version="1.0">
  <fileDesc>
    <title>Cremer, Jacob Theodoor (1847-1923)</title>
    <ref target="http://resources.huygens.knaw.nl/bwn1880-2000/lemmata/bwn1/cremer"/>
    <publisher>
      <name>Biografisch Woordenboek van Nederland:1880-2000</name>
      <ref target="http://resources.huygens.knaw.nl/bwn1880-2000"/>
    </publisher>
  </fileDesc>
  <person>
    <idno type="id">cremer</idno>
    <persName><name type="geslachtsnaam">Cremer</name>, Jacob Theodoor</persName>
    <sex value="1"/>
    <event type="birth" when="1847"/>
    <event type="death" when="1923"/>
    <state type="occupation">politicus</state>
    <state type="occupation">ondernemer</state>
    <state type="occupation">minister</state>
  </person>
  <biography>
    <graphic url="http://resources.huygens.knaw.nl/bwn1880-2000/lemmata/bwn1/images/images/CREMER.jpg"/>
    <text>&lt;dtml-var bwn_header&gt;
 &lt;p class='genealogie'&gt;
  &lt;strong&gt;Cremer, Jacob Theodoor&lt;/strong&gt;, minister van Koloni&amp;euml;n (Zwolle 30-6-1847 - Amsterdam 14-8-1923).

Zoon van Jacob Theodoor Cremer, controleur van het kadaster en de
directe belastingen, en Louise Toewater. Gehuwd op 16-1-1873 met Annie
Hermine Hogan. Uit dit huwelijk werden 3 zonen en 2 dochters geboren
(alsmede 3 jong gestorven kinderen).


&lt;img src=&amp;quot;images/CREMER.jpg&amp;quot; align=&amp;quot;right&amp;quot; BORDER=&amp;quot;0&amp;quot; alt=&amp;quot;afbeelding van Cremer, Jacob Theodoor&amp;quot; class=&amp;quot;bwnimg&amp;quot;&gt;


&lt;/p&gt;
&lt;p&gt;Afkomstig uit een bekende Gelderse familie - zijn grootvader was
rentmeester van de Veluwe en ontvanger der domeinen te Arnhem geweest,
de letterkundige en schrijver van Betuwse novellen J.J. Cremer was een
volle neef - groeide hij als jongste in een gezin van vier kinderen op
te Zwolle. Hier bezocht hij de Nutsschool en de Franse school. Nadat
Cremer sr. in 1859 met pensioen was gegaan en naar Oosterbeek verhuisd,
werd deze schoolopleiding voortgezet aan het instituut Vethake te
Arnhem. Cremer zou, toen hij deze onderwijsinstelling verliet, liefst
letteren zijn gaan studeren, maar die studie bood weinig
maatschappelijke perspectieven en was uit een financieel oogpunt voor
de ouders niet zonder bezwaar. Hij werd daarom voor de handel bestemd
en op zestienjarige leeftijd als jongste bediende geplaatst op het
kantoor van de Arnhemse expediteur en scheepsbevrachter C. Balck. In
1865 kreeg Cremer op voorspraak van een oom van moederszijde een
aanstelling bij de Rotterdamse firma A. Ellerman, een groothandel in
Oostindische produkten, lijnzaad en vlas.&lt;/p&gt;
&lt;p&gt;In 1867 trad Cremer in dienst van de Nederlandsche
Handel-Maatschappij (NHM), nadat hij voor een vergelijkend examen als
eerste van een twintigtal kandidaten was geslaagd. Na anderhalf jaar op
het hoofdkantoor te Amsterdam te hebben gewerkt, werd hij overgeplaatst
naar de Factorij te Batavia. Hij is daar van december 1868 tot het
begin van 1870 en in 1871 werkzaam geweest. Het tussenliggende jaar was
hij verbonden aan het agentschap van de NHM te Singapore.
D&amp;aacute;&amp;aacute;r kwam Cremer voor het eerst in aanraking met de zich snel
ontwikkelende tabaksindustrie op Sumatra's Oostkust waar J.
Nienhuys vanaf 1863 pioniersarbeid had verricht. Door samenwerking van
Nienhuys en P.W. Janssen ontstond in 1869 de Deli-Maatschappij -de
eerste cultuurmaatschappij op aandelen in Nederlandsch-Indi&amp;euml;
waarbij de NHM de helft van het kapitaal inbracht.&lt;/p&gt;
&lt;p&gt;Toen door het vertrek van Nienhuys uit Deli een nieuwe
administrateur voor de ondernemingen van de maatschappij moest worden
gezocht, wist Cremer te bewerken, dat de keuze, ondanks zijn 24 jaren,
op hem viel. In november 1871 vertrok hij uit Batavia naar Medan. Als
administrateur van de Deli-Maatschappij (naast de planter E.A.F.
Straatmann), later als hoofdadministrateur, kon hij nu zijn
organisatorische en commerci&amp;euml;le talenten ten volle ontplooien.&lt;/p&gt;
&lt;p&gt;Cremer heeft de Deli-Maatschappij groot gemaakt, zoals deze hem
heeft groot gemaakt. Toen hij in 1883 definitief naar Nederland
repatrieerde -reislustig van aard is hij nadien overigens verschillende
malen in Indi&amp;euml; teruggeweest - was het aantal ondernemingen van
deze maatschappij gestegen van 1 tot 11, het aantal pakken tabak
(&amp;plusmn;158 kg.) van 1.315 in 1870 tot bijna 22.000 in 1883, het
maatschappelijk kapitaal van f 300.000 tot 2 miljoen gulden, terwijl
van 1871 tot 1883 jaarlijks gemiddeld 73 % dividend werd uitgekeerd. In
deze fenomenale ontwikkeling deelden verschillende andere
tabaksondernemingen in Deli, waarvan het produkt door tussenkomst van
de Deli-Maatschappij, die tevens als commissionair optrad, werd
verkocht.&lt;/p&gt;
&lt;p&gt;De belangen van de planters op Sumatra's Oostkust wist Cremer in
1879 te bundelen in de Deli-Plantersvereeniging. Deze ijverde onder
meer voor de handhaving van de poenale sanctie op het verbreken van
arbeidsovereenkomsten door de ondernemingskoelies. Koelie-arbeid was de
kurk waarop de tabakscultuur in Deli dreef. De ondernemers gebruikten
hiervoor in de regel Chinese arbeidskrachten die op de
'overwal' (Malakka) of rechtstreeks in Zuid-China werden
aangeworven tegen betaling van handgeld en voorschot op de reiskosten.
Later werden ook veel Javaanse koelies aangetrokken. Gewoonlijk kwamen
de overeenkomsten tussen de planters en de koelies hierop neer, dat de
laatsten zich verbonden een stuk grond met tabak te beplanten en de
oogst aan de onderneming af te leveren. Zij ontvingen geen vast loon
maar voorschotten die aan het einde van het oogstjaar werden verrekend
met de getaxeerde waarde van de geleverde tabak. De planter zorgde voor
werkbenodigdheden, huisvesting en geneeskundige verzorging van de
koelies.&lt;/p&gt;
&lt;p&gt;Het euvel waarmee de planters veel te stellen hadden was dat de
koelies, nadat handgeld en voorschot waren uitbetaald, wegliepen om
zich bij een andere onderneming opnieuw te verbinden, dan wel
gelijktijdig met meer dan een ondernemer contracteerden. In 1876
dienden de planters dan ook een, door Cremer opgesteld en als eerste
ondertekend, verzoekschrift bij de gouverneur-generaal in, waarin werd
aangedrongen op betere bestuurs-voorzieningen op Sumatra's Oostkust
en op grotere bevoegdheden voor de ondernemers bij het uitoefenen van
disciplinair gezag over en de bestraffing van het werkvolk. De
onmiddellijke aanleiding tot dit rekest, waarnaast Cremer nog een
afzonderlijke brochure liet verschijnen 
&lt;em&gt;Een woord uit Deli tot de Tweede Kamer der Staten-Generaal&lt;/em&gt;

(1876), was de discussie in de Tweede Kamer op 12 november 1875 over
een motie-Mirandolle die aandrong op de afschaffing van de poenale
sanctie welke voorkwam in het Politiereglement voor inlanders van 1872
(de stemming over deze motie was aangehouden totdat de Tweede Kamer
haar in 1877 alsnog in gewijzigde vorm zou aannemen). Het betoog van
Cremer kwam erop neer, dat mogelijk de poenale sanctie voor Java gemist
kon worden maar niet voor een gebied als Sumatra's Oostkust waar
bijna alle arbeidskrachten tegen hoge kosten van elders aangevoerd
moesten worden. Zijn brochure had in zoverre succes, dat toen in 1879
inderdaad de gewraakte bepaling van het politiereglement werd
ingetrokken, het jaar daarop bij een speciale
'koelie-ordonnantie' een afwijkende regeling voor Sumatra's
Oostkust in werking trad. Onder meer bedreigde deze regeling, die later
tot vrijwel geheel Nederlandsch-Indi&amp;euml; met uitzondering van Java is
uitgebreid, elke willekeurige inbreuk van de zijde van de arbeider op
het contract, mits de arbeidsovereenkomst door het bestuur was
geregistreerd, alsmede verregaande luiheid, met straf. Ten slotte legde
ze de koelie beperkingen op in zijn bewegingsvrijheid; zo mocht hij
niet zonder verlof van de ondernemer zich van de onderneming
verwijderen.&lt;/p&gt;
&lt;p&gt;In 1880 begaf Cremer zich om gezondheidsredenen naar Nederland. De
tijd aan boord van de mailboot benutte hij voor het schrijven van een
brochure over 
&lt;em&gt;De toekomst van Deli. Eenige opmerkingen&lt;/em&gt;

(1881). Hierin herhaalde hij zijn klachten over de gebrekkige
bestuursvoorzieningen op Sumatra's Oostkust en keerde hij zich
tegen de batig-slotpolitiek, welke de belangen van Nederland bij die
van Indi&amp;euml; achterstelde. Cremer had in dit laatste geschrift ook
een pleidooi gehouden voor de verbetering van de infrastructuur van
Deli. In dit opzicht liet hij het niet bij woorden, want in 1882
verzocht de Deli-Maatschappij een concessie voor de aanleg van een
spoorweg. Deze concessie werd een jaar later overgedragen op de
Deli-Spoorweg-Maatschappij, van welke onderneming Cremer de eerste
directeur werd.&lt;/p&gt;
&lt;p&gt;Na zijn definitieve vestiging in Nederland heeft Cremer in 1884 ook
een rol gespeeld bij de oprichting van de Nederlandsch-Indische
Landbouw Maatschappij, die aanzienlijke kredieten verstrekte om vele
door de suikercrisis getroffen cultuur-ondernemingen op Java en de op
de rand van het faillissement balancerende Nederlandsch-Indische
Handelsbank, welke op deze ondernemingen grote vorderingen had
uitstaan, voor de ondergang te behoeden. Ook was Cremer betrokken bij
de oprichting van 'Werkspoor' (Nederlandsche Fabriek van
Werktuigen en Spoorwegmaterieel) in 1891 en de Nederlandsche
Scheepsbouw-Maatschappij in 1894; beide Amsterdamse bedrijven.&lt;/p&gt;
&lt;p&gt;Met zijn aanzienlijk in Deli verworven kapitaal een steunpilaar van
de Amsterdamse industri&amp;euml;le en zakenwereld, werd Cremer in 1884
door de hoofdstad naar de Tweede Kamer gezonden waar hij zich bij de
zg. unie-liberalen aansloot. Dertien jaar is hij onafgebroken lid van
de Kamer geweest. In zijn redevoeringen toonde hij zich een voorstander
van bestuurshervormingen in Indi&amp;euml;. Zo drong hij aan op
decentralisatie als onmisbare voorwaarde voor een goed financieel
beheer en op afschaffing van de Raad van Indi&amp;euml;. Ook bepleitte hij
de intrekking van de gouvernementskoffiekultuur. Hij hekelde - o.a. in
een rede in de Tweede Kamer op 10 december 1890 die ook afzonderlijk is
verspreid (J.T. Cremer, 
&lt;em&gt;Koloniale politiek. Twee redevoeringen&lt;/em&gt;

(1891) - de &amp;quot;geringen eerbied&amp;quot; die de regering voor de
rechten van de hoofden en bevolking aan de dag legde, vooral buiten
Java. 'Er wordt gehandeld .... alsof hun land er niet is voor hen
maar voor ons.' (p. 30.)&lt;/p&gt;
&lt;p&gt;Toen Cremer in 1897 als minister van Koloni&amp;euml;n werd opgenomen in
het vooruitstrevend liberale kabinet Pierson-Goeman Borgesius (27 juli
1897 -1 augustus 1901) toonde hij zich echter minder radicaal. Pas in
1900 werd bij de Tweede Kamer een decentralisatie-ontwerp aanhangig
gemaakt, dat het niet tot een openbare behandeling heeft gebracht. Wel
gelukte het Cremer in 1899 een Indische Mijnwet tot stand te brengen
ter vervanging van een Koninklijk Besluit uit 1873 dat als geheel
verouderd gold. Bij de totstandkoming van deze wet is veel te doen
geweest over de cijns die het gouvernement van de concessiehouders zou
mogen heffen ; uiteindelijk werd deze op 4 % van de bruto-opbrengst
gesteld (Cremer zelf had aanvankelijk niet verder willen gaan dan 2
%).&lt;/p&gt;
&lt;p&gt;Voortvarend trad Cremer op, toen in 1898 de overname dreigde van de
Indische petroleum-onderneming Moeara Enim door de machtige Amerikaanse
Standard Oil Company. Was deze transactie geslaagd dan zou de positie
van de Nederlandse petroleumindustrie in Indi&amp;euml;, en van de nog
jonge Koninklijke in het bijzonder, ernstig gevaar hebben gelopen.
Cremer kwam persoonlijk tussenbeide om de directie van de Moeara Enim
te bewegen van de voorgenomen verkoop van het bedrijf af te zien.
Hierin is hij ook inderdaad geslaagd.&lt;/p&gt;
&lt;p&gt;Verder kwam in 1899 de 'Japannerwet' tot stand, waarbij
Japanse onderdanen in Indi&amp;euml; met Europeanen werden gelijkgesteld.
Deze wet lag in het verlengde van een in 1896 gesloten
Nederlands-Japans tractaat van handel en scheepvaart en vormde een
sprekend bewijs van het groeiend staatkundig prestige van het Land van
de Rijzende Zon. De wens om te bezuinigen op de hoge Indische
ambtenarensalarissen was de aanleiding tot een Wet van 11 januari 1901 
&lt;em&gt;(Staatsblad&lt;/em&gt;

33), waarbij het Indisch Hooggerechtshof werd ontbonden en op
bescheidener schaal gereorganiseerd. Eveneens uit
bezuinigingsoverwegingen liet Cremer de kostbare werken tot verbetering
van de waterhuishouding in het gebied van de Solo-rivier in Oost-Java
staken, waarvan de kosten verre de raming dreigden te
overschrijden.&lt;/p&gt;
&lt;p&gt;Tijdens het ministerschap van Cremer trok het 'Een
eereschuld' - artikel van C.Th. van Deventer in 
&lt;em&gt;De Gids&lt;/em&gt;

van 1899 sterk de aandacht. Hierin betoogde Van Deventer dat Nederland
zedelijk verplicht was de Indische batige saldo's die het sedert de
inwerkingtreding van de Indische Comptabiliteitswet in 1867 genoten had
aan Indi&amp;euml; te restitueren. Van een dergelijke morele verplichting
wilde Cremer niet weten. Wel deed hij een voorstel tot schrapping van
enkele bepalingen van de Indische Comptabiliteitswet - overigens sedert
1877 al een dode letter -die een batig saldo van de Indische
geldmiddelen aan Nederland toewezen; dit wetsontwerp is in 1903 wet
geworden.&lt;/p&gt;
&lt;p&gt;Toen bij de verkiezingen van 1901 de rechtse partijen de overwinning
behaalden, nam Cremer zijn zetel in de Tweede Kamer opnieuw in. Een
pijnlijke episode in zijn politieke loopbaan vormde ongetwijfeld de
verschijning van 
&lt;em&gt;De millioenen uit Deli&lt;/em&gt;

(1902) van J. van den Brand in 1902. Onderwerp van dit boekje waren de
mishandelingen en wreedheden waaraan de plantagearbeiders in Deli bloot
stonden, omdat zij onvoldoende door het bestuur beschermd werden tegen
hun machtige, slechts op geldelijk voordeel bedachte, meesters. In een
tweede brochure 
&lt;em&gt;De practijk der koelie-ordonnantie&lt;/em&gt;

(1904) hekelde Van den Brand de toepassing van de regeling die
indertijd, mede door toedoen van Cremer, was tot stand gekomen. Deze
geschriften maakten zo'n indruk, dat het Indisch bestuur een
onderzoek instelde naar de toestanden in Deli, waarna minister Idenburg
op 30 november 1904 in de Tweede Kamer moest erkennen, dat inderdaad
ernstige misstanden op de ondernemingen waren geconstateerd. Cremer
werd bij deze gelegenheid heftig door de sociaal-democraten
aangevallen. Hij zou, zoals Troelstra hem verweet, als minister
schandelijk zijn plicht hebben verzuimd door zijn 'persoonlijke
gevoeligheid, die hem belette iets kwaads van Deli te horen'.
Cremers niet erg overtuigend verweer kwam erop neer, dat hij met deze
'morele inzinking' niet bekend was geweest, omdat in brieven
uit Deli aan hem hiervan nooit melding was gemaakt.&lt;/p&gt;
&lt;p&gt;In 1905 stelde Cremer zich niet meer herkiesbaar. Wel maakte hij van
1912 tot 1922 nog deel uit van de Eerste Kamer. Met ingang van l
augustus 1907 werd hij benoemd tot President van de Nederlandsche
Handel-Maatschappij, welke betrekking hij tot het einde van 1912 heeft
bekleed; vervolgens was hij van medio 1914 tot november 1918 Koninklijk
Commissaris bij deze maatschappij. In deze jaren was hij onder meer
betrokken bij de plannen tot oprichting van het Koloniaal Instituut
(het tegenwoordige Tropeninstituut) te Amsterdam, dat kort na zijn
overlijden, in 1923, werd geopend.&lt;/p&gt;
&lt;p&gt;Reeds meer dan zeventig jaar oud, werd Cremer nog eenmaal geroepen
om het land in een hoge functie te dienen. In oktober 1918 werd hij
benoemd tot Nederlands gezant te Washington. De betrekkingen tussen
Nederland en de Verenigde Staten waren toen zeer gespannen door het
beslag dat de Verenigde Staten hadden gelegd op Nederlandse
koopvaardijschepen in Noordamerikaanse havens ten behoeve van de
oorlogsinspanning. Cremer heeft, totdat hij in mei 1920 zijn post om
gezondheidsredenen moest verlaten, er naar vermogen aan meegewerkt om
de banden tussen beide landen weer nauwer aan te halen.&lt;/p&gt;
&lt;p&gt;De laatste jaren van zijn leven bracht hij ambteloos maar niet
werkeloos door. Bezig met het op schrift doen stellen van zijn
herinneringen die een levendig beeld geven van het begin van zijn
loopbaan 
&lt;em&gt;Jeugd en jongelingsjaren.&lt;/em&gt;

Beschreven door hem zelf, voorzien van een inleiding door J.F.L.
Balbian Verster (Den Haag, [1924]) werd hij in de zomer van 1923 door
de dood verrast.&lt;/p&gt;
&lt;p&gt;Cremer was een figuur die reeds bij zijn leven sterk tot de
verbeelding sprak. Voorbeeld van een geslaagde Indische planter, die op
eigen kracht een groot fortuin had weten te verwerven, voerde hij in de
laatste jaren van zijn leven op het landgoed Duin en Kruidberg te
Santpoort een welhaast vorstelijke staat. Toch - en ook dat tekent
Cremer -was hij op geen van de vele onderscheidingen die hem ten deel
vielen zo trots als op de Bronzen Medaille voor Menschlievend
Hulpbetoon, gekregen voor het redden van een drenkeling uit een Haagse
gracht. Cremers talenten lagen vooral in het zakelijke en diplomatieke
vlak. Hoewel hij zich een bekwaam minister van Koloni&amp;euml;n toonde,
was hij niet een groot staatsman die ver vooruit zag of belangrijke
ontwikkelingen in gang zette. Uitgaande van de wel begrijpelijke maar
daarom nog niet juiste stelling, dat wat goed was voor het Indische
bedrijfsleven ook goed was voor de Javaan, zag hij als 'hoogste
ideaal' voor elke koloniale mogendheid het brengen van beschaving,
welvaart, rust en orde. Bij het baanbreken van de 'ethische
richting' in de koloniale politiek omstreeks de eeuwwisseling
behoorde deze typische representant van de Indische ondernemerswereld
in zekere zin reeds tot een voorbij tijdvak.&lt;/p&gt;
&lt;p&gt;
  &lt;a href='agedeelte'&gt;A: &lt;/a&gt;Archief-Cremer in Algemeen Rijksarchief te
's-Gravenhage, evenals een particuliere briefwisseling met
gouverneur-generaal C.H.A. van der Wyck. Zie verder het archief-Van
Karnebeek (ministerie van Buitenlandse Zaken) en het archief-Idenburg
(Historisch Documentatiecentrum voor Nederl. Protestantisme, Vrije
Universiteit van Amsterdam).&lt;/p&gt;
&lt;p&gt;
  &lt;a href='pgedeelte'&gt;P: &lt;/a&gt;Een overzicht van de geschriften van J.Th. Cremer is opgenomen in
het navolgende levensbericht van C.J.K. van Aalst.&lt;/p&gt;
&lt;p&gt;
  &lt;a href='lgedeelte'&gt;L: &lt;/a&gt;H.P.G. Quack, 
&lt;em&gt;Herinneringen&lt;/em&gt;

(Amsterdam, 1913) 353-354; 
&lt;em&gt;Deli-Maatschappij. Gedenkschrift bij gelegenheid van het
vijftigjarig bestaan.&lt;/em&gt;

[Samengest. door J.F.L. de Balbian Verster.] [Amsterdam, 1919] ; 
&lt;em&gt;Eigen Haard&lt;/em&gt;

48 (1922) 461
&lt;em&gt;-&lt;/em&gt;

464
&lt;em&gt;;&lt;/em&gt;

E.E.A. van Heekeren, in 
&lt;em&gt;De Indische Gids&lt;/em&gt;

45 (1923) II, 829-834; 
&lt;em&gt;Eigen Haard&lt;/em&gt;

49 (1923) 550-552; C.J.K. van Aalst, in 
&lt;em&gt;Jaarboek van de Maatschappij der Nederlandsche Letterkunde te Leiden
1923-1924. Levensberichten&lt;/em&gt;

48-64; H.A. Idema, 
&lt;em&gt;Parlementaire geschiedenis van Nederlandsch-Indi&amp;euml; 1891-1918&lt;/em&gt;

('s-Gravenhage, 1924) 96-143; 
&lt;em&gt;Encyclopaedie van Nederlandsch-Indi&amp;euml;&lt;/em&gt;

(2e dr. 's-Gravenhage, 1927) V, 129-130 [290-291]; P.W. Modderman,
T. Volker en G. v.d. Veen, 
&lt;em&gt;Gedenkboek uitgegeven ter gelegenheid van het vijftig jarig bestaan
van de Deli Planters Vereeniging&lt;/em&gt;

(Weltevreden, 1929); C. Gerretson, 
&lt;em&gt;Geschiedenis der 'Koninklijke'&lt;/em&gt;

(Baarn, [1971-1973]. 5 dln.) I, II en V passim.&lt;/p&gt;

&lt;p&gt;
&lt;a href=&amp;quot;igedeelte&amp;quot;&gt;I: &lt;/a&gt;
Website Parlementair Documentatie Centrum: http://www.parlement.com/9291000/modulesf/g6ki9ydx [6-2-2008].
&lt;/p&gt;





&lt;p&gt;C. Fasseur&lt;/p&gt; 
&lt;dtml-var bwn_footer&gt;</text>
  </biography>
</biodes>

