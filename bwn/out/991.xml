<biodes version="1.0">
  <fileDesc>
    <title>Kok, Jan (1899-1982)</title>
    <ref target="http://resources.huygens.knaw.nl/bwn1880-2000/lemmata/bwn3/kok"/>
    <publisher>
      <name>Biografisch Woordenboek van Nederland:1880-2000</name>
      <ref target="http://resources.huygens.knaw.nl/bwn1880-2000"/>
    </publisher>
  </fileDesc>
  <person>
    <idno type="id">kok</idno>
    <persName><name type="geslachtsnaam">Kok</name>, Jan</persName>
    <sex value="1"/>
    <event type="birth" when="1899"/>
    <event type="death" when="1982"/>
    <state type="occupation">farmaceut</state>
  </person>
  <biography>
    <text>&lt;dtml-var bwn_header&gt;
 &lt;p class='genealogie'&gt;
  &lt;strong&gt;Kok, Jan&lt;/strong&gt;, farmaceut (Amsterdam 13-6-1899 - Egmond 7-9-1982).

  Zoon van Frans Kok, apotheker, en Hendrika Jetten. Gehuwd op
  13-7-1926 met Fetje Pietje de Boer. Uit dit huwelijk werden 2
  zoons en 2 dochters geboren.
  

  
  &lt;/p&gt;
&lt;p&gt;Kok studeerde, na het Stedelijk Gymnasium (later Barlaeus
    Gymnasium) in Amsterdam te hebben doorlopen, vanaf 1919
    farmacie aan de Universiteit van Amsterdam. Gedurende zijn
    studiejaren was hij assistent voor fysiologie bij G.A. van
    Rijnberk. Het doctoraal examen farmacie met bijvak biochemie
    werd afgelegd in 1924. Het jaar daarop verwierf Kok het
    apothekersdiploma. Na van 1925 tot 1927 als apotheker in
    Amsterdam werkzaam te zijn geweest, werd hij apotheker en
    daarna directeur van de farmaceutische afdeling van de NV
    Amsterdamsche Chininefabriek. Door zijn toedoen kreeg deze
    afdeling haar belangrijke plaats in de farmaceutische handel en
    industrie in ons land. Kok deed onder andere onderzoek op het
    gebied van de kina-alkalo&amp;iuml;den en de moderne therapeutica.
    Op 17 april 1940 promoveerde hij in Amsterdam op een
    proefschrift 
    &lt;em&gt;Onderzoek naar de werkzame bestanddeelen van erodium
    cicutarium.&lt;/em&gt;

    Promotor was P. van der Wielen. Koks kennis van farmaceutica
    zou hem nog onverwachts te stade komen toen hij tijdens de
    bezetting talrijke jonge mannen voor de Arbeitseinsatz kon
    behoeden door hun voor de keuring een zalf je te verstrekken
    dat een buitengewoon kwalijk uitziend exceem scheen te
    veroorzaken, maar bij zorgvuldige reiniging met water
    onmiddellijk alle symptomen wegnam. Ook voor hem ging deze
    oorlogsperiode niet ongemerkt voorbij: hij werd tot tweemaal
    toe door de Duitsers gearresteerd.&lt;/p&gt;
&lt;p&gt;In 1945 werd Kok benoemd tot buitengewoon hoogleraar in
    galenische farmacie en receptuurkunde aan de Universiteit van
    Amsterdam. Op 28 januari 1946 hield hij zijn inaugurele oratie:
    
    &lt;em&gt;De arte formulas praescribendi et praeparandi.&lt;/em&gt;

    In 1950 volgde zijn benoeming tot gewoon hoogleraar, waarbij
    zijn leeropdracht werd uitgebreid met biochemie en toxicologie.
    Hij legde toen zijn directeurschap van de Chininefabriek neer.
    Gedurende vele jaren heeft Kok zijn stempel gedrukt op de
    universitaire opleiding van apothekers in Amsterdam. Hij legde
    bij zijn studenten vooral de nadruk op de noodzakelijkheid van
    een nauwe samenwerking met de medicus. Als leermeester was Kok
    rechtvaardig, uitstekend in staat tot luisteren, en wilde hij
    in de eerste plaats de mens leren kennen en zijn leerlingen
    voorbereiden op een plaats in de maatschappij. Zijn
    wetenschappelijke belangstelling ging vooral uit naar de
    biochemische aspecten van het geneesmiddel. De resultaten van
    zijn wetenschappelijke onderzoekingen publiceerde Kok in het 
    &lt;em&gt;Nederlands Tijdschrift voor Geneeskunde, Geneeskundige Gids,
    Keesings Medisch Archief en&lt;/em&gt;

    het 
    &lt;em&gt;Pharmaceutisch Weekblad.&lt;/em&gt;

    Hij verzorgde herdrukken van algemeen bekende standaardwerken: 
    &lt;em&gt;Leer- en handboek der receptuurkunde&lt;/em&gt;

    (in 1947 met P. van der Wielen en vanaf de 3e dr. in 1950
    alleen) en sedert 1951 het uit 1911 stammende 
    &lt;em&gt;Pharmacotherapeutisch vademecum&lt;/em&gt;

    van H. Pinkhof en P. van der Wielen. Met U.G. Bijlsma en J.B.
    Stolte verzorgde hij in 1952 een nieuwe uitgave van de
    monografie 
    &lt;em&gt;Laxantia,&lt;/em&gt;

    een publikatie van het Rijksinstituut voor
    pharmaco-therapeutisch onderzoek.&lt;/p&gt;
&lt;p&gt;Kok bezat een groot organisatietalent en een scherp
    juridisch inzicht. Van het laatste profiteerde hij als
    buitengewoon lid van de Octrooiraad en als voorzitter van de
    raad van tucht van de Koninklijke Nederlandse Maatschappij der
    Pharmacie. Als rector magnificus (1960- 1964) lukte het hem de
    omvorming van de Amsterdamse gemeentelijke naar een
    rijksinstelling af te ronden. Nauw was hij betrokken bij de
    omstreden beslissing het academisch ziekenhuis niet op nieuw
    terrein te doen bouwen, maar daartoe het bestaande
    Wilhelminagasthuis in de stad te moderniseren en uit te
    breiden. Ook werd hij in deze jaren geconfronteerd met het
    begin van de maatschappij-kritische studentenbeweging, die in
    1969 zou leiden tot het bezetten van het Maagdenhuis, het
    administratieve centrum van de Universiteit van Amsterdam. Voor
    zijn inspanningen om op het toentertijd prille vakgebied van de
    klinische chemie tot een erkende specialisatie te komen, werd
    hij in 1968 tot erelid van de Nederlandse Vereniging voor
    Klinische Chemie gekozen. In zijn afscheidscollege als
    hoogleraar op 5 juli 1969 gaf hij een overzicht van de
    verschillende aspecten van het biochemisch onderzoek dat in de
    loop der jaren onder zijn leiding verricht was (&lt;em&gt;Pharmaceutisch Weekblad&lt;/em&gt;

    104 (1969) 929-934).&lt;/p&gt;
&lt;p&gt;Kok was een actief lid van de Orde der Vrijmetselaren. Vanaf
    1947 was hij gewoon lid en van 1955 tot 1957 voorzittend
    meester van de Amsterdamse loge 'Excelsior' en van 1957 tot
    1963 lid van het College van Regenten van de 'Louisa
    Stichting'. Zijn benoeming in 1962 tot grootmeester van de Orde
    van Vrijmetselaren onder het Grootoosten der Nederlanden was
    een kredietbenoeming, want in ruimere kring dan de Amsterdamse
    was hij bij de Orde weinig bekend. Tot zijn teleurstelling werd
    hij al meteen betrokken bij allerlei ma&amp;ccedil;onnieke
    controverses die hij in een dergelijk milieu niet had voorzien.
    Met voortvarendheid, maar vooral met tact en milde humor heeft
    hij gewerkt aan verbetering van de organisatie en het rituaal.
    Met de Rooms-Katholieke Kerk wist hij tot een beter begrip te
    komen. In 1974 nam hij afscheid als grootmeester, maar als
    erelid van het hoofdbestuur bleef zijn band met de Orde
    bewaard.&lt;/p&gt;
&lt;p&gt;
  &lt;a href='pgedeelte'&gt;P: &lt;/a&gt;Bibliografie en lijst van onder leiding van Kok bewerkte
    dissertaties in 
    &lt;em&gt;Pharmaceutisch Weekblad&lt;/em&gt;

    104 (1969) 761-762 en 759-760.&lt;/p&gt;
&lt;p&gt;
  &lt;a href='lgedeelte'&gt;L: &lt;/a&gt;Herdenkingsartikelen t.g.v. emeritaat van Kok door
  J.H.M. Winters en C.G. van Arkel, in 
  &lt;em&gt;Pharmaceutisch Weekblad&lt;/em&gt;

  104 (1969) 755-758; interview van Johan S. Wijne met Kok, in 
  &lt;em&gt;AMT Algemeen Ma&amp;ccedil;onniek Tijdschrift&lt;/em&gt;

  28 (1974) 399-403; 
  &lt;em&gt;red.,&lt;/em&gt;

  in 
  &lt;em&gt;AMT&lt;/em&gt;

  36 (1982) 213-214; Frits de Jong Edz., 
  &lt;em&gt;Macht en inspraak&lt;/em&gt;

  (Baarn, 1982) passim; P. Mars en J.S. Meulenhoff, in 
  &lt;em&gt;Pharmaceutisch Weekblad&lt;/em&gt;

  117 (1982) 1062-1063.&lt;/p&gt;
&lt;p&gt;H.A.M. Snelders&lt;/p&gt; 
&lt;dtml-var bwn_footer&gt;</text>
  </biography>
</biodes>

