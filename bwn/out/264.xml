<biodes version="1.0">
  <fileDesc>
    <title>Brom, Gijsbertus (1864-1915)</title>
    <ref target="http://resources.huygens.knaw.nl/bwn1880-2000/lemmata/bwn2/bromg"/>
    <publisher>
      <name>Biografisch Woordenboek van Nederland:1880-2000</name>
      <ref target="http://resources.huygens.knaw.nl/bwn1880-2000"/>
    </publisher>
  </fileDesc>
  <person>
    <idno type="id">bromg</idno>
    <persName><name type="geslachtsnaam">Brom</name>, Gijsbertus</persName>
    <sex value="1"/>
    <event type="birth" when="1864"/>
    <event type="death" when="1915"/>
    <state type="occupation">historicus</state>
  </person>
  <biography>
    <text>&lt;dtml-var bwn_header&gt;
 &lt;p class='genealogie'&gt;
  &lt;strong&gt;Brom, Gijsbertus&lt;/strong&gt;

(Gisbert), historicus (Utrecht 3-2-1864 - Utrecht 6-2-1915).

Zoon van Gerardus Bartholomeus Brom, edelsmid, en Johanna Catharina
Kok.



&lt;/p&gt;
&lt;p&gt;Brom kwam uit een gezin met een zekere culturele en intellectuele
belangstelling. Zijn vader had zich van koperslager opgewerkt tot
edelsmid en fabrikant van kerkornamenten; van zijn broers werd Jan
Hendrik een begaafd kunstenaar. Gerard een cultuurhistoricus van naam.
Gisbert was voorbestemd voor de geestelijke stand. Zijn middelbare
opleiding kreeg hij aan het klein-seminarie Hageveld, vanwaar hij in
1881 overging naar het aartsbisschoppelijk groot-seminarie Rijssenburg.
Zijn docent kerkgeschiedenis hier was Herman J.A.M. Schaepman; tussen
hem en Brom ontstond een vriendschapsband die lange tijd grote invloed
zou hebben op het leven van de jongere man. De bezielende docent wekte
zijn belangstelling op voor de geschiedenis, zij het dat de methodische
vorming stellig te wensen overliet. In 1885 werd hij - nog te jong voor
de priesterwijding - uitgezonden naar Rome om er theologie en speciaal
kerkgeschiedenis te studeren. Hij werd daar op 19 juni 1886 priester
gewijd.&lt;/p&gt;
&lt;p&gt;Hij promoveerde in 1887, maar bleef nog een jaar langer in Rome om
er te werken in de Vaticaanse archieven en bibliotheek, die kort
tevoren waren opengesteld. Het verblijf aan het Campo Santo Teutonico
te midden van archeologen en historici werkte daarbij stimulerend. Het
resultaat van dit bronnenonderzoek op grotere schaal was het 
&lt;em&gt;Bullarium Trajectense,&lt;/em&gt;

een corpus van pauselijke stukken met betrekking tot het bisdom Utrecht
tot 1378; het eerste deel verscheen in 1891, vijf jaar later gevolgd
door het tweede.&lt;/p&gt;
&lt;p&gt;Intussen was Brom na zijn wijding in Rome aangesteld als kapelaan in
Groningen. Zijn historische arbeid bracht hem hier in contact met de
jonge hoogleraar P.J. Blok, met wie hij zeer bevriend raakte. Die
arbeid bestond ten dele ook uit medewerking aan tijdschriften als 
&lt;em&gt;De Katholiek&lt;/em&gt;

en het 
&lt;em&gt;Archief voor de geschiedenis van het aartsbisdom Utrecht&lt;/em&gt;

, waarvan hij redactiesecretaris werd. Zijn gedachten gingen meer en
meer in de richting van een wetenschappelijke carri&amp;egrave;re. Hiertoe
werd hij door zijn superieuren blijkbaar aangemoedigd: in 1895 werd hij
als rector geplaatst aan het St. Johannes de Deo-gesticht in Utrecht,
in feite haast een sinecure. Dit stelde hem in staat om, op uitnodiging
van de Utrechtse rijksarchivaris S. Muller Fzn., in dienst te treden
van het archief en mee te werken aan de uitgave van een oorkondenboek
van Utrecht. Dit bleek echter een werk waarop hij wetenschappelijk en
methodisch onvoldoende was voorbereid en waartegen hij qua temperament
niet was opgewassen. Hij staakte het in 1898. De resultaten van zijn
arbeid, door Muller 'niet zonder zorg' tegemoet gezien, vonden
later voor een deel hun neerslag in de 
&lt;em&gt;Regesten van oorkonden betreffende het Sticht Utrecht (694-1301)&lt;/em&gt;

, een werk dat in 1907 in twee delen verscheen.&lt;/p&gt;
&lt;p&gt;Zijn mentor Schaepman, invloedrijk katholiek politicus, stuurde Brom
nu een heel andere kant op door hem als hoofdredacteur te verbinden aan
zijn dagblad 
&lt;em&gt;Het Centrum,&lt;/em&gt;

dat sinds 1885 te Utrecht verscheen en van een vooruitstrevende
signatuur was. Deze functie, waarvan hij zich vooral op politiek
terrein veel had voorgesteld, vervulde hij tot 1902; om uiteenlopende
redenen werd het een nieuwe teleurstelling. Ofschoon bijvoorbeeld mede
door zijn beleid de leerplichtwet in veilige haven werd geloodst, was
de journalist Brom als politiek tacticus meestal geen groot succes.
Bovendien ontstonden al snel conflicten met Schaepman, vooral in
1900/1901, toen 
&lt;em&gt;Het Centrum&lt;/em&gt;

niet bereid bleek de voortzetting van de rechtse coalitie
onvoorwaardelijk te steunen. Rond deze tijd begon trouwens in kringen
van katholieke jongeren algemeen verzet tegen de grote voorman te
rijzen. Dit verzet werd geleid door Brom en zijn Romeinse medestudent
A.M.A.J. Ari&amp;euml;ns. Tot een breuk kwam het door de oprichting van de
officieuze (en daarom met een waas van geheimzinnigheid omgeven)
'Klarenbeekse club': een informele jaarlijkse bijeenkomst van
vooraanstaande jonge katholieken, in het bijzonder ook leken, in hotel
Klarenbeek in Arnhem. Aan Gisbert Brom wordt terecht het vaderschap
toegerekend van deze invloedrijke club, waarin men mensen als P.J.M.
Aalberse, Ch.J.M. Ruys de Beerenbrouck, Ari&amp;euml;ns en H.A. Poels
aantrof. Uit deze kring kwam een aantal belangrijke initiatieven voort,
zoals de Katholieke Sociale Actie, 
&lt;em&gt;Het Katholiek Sociaal Weekblad,&lt;/em&gt;

het Thijmgenootschap en het tijdschrift 
&lt;em&gt;Van Omen Tijd,&lt;/em&gt;

die van grote invloed waren op de ontwikkelingen binnen het Nederlands
katholicisme in het eerste kwart van deze eeuw.&lt;/p&gt;
&lt;p&gt;Brom bleef intussen actief op historisch terrein. Hij was een van de
initiatiefnemers van de stichting 'Het Nuyensfonds' (1903), die
de bevordering van de geschiedbeoefening door de katholieken van
Nederland nastreefde. Ook werd hij bestuurslid van het Historisch
Genootschap en, bij haar oprichting in 1902, lid van de Commissie van
Advies voor 's Rijks Geschiedkundige Publicati&amp;euml;n, de latere
Rijkscommissie voor Vaderlandse Geschiedenis. Voor Brom deed zich een
nieuwe kans voor vanuit deze hoek, op het moment dat hij de leiding van

&lt;em&gt;Het Centrum&lt;/em&gt;

min of meer gedwongen had neergelegd, waarbij het tot wrijvingen met
zijn geestelijke overheid was gekomen. Op initiatief van zijn vriend
Blok, die in 1901 een langdurige archiefreis door Itali&amp;euml; had
gemaakt, besloot de Nederlandse regering in 1903 om, in navolging van
een aantal andere landen, over te gaan tot de oprichting van een
historisch instituut in Rome. Brom werd in het voorjaar van 1904
uitgezonden om dit instituut op te zetten, waarvan hij in 1906 op
persoonlijke titel, in 1910 officieel directeur werd.&lt;/p&gt;
&lt;p&gt;Op historisch-wetenschappelijk terrein vormen de laatste tien
levensjaren, waarin hij te Rome verbleef, een zeer actieve en
produktieve periode. Om te beginnen bracht hij de resultaten van een
systematisch onderzoek naar materiaal van belang voor de Nederlandse
geschiedenis bijeen in vier RGP-delen (kleine serie) 
&lt;em&gt;Archivalia in Itali&amp;euml;&lt;/em&gt;

(1908-1914); een nevenprodukt hiervan was de veelgebruikte 
&lt;em&gt;Guide aux archives du Vatican&lt;/em&gt;

(1910). Onder zijn leiding werkte zijn assistent en latere opvolger
G.J. Hoogewerff aan een soortgelijke uitgave over Nederlandse
kunstenaars en geleerden in Itali&amp;euml;. Bovendien begon Brom aan het
bewerken van het materiaal voor het eerste deel van de 
&lt;em&gt;Romeinsche bronnen...&lt;/em&gt;

voor de Nederlandse kerkgeschiedenis, dat door A.H.L. Hensen voltooid
zou worden en in 1922 het licht zag. Samen met L. van Langeraad gaf hij
nog in 1907 het 
&lt;em&gt;Diarium van Arend van Buchell&lt;/em&gt;

uit. Hij publiceerde een korte biografie van Schaepman en vele
tijdschriftartikelen. Hij werd eredoctor van de universiteit van
Leuven, die hem ook tweemaal een professoraat aanbood.&lt;/p&gt;
&lt;p&gt;Tijdens zijn Romeinse jaren was Brom correspondent van het
toonaangevende katholieke dagblad 
&lt;em&gt;De Tijd&lt;/em&gt;

(hij schreef onder de naam Romanus). In die kwaliteit heeft hij zeker
invloed uitgeoefend op het verwoede gevecht tussen 'modernisme'
en 'integralisme' tijdens het pontificaat van Pius X. Dat
gevecht kreeg spoedig, behalve een theologische, ook een
maatschappelijk-ideologische dimensie. Waarschijnlijk heeft Brom als
contactpersoon voor de Nederlandse anti-integralisten uit zijn
vriendenkring (zoals bijvoorbeeld Poels) ook een rol achter de schermen
gespeeld. Jammer genoeg is - juist om deze reden - zijn correspondentie
door zijn Romeinse executeur vernietigd. Dat hij in een kwade reuk
stond blijkt uit de omstandigheid dat hij ongewoon laat en pas na de
dood van Pius X, in januari 1915, de voor zijn status gebruikelijke
kerkelijke eretitel van geheim kamerheer kreeg. Op dat moment was Brom
al dodelijk ziek; hij overleed enkele weken later in Utrecht aan een
nierkwaal.&lt;/p&gt;
&lt;p&gt;Gisbert Brom is zowel op het terrein van de Nederlandse (kerkelijke)
historiografie als in rooms-katholieke kring een figuur van enige
betekenis geweest. In het eerste geval is vooral zijn rol als
bronnenuitgever en trait d'union met Itali&amp;euml; van belang. Dat
hij, wat het tweede aspect aangaat, niet tot iemand van grotere invloed
heeft kunnen uitgroeien hangt vermoedelijk ook wel samen met enkele
karaktertrekken: enerzijds een scherpe tong, een trefzeker sarcasme dat
hij niet steeds in bedwang kon houden, en een stijl van leven en
optreden, die sommigen van zijn geloofsgenoten als on-priesterlijk
beschouwden; anderzijds een gebrek aan hardheid en doorzettingsvermogen
dat hem voor de praktische politiek minder geschikt maakte.&lt;/p&gt;
&lt;p&gt;
  &lt;a href='agedeelte'&gt;A: &lt;/a&gt;Onvolledige collectie-Brom in het Katholiek Documentatie
Centrum te Nijmegen waar zich in de collectie-Schaepman diens originele
correspondentie met Brom bevindt. Verder correspondentie in
collectie-Vlekke in het Gemeentearchief te Roosendaal.&lt;/p&gt;
&lt;p&gt;
  &lt;a href='pgedeelte'&gt;P: &lt;/a&gt;Behalve in de tekst genoemde publikaties: bibliografie in
onder L vermeld 
&lt;em&gt;Levensbericht...&lt;/em&gt;

van P.J. Blok.&lt;/p&gt;
&lt;p&gt;
  &lt;a href='lgedeelte'&gt;L: &lt;/a&gt;J.W. Beek, 'Het Nederlandsch Historisch Instituut te
Rome', in 
&lt;em&gt;Eigen Haard&lt;/em&gt;

38 (1912) 627-632; A. Meerkamp van Embden, in 
&lt;em&gt;Nederlandsch Archievenblad&lt;/em&gt;

23 (1914-1915) 104-109; P.J. Blok, in 
&lt;em&gt;Levensbericht der afgestorven leden van de Maatschappij der
Nederlandsche Letterkunde te Leiden 1914-1915,&lt;/em&gt;

152-181 ; A.H.L. Hensen, in 
&lt;em&gt;De Katholiek&lt;/em&gt;

147 (1915) 165-174; Gerard Brom, 
&lt;em&gt;Herleving van de wetenschap in katholiek Nederland&lt;/em&gt;

('s-Gra-venhage, 1930) 205-208,210 en 220-221; L.J. Rogier en N. de
Rooy, 
&lt;em&gt;In vrijheid herboren. Katholiek Nederland 1853-1953&lt;/em&gt;

('s-Gravenhage, 1953) 502-504; J.P. Gribling, 
&lt;em&gt;P.J.M. Aalberse 1871-1948&lt;/em&gt;

(Utrecht, 1961). Proefschrift Nijmegen; 
&lt;em&gt;Bronnen van de katholieke arbeidersbeweging in Nederland.&lt;/em&gt;

Toespraken, brieven en artikelen van Alphons Ari&amp;euml;ns 1887-1901.
Uitg. door Jan Roes (Baarn, 1982).&lt;/p&gt;
&lt;p&gt;J.P. de Valk&lt;/p&gt; 
&lt;dtml-var bwn_footer&gt;</text>
  </biography>
</biodes>

