<biodes version="1.0">
  <fileDesc>
    <title>Bloem, Jakobus Cornelis (1887-1966)</title>
    <ref target="http://resources.huygens.knaw.nl/bwn1880-2000/lemmata/bwn1/bloem"/>
    <publisher>
      <name>Biografisch Woordenboek van Nederland:1880-2000</name>
      <ref target="http://resources.huygens.knaw.nl/bwn1880-2000"/>
    </publisher>
  </fileDesc>
  <person>
    <idno type="id">bloem</idno>
    <persName><name type="geslachtsnaam">Bloem</name>, Jakobus Cornelis</persName>
    <sex value="1"/>
    <event type="birth" when="1887"/>
    <event type="death" when="1966"/>
    <state type="occupation">dichter</state>
  </person>
  <biography>
    <graphic url="http://resources.huygens.knaw.nl/bwn1880-2000/lemmata/bwn1/images/images/BLOEM.jpg"/>
    <text>&lt;dtml-var bwn_header&gt;
 &lt;p class='genealogie'&gt;
  &lt;strong&gt;Bloem, Jakobus Cornelis&lt;/strong&gt;, dichter (Oudshoorn 10-5-1887 - Kalenberg (Ov.) 10-8-1966).

Zoon van Jacobus Willem Cornelis Bloem, burgemeester, en Catharina
Maria Anna van Eck. Gehuwd sinds 4-11-1926 met Clara Hendrika Catharina
Clementine Hel&amp;egrave;ne Eggink; echtscheiding op 12-12-1932. Uit dit
huwelijk werd 1 zoon geboren.

&lt;img src=&amp;quot;images/BLOEM.jpg&amp;quot; align=&amp;quot;right&amp;quot; BORDER=&amp;quot;0&amp;quot; alt=&amp;quot;afbeelding van Bloem, Jakobus Cornelis&amp;quot; class=&amp;quot;bwnimg&amp;quot;&gt;

&lt;/p&gt;
&lt;p&gt;De dichter Bloem stamt uit een stijlvolle, patricische familie. Ten
tijde van zijn geboorte was zijn vader burgemeester van Oudshoorn, en
was diens vader, J.C. Bloem (zie 
&lt;em&gt;NNBW&lt;/em&gt;

3, kol. 122) minister van Financi&amp;euml;n in het derde
ministerie-Heemskerk. De aristocratisch-traditionele levensstijl
enerzijds en de bezorgde, warme verbondenheid van het gezin anderzijds,
hebben de dichter voorgoed gestempeld. De kinderen kregen aanvankelijk
huisonderwijs van een Franse gouvernante en bezochten eerst later de
dorpsschool. Als 12-jarige ging Bloem naar de HBS in Leiden, waar hij
gedurende de week in huis was bij een leraarsgezin. Hij voelde zich
daar ontheemd en eenzaam, en ook dat heeft zijn sporen nagelaten. Zijn
schoolcarri&amp;egrave;re was weinig indrukwekkend; hij spande zich alleen in
voor de vakken die zijn belangstelling hadden: Nederlands, Frans,
geschiedenis. In 1903 vestigde vader Bloem zich, 45 jaar oud na zijn
vaderlijk erfdeel ontvangen te hebben, als ambteloos burger in
Amersfoort, en toen Jacques, na het doubleren van de vierde klas voor
het eindexamen zakte, werd hij herenigd met het gezin om het laatste
jaar over te doen. Nadat hij op zijn 19e was geslaagd, wilde hij
Nederlands studeren, maar de vader verzette zich en zo zou het rechten
worden. De weg naar het staatsexamen nam ook weer drie jaar in beslag,
zodat in 1909 zijn studie in Utrecht kon beginnen. Het gezin was in
1904 in &amp;eacute;&amp;eacute;n slag zijn vermogen kwijtgeraakt, iets dat Bloem
ervoer als een vernedering en dat de vader na verloop van tijd dwong
opnieuw een burgemeesterschap te aanvaarden (Hardenberg in Overijssel,
1914-1922). Het heeft wellicht bijgedragen tot de wantrouwende en
uiterst onhandige manier waarop de dichter zelf levenslang met geld
omging. Voor de studie koesterde Bloem niet de minste belangstelling:
na talrijke mislukkingen slaagde hij eerst op 10 mei 1916 voor het
doctoraal. Op 30 november vond de promotie plaats op stellingen -
dezelfde waarop zijn vriend P.N. van Eyck twee en een half jaar eerder
in Leiden was gepromoveerd.&lt;/p&gt;
&lt;p&gt;In zijn burgerschooljaren al was Bloem gegrepen door de po&amp;euml;zie,
en in 1905 deed hij een eerste poging om met een vers door te dringen
tot Verweys blad 
&lt;em&gt;De Beweging.&lt;/em&gt;

Pas drie jaar nadien kwam zijn contact met een leeftijdgenoot die
literaire aspiraties had tot stand: Jan Greshoff, en spoedig nadien ook
met Van Eyck. De verzen die hij in die jaren schreef, vertoonden
duidelijke invloeden van P.C. Boutens en Karel van de Woestijne, al
gauw ook van Franse laat-symbolisten - onder wie vooral Charles
Gu&amp;eacute;rin (1873-1907) - die een elegische gevoeligheid combineerden
met een haast classicistische vormgeving, en die hun onbevredigbare
hunkering kleedden in een doorzichtig gewaad van pseudo-objectieve
legende-achtige figuren en situaties. Bloems debuut had zullen
plaatsvinden in het Vlaamse 
&lt;em&gt;Ontwaking en Nieuw leven,&lt;/em&gt;

via Greshoff, maar dit blad bezweek voortijdig, zodat de eerste
gepubliceerde verzen toch (na een aantal mislukte pogingen) verschenen
in 
&lt;em&gt;De Beweging&lt;/em&gt;

van december 1910, op de voet gevolgd door gedichten in Greshoffs 
&lt;em&gt;Het jaar der dichters. Muzenalmanak voor 1911&lt;/em&gt;

en in de 
&lt;em&gt;Utrechtse studentenalmanak.&lt;/em&gt;

Ook andere periodieken namen vervolgens verzen op, maar het merendeel
(21) kwam uit in de jg. 1910-1914 van het tijdschrift van Verwey, die
voor Bloem en zijn vrienden 'de meester' was - vooral als
criticus. Naarmate de 'getooide weemoed' van Bloem zich
verdiepte tot wezenlijk pessimisme, vervreemdde hij van deze sfeer, wat
ook blijkt uit de steeds dringender verzoeken aan Van Eyck - aan wie
door hem tot in 1919 al zijn verzen in handschrift toegezonden werden -
om technische, in plaats van levensbeschouwelijke, kritiek. Al spoedig
tekent zich deze ontwikkeling af in de vormgeving van zijn verzen, waar
het 'sierende' element, 'het behagen in de woorden om de
woorden', plaats maakte voor versobering en intensivering.
'Dichten is afleeren', zou hij 't later formuleren. De
confrontatie met de doodsangst tijdens een ernstige ziekte in 1915
heeft tot dat proces ongetwijfeld bijgedragen.&lt;/p&gt;
&lt;p&gt;Het einde van de studie bracht allerminst de verhoopte vrijheid: een
drietal administratieve functies in Amsterdam, Almelo en weer in
Amsterdam, onderging hij als een kwelling, en ze werden stuk voor stuk
een mislukking. In 1920 werd Bloem nachtredacteur buitenland van de 
&lt;em&gt;NRC -&lt;/em&gt;

evenmin de inzet van een glorieuze carri&amp;egrave;re, maar hij zou het
volhouden tot 1927. Intussen had de weinig produktieve dichter 'een
ongelooflijk taedium van verzen, in de eerste plaats van de mijne'
opgedaan, maar op 12 mei 1921 resulteerde een tienjarige
lijdensgeschiedenis toch in de samenstelling en publikatie van 
&lt;em&gt;Het verlangen,&lt;/em&gt;

vooral dank zij de krachtdadige hulp van zijn vriend Jan van Krimpen,
die ook de typografie verzorgde. Het was de definitieve afsluiting van
zijn jeugddroom-van-het-vervulde-leven, het bestaan in het besef van de
'goddelijke onvervuldheid, die _ ons den _ last des levens _
bovenal [doet] beminnen', zoals hij het uitgedrukt had in zijn
laatste bijdrage aan 
&lt;em&gt;De Beweging&lt;/em&gt;

(april 1915), later gepubliceerd als 
&lt;em&gt;Het verlangen&lt;/em&gt;

(1924), die de toenmalige opvattingen van zijn generatie voorbeeldig
verwoordde. De voortdurende en vaak benauwend acute druk van de
geldzorgen, verhevigd door zijn bezeten aanschaf van boeken, het
'inane' baantje bij de krant, maar bovenal het wegebben van de
po&amp;euml;tische aandrift en de dood van zijn vader in 1922 - die hem het
gevoel gaf: 'dat mijn leven nu vernietigd is' - dat alles
bracht Bloem in een wanhopige toestand. Literair-politieke, laat staan
maatschappelijke, ambities bezat hij niet in het minst; zijn enige
compensatie vond de dichter met zijn natuurlijke beschaving, zijn
eruditie en zijn grote hartelijkheid, in het contact met zijn
toegewijde vrienden, al getuigen dezen haast zonder uitzondering dat
hij in diepste wezen onbenaderbaar bleef. In 1925 ontmoette Bloem de
19-jarige Clara Eggink. Het volgende jaar trouwden zij. Vrijwel
tegelijk met de geboorte van hun zoon Wim op 8 september 1927 - voor
jaren het schijnbaar onwankelbare centrum van zijn diepste affecties -
kreeg hij ontslag bij de 
&lt;em&gt;NRC.&lt;/em&gt;

In mei 1928 werd Bloem benoemd tot griffier aan het kantongerecht De
Lemmer, uit welk 'Friesch Cayenne' hij in 1931 werd
overgeplaatst naar Breukelen. Afgezien van kleine opflakkeringen in
1924/25 en 1929 (samen vijf verzen), duurde het tot 1930 voor hij weer
'aan de schrijverij' raakte. Dit resulteerde in het jaar daarop
in de bundel 
&lt;em&gt;Media vita&lt;/em&gt;

(... in morte sumus, zoals de elfde-eeuwse antifoon luidt). Bloem had
er de 'zuiverheid' in bereikt die hij zich levenslang als
ideaal stelde: een onverwisselbaar persoonlijke, schijnbaar volstrekt
simpele, stijl; gedichten waarin de woorden zo weinig mogelijk aandacht
voor zichzelf vragen; sober en beheerst. Het zijn verzen van
ontgoocheling, eenzaamheid en resignatie. Maar al vormt de
onontkoombare dood het point d'orgue, ze hebben een innerlijke
glans, van 'duivenveeren' tot 'parel-zwart'. Ondanks
hun persoonlijke toon zijn ze allerminst 'subjectief': de
dichter geeft zonder zelfbeklag gestalte aan het menselijk lot, bij
afwezigheid van metafysisch uitzicht.&lt;/p&gt;
&lt;p&gt;Bloems huwelijk werd in 1932 ontbonden, en in 1934, na de opheffing
van het kantongerecht Breukelen, volgde een wachtgeldregeling tot hij
eind 1935 een baantje kreeg op het ministerie van Sociale Zaken.
Afwisselend woonde hij in Den Haag en Kijkduin. Tussen 1934 en 1937,
maar vooral in dat laatste jaar, schreef Bloem de verzen die uitkwamen
als 
&lt;em&gt;De nederlaag,&lt;/em&gt;

gelijk van factuur als de vorige bundel, maar minder
'glanzend': de noties 'gescheidenheid',
'eenzaamheid', 'pijn' en de dodende
'daaglijkschheid' overheersen er, al vinden ze een tegenwicht
in de liefde voor het kind. Ter Braak viel in een recensie in 
&lt;em&gt;Het Vaderland&lt;/em&gt;

van 9 mei 1937 Bloem aan over wat hij noemde diens
'reactionnair-politieke &amp;quot;hobbies&amp;quot;', zijn afkeer van
alles wat naar progressiviteit zweemde, van de 'verworpenheid van
deze dorperlijke eeuw', een verwijt dat door de dichter werd
afgewezen als literair volstrekt irrelevant en bovendien onjuist, al
ontkende hij geenszins zijn anti-democratische en, vooral, zijn
anti-humanitaristische gezindheid, zoals die o.m. gebleken was uit zijn
felle aanval op Just Havelaar: 'De oude mensch' (&lt;em&gt;De Gids&lt;/em&gt;

93(1929)11, 405-425). Bloem voelde zich verwant aan de
Frans-nationalistische Charles Maurras en zijn Action Fran&amp;ccedil;aise.
De po&amp;euml;zie werd nadien voor Bloem een min of meer intermitterende
aangelegenheid, al zou hij nog een zestal kleine bundeltjes publiceren,
waarvan zich het po&amp;euml;tisch niveau op opmerkelijke wijze handhaaft,
en die in hun totaliteit toch nog een ontwikkeling tonen naar een
positievere vorm van 'gelatenheid', van een aanvaarden ondanks.
. . . Alles bijeen zouden het in 25 jaar nog 60 verzen worden.&lt;/p&gt;
&lt;p&gt;In juli 1942 kwam de benoeming in Bloems laatste ambtelijke functie:
griffier aan het kantongerecht te Zutphen. Hij woonde in Warnsveld en
Zutphen, in het laatste oorlogsjaar samen met Clara Eggink en hun zoon.
Bij de bevrijding, 6 april, ontsnapten zij bij een granaatinslag
ternauwernood aan de dood. Na zijn ontslag, in 1946, had Bloem
gedurende een paar jaar geen vaste woonplaats, terwijl zijn bronnen van
inkomsten een wisselend karakter droegen. Zijn 
&lt;em&gt;Verzamelde gedichten&lt;/em&gt;

verschenen in 1947, al spoedig enige malen herdrukt, en daarmee kwam
eindelijk ook de offici&amp;euml;le erkenning van zijn dichterschap:
Constantijn Huygens-prijs (1949), P.C. Hooftprijs (1952), en ten slotte
de grote Prijs der Nederlandse Letteren (1965).&lt;/p&gt;
&lt;p&gt;In de eerste helft van 1948 verbleef Bloem in Zuid-Afrika. In
december 1949 trok de dichter in het Witsen-huis aan het Amsterdamse
Oosterpark, waar hij als kunstenaar gratis mocht wonen. Pas in de jaren
vijftig ging hij - daartoe in staat gesteld door vrienden - geregeld
buitenlandse reizen maken, vooral naar Itali&amp;euml;. Zijn
'zwerfsheid' is, althans letterlijk genomen, een mythe. Zijn
laatste verhuizing viel in 1959, toen Clara Eggink hem uitnodigde het
boerderijtje te betrekken dat zij had gekocht en waartegenover zij haar
woonschip had gelegd. Daar vond Bloem naar zijn eigen woorden:
'voor het eerst van mijn leven een soort van tevredenheid (ik zou
haast zeggen geluk, maar dat is zo'n groot woord).' Na een
langdurige ziekte die hem volstrekt hulpbehoevend maakte, overleed
Bloem op 10 augustus 1966. Hij werd begraven in Paasloo
(Overijssel).&lt;/p&gt;
&lt;p&gt;De herkenbare invloed van Bloems po&amp;euml;zie is gering geweest. Hij
was een zeer persoonlijk dichter en zijn heldere, doorzichtige
geacheveerdheid is vrijwel onnavolgbaar. Te dikwijls heeft men voor
simpele eenvoud versleten, wat in werkelijkheid het resultaat is van
een buitengewoon, onmodieus, vakmanschap. Zijn prozageschriften zijn
relatief van minder belang, maar hij is erin geslaagd in de drie korte
stukken over po&amp;euml;zie, die postuum in de bundel 
&lt;em&gt;Po&amp;euml;tica&lt;/em&gt;

(1969) nog eens gezamenlijk werden uitgegeven, zeer fundamentele
inzichten op schijnbaar terloopse wijze te formuleren; Bloem heeft een
belangrijk aandeel gehad in het 'debat over de rhetoriek' in 
&lt;em&gt;De Beweging&lt;/em&gt;

van 1913. De belangrijkste deelnemers aan het debat waren Verwey en Van
Eyck, maar ook Th. van Ameide heeft er een aandeel in gehad. De stukken
zijn nog eens afgedrukt in Bloems 
&lt;em&gt;Verzamelde beschouwingen.&lt;/em&gt;

Later heeft hij enkele belangrijke principes verwoord in de zg.
Forum-discussie, ten dele avant la lettre, en genuanceerder dan de
Forum-aanhangers zelf. Ten slotte heeft hij als mede-oprichter van de
'private presses' De Zilverdistel en Palladium (1910 resp.
1920) ook een zekere invloed helpen uitoefenen op de boekverzorging in
Nederland.&lt;/p&gt;
&lt;p&gt;
  &lt;a href='pgedeelte'&gt;P: &lt;/a&gt;Bibliografie in E. Ottevaere. 
&lt;em&gt;J.C. Bloem en&lt;/em&gt;

een chronologische lijst van Bloems gedichten in A.L. S&amp;ouml;temann, 
&lt;em&gt;Vier opstellen over J.C. Bloem&lt;/em&gt;

(Amsterdam, [1979]); 
&lt;em&gt;Verzamelde gedichten&lt;/em&gt;

8e herz. dr. (Amsterdam, 1979). Verder staat te verschijnen een
historisch-kritische uitgave van J.C. Bloems po&amp;euml;zie in de editie
van moderne dichters uitg. door de Koninklijke Nederlandse Akademie van
Wetenschappen te Amsterdam; voorts verscheen als aanvulling op 
&lt;em&gt;Verzamelde beschouwingen: J.C.&lt;/em&gt;

Bloem, 
&lt;em&gt;Ongewild archief&lt;/em&gt;

(Den Haag, 1977). Verder J.C. Bloem, 
&lt;em&gt;Brieven aan Aart van der Leeuw&lt;/em&gt;

('s-Gravenhage, [1979]); idem. 
&lt;em&gt;Brieven aan P.N. van Eyck&lt;/em&gt;

('s-Gravenhage, [1979]).&lt;/p&gt;
&lt;p&gt;
  &lt;a href='lgedeelte'&gt;L: &lt;/a&gt;P.N. van Eyck, 'J.C. Bloem', in 
&lt;em&gt;Verzameld werk&lt;/em&gt;

(Amsterdam, 1958-1964. 7 dln.)IV, 496-525; F. Sierksma, 'J.C. Bloem
een schets', in 
&lt;em&gt;Schoonheid als eigenbelang&lt;/em&gt;

(Den Haag, 1948) 138-161; S. Vestdijk, 'Klacht zonder
aanklacht...', in 
&lt;em&gt;Voor en na de explosie...&lt;/em&gt;

(Den Haag, 1960) 18-25; J. Kamerbeek jr.. 
&lt;em&gt;De po&amp;euml;zie van J.C. Bloem in Europees perspectief
([Amsterdam],&lt;/em&gt;

1967); E. Ottevaere, 
&lt;em&gt;J.C. Bloem&lt;/em&gt;

[Brugge, 1968]; Clara Eggink, 
&lt;em&gt;Leven met J.C. Bloem&lt;/em&gt;

(Amsterdam, 1977) en 'J.C. Bloem-nummer', in 
&lt;em&gt;Bzzlletin&lt;/em&gt;

6 (1977) 50 (november) 1-63; A.L. S&amp;ouml;temann, 
&lt;em&gt;Vier opstellen over J.C. Bloem&lt;/em&gt;

(Amsterdam, [1979]).&lt;/p&gt;

&lt;a href='igedeelte'&gt;I: &lt;/a&gt;  Clara Eggink, 
&lt;em&gt;Leven met J.C. Bloem&lt;/em&gt;

(Amsterdam, 1977) fotokatern.&lt;/p&gt;



&lt;p&gt;A.L. S&amp;ouml;temann&lt;/p&gt; 
&lt;dtml-var bwn_footer&gt;</text>
  </biography>
</biodes>

