<biodes version="1.0">
  <fileDesc>
    <title>Woudenberg, Hendrik Jan (1891-1967)</title>
    <ref target="http://resources.huygens.knaw.nl/bwn1880-2000/lemmata/bwn1/woudenberg"/>
    <publisher>
      <name>Biografisch Woordenboek van Nederland:1880-2000</name>
      <ref target="http://resources.huygens.knaw.nl/bwn1880-2000"/>
    </publisher>
  </fileDesc>
  <person>
    <idno type="id">woudenberg</idno>
    <persName><name type="geslachtsnaam">Woudenberg</name>, Hendrik Jan</persName>
    <sex value="1"/>
    <event type="birth" when="1891"/>
    <event type="death" when="1967"/>
    <state type="occupation">politicus</state>
  </person>
  <biography>
    <graphic url="http://resources.huygens.knaw.nl/bwn1880-2000/lemmata/bwn1/images/images/WOUDENBERG.jpg"/>
    <text>&lt;dtml-var bwn_header&gt;
 &lt;p class='genealogie'&gt;
  &lt;strong&gt;Woudenberg, Hendrik Jan&lt;/strong&gt;, politicus (Amsterdam 19-9-1891 - Amsterdam 4-7-1967).

Zoon van Helmert Woudenberg, veehouder, en Sophia Gijsbertsen. Gehuwd
met Trijntje van Blaaderen op 10-5-1917. Uit dit huwelijk werden 2
zoons en 1 dochter geboren.

&lt;img src=&amp;quot;images/WOUDENBERG.jpg&amp;quot; align=&amp;quot;right&amp;quot; BORDER=&amp;quot;0&amp;quot; alt=&amp;quot;afbeelding van Boddaert, jkvr. Elisabeth Carolina&amp;quot; class=&amp;quot;bwnimg&amp;quot;&gt;

&lt;/p&gt;
&lt;p&gt;Na de lagere school doorlopen te hebben werd hij loopjongen,
vervolgens kantoorbediende bij een joodse visexporthandel te IJmuiden,
daarna procuratiehouder en in 1935 directeur van dit bedrijf en
bezitter van de helft van de aandelen. In het najaar van 1933 was hij
lid geworden van de NSB, waarin hij vrijwel meteen een aantal functies
ging bekleden: onder meer plaatsvervangend kringleider van IJmuiden van
1933 tot 1934 (het deed zijn bedrijf weinig goed), lid van de
Propagandaraad, de Politieke Raad, en nog andere colleges van de NSB.
Eind 1935 werd hij gekozen tot voorzitter van de niet door de NSB
opgerichte, maar wel sterk daaraan gebonden Nationale
Werknemersvereniging, die voor de oorlog een duizendtal leden telde,
meest nog niet in andere vakorganisaties opgevangen werklozen en kleine
zelfstandigen uit het NSB-milieu bij wie zijn redenaarstalent een goede
voedingsbodem vond. Na de verkiezingen van mei 1937 werd Woudenberg lid
van de Tweede Kamer, met G. Dieters, M.V.E.H.J.M. graaf De Marchant et
D'Ansembourg en M.M. Rost van Tonningen als verdere leden van de
NSB-fractie.&lt;/p&gt;
&lt;p&gt;Woudenberg gold als de 'vakbondsexpert' van de NSB,
voornamelijk omdat hij geen concurrentie had op dit terrein: de
belangstelling daarvoor in de NSB was, anders dan in de Duitse
nazi-partij, minimaal. Woudenberg werd daar juist in dit opzicht
gedreven door een oprecht doch na&amp;iuml;ef sociaal gevoel; na een reisje
naar Duitsland was hij enthousiast geworden over het Deutsche
Arbeitsfront en de vermaaksorganisatie 'Kraft durch Freude'.
Van groot belang was daarnaast de invloed die op hem werd uitgeoefend
door Rost van Tonningen, die reeds in de vooroorlogse NSB de rivaal bij
uitstek van de Leider Mussert leek te worden. Na de Duitse inval zou
deze invloed aan Woudenbergs carri&amp;egrave;re een grote wending geven.
Rost van Tonningen die nauwe banden met de SS onderhield, kreeg in de
zomer van 1940 van de bezetter volmachten om de arbeidersbeweging
gelijk te schakelen. Zelf werd hij door Seyss-Inquart tot commissaris
voor de SDAP en andere 'marxistische' partijen benoemd. Als
secondant van Rost werd Woudenberg commissaris voor het NVV. Duizenden
leden bedankten, maar het merendeel bleef lid. Dat was anders, toen een
jaar later, op 25 juli 1941, Woudenberg ook commissaris voor de
confessionele vakcentrales werd. Hij trachtte deze in het NVV over te
hevelen, maar deze gelijkschakelingspoging werd gevolgd door een
massale uittocht uit de (nu geliquideerde) confessionele bonden.
Woudenberg bleef echter streven naar de nationaal-socialistische
eenheidsvakcentrale naar het Duitse voorbeeld.&lt;/p&gt;
&lt;p&gt;Op 1 mei 1942 werd het NVV officieel omgezet in het Nederlandsche
Arbeidsfront, met Woudenberg als leider. Werkgevers en werknemers
werden gezamenlijk, per bedrijf, bijeengebracht in deze
dwangorganisatie; 'sociale voormannen' zouden voortaan in de
bedrijven bemiddelen tussen bedrijfsleiding en werknemers. De bij de
'Verordening betreffende de ordening van de Arbeid' aangestelde
'Gemachtigde van de Arbeid' zou in overleg met de
Arbeidsfrontleider (Woudenberg) de lonen en andere arbeidsvoorwaarden
vaststellen.&lt;/p&gt;
&lt;p&gt;Doch al deze pogingen van Woudenberg om de indrukwekkende Duitse
vakorganisatie na te bootsen waren gedoemd te mislukken. Niet zozeer
omdat hij door zijn hoge inkomsten naam als profiteur maakte, maar
omdat het karakter van het Arbeidsfront als nazificatie-orgaan van meet
af aan door de Nederlandse bevolking doorzien werd. Externe
omstandigheden zoals de toenemende verlaging van de levensstandaard, de
gedwongen tewerkstelling van tienduizenden arbeiders in Duitsland en de
eisen van de Duitse oorlogsindustrie droegen ertoe bij, dat hij ook op
het (wellicht niet geringe) politiek indifferente deel van de
Nederlandse arbeiders geen vat kreeg.&lt;/p&gt;
&lt;p&gt;Woudenberg was ook begunstigend lid van de SS geworden. Toch,
ondanks zijn banden met Rost van Tonningen - meer een binding aan diens
persoon dan een duidelijker voorkeur voor de SS-gedachte - bleef hij
trouw aan Mussert. Na de oorlog werd hij in eerste instantie tot
levenslang, in laatste instantie tot 20 jaar gevangenisstraf
veroordeeld. In 1956 werd hij vrijgelaten.&lt;/p&gt;
&lt;p&gt;
  &lt;a href='lgedeelte'&gt;L: &lt;/a&gt;M.M. Rost van Tonningen, 
&lt;em&gt;Correspondentie.&lt;/em&gt;

Ingel. en uitg. door E. Fraenkel-Verkade in samenw. met A.J. van der
Leeuw ('s-Gravenhage, 1967) dl. I; N.K.C.A. in 't Veld, 
&lt;em&gt;De SS en Nederland&lt;/em&gt;

('s-Gravenhage, 1976. 2 dln.) passim.&lt;/p&gt;


&lt;p&gt;
&lt;a href=&amp;quot;igedeelte&amp;quot;&gt;I: &lt;/a&gt;&lt;i&gt;Persoonlijkheden in het Koninkrijk der Nederlanden in woord en beeld&lt;/i&gt;. Onder hoofdred. van H.P. van den Aardweg (Amsterdam 1938) 1659.
&lt;/p&gt;


&lt;p&gt;N.K.C.A. in 't Veld&lt;/p&gt; 
&lt;dtml-var bwn_footer&gt;</text>
  </biography>
</biodes>

