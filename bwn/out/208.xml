<biodes version="1.0">
  <fileDesc>
    <title>Booij, James Marnix de (1885-1969)</title>
    <ref target="http://resources.huygens.knaw.nl/bwn1880-2000/lemmata/bwn4/booij"/>
    <publisher>
      <name>Biografisch Woordenboek van Nederland:1880-2000</name>
      <ref target="http://resources.huygens.knaw.nl/bwn1880-2000"/>
    </publisher>
  </fileDesc>
  <person>
    <idno type="id">booij</idno>
    <persName><name type="geslachtsnaam">Booij</name>, James Marnix de</persName>
    <sex value="1"/>
    <event type="birth" when="1885"/>
    <event type="death" when="1969"/>
    <state type="occupation">ondernemer</state>
    <state type="occupation">minister</state>
  </person>
  <biography>
    <graphic url="http://resources.huygens.knaw.nl/bwn1880-2000/lemmata/bwn4/images/images/BOOIJ.jpg"/>
    <text>&lt;dtml-var bwn_header&gt;
 &lt;p class='genealogie'&gt;
  &lt;strong&gt;Booij, James Marnix de&lt;/strong&gt;, (bekend onder de naam &lt;b&gt;De Booy&lt;/b&gt;), ondernemer en minister (Kralingen (Z.H.) 24-7-1885 - Lausanne (Zwitserland) 2-3-1969). Zoon van Chr&amp;eacute;tien Jean G&amp;eacute;rard de Booij (bekend onder
  de naam De Booy), marineofficier, en Mary Jane Hobson. Gehuwd op
  11-12-1915 met Erminie Louise Thompson. Uit dit huwelijk werden 2
  dochters geboren.
  

  &lt;img src=&amp;quot;images/BOOIJ.jpg&amp;quot; align=&amp;quot;right&amp;quot; BORDER=&amp;quot;0&amp;quot; alt=&amp;quot;afbeelding van Booij, James Marnix de&amp;quot; class=&amp;quot;bwnimg&amp;quot;&gt;

  
  &lt;/p&gt;
&lt;p&gt;Afkomstig uit een familie van hoge marineofficieren bezocht
    Jim de Booy na de lagere school het Nijmeegse Instituut
    Wegerif, een instelling die speciaal opleidde voor het
    Koninklijk Instituut voor de Marine te Willemsoord. Na
    voltooiing van deze opleiding werd hij in 1904 bevorderd tot
    adelborst eerste klasse en twee jaar later tot
    luitenant-ter-zee tweede klasse. In die functie diende hij
    enkele jaren op verschillende schepen in Nederlands-Indi&amp;euml;
    en maakte hij de Bali-expeditie mee. Vanaf 1910 was De Booy
    gedetacheerd bij de onderzeedienst, waar hij in 1916 tot
    luitenant-ter-zee eerste klasse werd bevorderd. Aan zijn
    loopbaan als marineofficier kwam een einde toen hij met vele
    anderen, aangetrokken door de gunstiger
    carri&amp;egrave;reperspectieven bij het bedrijfsleven, in 1919 de
    zeemacht verliet.&lt;/p&gt;
&lt;p&gt;In dat jaar trad De Booy in dienst bij NV De Bataafsche
    Petroleum Maatschappij (BPM) als employ&amp;eacute; op het
    laboratorium te Amsterdam. Eind 1919 vertrok hij voor de BPM
    naar Indi&amp;euml;, waar hij gedurende twee jaar terreinchef te
    Perlak op Sumatra was. Dit was het begin van een voorspoedige
    carri&amp;egrave;re in het bedrijf, waarvoor hij vervolgens tot
    november 1922 als adjunct-boorinspecteur in Roemeni&amp;euml;
    werkzaam was. Na een verblijf van een half jaar in Venezuela
    bij de Caribbean Petroleum Company (CPC, groep BPM) keerde hij
    in mei 1923 terug naar Nederland. Tot januari 1924 werkte hij
    op het hoofdkantoor in Den Haag, waarna hij opnieuw naar
    Venezuela vertrok. Reeds in 1926 werd hij daar waarnemend
    directeur van de CPC en nog eens twee jaar later algemeen
    directeur. Na acht jaar Venezuela, waar hij onder meer
    olieconcessies van de Koninklijke Petroleum Maatschappij
    voorbereidde, keerde hij in 1932 terug naar Den Haag en werd
    hij aangesteld als algemeen procuratiehouder, eerst van de BPM
    en een jaar later ook van de 'Koninklijke'. Zijn toppositie
    binnen het bedrijf bereikte hij op 1 januari 1937 met de
    benoeming tot directeur van de 'Koninklijke'.&lt;/p&gt;
&lt;p&gt;Bij de Duitse inval gaf de Booy blijk van doortastend
    optreden door op 14 mei 1940 tijdig het archief van de
    'Koninklijke' in veiligheid te brengen, waarvoor hij de
    beschikking kreeg over een door de marine gevorderde logger. Te
    Londen aangekomen nam De Booy al snel een vooraanstaande plaats
    in onder de Nederlandse ballingen. Hij was behulpzaam bij het
    zoeken naar ruimte en inventaris voor het Nederlandse
    overheidsapparaat en was in juli 1940 een van de oprichters van
    het Prins Bernhard Fonds ter financi&amp;euml;le ondersteuning van
    de Nederlandse strijdkrachten. Ook behoorde hij tot de zes hoge
    topfunctionarissen uit het bedrijfsleven die in 1941 de
    Nederlandse regering in een schrijven aarzelend en weinig
    inspirerend optreden verweten. Zij stelden de oprichting voor
    van een overlegorgaan tussen kabinet en vertegenwoordigers van
    de Nederlandse gemeenschap in Londen, hetgeen in 1942 leidde
    tot de instelling van de Buitengewone Raad van Advies, waarin
    De Booy als een van de vertegenwoordigers van het bedrijfsleven
    zitting kreeg.&lt;/p&gt;
&lt;p&gt;Ervaring in het omgaan met de Britse autoriteiten verkreeg
    De Booy in de eerste oorlogsjaren, vooral door zijn functie als
    bestuurslid van de in mei 1940 opgerichte Nederlandsche
    Scheepvaart en Handels Commissie. In deze zogeheten 'Shipping'
    had een aantal reders zitting die het beheer voerden over een
    gedeelte van de Nederlandse koopvaardijvloot en onder leiding
    van de Britten de inschakeling daarvan in de geallieerde
    oorlogvoering regelden. In het bij deze werkzaamheden behorende
    overleg tussen reders, regering en vakbonden - waarbij niet
    zelden de belangen van overheid, ondernemers en opvarenden op
    elkaar botsten - onderscheidde De Booy zich door een zakelijke,
    onafhankelijke en slagvaardige opstelling.&lt;/p&gt;
&lt;p&gt;Al deze Londense initiatieven en activiteiten verklaren
    waarom minister-president P.S. Gerbrandy De Booy op 31 mei 1944
    als nieuwe minister van Scheepvaart en Visserij in zijn kabinet
    opnam. De Booys achtergrond als man van het grote bedrijfsleven
    leidde aanvankelijk tot verzet van sociaal-democratische zijde
    tegen zijn benoeming, maar de partijloze De Booy maakte zich
    door zijn onafhankelijke en zakelijke optreden snel tot een
    gewaardeerde collega. In het sterk gewijzigde derde
    kabinet-Gerbrandy, dat op 23 februari 1945 aantrad, bezette hij
    opnieuw de post van Scheepvaart en Visserij, terwijl tevens
    Marine en, gedurende korte tijd, ad interim ook het ministerie
    van Oorlog onder zijn leiding kwamen. In deze verschillende
    hoedanigheden was De Booy een van de weinigen die in het
    bevrijdingsjaar 1944/1945 voortdurend op ministerieel niveau
    bij het beleid betrokken waren. Deze continu&amp;iuml;teit zette
    zich voort in het kabinet-Schermerhorn-Drees (1945/1946),
    waarin hij - nu als liberaal - opnieuw minister van Marine en,
    sinds 24 juni 1945, ad interim ook van Scheepvaart was.&lt;/p&gt;
&lt;p&gt;Deze portefeuilles brachten met zich dat De Booy ook na de
    bevrijding veelvuldig in de hoogste geallieerde kringen
    verkeerde, onder meer met betrekking tot de voedselvoorziening
    van bevrijd Nederland en de bevrijding van Indi&amp;euml;. Meer een
    man van de daad dan van het woord profileerde hij zich niet
    sterk in de ministerraad, maar hij schuwde het conflict niet,
    en zijn deskundigheid was onomstreden. Dat De Booy als
    krachtige persoonlijkheid zonder onderscheid des persoons
    handelde, was al eens gebleken toen hij als minister in Londen
    prins Bernhard tot de orde had geroepen, nadat deze zich
    kritisch over het gedrag van het Nederlandse officierscorps in
    mei 1940 had uitgelaten. Bij voorkeur verwierf De Booy zijn
    kennis door eigen waarneming ter plaatse, waartoe hij geregeld,
    zowel in Groot-Brittanni&amp;euml; als later in Nederland,
    oorlogsschepen en marineinrichtingen aan de wal bezocht.&lt;/p&gt;
&lt;p&gt;Na op 3 juli 1946 zijn ministersportefeuille te hebben
    overgedragen had De Booy van 1947 tot 1948 zitting in de United
    Nations Special Committee on the Balkans, een commissie ter
    beslechting van geschillen tussen Griekenland en zijn
    noordelijke buurlanden. De behoefte aan een krachtdadige
    leiding van de Nederlandse Militaire Missie bij de Geallieerde
    Bestuursraad in Berlijn, die zich bovendien bij de
    bezettingsautoriteiten in Duitsland met gezag kon presenteren,
    leidde op 1 december 1948 tot De Booys benoeming als hoofd van
    deze missie. Om in rang op voet van gelijkheid met de hoogste
    geallieerde militaire autoriteiten te kunnen optreden werd hij
    op dezelfde dag tevens benoemd tot vice-admiraal bij de
    Koninklijke Marine Reserve. Na de oprichting van de
    Bondsrepubliek Duitsland in 1949 verhuisde De Booy naar Bonn,
    waar hij tot hoofd van de Nederlandse Missie bij de Geallieerde
    Hoge Commissie was benoemd. Op 4 april 1951 werd hij Nederlands
    eerste ambassadeur in de Bondsrepubliek, een functie die hij
    tot zijn pensionering bekleedde. De Angelsaksisch
    geori&amp;euml;nteerde De Booy, met veel ervaring in geallieerde
    kring, had weinig affiniteit met Duitsland en bleef een uiterst
    wantrouwend waarnemer van de naoorlogse ontwikkelingen
    aldaar.&lt;/p&gt;
&lt;p&gt;Na zijn pensionering op 1 december 1952 verhuisde De Booy
    naar Groot-Brittanni&amp;euml;, waar hij in toenemende mate met
    zijn gezondheid kampte. De laatste negen jaar van zijn leven
    woonde De Booy, die inmiddels permanente verpleging behoefde,
    met zijn vrouw in Lausanne&lt;/p&gt;
&lt;p&gt;
  &lt;a href='agedeelte'&gt;A: &lt;/a&gt;Verspreide dagboeknotities 1944/1945 in het
  Rijksinstituut voor Oorlogsdocumentatie te Amsterdam.&lt;/p&gt;
&lt;p&gt;
  &lt;a href='lgedeelte'&gt;L: &lt;/a&gt;Verhoren van J.M. de Booy, in 
  &lt;em&gt;Verslag houdende de uitkomsten van het onderzoek [der]
  parlementaire Enqu&amp;ecirc;tecommissie Regeringsbeleid 1940-1945&lt;/em&gt;

  Vc ('s-Gravenhage, 1950) 74-78 en 821; L. de Jong, 
  &lt;em&gt;Het Koninkrijk der Nederlanden in de Tweede Wereldoorlog&lt;/em&gt;

  III, IX, Xa en b, XIc, XII, XIII ('s-Gravenhage, 1969-1988); F.
  Wielenga, 
  &lt;em&gt;West-Duitsland: partner uit noodzaak. Nederland en de
  Bondsrepubliek 1949-1955&lt;/em&gt;

  (Utrecht, 1989); Jaap Verheul en Joost Dankers, 
  &lt;em&gt;Tot stand gekomen met steun van ... vijftig jaar Prins
  Bernhard Fonds, 1940-1990&lt;/em&gt;

  (Zutphen, 1990). Carri&amp;egrave;reoverzicht in: 
  &lt;em&gt;Gedenkboek honderd jarig bestaan der adelborsten-opleiding te
  Willemsoord, 1854-1954&lt;/em&gt;

  . Samengest. door P.S. van 't Haaff en M.J.C. Klaassen (Bussum
  [1954]) 194.&lt;/p&gt;

&lt;p&gt;
&lt;a href=&amp;quot;igedeelte&amp;quot;&gt;I: &lt;/a&gt;Beeldbank van het Nationaal Archief in Den Haag [Collectie ANEFO; De Booij in 1945].&lt;/p&gt;






&lt;p&gt;Friso Wielenga&lt;/p&gt; 
&lt;dtml-var bwn_footer&gt;</text>
  </biography>
</biodes>

