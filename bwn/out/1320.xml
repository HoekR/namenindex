<biodes version="1.0">
  <fileDesc>
    <title>Nolens, Willem Hubert (1860-1931)</title>
    <ref target="http://resources.huygens.knaw.nl/bwn1880-2000/lemmata/bwn1/nolens"/>
    <publisher>
      <name>Biografisch Woordenboek van Nederland:1880-2000</name>
      <ref target="http://resources.huygens.knaw.nl/bwn1880-2000"/>
    </publisher>
  </fileDesc>
  <person>
    <idno type="id">nolens</idno>
    <persName><name type="geslachtsnaam">Nolens</name>, Willem Hubert</persName>
    <sex value="1"/>
    <event type="birth" when="1860"/>
    <event type="death" when="1931"/>
    <state type="occupation">r.k. priester</state>
    <state type="occupation">politicus</state>
  </person>
  <biography>
    <graphic url="http://resources.huygens.knaw.nl/bwn1880-2000/lemmata/bwn1/images/images/NOLENS.jpg"/>
    <text>&lt;dtml-var bwn_header&gt;
 &lt;p class='genealogie'&gt;
  &lt;strong&gt;Nolens, Willem Hubert&lt;/strong&gt;, priester-staatsman (Venlo 7-9-1860 - 's-Gravenhage 27-8-1931).

Zoon van Martin Nolens, leerlooier, en Hermina Huberdina Linskens.

&lt;img src=&amp;quot;images/NOLENS.jpg&amp;quot; align=&amp;quot;right&amp;quot; BORDER=&amp;quot;0&amp;quot; alt=&amp;quot;afbeelding van Nolens, Willem Hubert&amp;quot; class=&amp;quot;bwnimg&amp;quot;&gt;



&lt;/p&gt;
&lt;p&gt;Nolens volgde aanvankelijk de HBS in Venlo, maar in 1874 ging hij
naar het college in Weert en vervolgens naar Rolduc. Hij studeerde
daarna aan de rijksuniversiteit in Utrecht. In 1884 deed hij zijn
doctoraal examen in de rechten. In Roermond bereidde hij zich voor op
zijn priesterwijding. Tijdens zijn theologiestudie legde hij nog een
doctoraal examen in de staatswetenschappen af in Utrecht. Na zijn
priesterwijding in 1887 werd hij benoemd tot leraar in Rolduc, waar hij
tot 1909 onderricht gaf in geschiedenis, staatswetenschap en
moraalfilosofie. Hij was de eerste, die op een katholieke
onderwijsinstelling het vak sociologie invoerde.&lt;/p&gt;
&lt;p&gt;In 1890 promoveerde Nolens in Utrecht cum laude tot doctor in de
staatswetenschappen op het proefschrift 
&lt;em&gt;De leer van den H. Thomas van Aquino over het recht&lt;/em&gt;

(Utrecht, 1890). Promotor was prof. J. de Louter. Tegelijk promoveerde
hij op stellingen tot doctor in de rechten. In 1909 werd hij benoemd
aan de Universiteit van Amsterdam tot buitengewoon hoogleraar met de
leeropdracht De arbeidswetgeving in verband met administratief recht en
staatshuishoudkunde. Hij zou dat tot 2 september 1925 blijven. Aldus
werd Nolens de eerste Nederlandse hoogleraar in de arbeidswetgeving.
Zijn inaugurele rede was getiteld: 
&lt;em&gt;Beteekenis en omvang van de arbeidswetgeving&lt;/em&gt;

(Amsterdam, 1909). In deze rede bepleitte Nolens dat men, wanneer het
om de belangen van de arbeiders gaat, niet alleen moest denken aan
stoffelijke belangen, maar ook aan de culturele en godsdienstige
belangen, daar ook de arbeiders recht op en behoefte aan ontwikkeling,
kunst en beschaving hebben. Dit betoog betekende een verbreding van
zijn in 1890 bij zijn promotie verdedigde stelling XVII, welke luidde:
'Voor de oplossing der arbeiderskwestie is het nodig dat de
werkgevers begrijpen, dat zij nog door een anderen band dan de
financieelen met de arbeiders verbonden zijn.'&lt;/p&gt;
&lt;p&gt;Hoewel Nolens op wetenschappelijk gebied nauwelijks iets heeft
gepubliceerd, kreeg hij in binnen-en buitenland grote faam als
deskundige op het gebied van de sociale wetgeving. Zijn verdiensten als
geleerde werden o.m. officieel erkend, toen hem in 1927 bij het
vijfhonderdjarig bestaan van de Katholieke Universiteit van Leuven de
titel doctor honoris causa werd verleend. In 1896 werd Nolens in het
kiesdistrict Venlo gekozen tot lid van de Tweede Kamer als opvolger van
de overleden J.H.L. Haffmans, een veel omstreden figuur en tegenstander
van dr. H.J.A.M. Schaepman. Met Nolens werd het katholieke
democratische element in de Kamer versterkt en daardoor groeide
vriendschap tussen Nolens en Schaepman. De beide priesters hadden te
zamen reeds verschillende internationale congressen bezocht en zo kende
de toenmalige leider van de katholieken de jonge volksvertegenwoordiger
voldoende om in hem zijn opvolger te zien. Toch werd Nolens pas in 1910
(en niet in 1903, zoals op verschillende plaatsen geschreven werd)
leider van de katholieke fractie in de Tweede Kamer, hetgeen hij tot
aan zijn dood bleef.&lt;/p&gt;
&lt;p&gt;In zijn maidenspeech heeft Nolens getoond, dat hij zijn politieke
loopbaan duidelijk zag als een dienst aan het gehele volk. In zijn
tweede grote redevoering in de Tweede Kamer pleitte hij voor beter
gebruik van onze bodemschatten en met name toonde hij zich voorstander
van een exploitatie der mijnen in Limburg door de Staat. Met minister
Lely legde Nolens aldus de grondslag voor de oprichting van de
Staatsmijnen (1902) en de instelling van de Mijnraad
(ge&amp;iuml;nstalleerd op 28 juni 1902). Van deze mijnraad werd Nolens bij
KB 9 juni 1902 no. 45 lid en vanaf 1913 tot aan zijn dood was hij
daarvan voorzitter. In de mijnraad stelde hij duidelijk de belangen van
de mijnwerkers voorop. Daarnaast riep hij hen op zich te verenigen,
zodat zij zich beter tegen onrecht van welke zijde ook zouden kunnen
verdedigen. Dit leidde in 1903 tot de oprichting van een Centrale Bond
van R.K. Mijnwerkersverenigingen in Limburg, waarvan Nolens de eerste
geestelijke adviseur werd. Hij bekleedde deze post tot 1910, toen op
zijn voorstel H.A. Poels belast werd met de functie van aalmoezenier
van de arbeid, met name in de mijnstreek.&lt;/p&gt;
&lt;p&gt;In 1915 werd Nolens door de regering Cort van der Linden, na een
diepgaand onderhoud met koningin Wilhelmina naar Rome gezonden met een
mondelinge opdracht om met paus Benedictus XV te spreken over een
mogelijke bemiddeling van de H. Stoel en neutrale mogendheden tussen de
belligerenten. Als gevolg van deze missie werd bij Wet van 19 juni 1915
een buitengewoon gezant en gevolmachtigde in tijdelijke en bijzondere
zending bij de H. Stoel benoemd. Aan dit gezantschap kwam een einde in
de befaamde 'nacht van Kersten' (11-11-1925). Paus Benedictus
XV toonde zijn waardering voor Nolens door hem in 1916 te benoemen tot
Protonotarius Apostolicus. Nolens koos als devies: Utrique fidelis.&lt;/p&gt;
&lt;p&gt;Als leider van de katholieke fractie is Nolens bij alle
kabinetsformaties vanaf 1913 tot 1929 betrokken geweest. Van bijzonder
belang was zijn opdracht tot kabinetsformatie in 1918. Als priester
wilde hij zelf geen minister-president worden, maar het door hem
gevormde kabinet-Ruijs de Beerenbrouck werkte in zijn geest, hetgeen
hem - niet geheel terecht - de bijnaam van de 'grote souffleur'
bezorgde. Nolens ijverde steeds voor een coalitie van de christelijke
partijen, zelfs nadat de coalitie in november 1925 uiteenviel.
Samenwerking in een regeringsteam met socialisten zou hij alleen
'in uiterste noodzaak' aanvaarden. Zelfs toen in 1929 volgens
zijn zeggen het einde van de coalitie een feit was, achtte hij de tijd
om een regering met socialisten te vormen nog niet aangebroken.&lt;/p&gt;
&lt;p&gt;Na de instelling in 1920 van de Hoge Raad van Arbeid, waarvan de
minister van Arbeid (Aalberse) qualitate qua voorzitter was, werd
Nolens benoemd tot vice-voorzitter. In 1927 werd hij, nadat door een
wetswijziging de keuze van de voorzitter in handen van de leden van de
Raad werd gelegd, de eerste gekozen voorzitter. Vanaf 1923 was Nolens
minister van Staat.&lt;/p&gt;
&lt;p&gt;Op internationaal niveau heeft hij eveneens een grote invloed gehad.
Reeds sinds 1890 bezocht hij algemene internationale congressen en
katholieke studiedagen. Met Schaepman nam hij in 1897 deel aan het
befaamde congres voor wettelijke bescherming van arbeiders in
Z&amp;uuml;rich, bijeengeroepen door Zwitserse katholieken (K. Decurtins,
J. Beck e.a. te zamen met socialisten (H. Greulich, St. Bauer e.a.). Op
dit congres werd o.m. besloten te streven naar een internationale
vereniging tot wettelijke bescherming van de arbeiders. Deze vereniging
kwam in 1901 in Bazel tot stand. Nolens was lid van de Nederlandse
sectie van deze vereniging. Na het aftreden in 1905 van A. Kerdijk, die
de eerste voorzitter van de Nederlandse Vereniging tot wettelijke
bescherming van de arbeiders was, werd Nolens voorzitter. In 1906 werd
hij benoemd tot afgevaardigde van de Nederlandse regering op het
Internationale Arbeidscongres in Bern, waar de eerste internationale
sociale conventies werden aanvaard.&lt;/p&gt;
&lt;p&gt;Tijdens het internationale congres tegen de werkloosheid te Parijs
in 1910 gehouden werd Nolens gekozen tot president van &amp;eacute;&amp;eacute;n
der zittingen. Een der besluiten was toen de stichting van de
Internationale Vereniging tegen de Werkloosheid, waarvan ook Nolens
deel uitmaakte. Daardoor kan hij worden beschouwd als &amp;eacute;&amp;eacute;n der
voorbereiders van het Nederlandse Werkloosheidsbesluit 1917. Als
uitvloeisel van dit besluit werd Nolens voorzitter van de
Rijkscommissie van Advies voor de Werkloosheidsverzekering. Tevens werd
hij voorzitter van de Nederlandse Werkloosheidsraad en in 1923
voorzitter van de Rijkscommissie Werkverruiming.&lt;/p&gt;
&lt;p&gt;De Internationale Vereniging tot wettelijke bescherming van de
arbeiders is te beschouwen als wegbereidster van de Internationale
Arbeidsorganisatie, die als uitvloeisel van het Vredesverdrag van
Versailles in 1919 werd opgericht en haar eerste conferentie nog in
hetzelfde jaar in Washington hield. Nolens was de leider van de
Nederlandse delegatie en vooral door zijn optreden werd de belangrijke
conventie tot beperking van de arbeidsduur aanvaard. Van dat jaar
dateert zijn grote vriendschap met Albert Thomas, directeur van het
Internationaal Arbeidsbureau. Tot aan zijn dood bleef Nolens de leider
van de Nederlandse delegatie. In 1926 werd hij bij acclamatie gekozen
tot president van de jaarlijkse internationale arbeidsconferentie in
Gen&amp;egrave;ve. Het is vooral aan de persoonlijke interventie van Nolens
te danken, dat er geleidelijk aan een beter begrip tussen het Vaticaan
en de Internationale Arbeidsorganisatie is gegroeid.&lt;/p&gt;
&lt;p&gt;Nolens werd beschouwd als een der beste kenners van de
internationale sociale problematiek. Daarom werd hij in 1921 benoemd
tot bijzitter voor geschillen inzake internationale arbeidsregelingen
bij het Permanente Hof van Internationale Justitie te
's-Gravenhage. Naast vele voorzitterschappen bekleedde Nolens ook
het voorzitterschap van de in 1919 opgerichte RK Sociale Studieclub en
van de door hem opgerichte Nederlandse RK Vereniging tot bevordering
van de Wereldvrede. Hij vertegenwoordigde als zodanig Nederland in de
Ligue internationale des catholiques pour la Paix.&lt;/p&gt;
&lt;p&gt;Zijn politieke, sociale, economische en godsdienstige opvattingen
heeft Nolens neergelegd in de talloze artikelen die hij van 1897 tot
1915 schreef in de 
&lt;em&gt;Venloosche Courant&lt;/em&gt;

(sinds 1908 
&lt;em&gt;Nieuwe Venloosche Courant&lt;/em&gt;

genoemd). In tegenstelling tot dr. Schaepman was Nolens geen redenaar,
maar wel een man, die precies op het juiste moment wist te spreken en
die hetgeen hij te zeggen had, zo scherp en logisch wist te formuleren,
dat hij vaak beter wist te overtuigen dan zijn retorische voorganger.
Zelden liet hij zich door zijn emoties meeslepen, waardoor velen hem
als een ongenaakbare en ongevoelige figuur beschouwden. Toch was hij
meer dan menig ander een wezenlijk sociaal-bewogene. Zelf verklaarde
hij bij herhaling, dat hij zich met de sociale kwestie en met de
politiek bezighield, omdat hij priester was. In zijn
verkiezingsmanifest van 1896 had hij verklaard: 'De grondtoon van
mijn politieke werkzaamheid zal zijn het streven om de eischen der
christelijke leer in alle deelen van het maatschappelijk en staatkundig
leven tot hun recht te doen komen.' Hij heeft dit beginsel steeds
gevolgd. Ofschoon hij in politiek opzicht een coalitie voorstond en een
samenwerking in een regering met de socialisten afwees, steunde hij,
omdat hij christen was, alle initiatieven, die het lot der arbeiders
konden verbeteren, ongeacht van wie die initiatieven waren uitgegaan.
Dit verklaart wellicht, hoe het mogelijk is, dat een zo'n
invloedrijk man als Nolens, nooit echte vijanden heeft gehad. Men moet
er dan aan toevoegen, dat hij ook nauwelijks echte vrienden had. Geheel
zijn leven heeft hij ernaar gestreefd overeenkomstig zijn wapenspreuken
Utrique fidelis Kerk en Staat onvoorwaardelijk trouw te blijven.&lt;/p&gt;
&lt;p&gt;
  &lt;a href='agedeelte'&gt;A: &lt;/a&gt;Nolens-archief in Katholiek Documentatie Centrum in
Nijmegen.&lt;/p&gt;
&lt;p&gt;
  &lt;a href='pgedeelte'&gt;P: &lt;/a&gt;Behalve de reeds genoemde werken: G. von Hertling, 
&lt;em&gt;Natuurrecht en sociale politiek.&lt;/em&gt;

[Uit het Duits vert. door W.H. Nolens.]. Met een inleidend woord van
W.H. Nolens ('s-Hertogenbosch, 1905); 
&lt;em&gt;Overzicht der internationale bemoeiingen met de arbeidswetgeving .
..&lt;/em&gt;

('s-Gravenhage, [1921]); de volledige verzameling van de artikelen
die Nolens schreef in de 
&lt;em&gt;(Nieuwe) Venloosche Courant&lt;/em&gt;

bevindt zich met inventarislijst in het gemeentearchief in Venlo.&lt;/p&gt;
&lt;p&gt;
  &lt;a href='lgedeelte'&gt;L: &lt;/a&gt;F. Sassen, 'Nolens en de kabinetsformatie in 1918',
in 
&lt;em&gt;Roda Sacra 1104-1954, Rolduc's Jaarboek&lt;/em&gt;

34 (1954) 136-138; J.A. Verhagen, 
&lt;em&gt;De kabinetscrisis van 1923&lt;/em&gt;

(Eindhoven, 1960); 'Mgr.prof.dr. Willem Hubert Nolens
herdacht', in 
&lt;em&gt;De Limburgse Leeuw&lt;/em&gt;

8 (1960) 7-8 (sept.-dec.) 113-164 met literatuur; G. Puchinger, 
&lt;em&gt;Colijn en het einde van de coalitie. De geschiedenis van de
kabinetsformaties 1918-1924&lt;/em&gt;

(Kampen, 1969). Proefschrift VU; J.P. Gribling, 'Willem Hub.
Nolens: priester-staatsman', in 
&lt;em&gt;Brabants Dagblad&lt;/em&gt;

28-8-1971; idem, 'Willem Hubert Nolens (1860-1931): een
sociaal-politicus?', in 
&lt;em&gt;Gids voor personeelsbeleid, arbeidsvraagstukken, sociale
verzekering&lt;/em&gt;

51 (1972) 8 (febr.) 215-219; idem, 'Nolens en het probleem
&amp;quot;Kerk en vrede&amp;quot;-missie naar Rome', in 
&lt;em&gt;Politiek Perspectief&lt;/em&gt;

3
&lt;em&gt;&lt;/em&gt;

(1974) 2 (maart-april) 37-53; idem, 'Nolens, de kerk en de
internationale sociale wetgeving', 
&lt;em&gt;ibidem&lt;/em&gt;

3 (1974) 3 (mei-juni) 14-25; idem, 'Nolens en de Internationale
Arbeidsorganisatie', 
&lt;em&gt;ibidem&lt;/em&gt;

3 (1974) 4 (juli-augustus) 3-24; idem, 'Uit de geschiedenis van de
RKSP', 
&lt;em&gt;ibidem,&lt;/em&gt;

5 (1976) 6 (november/december) 1-71; idem, 'Nolens en de
Onderwijspacificatie,' 
&lt;em&gt;ibidem,&lt;/em&gt;

7 (1978) 2 (maart/april) 30-44; idem, 
&lt;em&gt;Willem Hubert Nolens (1860-1931). Uit het leven van een
Priester-Staatsman&lt;/em&gt;

(Assen, 1978).&lt;/p&gt;

&lt;a href=&amp;quot;igedeelte&amp;quot;&gt;I: &lt;/a&gt;
Katholiek Documentatie Centrum te Nijmegen, Collectie personen: afb. 2A6816.&lt;/p&gt;


&lt;p&gt;J.P. Gribling&lt;/p&gt; 
&lt;dtml-var bwn_footer&gt;</text>
  </biography>
</biodes>

