<biodes version="1.0">
  <fileDesc>
    <title>Domela Nieuwenhuis, Jan Derk (1870-1955)</title>
    <ref target="http://resources.huygens.knaw.nl/bwn1880-2000/lemmata/bwn1/domela"/>
    <publisher>
      <name>Biografisch Woordenboek van Nederland:1880-2000</name>
      <ref target="http://resources.huygens.knaw.nl/bwn1880-2000"/>
    </publisher>
  </fileDesc>
  <person>
    <idno type="id">domela</idno>
    <persName><name type="geslachtsnaam">Domela Nieuwenhuis</name>, Jan Derk</persName>
    <sex value="1"/>
    <event type="birth" when="1870"/>
    <event type="death" when="1955"/>
    <state type="occupation">Ned. herv. predikant</state>
    <state type="occupation">politiek activist</state>
  </person>
  <biography>
    <graphic url="http://resources.huygens.knaw.nl/bwn1880-2000/lemmata/bwn1/images/images/DOMELAJD.jpg"/>
    <text>&lt;dtml-var bwn_header&gt;
 &lt;p class='genealogie'&gt;
  &lt;strong&gt;Domela Nieuwenhuis, Jan Derk&lt;/strong&gt;

(bekend onder de naam 
&lt;b&gt;Domela Nieuwenhuis Nyegaard&lt;/b&gt;) predikant, publicist, flamingant en activist in Belgi&amp;euml; 1914-1918 (Amsterdam 25-7-1870 - Amsterdam 4-1-1955).

Zoon van Jacob Domela Nieuwenhuis, jurist en hoogleraar te Groningen,
en Elizabeth Rolandus Hagedoorn. Gehuwd op 31-7-1893 met de
predikantsdochter Andrea Elisabeth Hermina Sijpkens ('Elise').
Zij stierf 20-5-1940. Uit dit huwelijk werden 3 zoons geboren. Op
27-3-1946 hertrouwde Domela te Amsterdam met zijn achternicht Elisabeth
Francisca Nieuwenhuis, schilderes. De naamstoevoeging Nyegaard voerde
hij al vroeg, maar ze werd pas officieel erkend bij K.B. van 2-9-1922
nr. 86.

&lt;img src=&amp;quot;images/DOMELAJD.jpg&amp;quot; align=&amp;quot;right&amp;quot; BORDER=&amp;quot;0&amp;quot; alt=&amp;quot;afbeelding van Domela Nieuwenhuis, Jan Derk&amp;quot; class=&amp;quot;bwnimg&amp;quot;&gt;





&lt;/p&gt;
&lt;p&gt;Domela was in zijn jeugd vaak ziek, zodat van normaal schoolbezoek
geen sprake was. Zijn kwaal belette hem eveneens het gymnasium te
bezoeken. Hij kreeg huisonderwijs van zijn vader, zijn broer en enkele
privaatleraren. Reeds vroeg openbaarde zich bij hem de trots op zijn
Deens-Noorse afstamming en tevens werd hij een vurig bewonderaar van
land en volk van Friesland. Zijn lievelingsvakken waren van jongs af
aan geschiedenis, volkenkunde, Noordse mythologie en Germaanse taal- en
naamkunde. Hij dweepte met alles wat Germaans was en in het bijzonder
met Skandinavi&amp;euml;. Denemarken en Noorwegen hadden zijn uitbundige
liefde. Daarnaast was hij vurig Nederlands patriot en Oranje-klant.&lt;/p&gt;
&lt;p&gt;Het was zijn stellige wens om predikant te worden; hij wierp zich
derhalve op de studie van het staatsexamen, maar zijn wankele
gezondheid was tegen deze inspanning niet bestand. Daarom ging hij
studeren aan de voorbereidende theologische school van de 
&lt;em&gt;Eglise Libre&lt;/em&gt;

te Lausanne. De studie verliep niet slecht, maar zijn
gezondheidstoestand dwong hem naar Nederland terug te keren. Op medisch
advies besloot hij de studie in Schotland voort te zetten. Alvorens
daarheen te vertrekken, trad hij met Elise Sijpkens in het huwelijk.
Het jonge paar vestigde zich te Edinburgh, waar Jan Derk de colleges
volgde aan het seminarie van de Free Church of Scotland. Hij had wel
eens moeite met het strenge calvinisme dat hem als lutheraan minder
goed lag. Men vond echter voor hem een uitweg en op 3-3-1895 ordende de
minder calvinistische Evangelical Church of Scotland hem in Buccleuch
Church tot predikant.&lt;/p&gt;
&lt;p&gt;Na de voltooiing van zijn studie keerde Domela met de zijnen naar
het vaderland terug. Door zijn andersgerichte opleiding, gelukte het
hem niet een plaats als luthers predikant te verwerven; na rijp beraad
en op aandrang van de toen zeer bekende theoloog dr. G.J. Vos verliet
hij de lutherse geloofsgemeenschap en ging over naar de Nederlands
Hervormde Kerk, waartoe ook Elise behoorde. Dr. Vos bezorgde hem in
samenwerking met de Antwerpse predikant Th.A. Eggenstein een post als
herder en leraar bij de kleine gemeente der Belgische Zendingskerk te
Oostende, teneinde de periode van twee jaar te overbruggen,
v&amp;oacute;&amp;oacute;r hij beroepbaar zou zijn in een hervormde gemeente. In
Oostende heeft Domela veel werk verzet en zijn gemeente tot grotere
bloei gebracht. Hij en Elise maakten er kennis met de
dichter-geneesheer dr. Eugeen van Oye, oud-leerling van Gezelle,
germanofiel en evenals Jan Derk vurig bewonderaar van Skandinavi&amp;euml;
en zijn cultuur. Domela ervoer in Oostende de taalstrijd en begon mee
te leven met de Vlaamse Beweging.&lt;/p&gt;
&lt;p&gt;In 1898 nam hij een beroep aan naar de hervormde gemeente in het
Utrechtse Odijk, maar reeds in 1903 keerde hij terug naar Vlaanderen,
waar hij predikant werd van de evangelisch-hervormde gemeente te Gent.
Vermoedelijk heeft prof. Paul Fredericq, lid van de kerkeraad, deze
beroeping doorgedreven. Door zijn aanstelling vanwege het ministerie
van Justitie te Brussel tot aalmoezenier voor de protestantse
gedetineerden in de gevangenissen te Gent en Brugge was hij tevens
ambtenaar van de Belgische Staat. Ook Domela's pastoraat in de
Arteveldestad is zeer vruchtbaar geweest. Dapper stond Elise haar man
terzijde bij het evangelisatiewerk in de armoewijken van de stad en in
de strijd tegen het alcoholisme. Herhaaldelijk reisden de Domela's
naar Frans-Vlaanderen, waar Jan Derk predikte te Duinkerken en Roubaix
('Robeke'). Vaak bezochten zij het dorp St. Maria-Horebeke, in
de Geuzenboek bij Oudenaarde. Domela's pastorie aan de Coupure te
Gent stond bekend om haar gastvrijheid. Daar logeerden eens of
meermalen Ferdinand Domela Nieuwenhuis, 'de anarchist',
Henrietta Sofia Susanna Kuyper, een dochter van de anti-revolutionaire
politicus, en de geschiedenis student Pieter Geyl, de latere historicus
en 'vader' van de Groot-Nederlandse geschiedschrijving. De
Domela's maakten vele vrienden in Vlaanderen; onder hen bevond zich
de hoogleraar Julius Mac Leod, eminent geleerde en strijder voor de
vernederlandsing van de Gentse hogeschool. Diens enige zoon Andries was
een tijdlang op catechisatie bij Domela. Domela hield nu en dan een
lezing voor het studentengenootschap 't Zal wel gaan, voor de
liberale werkliedenbond en voor vrouwenclubs.&lt;/p&gt;
&lt;p&gt;Omstreeks 1910 kreeg hij zitting in het bestuur van de tak-Gent van
het Algemeen Nederlandsch Verbond (ANV). In die kring ontmoette hij
Hippoliet Meert, stichter van het ANV, mejuffrouw Roza de Guchtenaere,
de jonge Marcel Minnaert en de oog-, oor-, neus- en keelspecialist dr.
Reimond Speleers. Geleidelijk groeide zijn afkeer van de Belgische,
door francofonen beheerste staat uit tot een bittere haat. In mei
'14 begonnen Marcel Minnaert, Reimond Kimpe en Antoon Thiry met de
uitgave van het maandblaadje 
&lt;em&gt;De Bestuurlijke Scheiding,&lt;/em&gt;

waarin tegen het unitaire Belgi&amp;euml; stelling werd genomen. Domela
werd abonnee. Nadat het land begin augustus '14 in de oorlog was
betrokken, breidde het groepje van Minnaert c.s. zich uit en vergaderde
in de nazomer regelmatig. Ook Domela verscheen weldra in die kring. Op
24 oktober, twaalf dagen na de bezetting van Gent door de Duitsers,
ging die kring formeel tot groepsvorming over onder de naam
Jong-Vlaanderen. Domela werd er de voorzitter van, Kimpe secretaris en
Minnaert 'toegevoegd' secretaris. Men stelde een
beginselprogram op, waarin de verdwijning van de staat Belgi&amp;euml; werd
ge&amp;euml;ist en de stichting van een vrije staat Vlaanderen, waarbinnen
voor de Franse taal geen plaats meer zou zijn. Van Domela afkomstig was
de conceptie van een koninkrijk Vlaanderen, met een lid van het
geslacht Nassau aan het hoofd en voorlopig onder Duitse bescherming.
Verder lanceerde hij het denkbeeld van een Alteutonenbond, die alle
Germaanse volken, ook het Engelse, moest omvatten, onder opperste
leiding en militaire bescherming van het 'kernland' Duitsland.
Intern moesten alle staten van die bond volkomen zelfstandig zijn.&lt;/p&gt;
&lt;p&gt;Op voorstel van 'groepsmakker' Leo Picard ging
'Jong-Vlaanderen' in februari 1915 het dagblad 
&lt;em&gt;De Vlaamsche Post&lt;/em&gt;

uitgeven, met behulp van geldmiddelen verschaft door de Duitse
instanties. Aangezien Picard en enkele andere leden spoedig evolueerden
naar een veel minder anti-Belgisch standpunt, kwam het binnen de groep
tot hevige spanningen, die op 2 september 1915 eindigden met een
scheiding tussen Domelisten en Picardisten. Een half jaar later lieten
de Duitsers 
&lt;em&gt;De Vlaamsche Post&lt;/em&gt;

vallen, omdat het onverzoenlijke standpunt jegens Belgi&amp;euml; hen niet
langer gelegen kwam.&lt;/p&gt;
&lt;p&gt;'Jong-Vlaanderen' kreeg grote verbreiding in Oost- en
West-Vlaanderen. In tal van plaatsen werden 'dochtergroepen'
gesticht. Op 1 november 1915 verenigden al deze groepen zich op een
congres te Gent tot de Nationale Beweging Jong-Vlaanderen. Ook buiten
de beide Vlaanderens waren afdelingen verrezen, o.a. te Brussel, Lier
en Antwerpen. Domela had zich diep in het activisme gestoken en wel in
de radicaalste vleugel daarvan.&lt;/p&gt;
&lt;p&gt;Driemaal, in 1915, 1917 en 1918 maakte hij een reis naar Duitsland,
waar hij met prominente figuren gesprekken voerde, o.a. met de admiraal
von Tirpitz. In het late najaar verscheen van zijn hand bij uitgever
Versluys te Amsterdam het boekje 
&lt;em&gt;Vlaanderen bevrijd van elken Zuidelijken dwang,&lt;/em&gt;

een geschrift in gezwollen stijl en boordevol citaten. Deze
pennevrucht, bedoeld om aan de idealen van Jong-Vlaanderen ruimere
bekendheid te geven, werd door ds. A. Schowalter in het Duits vertaald
en onder de titel 
&lt;em&gt;Flandern Frei&lt;/em&gt;

in 1918 te Leipzig uitgegeven. Vanaf maart 1916 had Domela te kampen
met tegenwerking van Duitse zijde; zijn extremisme mishaagde de
bezettingsautoriteiten te Brussel. Zij intrigeerden tegen 
&lt;em&gt;De Vlaamsche Post,&lt;/em&gt;

wisten Kimpe en Thiry te bewegen zich tegen Domela te keren en het blad
werd geliquideerd. In 1917 wisten zij de medewerking te verkrijgen van
dr. Karel Bonns om Domela uit het hoofdbestuur van Jong-Vlaanderen weg
te manoeuvreren. Met Domela's invloed in de Jong-Vlaamse beweging
was het gedaan. In het laatste oorlogsjaar maakte hij als
propagandaleider deel uit van het bestuur van de door de Gentenaar Jan
Wannijn in het leven geroepen Nationalistenbond, een goed geleide
organisatie, die in anti-Belgische gezindheid voor Jong-Vlaanderen niet
onderdeed. In november 1918, toen de Duitse ineenstorting aanstaande
was, week Domela met de zijnen naar Nederland uit. Het volgend jaar
veroordeelde het Assisenhof te Gent hem bij verstek tot de doodstraf,
waarop hij zijn gehele leven zeer trots is geweest.&lt;/p&gt;
&lt;p&gt;Dank zij bevriende relaties kreeg hij in 1919 een predikantsplaats
bij de hervormde gemeente van Beetsterzwaag. Hij heeft het daar slecht
naar de zin gehad. De spanningen tussen vrijzinnigen en orthodoxen
fnuikten het kerkelijk leven, doch ook Domela's optreden was niet
altijd even gelukkig. Hij en Elise zochten afleiding in het maken van
vele reizen, in 1933 zelfs naar IJsland. Met zijn medeballingen uit
Vlaanderen in Nederland en Duitsland bleef hij in voortdurend contact.
Zijn 'wheeme' (pastorie) was in de jaren '20 en '30 een
soort Mekka voor oud-activisten en Groot-Nederlandse bewonderaars uit
Noord en Zuid. Van de Duitse Weimar Republiek had hij ten aanzien van
'Vlaanderens bevrijding' geen enkele verwachting en zoals
zovele Jong-Vlamingen werd Domela een vurig voorstander van een
staatkundig 'H&amp;eacute;&amp;eacute;l-Nederland', d.w.z. van een
volledige &amp;eacute;&amp;eacute;nwording 'van uiterst Friesland tot
zuidelijkst Vlaanderen'. Hij werkte mee aan verscheidene
Vlaams-nationalistische en Groot-Nederlandse periodieken, zoals het
weekblad 
&lt;em&gt;Vlaanderen,&lt;/em&gt;

dat geleid werd door dr. J. de Decker en priester R. de Smet; hij
leverde ook bijdragen aan het te Antwerpen verschijnende weekblad 
&lt;em&gt;De Noorderklok&lt;/em&gt;

en aan het bij Mees in Santpoort gedrukte Groot-Nederlandse weekblad 
&lt;em&gt;De Dietsche Gedachte.&lt;/em&gt;

Een bijzondere sympathie koesterde hij voor Roza de Guchtenaeres blad 
&lt;em&gt;De Dietsche Voorpost,&lt;/em&gt;

dat in de jaren '30 te Gent uitkwam, eerst maandelijks, doch sedert
1937 tweewekelijks en dat het devies 'Belgica Delenda Neerlandia
Una' voerde.&lt;/p&gt;
&lt;p&gt;In zijn Gentse jaren had hij een aantal kerkhistorische studi&amp;euml;n
over de Reformatie in Vlaanderen gepubliceerd; in Beetsterzwaag wierp
hij zich op de Friese kerkgeschiedenis. Zo verscheen in 1922 in het
tijdschrift 
&lt;em&gt;Stemmen voor Waarheid en Vrede&lt;/em&gt;

(p. 375-380) van zijn hand 'De Mystieke Kring van Marten Jans van
Houte te De Wilp en in Westerkwartier', een studie over het Fries
R&amp;eacute;veil.&lt;/p&gt;
&lt;p&gt;In 1933 werd hem de eer gegund om ter gelegenheid van de Willem van
Oranje-herdenking te Delft aan duizenden Nederlanders en Vlamingen de
door Cyriel Verschaeve opgestelde eed van trouw af te nemen. Het nieuwe
Duitsland van Hitler begroette hij met enige sympathie, doch van
Musserts NSB hield hij zich verre. Begin 1940 werd hij benaderd door
Arnold Meyer, die zijn Zwart Front ging omzetten in Nationaal Front,
dat minder specifiek katholiek-getint zou zijn. Op de
oprichtingsvergadering van Nationaal Front in hotel Carlton in Den Haag
hield Domela een korte toespraak. Het Groot-Nederlandisme van Meyer
c.s. trok hem aan, het antisemitisme zag hij niet of wilde hij niet
zien.&lt;/p&gt;
&lt;p&gt;Hij ging nu ook meewerken aan 
&lt;em&gt;De Weg,&lt;/em&gt;

het nieuwe weekblad van Nationaal Front. Enkele weken na de stichting
van deze formatie viel een troepenmacht van het Derde Rijk Nederland
aan, en na vijf dagen oorlog was het land bezet gebied. Aanvankelijk
nam Domela jegens de bezetters een gematigd-welwillende houding aan,
hetgeen hem nog meer van zijn gemeente vervreemdde. Daartoe droeg ook
bij het feit dat de Beauftragte des Reichskommissars in Friesland,
Werner Ross, een verre 'aanverwant' van hem was en ettelijke
malen een bezoek bracht aan de pastorie te Beetsterzwaag, nog wel in
het gehate Duitse uniform. Al spoedig echter sloeg zijn gezindheid om
en hij gaf daar openlijk uiting aan, ook tegenover Ross. Doch de
dorpelingen vertrouwden hem niet meer en hij kreeg zo goed als geen
publiek in zijn kerkdiensten. De bezetters van hun kant stelden zijn en
Meyers 'H&amp;eacute;&amp;eacute;l-Nederlandse' sentimenten geenszins op
prijs. Toch kreeg hij, mede dank zij Ross, in 1941 toestemming om naar
Belgi&amp;euml; te reizen en daar te verschijnen voor de
herstelcommissie-Borms, die in opdracht van de Duitse instanties de
grootte van de aan de oud-activisten uit te keren geldelijke
schadeloosstelling vaststelde.&lt;/p&gt;
&lt;p&gt;Naarmate de Duitse terreur drukkender werd, uitte Domela zich
daarover in heftiger bewoordingen. Hij schreef zelfs een protestbrief
aan Rijkscommissaris Seyss-Inquart, maar Ross, die de brief moest
bezorgen, verdonkeremaande hem wijselijk.&lt;/p&gt;
&lt;p&gt;Eind 1943 ging hij met emeritaat; hij verliet Beetsterzwaag zo gauw
mogelijk en vestigde zich metterwoon te Amsterdam. Op de fiets maakte
hij grote tochten van enkele weken door het gehele land, tot in
Zuid-Limburg toe, en logeerde bij vrienden en kennissen. In de herfst
van 1944 trok hij op zijn rijwiel naar het Noorden, om zijn jongste
zoon en diens gezin in Groningen te bezoeken. Op 25 september werd
Jakob, die betrokken was bij enkele verzetsacties, door een Duitse
politiepatrouille in zijn woning doodgeschoten. Zijn vader, die zeer
kort na de moord het huis van zijn zoon en schoondochter Astrid
binnentrad, geraakte buiten zichzelf van woede en smart, wierp een
venster open en hield ten aanhore van een talrijk publiek een
scheldkanonnade tegen 'Hitler, Himmler en hun bende'. Hij werd
door de teruggekeerde patrouille gegrepen en naar het beruchte
Scholtenshuis gebracht, waar hij zich kranig heeft gedragen en zijn
medegevangenen tot een daadwerkelijke geestelijke steun is geweest. Hij
had het aan Ross en diens collega in de provincie Groningen, dr.
Conring, te danken dat hij niet naar Duitsland werd afgevoerd om daar
in nacht en nevel te verdwijnen, doch werd voor de duur van de oorlog
verbannen naar het eiland Schiermonnikoog. Na de bevrijding keerde hij
naar het vasteland terug. Het doodsbericht van zijn zoon Edzard, die
was omgekomen in een Japans gevangenenkamp, greep hem zeer aan, maar
hij beschikte nog over voldoende veerkracht om het verlies van dit
kind, dat zijn politieke inzichten steeds had gedeeld, te boven te
komen door opnieuw contact te zoeken met
'H&amp;eacute;&amp;eacute;l-Nederlandse' geestverwanten in het eigen land
en in Vlaanderen. Via Lode van Dullemens Groot-Nederlandsgezinde
Verbond der Lage Landen kreeg hij verbinding met Vlamingen van de groep
'Vive le Gueux-De Blauwvoet' (1947-1949). Uit die kring kwam
weldra voort het maandblad 
&lt;em&gt;Het Pennoen,&lt;/em&gt;

waarvan Domela 'beschermheer en raadsman' werd en waarvoor hij
nog vele artikelen schreef. In de loop van 1954 namen zijn krachten
echter snel af en op 4 januari 1955 overleed hij. Aan zijn groeve, op
het familiekerkhof-De Brauw te Woerden, sprak ook prof.dr. Marcel
Minnaert, de strijdmakker uit de activistentijd.&lt;/p&gt;
&lt;p&gt;Domela is wel bestempeld als een romantische dweper, om wiens dromen
in de wolken men mocht glimlachen, doch die men niet ernstig moest
nemen. Zijn extremisme was velen in Vlaanderen en Nederland te
visionair en hij werd dikwijls verguisd en verstoten door hen, die hij
wilde aantrekken. Hij heeft Vlaanderen zeer liefgehad, misschien op den
duur wel meer dan Nederland. Ongetwijfeld heeft deze markante figuur
een bijdrage geleverd aan de politisering van de Vlaamse Beweging. Wat
zijn persoonlijk leven betreft, zijn levenswijze was op het ascetische
af. Hij was geheelonthouder, vegetari&amp;euml;r en gesteld op soberheid in
zijn huis.&lt;/p&gt;
&lt;p&gt;
  &lt;a href='agedeelte'&gt;A: &lt;/a&gt;Behalve archieven van Zwart Front, Nationaal Front, Arnold
Meijer en Alfred Haighton met inventaris van J. Vriens, collectie van
Vlamingen in Nederland w.o. brieven van Domela Nieuwenhuis Nyegaard, en
van Vlamingen aan dr. L. Buning met inventaris van A. Loepias in
Rijksarchief in Noord-Brabant.&lt;/p&gt;
&lt;p&gt;
  &lt;a href='pgedeelte'&gt;P: &lt;/a&gt;Behalve de in de tekst genoemde publikaties is vermeldenswaard de
lijst van geschriften in het hieronder vermeld levensbericht van P.J.
Meertens. Verder 'Persoonlijke herinneringen aan Dr. Eugeen van
Oye&amp;#134;



4 juni 1926', in 
&lt;em&gt;De Dietsche Gedachte&lt;/em&gt;

l (1927) 132-136 en 147-149. Zowel in zijn Vlaamse als Friese jaren
signeerde hij soms zijn brieven en korte artikelen met Alemod Draageyn,
anagram van Domela Nyegaard.&lt;/p&gt;
&lt;p&gt;
  &lt;a href='lgedeelte'&gt;L: &lt;/a&gt;A.L. Faingnaert, 
&lt;em&gt;Verraad of Zelfverdediging? Bijdrage tot de geschiedenis van den
strijd voor de zelfstandigheid van Vlaanderen tijdens den oorlog van
1914-1918&lt;/em&gt;

(Kapellen, 1932) passim; Marcel van de Velde, 
&lt;em&gt;Geschiedenis der Jong Vlaamsche Beweging 1914-1918&lt;/em&gt;

('s-Gravenhage, 1941) passim; I. Sch&amp;ouml;ffer, 
&lt;em&gt;Het nationaal-socialistische beeld van de geschiedenis der
Nederlanden&lt;/em&gt;

(Arnhem [enz.], 1956) 228-229, 229n, 240-241, 279. Bronnen 37-45; P.J.
Meertens, in 
&lt;em&gt;Jaarboek van de Maatschappij der Nederlandse Letterkunde te Leiden
1956-1957. Levensberichten&lt;/em&gt;

32-42; L. Buning, 'Aan de nagedachtenis van Dr. Eugeen van Oye als
strijdend Vlaming', in 
&lt;em&gt;Huldeboek Dokter Eugeen van Oye.&lt;/em&gt;

[Samengest. door H. Dekeyser]. (Gistel, 1970) 62-71; idem, 'Ds. Jan
Derk Domela Nieuwenhuis Nyegaard (25-7-1870-4-1-1955), een Vlaming uit
het Noorden', in 
&lt;em&gt;Het Pennoen&lt;/em&gt;

20 (1970) 3 (januari) 6-11; idem, 'De vooravond en het begin van
het radicale activisme te Gent', in 
&lt;em&gt;Wetenschappelijke Tijdingen&lt;/em&gt;

32 (1973) 4-5 (juli-oktober) kol. 193-216; idem, 'Het persfenomeen
&amp;quot;De Vlaamsche Post&amp;quot; (1915-1916)', 
&lt;em&gt;ibidem&lt;/em&gt;

33 (1974) 4-5 (juli-oktober) kol. 233-264; idem. 
&lt;em&gt;Het strijdbare leven van J.D. Domela Nieuwenhuis Nyegaard. Vlaming
door keuze&lt;/em&gt;

(Buitenpost, 1976).&lt;/p&gt;

&lt;p&gt;
&lt;a href=&amp;quot;igedeelte&amp;quot;&gt;I: &lt;/a&gt;L. Buning, &lt;em&gt;Het strijdbare leven van J.D. Domela Nieuwenhuis Nyegaard. Vlaming
door keuze&lt;/em&gt; (Buitenpost, 1976) fotokatern [Domela als predikant te Oostende].


&lt;p&gt;L. Buning&amp;#134;&lt;/p&gt; 
&lt;dtml-var bwn_footer&gt;</text>
  </biography>
</biodes>

