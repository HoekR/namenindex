<biodes version="1.0">
  <fileDesc>
    <title>Mercier, Helena (1839-1910)</title>
    <ref target="http://resources.huygens.knaw.nl/bwn1880-2000/lemmata/bwn4/mercier"/>
    <publisher>
      <name>Biografisch Woordenboek van Nederland:1880-2000</name>
      <ref target="http://resources.huygens.knaw.nl/bwn1880-2000"/>
    </publisher>
  </fileDesc>
  <person>
    <idno type="id">mercier</idno>
    <persName><name type="geslachtsnaam">Mercier</name>, Helena</persName>
    <sex value="2"/>
    <event type="birth" when="1839"/>
    <event type="death" when="1910"/>
    <state type="occupation">feministe</state>
    <state type="occupation">sociaal werkster</state>
  </person>
  <biography>
    <graphic url="http://resources.huygens.knaw.nl/bwn1880-2000/lemmata/bwn4/images/images/MERCIER.jpg"/>
    <text>&lt;dtml-var bwn_header&gt;
 &lt;p class='genealogie'&gt;
  &lt;strong&gt;Mercier, Helena&lt;/strong&gt;, feministe en sociaal hervormster (Amsterdam 17-10-1839 - Amsterdam 1-2-1910). Dochter van Carel Eduard Mercier, assuradeur, en Francijntje
  Fonger.
  

  &lt;img src=&amp;quot;images/MERCIER.jpg&amp;quot; align=&amp;quot;right&amp;quot; BORDER=&amp;quot;0&amp;quot; alt=&amp;quot;afbeelding van Mercier, Helena&amp;quot; class=&amp;quot;bwnimg&amp;quot;&gt;

  
  &lt;/p&gt;
&lt;p&gt;H&amp;eacute;l&amp;egrave;ne Mercier, vijfde van acht kinderen in een
    'goed liberaal - goed christendommelijk' gezin, had een weinig
    gelukkige jeugd. Na de lagere school moest zij thuis meehelpen
    in een huishouding, waarop het slepend ziekbed van haar vader
    een zware last legde. In dit benauwende milieu van 'bezig niets
    doen' kon zij haar leeshonger en haar behoefte zich geestelijk
    verder te ontwikkelen niet bevredigen. Op zoek naar een
    'levenstaak' en een eigen bron van inkomsten besloot
    H&amp;eacute;l&amp;egrave;ne in 1861, na lang aarzelen, een avondopleiding
    tot onderwijzeres te volgen; toentertijd een ongewone stap voor
    een ongetrouwde dame van burgerlijke komaf. Kort voor haar
    onderwijzersexamen in 1864 werd zij getroffen door een
    'zenuwongesteldheid', die haar voor jaren een 'afschuwelijk
    machteloos bestaan' deed leiden. Deze ziekte, waarvan zij de
    gevolgen nooit helemaal te boven is gekomen, zou haar
    levensloop ingrijpend be&amp;iuml;nvloeden. Een
    onderwijscarri&amp;egrave;re was van de baan, en ze werd veroordeeld
    tot een bestaan op de achtergrond.&lt;/p&gt;
&lt;p&gt;Mercier zocht naar een nieuwe zingeving van haar leven. In
    1870 kwam zij in nauw contact met Willem Doorenbos, docent aan
    een Amsterdamse HBS en leermeester van enkele Tachtigers, die
    haar wegwijs maakte in de Griekse filosofie. Zij raakte in de
    ban van de idee&amp;euml;nleer van Plato, maar zocht naar een
    synthese tussen diens idealisme en de 'krachtige menschenmin'
    van het christendom. In de jaren zeventig werd haar
    eclectische, idealistische levensvisie scherper omlijnd: een
    curieuze mengeling van liberaal individualisme en ethisch
    socialisme, met het doel mensen op te voeden tot bewuste leden
    van een geestelijke gemeenschap.&lt;/p&gt;
&lt;p&gt;Door toedoen van Doorenbos ging Mercier zich verdiepen in
    het 'vrouwenvraagstuk'. In 1871 publiceerde zij, onder het
    pseudoniem 'Stella', hierover haar eerste twee artikelen in 
    &lt;em&gt;Onze Roeping&lt;/em&gt;

    , het vrouwentijdschrift van Betsy Perk. Zij rekende erin af
    met het geestdodende milieu van haar jeugd en wees op de
    uitzichtloosheid van het bestaan van de ongehuwde burgervrouw.
    Met de vertaling van 
    &lt;em&gt;Aurora Leigh&lt;/em&gt;

    in 1883, een roman in dichtvorm van Elisabeth Barret Browning,
    raakte Mercier in bredere kring bekend. Bij herhaling vestigde
    ze de aandacht op het belang van scholing en vorming. Vrouwen
    uit de gegoede burgerij moesten in de maatschappelijke
    openbaarheid treden door, in plaats van de traditionele
    liefdadigheid, tal van andere nuttige taken uit te oefenen.
    Verder dienden naar de mening van Mercier alle beroepen voor
    vrouwen open te staan, en uiteraard moesten vrouwen die
    hetzelfde werk deden, dezelfde rechten en betaling krijgen als
    mannen. Hoewel geen principieel tegenstandster van het
    vrouwenkiesrecht achtte zij de meeste vrouwen nog niet rijp en
    ontwikkeld genoeg om met kennis van zaken te gaan stemmen.&lt;/p&gt;
&lt;p&gt;Allengs verschoof Merciers belangstelling van het
    vrouwenvraagstuk via de filantropie naar de 'sociale quaestie'
    van haar tijd. Behalve door het contact met Aletta Jacobs,
    vrouwenarts en feministe van het eerste uur, werd deze
    belangstelling vooral gestimuleerd door Arnold Kerdijk, die zij
    in het begin van de jaren tachtig had leren kennen. Deze jurist
    en links-liberale politicus maakte deel uit van de redactie van
    het tijdschrift 
    &lt;em&gt;Vragen des Tijds&lt;/em&gt;

    , waarin Mercier geregeld publiceerde. Tussen beiden ontstond
    een persoonlijke vriendschap. Toen Kerdijk in 1887 het 
    &lt;em&gt;Sociaal Weekblad&lt;/em&gt;

    oprichtte, was Mercier als enige vrouw en als een van de
    invloedrijkste medewerkers aan dit tijdschrift verbonden. Op
    zijn beurt steunde Kerdijk Mercier, die immers van de pen moest
    leven, bij het overwinnen van haar gebrek aan zelfvertrouwen
    als publiciste en hielp hij haar bij het vinden van nieuwe
    opdrachten. Niettemin bracht het schrijven van artikelen en het
    vertaal- en correctiewerk te weinig op, zodat zij en haar
    zuster Elise - met wie ze haar hele leven samenwoonde - tegen
    wil en dank aangewezen bleven op een aanvullende
    financi&amp;euml;le ondersteuning van haar broers.&lt;/p&gt;
&lt;p&gt;Op aansporing van Kerdijk en in de overtuiging dat aan
    iedere praktische hervormingsarbeid grondige studie vooraf
    behoort te gaan, ging Mercier de sociale kwestie in al haar
    facetten ontleden. In buitenlandse, veelal Engelstalige
    literatuur vond zij constructieve, praktische 'oplossingen'
    voor uiteenlopende maatschappelijke vraagstukken. In deze jaren
    was Mercier zeer produktief. Van haar hand verschenen tal van
    artikelen in het 
    &lt;em&gt;Sociaal Weekblad&lt;/em&gt;

    , waarin ze verslag deed van haar bevindingen. Zij hield zich
    bezig met uiteenlopende onderwerpen: arbeidersbudgets,
    voedingsgewoonten en woonomstandigheden van de arbeiders,
    fabrieksarbeid, arbeidstersclubs en produktieco&amp;ouml;peraties.
    Met veel enthousiasme besteedde Mercier in het 
    &lt;em&gt;Sociaal Weekblad&lt;/em&gt;

    aandacht aan het zogeheten Toynbeewerk, dat erop was gericht
    door volksopvoeding de groeiende klassentegenstellingen tussen
    rijk en arm te verkleinen. Voortdurend hield zij de lezers op
    de hoogte van nieuwe initiatieven die op dit terrein in binnen-
    en buitenland werden ondernomen. Het merendeel van haar
    artikelen werd later gebundeld, onder meer in 
    &lt;em&gt;Verbonden Schakels&lt;/em&gt;

    uit 1889 en 
    &lt;em&gt;Sociale droomen en daden&lt;/em&gt;

    uit 1893.&lt;/p&gt;
&lt;p&gt;Daarnaast verrichtte Mercier ook praktisch pionierswerk. Bij
    verschillende sociale initiatieven in haar woonplaats Amsterdam
    raakte zij nauw betrokken. Zo behoorde ze in 1886 tot de
    oprichters van de Maatschappij voor Volksgaarkeukens.
    Werklieden konden hier tegen een betaalbare prijs een warme
    maaltijd gebruiken. Ook de stichting, in 1896, van de NV
    Bouwonderneming 'Jordaan', een woningcorporatie avant la
    lettre, maakte Mercier van nabij mee, al nam zij, in
    tegenstelling tot Kerdijk, geen zitting in het bestuur. Reeds
    in 1887 had ze in een studie 
    &lt;em&gt;Over arbeiderswoningen&lt;/em&gt;

    gewezen op de gunstige gevolgen van eigen woningbezit onder de
    arbeidersbevolking. Naar Brits voorbeeld propageerde Mercier
    het aanstellen van gesalarieerde 'woningopzichteressen', een
    particulier initiatief dat spoedig navolging zou vinden in
    Amsterdam. Het mes sneed aldus aan twee kanten: de emancipatie
    van de arbeiders ging hand in hand met nieuwe
    beroepsperspectieven voor vrouwen.&lt;/p&gt;
&lt;p&gt;Hoewel Mercier onmiskenbaar oog had voor de materi&amp;euml;le
    omstandigheden van de arbeiders, stond in haar denken toch hun
    zedelijke en culturele verheffing voorop. Zij moest echter
    spoedig inzien dat de slechte materi&amp;euml;le omstandigheden
    waarin de arbeiders verkeerden, hun ontvankelijkheid voor 'het
    hogere en het schone' ernstig belemmerden. Bovendien ging
    Mercier - zoals zoveel burgerlijke volksopvoeders - met haar
    opvattingen over cultuuroverdracht gemakshalve voorbij aan de
    bestaande arbeiderssubcultuur, waarvoor zij weinig waardering
    op kon brengen. Zij wantrouwde de socialisten en
    diskwalificeerde de Sociaal-Democratische Arbeiderspartij als
    te 'materialistisch'. Deze zou de kennishonger onder arbeiders,
    evenals de vrouwenemancipatie, ondergeschikt maken aan haar
    eigen revolutionaire doeleinden. Om die reden voelde Mercier
    zich meer thuis bij radicaal-liberalen zoals Kerdijk. Zij
    zouden zich in 1901 organiseren in de Vrijzinnig-Democratische
    Bond, die de toenemende klassenstrijd juist door middel van
    sociale hervormingen wilde temperen.&lt;/p&gt;
&lt;p&gt;In 1892 werd in de Jordaan 'Ons Huis' opgericht, een
    volksacademie die - geheel in de geest van het door Mercier
    aangeprezen Toynbeewerk - door persoonlijke inspanning en nauwe
    samenwerking meer begrip wilde kweken tussen de verschillende
    standen en klassen. Spoedig werden er ook in andere steden
    dergelijke volkshuizen opgericht, die politiek neutraal waren
    en open stonden voor alle gezindten en richtingen. In het
    bestuur van 'Ons Huis' nam Mercier een vooraanstaande plaats in
    en zij drukte sterk haar stempel op het programma. Een logisch
    vervolg op de stichting van 'Ons Huis' en feitelijk ook de
    bekroning van Merciers praktische werkzaamheid vormde de
    Opleidingsinrichting voor Socialen Arbeid, die in 1899 haar
    beslag kreeg. Deze eerste sociale academie in Nederland werd na
    de spoorwegstakingen van 1903 omgedoopt in School voor
    Maatschappelijk Werk. Tot aan haar dood op zeventigjarige
    leeftijd, begin 1910, zou Merciers invloed op beide
    instellingen - zij het achter de schermen - groot blijven.&lt;/p&gt;
&lt;p&gt;H&amp;eacute;l&amp;egrave;ne Mercier, een kleine vrouw met een
    dichterlijke natuur, had geen grote literaire kwaliteiten. Haar
    betekenis lag vooral in de introductie en popularisering van
    voorbeelden uit de buitenlandse praktijk tot aanpak van de
    'sociale quaestie' binnen de kring van hervormingsgezinden in
    Nederland. Gedreven door een idealistisch streven naar
    vernieuwing van 'gemeenschapszin en plichtsbesef', ontwikkelde
    zij zich tot een sociaal hervormster, die heel concreet verband
    wist te leggen tussen de emancipatiestrijd van twee
    minderheidsgroepen: arbeiders en vrouwen.&lt;/p&gt;
&lt;p&gt;
  &lt;a href='agedeelte'&gt;A: &lt;/a&gt;Correspondentie van H. Mercier berust in de
  Universiteitsbibliotheek te Amsterdam, in het Internationaal
  Instituut voor Sociale Geschiedenis te Amsterdam en in het
  Internationaal Informatiecentrum en Archief voor de
  Vrouwenbeweging te Amsterdam. Knipselcollectie-H. Mercier bij de
  Gemeentelijke Archiefdienst van Amsterdam.&lt;/p&gt;
&lt;p&gt;
  &lt;a href='pgedeelte'&gt;P: &lt;/a&gt;Bibliografie in Inge de Wilde, Bibliografie Helene Mercier
    1839-1910 [gestencilde uitgave] (Groningen, 1985) 1-12, te
    raadplegen in het Internationaal Informatiecentrum en Archief
    voor de Vrouwenbeweging te Amsterdam.&lt;/p&gt;
&lt;p&gt;
  &lt;a href='lgedeelte'&gt;L: &lt;/a&gt;Behalve herdenkingsartkelen in 
  &lt;em&gt;Ons Huis&lt;/em&gt;

  (febr. 1910) en door J.A. Tours, in 
  &lt;em&gt;Sociaal Weekblad&lt;/em&gt;

  24 (1910) 41: M.W.F. Treub, 'Helene Mercier', in 
  &lt;em&gt;Mannen en vrouwen van beteekenis in onze dagen&lt;/em&gt;

  XLI (Haarlem, 1911) II (1-40); G. Kapteijn-Muijsken, 'Helene
  Mercier. Een heilige van den nieuwen tijd', in 
  &lt;em&gt;De Nieuwe Gids&lt;/em&gt;

  26 (1911) I, 204-221; Johanna ter Meulen, 'Helene Mercier...', in
  
  &lt;em&gt;Leven en Werken. Maandblad voor Meisjes en Jonge Vrouwen&lt;/em&gt;

  1 (1916) 336-354; Albert Verwey, 'Helene Mercier: verbonden
  schakels' (1912), in 
  &lt;em&gt;Proza&lt;/em&gt;

  II (Amsterdam, 1921) 84-94; C. Louwerse, 
  &lt;em&gt;Idee en ontmoeting. De betekenis van Helene Mercier voor de
  volksontwikkeling in Nederland. Rede...&lt;/em&gt;

  [gestencilde uitgave] (Driebergen, 1959); Inge de Wilde, 'Er is
  een heilig mo&amp;eacute;ten, waartegen geen bezwaar is bestand. De
  betekenis van H&amp;eacute;l&amp;egrave;ne Mercier voor de vrouwenbeweging',
  in 
  &lt;em&gt;Zesde jaarboek voor vrouwengeschiedenis&lt;/em&gt;

  (Nijmegen, 1985) 59-77; Jaak Slangen, 'Sociale vernieuwing anno
  1890. Arnold Kerdijk en H&amp;eacute;l&amp;egrave;ne Mercier en de Leidse
  arbeidsenqu&amp;ecirc;te', in 
  &lt;em&gt;Jaarboek der sociale en economische geschiedenis van Leiden en
  omstreken&lt;/em&gt;

  (Leiden, 1990) 49-102; lemma door Ali de Regt en Inge de Wilde,
  in 
  &lt;em&gt;Biografisch Woordenboek van het socialisme en de
  arbeidersbeweging in Nederland&lt;/em&gt;

  V (Amsterdam, 1992) 194-198.&lt;/p&gt;

&lt;p&gt;
&lt;a href=&amp;quot;igedeelte&amp;quot;&gt;I: &lt;/a&gt;&lt;i&gt;Honderd jaar sociale arbeid. Portretten en 
praktijken uit de geschiedenis van het maatschappelijk werk.&lt;/i&gt; Onder red. van B. Waaldijk e.a. (Assen 1999) 6.&lt;/p&gt;





&lt;p&gt;Jaak Slangen&lt;/p&gt; 
&lt;dtml-var bwn_footer&gt;</text>
  </biography>
</biodes>

