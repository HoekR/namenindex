<biodes version="1.0">
  <fileDesc>
    <title>Rijkens, Paul Carl (1888-1965)</title>
    <ref target="http://resources.huygens.knaw.nl/bwn1880-2000/lemmata/bwn1/rijkens"/>
    <publisher>
      <name>Biografisch Woordenboek van Nederland:1880-2000</name>
      <ref target="http://resources.huygens.knaw.nl/bwn1880-2000"/>
    </publisher>
  </fileDesc>
  <person>
    <idno type="id">rijkens</idno>
    <persName><name type="geslachtsnaam">Rijkens</name>, Paul Carl</persName>
    <sex value="1"/>
    <event type="birth" when="1888"/>
    <event type="death" when="1965"/>
    <state type="occupation">ondernemer</state>
  </person>
  <biography>
    <graphic url="http://resources.huygens.knaw.nl/bwn1880-2000/lemmata/bwn1/images/images/RIJKENS.jpg"/>
    <text>&lt;dtml-var bwn_header&gt;
 &lt;p class='genealogie'&gt;
  &lt;strong&gt;Rijkens, Paul Carl&lt;/strong&gt;, ondernemer (Rotterdam 14-9-1888 - Amsterdam 19-4-1965).

Zoon van Luppo Rijkens, aanvankelijk margarinefabrikant, en Franzisca
Tenbult. Gehuwd op 4-10-1913 met Hilda Winifred Scales. Na haar dood
getrouwd op 1-9-1950 met Josephine Wilhelmina van 't Hoff. Uit het
eerste huwelijk werden 2 zoons geboren.

&lt;img src=&amp;quot;images/RIJKENS.jpg&amp;quot; align=&amp;quot;right&amp;quot; BORDER=&amp;quot;0&amp;quot; alt=&amp;quot;afbeelding van Rijkens, Paul Carl&amp;quot; class=&amp;quot;bwnimg&amp;quot;&gt;

&lt;/p&gt;
&lt;p&gt;Rijkens heeft een moeilijke jeugd gehad door kinderverlamming aan
een been, waarvan de ergste gevolgen door een destijds opmerkelijk
bekwaam chirurgisch ingrijpen zijn ondervangen. Na de operatie volgde
hij in zijn geboortestad de HBS, waar hij zich reeds onderscheidde door
het organiseren van verschillende vormen van ontspanning voor zijn
medeleerlingen. Toen met enige vertraging het einddiploma was behaald
volgde voor Rijkens de eerste grote triomf op het gebied van serieuze
recreatie bij de succesrijke opvoering van Hoofts 
&lt;em&gt;Warenar&lt;/em&gt;

in 1908 door leerlingen en oud-leerlingen van zijn school waartoe de
later zo beroemde acteur Willem Royaards als regisseur gewonnen was.
Volle zalen in Rotterdam, Amsterdam en elders in den lande, ja zelfs in
Belgi&amp;euml;, bekroonden deze krachttoer. Dit welslagen was voor
Royaards aanleiding om zelf een gezelschap voor het beroepstoneel te
vormen. Terecht is later dan ook getuigd, dat de toen twintigjarige
Rijkens Willem Royaards te paard heeft geholpen. Intussen had Paul ook
overigens niet stilgezeten. Een aanloop voor een universitaire studie
mislukte, maar een jaar na zijn eindexamen verwierf hij wel de akte
M.O. boekhouden, vanouds een lievelingsvak. Dit was voor Royaards
aanleiding om hem te verzoeken in de eerste maanden de zakelijke
leiding van de N.V. 'Het Tooneel' te Amsterdam op zich te
nemen. Hij had daar toen nog handlichting voor nodig. Door ziekte van
Royaards werd het voorziene kwartaal een vol jaar. Gedurende dit gehele
tijdvak rustten alle zakelijke beslommeringen voor een groot en
ingewikkeld bedrijf op de schouders van een krap 21-jarig jongmens.&lt;/p&gt;
&lt;p&gt;Rijkens had hiermede op prille leeftijd een voor die tijd vorstelijk
gehonoreerde positie verworven. Om nog hogerop te komen zou hij het
elders moeten zoeken. Reeds geruime tijd bestond een nauwe zakelijk
band tussen zijn vader en de margarinefabriek te Rotterdam Van den
Bergh's Fabrieken N.V. Ten slotte ging het soortgelijke
familiebedrijf van Rijkens sr. geheel in de grotere onderneming op. Sam
van den Bergh, die tot de garanten voor het 
&lt;em&gt;Warenar&lt;/em&gt;

-avontuur had behoord, kon de pientere knaap wel gebruiken. Met de
familie wist hij Paul te bewegen opnieuw op de onderste trap van de
ladder te beginnen: van de toneelkunst naar de margarine. Vrijwel
terstond uitgezonden, verbleef Rijkens toen vier jaar in Londen en trad
daar, het heden aan zijn verleden knopende, mede op als Londens
toneelcorrespondent voor de 
&lt;em&gt;NRC.&lt;/em&gt;

Teruggekeerd in Rotterdam volgde reeds in 1913 de benoeming tot
procuratiehouder bij Van den Bergh, in 1919 die tot directeur. In deze
hoedanigheid heeft hij krachtig bijgedragen tot de aanvankelijk
buitengewoon moeilijk schijnende fusie tussen de beide grote
Nederlandse margarinefabrieken Van den Bergh en Jurgens. Toen deze
harde noot in 1927 eindelijk gekraakt was, werd Rijkens directeur van
de Margarine Union Ltd. in Londen en van de N.V. Margarine Unie te
Rotterdam, de beide rechtspersonen die aan de nieuwe commerci&amp;euml;le
eenheid vorm gaven. Reeds twee jaar later kwam, mede door de daadkracht
van Rijkens, een tweede grote fusie tot stand, die van de Margarine
Unie met het soortverwante Engelse bedrijf Lever Brothers, de eerste
meer op margarine, de tweede meer op zeepbereiding geori&amp;euml;nteerd.
Toen deze beide giganten eenmaal tot elkander gebracht waren werd
Rijkens benoemd tot lid van de raden van bestuur van de twee nieuw
gestichte maatschappijen, Unilever Ltd. in Londen en de Unilever N.V.
te Rotterdam. In 1937 werd hij voorzitter van Lever Brothers &amp;amp;
Unilever N.V. De intussen ingetreden zware economische crisis raakte
deze ondernemingen niet in de kern, omdat het mensdom nu eenmaal altijd
moet eten en wasmiddelen al evenmin kan missen. Een ernstiger
bedreiging was echter het autarkische streven van nazi-Duitsland, waar
Unilever grote belangen had. In een persoonlijke conferentie met Hitler
wist Rijkens een naar omstandigheden bevredigende regeling te bereiken.
Het is daarna noch Schacht noch Goering gelukt te bewerkstelligen, dat
Unilever kredieten verleende voor grondstoffen, welke de
Nederlands-Duitse grens zouden passeren.&lt;/p&gt;
&lt;p&gt;Rijkens heeft de oorlogsjaren in Londen doorgebracht en zich daar
ten volle ingezet voor de Nederlandse zaak. Zo was aan hem de
organisatie van een nuttig gebruik te danken van de Nederlandse
vissersschepen, die niet voor de oorlogsinspanning bruikbaar waren en
vervulde hij verscheidene leidinggevende maatschappelijke functies:
president-commissaris van het in Londen verschijnende blad 
&lt;em&gt;Vrij Nederland,&lt;/em&gt;

lid van de Buitengewone Raad van Advies van de Nederlandse Regering in
ballingschap en voorzitter van een Nederlandse Studiegroep voor
wederopbouwvraagstukken. Na de oorlog beijverde hij zich ervoor dat
tienduizenden Nederlandse kinderen in Engeland op krachten konden
komen.&lt;/p&gt;
&lt;p&gt;In 1954 vestigde Rijkens zich weer in Nederland, maar trok zich
terug uit de dagelijkse leiding van het bedrijf, nam aan het einde van
1955 ontslag uit zijn bestuursposten en bleef daarna nog tot 1958
speciale werkzaamheden voor het concern verrichten. Daarna fungeerde
hij nog als adviserend lid van de raad van bestuur van Unilever N.V.
Intussen waren hem verschillende eerbewijzen gebracht. Zo verleende de
Nederlandse Economische Hogeschool te Rotterdam, waarvan hij trouwens
ook curator was, hem in 1948 een eredoctoraat, dat hem tegelijk met de
toenmalige minister-president W. Drees werd verleend en bekleedde hij
enkele erefuncties w.o. het voorzitterschap van de Anglo-Dutch Trade
Council.&lt;/p&gt;
&lt;p&gt;Ook in ruimere maatschappelijke taken die niet slechts erefuncties
waren, was Rijkens actief. Hij bleef nog enkele jaren een aantal
commissariaten waarnemen, zoals bij de Rotterdamsche Bank N.V., bij
Volker Bouwmaatschappij B.V., bij de Koninklijke Tapijtfabrieken Bergen
N.V. en bij een groep hypotheekbanken. Daarnaast had hij ook andere
interessen. Zo was hij een verzamelaar van kunst, vooral van moderne
Nederlandse, Vlaamse en Franse schilders. Hij speelde een rol bij de
voorbereiding van de eerste zg. Bilderberg-conferentie in 1954, die ten
doel had, om onder voorzitterschap van prins Bernhard, de nauwe banden
die na de oorlog tussen de Verenigde Staten van Amerika en Europa waren
ontstaan, door contacten tussen toonaangevende particulieren van beide
continenten te verstevigen. Dit streven werd later op jaarlijkse
conferenties elders voortgezet. Tevens gaf hij zijn krachten aan de
Fondation Europ&amp;eacute;enne de la Culture, die in 1957 een luisterrijk
congres hield te Amsterdam, waarheen ook haar zetel werd
verplaatst.&lt;/p&gt;
&lt;p&gt;Rijkens heeft zich na 1952 ook beijverd om de relatie tussen
Indonesi&amp;euml; en Nederland te verbeteren, die door het
Nieuw-Guinea-vraagstuk grondig bedorven dreigde te worden. Hij moest
toen ervaren, dat zijn vernuft en persoonlijke charme, die hem in het
zakenleven zulk een voorspoedige loopbaan hadden bezorgd, niet dezelfde
uitwerking hadden in de sfeer van de internationale politiek. Vooral de
hartelijke toon waarop hij, als drijvende figuur achter de zg.
groep-Rijkens, met president Soekarno tot een goede verhouding trachtte
te geraken, gaf in zijn vaderland aanleiding tot scherpe kritiek, die
hem griefde. Hij en zijn medestanders hadden naar zijn besef slechts
het Nederlandse belang voor ogen gehad.&lt;/p&gt;
&lt;p&gt;In het naoorlogse Nederland waarin economische wederopbouw en
welvaartsgroei van zulk eminent belang werden geacht, behoorde Rijkens
tot die kleine groep van bedrijfsleiders en ondernemers die grote
bekendheid genoten en met hun namen een begrip vertegenwoordigden van
noodzakelijke energie en ondernemingszin. Toen bij zijn dood de
stemming in het land juist ten aanzien van de economische groei en haar
wenselijkheid kenterde zou hij althans niet meer het mikpunt worden van
kritiek die zich zo vaak op andere ondernemers ging richten.&lt;/p&gt;
&lt;p&gt;
  &lt;a href='agedeelte'&gt;A: &lt;/a&gt;Collectie-Paul Rijkens in Centraal Archief
Unilever.&lt;/p&gt;
&lt;p&gt;
  &lt;a href='pgedeelte'&gt;P: &lt;/a&gt;
  &lt;em&gt;Handel en Wandel. Nagelaten Gedenkschriften, 1888-1965&lt;/em&gt;

(Rotterdam, 1965).&lt;/p&gt;
&lt;p&gt;
  &lt;a href='lgedeelte'&gt;L: &lt;/a&gt;Charles Wilson, 
&lt;em&gt;Geschiedenis van Unilever&lt;/em&gt;

('s-Gravenhage, 1954.2dln.); F.J.F.M. Duynstee, 
&lt;em&gt;Nieuw Guinea als schakel tussen Nederland en Indonesi&amp;euml;&lt;/em&gt;

(Amsterdam, 1961); P. Kuin, 'Paul Rijkens...', in 
&lt;em&gt;Economisch-Historisch Jaarboek&lt;/em&gt;

30 (1963-1964) 338-341 ; 'In memoriam Paul Rijkens', in
Bijvoegsel van 
&lt;em&gt;Op eigen terrein&lt;/em&gt;

20 (1965) 8 (23 april); W.A. Wagener, 
&lt;em&gt;Een eeuw binnen met de bel&lt;/em&gt;

(Rotterdam, 1965) 84 e.v., 96; idem, 'Paul Rijkens, 1888-1965',
in 
&lt;em&gt;Rotterdams Jaarboekje 1966,&lt;/em&gt;

278-281; A. Lijphart, 
&lt;em&gt;The trauma of decolonization...&lt;/em&gt;

(New Haven [etc.], 1966); W.A. Wagener, 'Hoe Paul Rijkens Willem
Royaards te paard hielp' in 
&lt;em&gt;Rotterdams Jaarboekje 1967,&lt;/em&gt;

146-173; 'Dr. Paul Rijkens zeventig jaar', in 
&lt;em&gt;NRC&lt;/em&gt;

van 13 september 1958; K.P. van der Mandele, 
&lt;em&gt;ibidem,&lt;/em&gt;

21 april 1965.&lt;/p&gt;

&lt;p&gt;
&lt;a href=&amp;quot;igedeelte&amp;quot;&gt;I: &lt;/a&gt;&lt;i&gt;Persoonlijkheden in het Koninkrijk der Nederlanden in woord en beeld&lt;/i&gt;. Onder hoofdred. van H.P. van den Aardweg (Amsterdam 1938) 1274.
&lt;/p&gt;

&lt;p&gt;W.F. Lichtenauer&lt;/p&gt; 
&lt;dtml-var bwn_footer&gt;</text>
  </biography>
</biodes>

