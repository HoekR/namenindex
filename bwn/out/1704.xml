<biodes version="1.0">
  <fileDesc>
    <title>Smulders, Johannes Nicolaas Josephus (1872-1939)</title>
    <ref target="http://resources.huygens.knaw.nl/bwn1880-2000/lemmata/bwn3/smulders"/>
    <publisher>
      <name>Biografisch Woordenboek van Nederland:1880-2000</name>
      <ref target="http://resources.huygens.knaw.nl/bwn1880-2000"/>
    </publisher>
  </fileDesc>
  <person>
    <idno type="id">smulders</idno>
    <persName><name type="geslachtsnaam">Smulders</name>, Johannes Nicolaas Josephus</persName>
    <sex value="1"/>
    <event type="birth" when="1872"/>
    <event type="death" when="1939"/>
    <state type="occupation">medicus</state>
  </person>
  <biography>
    <graphic url="http://resources.huygens.knaw.nl/bwn1880-2000/lemmata/bwn3/images/images/SMULDERS.jpg"/>
    <text>&lt;dtml-var bwn_header&gt;
 &lt;p class='genealogie'&gt;
  &lt;strong&gt;Smulders, Johannes Nicolaas Josephus&lt;/strong&gt;, geneesheer-directeur (St. Michielsgestel 10-1-1872 - Helvoirt 16-11-1939).

  Zoon van Ferdinand Wijnand Smulders, genees-, heel- en
  verloskundige, en Gezina Aleida Hofhuis. Gehuwd op 15-5-1906 met
  Adriana Antoinetta van Deene. Uit dit huwelijk werden 6 zoons en
  3 dochters geboren.
  
&lt;img src=&amp;quot;images/SMULDERS.jpg&amp;quot; align=&amp;quot;right&amp;quot; BORDER=&amp;quot;0&amp;quot; alt=&amp;quot;afbeelding van Smulders, Johannes Nicolaas Josephus&amp;quot; class=&amp;quot;bwnimg&amp;quot;&gt;
  
  &lt;/p&gt;
&lt;p&gt;Smulders wilde aanvankelijk priester worden. Na de lagere
    school doorliep hij daartoe eerst het klein-serninarie
    Beekvliet in zijn geboorteplaats. Daarna ging hij naar het
    groot-seminarie te Haaren (Nb). Na twee jaar verliet hij Haaren
    echter om, net als zijn vader, arts te worden. Omdat de
    opleiding op een klein-seminarie in die tijd nog niet
    afgesloten werd met een examen dat toegang verleende tot de
    universiteit, behaalde Smulders alsnog aan de stedelijke HBS te
    's-Hertogenbosch het einddiploma. Vervolgens liet hij zich in
    1894 aan de Universiteit van Amsterdam inschrijven als student
    in de geneeskunde. Na zijn artsexamen in 1904 vestigde Smulders
    zich als gemeentearts in het Noordbrabantse Schijndel, waar hij
    zich al spoedig ook op het terrein van de preventieve
    geneeskunde begaf door het voeren van een jarenlange campagne
    ter bestrijding van de zuigelingensterfte.&lt;/p&gt;
&lt;p&gt;In 1912 kwam een eind aan Smulders' loopbaan als
    plattelandsarts. De Broeders Penitenten van de H. Franciscus,
    een religieuze broedercongregatie die zich bezighield met de
    verpleging van zwakzinnigen, vroegen hem als inwonend
    geneesheer voor hun inrichting Huize Assisi&amp;euml; te Udenhout.
    Na een voorbereidingsperiode van enige maanden in
    psychiatrische inrichtingen in Leiden en Utrecht begon hij op 1
    januari 1913 zijn werk als geneesheer-directeur van Huize
    Assisi&amp;euml;. Onder zijn leiding groeide de inrichting al snel
    tot de (toentertijd) toegestane grootte van 293 verpleegden.
    Hij zorgde bovendien voor de oprichting van een eigen
    ziekenhuisje, zette een verplegersopleiding op en stichtte een
    school, de eerste aan een katholieke inrichting verbonden
    school voor Buitengewoon Lager Onderwijs.&lt;/p&gt;
&lt;p&gt;Daarnaast had hij tijd voor andere dan geneeskundige
    activiteiten. Hij hield zich nog altijd graag bezig met
    filosofie en theologie, en verdiepte zich in de paleontologie.
    Vooral echter besteedde hij zijn vrije tijd aan de Nederlanda
    Katoliko, de Nederlandse katholieke esperantistenbond, die hij
    samen met o.a. de 'sociale priester' Lambert Poell en met de
    latere priester-schrijver Wouter Lutkie in 1909 te
    's-Hertogenbosch had opgericht, aan de Internationale Unie van
    Katholieke Esperantisten en aan de Wereldbond van
    geneeskundigen-esperantisten. Als redacteur van het tijdschrift
    van de Nederlandse bond en van het internationale Espero
    Katholika, waarvan hij eveneens de medeoprichter was, nam hij
    een groot aantal artikelen zelf voor zijn rekening. Ook schreef
    hij twee afzonderlijke brochures. Uit deze publikaties komt
    Smulders naar voren als een temperamentvol en strijdbaar man,
    die omwille van 'de goede zaak' fel van leer kon trekken.&lt;/p&gt;
&lt;p&gt;Smulders' geloofsovertuiging speelde in zijn leven een
    belangrijke rol. Hoewel hij niets moest hebben van het
    toenmalig integralisme, noemde hij zichzelf 'volop rooms' en
    zag hij het 'bevorderen van de integraal katholieke waarheid'
    als een speciale taak. Als katholiek intellectueel voelde hij
    zich ook bij uitstek geroepen een bijdrage te leveren aan de
    emancipatie van zijn geloofsgenoten. Zijn roeping als arts nam
    hij niet minder ernstig op, maar allerminst in de zin dat hij
    daaraan voor zichzelf een status van gewichtige geleerdheid
    ontleende. Hij was van nature een aimabel mens, joviaal en
    hartelijk, hield niet van grootdoenerij en kon uitstekend met
    zijn - veelal eenvoudige - pati&amp;euml;nten omgaan. Een zekere
    pastorale attitude is hem zijn hele leven eigen gebleven.&lt;/p&gt;
&lt;p&gt;Tegen die achtergrond moet dan ook zijn plotselinge actie in
    1930 begrepen worden. In dat jaar introduceerde hij onder de
    naam 'periodieke onthouding' een zogenaamd 'natuurlijke
    methode' om zwangerschap te voorkomen. Zoals uit de naamgeving
    al blijkt, was dat een 'leefregel' waarbij seksuele onthouding
    (gedurende de vruchtbare periode van de menstruele cyclus van
    de vrouw) werd afgewisseld met geslachtsverkeer tijdens de
    onvruchtbare dagen. Smulders baseerde zijn methode op toen
    nieuwe wetenschappelijke gegevens over de vaste tijdsafstand
    tussen de ovulatie (eisprong) en de daarop volgende
    menstruatie. Deze feiten waren kort tevoren door de Japanse
    vrouwenarts K. Ogino en de Oostenrijkse gynaecoloog H. Knaus
    vastgesteld, geheel onafhankelijk van elkaar en ook niet met de
    bedoeling daarmee een methode van geboortenregeling te
    cre&amp;euml;ren.&lt;/p&gt;
&lt;p&gt;De introductie van een dergelijke natuurlijke, d.w.z. op
    biologische feiten berustende en derhalve voor katholieken
    geoorloofde, methode van geboortenregeling heeft verstrekkende
    gevolgen gehad, en niet alleen voor de toen al bijna
    zestigjarige Smulders zelf, die zich hiermee op een voor hem
    nieuw en onbekend terrein begaf. Zijn eerste publikaties medio
    1930, in het 
    &lt;em&gt;RK&lt;/em&gt;
  &lt;em&gt;Artsenblad&lt;/em&gt;

    en 
    &lt;em&gt;De Tijd,&lt;/em&gt;

    riepen zoveel reacties op van ge&amp;iuml;nteresseerde echtparen,
    artsen en zielzorgers, dat Smulders besloot tot uitgave van een
    aparte brochure, die in december 1930 op de markt kwam. De
    belangstelling voor deze publikatie was dermate groot, dat
    begin 1933 reeds de zesde, geheel herziene en van een
    uitvoerige casu&amp;iuml;stiek voorziene uitgave verscheen. Eind
    1934 waren er inmiddels zeven drukken van het boek uitgekomen,
    met een totale - voor die tijd niet geringe - oplage van 26.000
    exemplaren. In 1931 had al een Duitse vertaling het licht
    gezien, in 1933 gevolgd door de Franse uitgave. Een Engelse
    bewerking verscheen pas in 1937, van de hand van de gynaecoloog
    J. Holt, met wie Smulders sinds 1932 in contact stond en met
    wie hij jarenlang intensief van gedachten wisselde over theorie
    en praktijk van de p.o.&lt;/p&gt;
&lt;p&gt;Van lieverlede heeft Smulders zijn methode steeds verder
    uitgewerkt, dank zij en met medewerking van zijn
    p.o.-cli&amp;euml;ntenkring. Meteen al na de eerste publikaties
    stroomden de verzoeken om persoonlijk advies en begeleiding bij
    de toepassing van p.o. bij hem binnen, en dat is tot aan zijn
    dood in 1939 zo gebleven. Op die manier vestigde Smulders zich
    in de loop van de jaren dertig een ruime, maar onbezoldigde
    'p.o.-praktijk' van ca. 1500 cli&amp;euml;nten uit binnen- en
    buitenland, die hem - in vele gevallen zelfs jarenlang - per
    brief consulteerden en die hij, eveneens schriftelijk, van een
    persoonlijk p.o.-advies voorzag. Tevens hebben deze
    cli&amp;euml;nten hem in staat gesteld origineel en baanbrekend
    empirisch onderzoek naar de menstruatiecyclus te verrichten.
    Daarin trachtte Smulders na te gaan of en, zo ja, welke invloed
    fysieke en psychische of emotionele factoren hadden op de -
    hormonaal gereguleerde - processen van ovulatie en menstruatie.
    Even nieuw was ook het onderzoek naar het voorkomen van
    ovulatieverschijnselen, als de zogenaamde middenpijn,
    slijmafscheiding, ovulatiebloedinkjes, een verhoogde basale
    lichaamstemperatuur en (premenstruele) veranderingen in de
    borsten. Hiervan werd tot dan toe in de geneeskunde aangenomen
    dat het om ziekelijke verschijnselen ging, terwijl Smulders
    'ontdekte' dat het om fysiologische 'tekens' ging, die bij
    gezonde vrouwen telkens rond de ovulatie en dus ca. veertien
    dagen v&amp;oacute;&amp;oacute;r de menstruatie optraden. Op deze wijze was
    hij in staat zijn aanvankelijke 'kalendermethode' geleidelijk
    uit te breiden tot de 'observationele methode-Smulders'. Dat
    wil zeggen: zijn cli&amp;euml;nten pasten in de jaren dertig een
    vorm van periodieke onthouding toe, waarbij toen al gebruik
    werd gemaakt van fysiologische verschijnselen als
    slijmafscheiding en andere symptomen, zoals dat nu gebeurt bij
    de toepassing van moderne p.o.-varianten als de
    methode-Billings en de zogenaamde symptothermale methode.&lt;/p&gt;
&lt;p&gt;De methode-Smulders, die - mits strikt volgens de regels
    toegepast - een aanvaardbare intrinsieke effectiviteit bezat,
    bleek aan een grote behoefte te voldoen en mocht zich in een
    belangstelling over de hele wereld verheugen, &amp;oacute;&amp;oacute;k van
    medische zijde. Zowel in als buiten Nederland waren in de jaren
    dertig (vrouwen)artsen ge&amp;iuml;nteresseerd in een natuurlijke
    methode van geboortenregeling, omdat zij juist in die jaren in
    toenemende mate werden geconfronteerd met verzoeken van hun
    pati&amp;euml;nten om hulp bij de anticonceptie, maar niet aan die
    hulpvraag konden voldoen, aangezien er vooralsnog geen middel
    bestond dat, naar toenmalig medisch inzicht, betrouwbaar,
    onschadelijk en (moreel) aanvaardbaar was. Condoom en pessarium
    occlusivum waren middelen die - nog afgezien van hun
    'onfatsoenlijke' en 'immorele' reputatie - zowel bij echtparen
    als medici op emotionele weerstand stuitten wegens de seksuele
    'manipulaties' die aan het gebruik ervan te pas kwamen. Bij
    p.o. waren co&amp;iuml;tus en anticonceptie echter 'losgekoppeld',
    zodat het om een 'gedeseksualiseerde' vorm van anticonceptie
    ging.&lt;/p&gt;
&lt;p&gt;Dat alleen al maakte de methode bespreekbaar en hanteerbaar
    voor de toenmalige medici, die tijdens hun opleiding volstrekt
    niets over seksualiteit en seksuologie te horen kregen en op
    hun rol als hulpverlener op dit gebied totaal niet werden
    voorbereid. Het belangrijkste was echter dat de p. o. gebaseerd
    was op 'natuurlijke', d.w.z. biologische en derhalve voor de
    medicus vertrouwde, feiten. Doordat er aan het geven van een
    voorschrift en eveneens vertrouwde medische handeling, het
    opnemen van de anamnese, vooraf moest gaan, paste de methode
    bovendien ook anderszins in het geneeskundig denken en
    handelen. Het feit dat in de jaren dertig een dergelijke, in
    hun geneeskundig model passende methode ter beschikking kwam,
    heeft geboortenregeling onder medici bespreekbaar gemaakt en
    aldus belangrijk bijgedragen tot een kentering in hun tot dan
    toe negatieve houding t.o.v. anticonceptionele
    hulpverlening.&lt;/p&gt;
&lt;p&gt;
  &lt;a href='agedeelte'&gt;A: &lt;/a&gt;Archief-J.N.J. Smulders in het Katholiek Documentatie
  Centrum te Nijmegen.&lt;/p&gt;
&lt;p&gt;
  &lt;a href='pgedeelte'&gt;P: &lt;/a&gt;Behalve 
    &lt;em&gt;Periodieke onthouding in het huwelijk. Methode
    Ogino-Knaus&lt;/em&gt;

    (Nijmegen [etc.], 1930) een opsomming van publikaties in onder
    L genoemd werk van Hanneke Westhoff.&lt;/p&gt;
&lt;p&gt;
  &lt;a href='lgedeelte'&gt;L: &lt;/a&gt;Hanneke Westhoff, 
  &lt;em&gt;Natuurlijk geboortenregelen in de twintigste eeuw. De
  ontwikkeling van de periodieke onthouding door de Nederlandse
  arts J.N.J. Smulders in de jaren dertig&lt;/em&gt;

  (Baarn, 1986).&lt;/p&gt;

&lt;p&gt;
&lt;a href=&amp;quot;igedeelte&amp;quot;&gt;I: &lt;/a&gt;Hanneke Westhoff, 
  &lt;em&gt;Natuurlijk geboortenregelen in de twintigste eeuw. De
  ontwikkeling van de periodieke onthouding door de Nederlandse
  arts J.N.J. Smulders in de jaren dertig&lt;/em&gt;

  (Baarn, 1986) 78.&lt;/p&gt;



&lt;p&gt;Hanneke Westhoff&lt;/p&gt; 
&lt;dtml-var bwn_footer&gt;</text>
  </biography>
</biodes>

