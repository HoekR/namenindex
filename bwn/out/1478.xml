<biodes version="1.0">
  <fileDesc>
    <title>Ravesteijn, Sijbold van (1889-1983)</title>
    <ref target="http://resources.huygens.knaw.nl/bwn1880-2000/lemmata/bwn5/ravesteijn"/>
    <publisher>
      <name>Biografisch Woordenboek van Nederland:1880-2000</name>
      <ref target="http://resources.huygens.knaw.nl/bwn1880-2000"/>
    </publisher>
  </fileDesc>
  <person>
    <idno type="id">ravesteijn_5</idno>
    <persName><name type="geslachtsnaam">Ravesteijn</name>, Sijbold van</persName>
    <sex value="1"/>
    <event type="birth" when="1889"/>
    <event type="death" when="1983"/>
    <state type="occupation">architect</state>
  </person>
  <biography>
    <graphic url="http://resources.huygens.knaw.nl/bwn1880-2000/lemmata/bwn5/images/images/ravesteyn.jpg"/>
    <text>&lt;dtml-var bwn_header&gt;
 &lt;p class='genealogie'&gt;
  &lt;strong&gt;Ravesteijn, Sijbold van&lt;/strong&gt;, (bekend onder de naam &lt;b&gt;Sybold van Ravesteyn&lt;/b&gt;), architect (Rotterdam 18-2-1889 - Laren (N.H.) 23-11-1983). 
Zoon van Adrianus Justinus Hendricus van Ravesteijn,
  wijnhandelaar, en Josephine Aletta Moens. Gehuwd op 10-8-1915 met
  Dora Hintzen (1893-1975). Uit dit huwelijk werden 3 zoons en 1
  dochter geboren. Na echtscheiding (5-3-1931) gehuwd op 2-4-1931
  met Johanna van Geelkerken (1904-1982). Uit dit huwelijk werd 1
  zoon geboren.
  
  
  

  
  &lt;/p&gt;
&lt;p&gt;
  &lt;img class='bwnimg' BORDER='0' align='right' src='images/ravesteyn.jpg' alt='afbeelding van Ravesteijn, Sijbold van'&gt;Sybold van Ravesteyn, enig kind uit een protestants,
    liberaal gezin, groeide op aan de oever van de Nieuwe Maas in
    Rotterdam. Van huis uit kreeg hij belangstelling voor kunst en
    cultuur mee; zijn moeder was zeer muzikaal, en met zijn vader
    bezocht hij geregeld tentoonstellingen. Na het HBS-eindexamen
    te hebben afgelegd ging Sybold in 1906 - naar eigen zeggen
    'vanuit een gevoel van grootsheid en dynamiek van de
    Rotterdamse haven' (Autobiografische aantekeningen) - civiele
    techniek studeren aan de Technische Hoogeschool in Delft.
    Tijdens deze studie maakte hij niet alleen kennis met alle
    technische aspecten van het ingenieursvak, maar ook met
    bouwkundige ontwerpprincipes.&lt;/p&gt;
&lt;p&gt;Na in 1912 het diploma civiel-ingenieur te hebben behaald
    aanvaardde Van Ravesteyn een betrekking bij de Dienst van Weg
    en Werken van de Maatschappij tot Exploitatie van
    Staatsspoorwegen in Utrecht. Aanvankelijk bestond zijn taak
    voornamelijk uit het doorrekenen van allerlei constructies,
    terwijl hij daarnaast door zelfstudie zijn kennis van het toen
    nog nieuwe materiaal gewapend beton vergrootte. In 1915 trad
    Van Ravesteyn in het huwelijk met Dora Hintzen, dochter van een
    Rotterdams bankier en politicus. Na achtereenvolgens Breda en
    Dordrecht als standplaats te hebben gehad, keerde hij in 1918
    terug naar Utrecht om er leiding te geven aan de bouw van het
    door G.W. van Heukelom ontworpen nieuwe administratiekantoor
    van de Nederlandsche Spoorwegen.&lt;/p&gt;
&lt;p&gt;Van Ravesteyns artistieke ontwikkeling kreeg in deze periode
    een krachtige impuls onder invloed van zijn zeer in kunst
    ge&amp;iuml;nteresseerde vrouw. Hij begon voor eigen gebruik
    meubels te ontwerpen, eerst in een aan de Amsterdamse School
    verwante vormgeving en vervolgens ge&amp;iuml;nspireerd op 'De
    Stijl'. Bij de Nederlandsche Spoorwegen vroeg Van Ravesteyn
    overplaatsing aan naar de afdeling Architectuur, en dit leidde
    in 1921 tot een aanstelling als architect. Zijn grote kennis
    van gewapend beton, een materiaal dat bij de spoorwegen volop
    in de belangstelling stond, speelde hierbij een belangrijke
    rol. In 1924 ontstond het eerste architectonische ontwerp van
    eigen hand, een goederenloods met kantoren in Arnhem,
    uitgevoerd in baksteen en hout.&lt;/p&gt;
&lt;p&gt;In 1925 werd Van Ravesteyn lid van 'De Gemeenschap', een
    vereniging van progressief-katholieke schrijvers en
    kunstenaars, met een gelijknamig tijdschrift, dat ook ruimte
    bood aan niet-katholieken. 'De mentaliteit van die groep, dat
    Bourgondische, dat lag me wel', aldus Van Ravesteyn later (
    &lt;em&gt;Utrechts Nieuwsblad&lt;/em&gt;

    , 24-5-1975). In 
    &lt;em&gt;De Gemeenschap&lt;/em&gt;

    schreef hij niet alleen scherpe beschouwingen over moderne
    architectuur, maar ook over beeldende kunst. Zijn kunstzinnige
    ontwikkeling kwam in deze jaren in een stroomversnelling, en
    hij beschreef deze periode later zelf als zijn 'kunstpuberteit'
    (Autobiografische aantekeningen), die hij tijdens zijn
    ingenieursloopbaan tot dan toe had gemist.&lt;/p&gt;
&lt;p&gt;Met zijn ontwerpen voor de Nederlandsche Spoorwegen vanaf
    het midden van de jaren twintig leek Van Ravesteyn een plaats
    te hebben gevonden binnen het 'Nieuwe Bouwen', de
    architectuurstroming die - uitgaande van de begrippen licht,
    lucht en ruimte en met gebruikmaking van moderne materialen als
    glas, staal en beton - een zuiver op de functionaliteit
    gebaseerde bouwkunst trachtte te cre&amp;euml;ren. De door hem in
    deze periode ontworpen betonnen seinhuizen en vooral het
    goederenkantoor 'Feijenoord' in Rotterdam (1927), met als
    hoofdvorm een ronde glazen ruimte, werden door de
    internationale functionalistische architectuurwereld lovend
    ontvangen. Vooral in ontwerpen uit zijn
    priv&amp;eacute;-architectenpraktijk - die hij naast zijn betrekking
    bij de Nederlandsche Spoorwegen voerde - begon Van Ravesteyn
    vormen te beproeven die buiten de canon van het functionalisme
    vielen en waren gebaseerd op het concept van de gebogen lijn.
    Bij de verbouwing en inrichting van het woonhuis van de mecenas
    jhr. M.R. Radermacher Schorer in Utrecht (1927) paste Van
    Ravesteyn gebogen, golvende wanden toe en voorzag hij de door
    hem ontworpen stalen buismeubelen van sierlijke,
    'onfunctionele' krullen. Ook in zijn eigen woonhuis aan de
    Utrechtse Prins Hendriklaan, dat hij kort na de scheiding van
    zijn eerste vrouw en zijn huwelijk in 1931 met Johanna van
    Geelkerken - een zuster van de NSB-politicus Cornelis van
    Geelkerken -- ontwierp, gebruikte hij zowel in de plattegrond,
    detaillering als meubels de gebogen lijn.&lt;/p&gt;
&lt;p&gt;In 1931 kreeg Van Ravesteyn van de Nederlandsche Spoorwegen
    de eerste opdrachten voor de bouw van enkele stations in
    Zuid-Limburg: Kerkrade, Lutterade, Spekholzerheide. In 1934
    verbouwde hij het station Rotterdam Blaak, waarbij de door hem
    ontworpen ronde trappartij tot de nodige commotie binnen de
    architectenwereld leidde. Rond het midden van de jaren dertig
    had Van Ravesteyn zich met zijn eigenzinnige opvattingen steeds
    verder van het functionalisme verwijderd. Hij erkende weliswaar
    het nut van een periode van experiment, purisme en bezinning,
    maar deze mocht volgens hem niet te lang duren; de mens had ook
    behoefte aan schoonheid en genot in de visuele waarneming.
    Grandeur, monumentaliteit en ornament vormden voor Van
    Ravesteyn een wezenlijk onderdeel van architectuur; 'de moderne
    architectuur is niet vierkant, zij leeft', schreef hij in 1935
    (De Jong en Blotkamp, 65). Architectuur was voor Van Ravesteyn
    in de eerste plaats kunst, een mening die op gespannen voet
    stond met de dogma's van de functionalisten. De
    architectenvereniging 'De 8 en Opbouw', waarvan hij sinds 1929
    lid was, had zichzelf juist 'a-aesthetisch' genoemd en daarbij
    een zuiver zakelijk-praktische benadering bepleit.&lt;/p&gt;
&lt;p&gt;Deze ontwikkeling in zijn kunstbeschouwing werd versterkt
    door Van Ravesteyns bezoek aan Rome in 1936. Reizen was altijd
    belangrijk voor hem geweest - hij had een kosmopolitische
    belangstelling en volgde de internationale kunstontwikkelingen
    op de voet - en hij maakte geregeld gebruik van de mogelijkheid
    tot vrij reizen die zijn baan bij de Nederlandsche Spoorwegen
    hem bood. Itali&amp;euml; had reeds lang zijn belangstelling, mede
    door zijn lidmaatschap van de katholieke 'Gemeenschap'. Hij had
    het land al eerder bezocht, maar in Rome was hij nog nooit
    geweest. Het werd een openbaring. Behalve een 'onhollandse
    liefde voor barok' (Autobiografische aantekeningen) legde hij
    een grote belangstelling aan de dag voor de monumentale
    stedenbouwkundige werken die toen door het regime van de
    fascistische dictator Benito Mussolini werden uitgevoerd, zoals
    de doorbraak naar het Sint-Pietersplein. De dynamiek van de
    barok werd voor hem een fundamenteel element van architectuur.
    'Hoe meer het zien tot bewegen noopt, des te boeiender is het
    bouwwerk, zo leert de ervaring', aldus Van Ravesteyn later ('De
    taal der architectuur', in 
    &lt;em&gt;Bouwkundig Weekblad&lt;/em&gt;

    68 (1950) 306).&lt;/p&gt;
&lt;p&gt;Hoezeer Van Ravesteyns opvattingen een knuppel in het
    hoenderhok van de functionalisten waren, bleek nog datzelfde
    jaar. Een in 1936 door de architect gegeven rondleiding voor
    leden van 'De 8 en Opbouw' in het door hem verbouwde
    kantoorgebouw van Brandwaarborgmaatschappij 'Tiel-Utrecht' in
    Utrecht, waarin Van Ravesteyn de gebogen lijn en barokke
    ornamenten toepaste en waarvoor hij gekrulde stalen
    buismeubelen ontwierp, leidde in 1937 tot de zogeheten
    'Avegoor-discussies', een speciaal georganiseerd
    discussieweekend over de mogelijke richting van de
    architectuur. Typerend voor Van Ravesteyns meer levenslustige
    benadering van het getheoretiseer over een toekomstige ideale
    architectuur was de daar door hem aan een collega-architect
    gestelde vraag 'of spreker er een tijdelijke of hulpschoonheid
    op na houdt, zolang deze abstractie nog niet bereikt is',
    gevolgd door zijn vraag of deze vakbroeder 'genoegen beleeft
    aan de rode tomaten in de groene sla op zijn dis' (De Jong en
    Blotkamp, 95-96). In 1938 zegde Van Ravesteyn zijn lidmaatschap
    van 'De 8 en Opbouw' op.&lt;/p&gt;
&lt;p&gt;In de jaren 1937-1940 kreeg Van Ravesteyn een groot aantal
    opdrachten. Een blijk van erkenning van offici&amp;euml;le zijde
    was de uitnodiging de inrichting te verzorgen van het
    koninklijk jacht 'Piet Hein' (1937), waarbij hij opnieuw
    gekrulde stalen buismeubelen toepaste. Bij de vrijwel volledige
    verbouwing van het Centraal Station van Utrecht (1936-1940) -
    aanvankelijk slechts de benedenverdieping, na een brand in 1938
    het gehele hoofdgebouw - cre&amp;euml;erde hij, binnen de
    beperkingen van een bestaand gebouw, elegante, functionele
    ruimtes vol gebogen lijnen. Met de verbouwing en uitbreiding
    van schouwburg 'Kunstmin' in Dordrecht (1938-1940) ontstond het
    hoogtepunt van Van Ravesteyns barokke architectuur. Met
    gebruikmaking van beton en roestvrij staal, maar ook met veel
    natuursteen en stucwerk, ontstond een glamourachtige ambiance.
    De gebogen lijn vervulde bij dit alles een onmisbare functie:
    'Het is voor mij een kwestie van boetseren van de ruimte. Het
    is geen gril, geen frivoliteit', zou hij hierover later zeggen
    (
    &lt;em&gt;Utrechts Nieuwsblad&lt;/em&gt;

    , 24-5-1975). Zelf vond hij dat bij dit ontwerp een optimale
    versmelting van constructie en decoratie was bereikt.&lt;/p&gt;
&lt;p&gt;Van Ravesteyns levenswerk was - naar eigen zeggen - het
    ontwerp voor en de bouw van de Rotterdamse Diergaarde
    'Blijdorp' (1937-1940). Van Ravesteyn ordende het terrein door
    middel van een centrale as waarop hij het hoofdgebouw, de als
    wintertuin opgezette Rivi&amp;egrave;rahal, en een uitzichttoren
    plaatste. Vanaf deze as waaierden gebogen paden uit naar de
    verschillende weiden, een voor die tijd vooruitstrevende
    dierentuinopzet. De dierenverblijven kregen een op de barok
    ge&amp;iuml;nspireerde decorachtige vormgeving met beeldhouwwerken
    waarvoor Van Ravesteyn een beroep deed op verschillende
    kunstenaars. Onder deze vormgeving ging een dragend staalskelet
    schuil, bekleed met beton.&lt;/p&gt;
&lt;p&gt;Tijdens de Duitse bezetting bleef Van Ravesteyn - zoals
    velen van zijn collega's - lid van de inmiddels binnen de
    Kultuurkamer ondergebrachte Bond van Nederlandsche Architecten
    (BNA), omdat hij anders niet als architect werkzaam kon
    blijven. Ook accepteerde Van Ravesteyn, die zichzelf qua
    maatschappelijk engagement altijd als neutraal omschreef, in
    1940 de opdracht van de Nederlandsche Spoorwegen voor de
    inrichting van een salonrijtuig voor de Rijkscommissaris voor
    het bezette Nederlandse gebied, A. Seyss-Inquart. In 1946 werd
    hij vanwege zijn aangehouden lidmaatschap van de BNA officieel
    schriftelijk berispt, overigens zonder consequenties.&lt;/p&gt;
&lt;p&gt;Na de bevrijding bouwde en verbouwde Van Ravesteyn een groot
    aantal spoorwegstations, waaronder dat van Roosendaal (1949),
    Vlissingen (1950), 's-Hertogenbosch (1952) en Nijmegen (1954).
    Hierbij paste hij een meer traditionele baksteenstijl toe, die
    verwant was aan die van de op dat moment populaire Delftse
    School. Wat bleef waren een aan de klassieke architectuur
    ontleende geleding, ornamentiek en beeldversiering. Kenmerkend
    voor deze ontwerpen is de stedenbouwkundige opzet, met grote
    aandacht voor pleinvorming en de proportionering van het
    stationsgebouw, vaak met een toren als gezichtsbepalend
    element. Bij de bouw van het Centraal Station in Rotterdam
    (1950-1957) greep Van Ravesteyn uiteindelijk - op aandringen
    van de gemeente Rotterdam, die een modern stationsgebouw
    verlangde - terug op het functionalisme. Het eerste ontwerp had
    nog een klassieke opzet gehad, met een centraal geplaatste
    toren. Hij ontwierp het stationsgebouw als de afsluitende,
    gebogen wand van het ervoor liggende plein en liet zien in
    verschillende onderdelen, zoals de hal, de gevelgeleding en het
    materiaalgebruik, ge&amp;iuml;nspireerd te zijn door moderne
    Italiaanse stationsarchitectuur, die hij eerder op een
    dienstreis had bestudeerd. Wat hem in de Italiaanse
    architectuur vooral aansprak, was het vermogen tot 'een greep,
    vrij van aarzeling, die - in grootheid - het vanzelfsprekend
    kunstwerk schept' ('Nieuwe stations in Itali&amp;euml;', in 
    &lt;em&gt;Forum&lt;/em&gt;

    6 (1951) 86).&lt;/p&gt;
&lt;p&gt;Als priv&amp;eacute;-opdracht ontwierp Van Ravesteyn verder tussen
    1947 en 1963 een twintigtal betonnen benzinestations voor
    'Purfina', in een bewust moderne vormgeving. Zijn laatste
    uitgevoerde werk betrof het stationspostkantoor in Nijmegen
    (1964). In 1981 verhuisde Van Ravesteyn met zijn vrouw naar het
    Rosa-Spierhuis in Laren, waar hij twee jaar later op 94-jarige
    leeftijd overleed.&lt;/p&gt;
&lt;p&gt;Sybold van Ravesteyn was gedurende zijn gehele actieve
    architectenloopbaan een controversi&amp;euml;le figuur. Zijn
    ondogmatische houding binnen de door diverse stromingen
    verdeelde architectuurwereld - zijn karakteristieke, wisselende
    voorkeur voor functionaliteit, monumentaliteit en zwierige
    decoratie - maakte hem tot een unieke figuur in de Nederlandse
    architectuur. Zijn afwijkende opvattingen en ontwerpen hadden
    een katalyserende werking binnen het heersende
    architectuurdebat van de jaren twintig en dertig en droegen bij
    aan het uit elkaar vallen van de groep functionalisten.
    Werkelijke invloed op de stijl van de Nederlandse architectuur
    had hij - zoals hij zelf ook toegaf - echter niet. Zijn
    architectuurtaal bleef een persoonlijk idioom. Van Ravesteyn
    ontwierp vooral gebruiksarchitectuur - seinhuizen,
    spoorwegstations en benzinestations - waarvan al tijdens zijn
    lange leven veel verdween.&lt;/p&gt;
&lt;p&gt;
  &lt;a href='agedeelte'&gt;A: &lt;/a&gt;Bouwkundig archief-S. van Ravesteyn (documentair van
  karakter, vrijwel geen tekeningen) in het Nederlands
  Architectuurinstituut te Rotterdam; persoonlijk archief-S. van
  Ravesteyn (o.a. Autobiografische aantekeningen) bij de
  Gemeentelijke Archiefdienst Rotterdam.&lt;/p&gt;
&lt;p&gt;
  &lt;a href='pgedeelte'&gt;P: &lt;/a&gt;
  Bibliografie van publicaties van S. van Ravesteyn en een
    oeuvrelijst met archiefverwijzingen in de onder L genoemde
    publicatie van De Jong en Blotkamp, 87-91.&lt;/p&gt;
&lt;/p&gt;
&lt;p&gt;
  &lt;a href='lgedeelte'&gt;L: &lt;/a&gt;Interview door Hans van Straten, in 
  &lt;em&gt;Utrechts Nieuwsblad&lt;/em&gt;

  , 24-5-1975; 
  &lt;em&gt;S. van Ravesteyn. Nederlandse architectuur,
  tentoonstellingscatalogus&lt;/em&gt;

  . Onder red. van Erik de Jong en Hoos Blotkamp (Amsterdam [etc.]
  1977/1978); Joh. de Vries, 
  &lt;em&gt;Ir. S. van Ravesteyn. Diergaarde Blijdorp&lt;/em&gt;

  (Rotterdam 1986); Kees Rouw, 
  &lt;em&gt;Sybold van Ravesteyn. Architect van Kunstmin en De Holland&lt;/em&gt;

  (Rotterdam 1988); Hans Mulder, ' ''Potverdomme, daar hangt weer
  zo'n ding!'' Herinneringen van illegaal tekenaar Andries
  Frederiks aan de NS in oorlogstijd', in 
  &lt;em&gt;Het Oog in 't Zeil&lt;/em&gt;

  6 (1989) 5 (juni) 35-42.&lt;/p&gt;
&lt;p&gt;
  &lt;a href='igedeelte'&gt;I: &lt;/a&gt;

  Kees Rouw, 
  &lt;em&gt;Sybold van Ravesteyn, architect van Kunstmin en De Holland&lt;/em&gt;

  (Rotterdam 1988) achteromslag [Foto: Gemeentelijke Archiefdienst
  Rotterdam; S. van Ravesteyn in 1941].&lt;/p&gt;
&lt;p&gt;Han Timmer&lt;/p&gt; 
&lt;dtml-var bwn_footer&gt;</text>
  </biography>
</biodes>

