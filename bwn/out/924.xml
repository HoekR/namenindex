<biodes version="1.0">
  <fileDesc>
    <title>Kenninck, Franciscus (1859-1937)</title>
    <ref target="http://resources.huygens.knaw.nl/bwn1880-2000/lemmata/bwn1/kenninck"/>
    <publisher>
      <name>Biografisch Woordenboek van Nederland:1880-2000</name>
      <ref target="http://resources.huygens.knaw.nl/bwn1880-2000"/>
    </publisher>
  </fileDesc>
  <person>
    <idno type="id">kenninck</idno>
    <persName><name type="geslachtsnaam">Kenninck</name>, Franciscus</persName>
    <sex value="1"/>
    <event type="birth" when="1859"/>
    <event type="death" when="1937"/>
    <state type="occupation">oud-katholiek aartsbisschop</state>
  </person>
  <biography>
    <text>&lt;dtml-var bwn_header&gt;
 &lt;p class='genealogie'&gt;
  &lt;strong&gt;Kenninck, Franciscus&lt;/strong&gt;, aartsbisschop van de oud-katholieke kerk te Utrecht (Den Helder 18-6-1859 - Utrecht 10-2-1937).

Zoon van Ferdinandus Josephus Ludovicus Kenninck, sloepenman, en
Cornelia van Hert. Hij was niet gehuwd.



&lt;/p&gt;
&lt;p&gt;Kenninck doorliep de oude Latijnse School te Amersfoort, toen nog
voor het grootste deel bevolkt door de humanisten van het Oud-Katholiek
Seminarie. Zelden bedroeg het totaal aantal leerlingen der Latijnse
School meer dan 25 &amp;agrave; 30. Kenninck was zelfs &amp;eacute;&amp;eacute;n jaar
lang de enige leerling van zijn klas. Hij was dan ook uiterst bedreven
in de klassieke talen, wat een stempel zette op zijn latere
theologische docentenarbeid. In 1886, nog v&amp;oacute;&amp;oacute;r zijn
priesterwijding (1888), werd hij benoemd tot hoogleraar in de exegese
en inleidende bijbelwetenschap. In 1898 werd hij, met behoud van zijn
professoraat, pastoor te Amersfoort, totdat hij in 1910 naar het
Seminarie terugkeerde als president. Toen hij twee jaar later gekozen
werd om zijn oudere vriend, dr. J.J. van Thiel, als bisschop van
Haarlem op te volgen, bedankte hij voor de keuze, overwegend dat hij na
zijn korte werkzaamheid als seminariepresident niet het recht had deze
functie toen reeds op te zeggen. Intussen was hij reeds sedert 1909
kanunnik van het Metropolitaan Kapittel van Utrecht. Na de dood van
aartsbisschop Gerardus Gul in februari 1920 werd Kenninck tot diens
opvolger gekozen, welk ambt hij toen op 60-jarige leeftijd aanvaardde
en tot zijn dood in 1937 vervulde.&lt;/p&gt;
&lt;p&gt;Kenninck was een bijzonder begaafd, intelligent man, nuchter en
geestig van aard, met grote wilskracht en vaste overtuigingen, gegrond
op een scherpzinnig denken. Zijn 12-jarig pastoraat in Amersfoort
ontwikkelde zijn herderlijke aanleg en tegelijk zijn algemene
belangstelling in het burgerlijk leven. Hij was vele jaren lang curator
van het stedelijk gymnasium en een gezien burger der toen nog kleine
stad, waar zijn belangstelling op sociaal gebied zich ontplooide in het
werk van 'Zandbergen' met zijn zorg voor het verwaarloosde
kind, alsook in het werk voor drankbestrijding en van
kinderbescherming. Als hoogleraar brak hij met de oude
onderwijsmethoden en leidde zijn studenten binnen in de nieuwe wereld
der bijbelwetenschap. Dank zij zijn grote belezenheid was hij een
exegeet van hoge rang, open voor de resultaten van het wetenschappelijk
bijbelonderzoek, handhavend het openbaringsbeginsel gegrond in Schrift
en Traditie. Toen hij in 1910 het Seminarie-presidentschap aanvaardde,
wisselde hij van leeropdracht en ging dogmatiek doceren. Hij kon
daarbij bouwen op zijn exegetische arbeid en zijn grote kennis van de
patristische literatuur, was scherp in zijn kritiek op verstarde
scholastieke denksystemen, overtuigd katholiek in zijn
theologie-opbouw. Als seminarist der 19de eeuw stond hij weliswaar nog
sterk in het traditiegareel van eigen jeugdervaring maar hij was toch
wel zo goed kenner van de jonge mens om naast het fortiter in re tevens
het suaviter in modo toe te passen. Hoewel zijn eerste waarschuwing aan
nieuwe studenten steeds luidde: 'nulla dies sine linea',
schreef hijzelf niets op, wat op den duur zijn docentenarbeid sterk
verzwaarde en hem op 60-jarige leeftijd toch nog de moed gaf om de
keuze tot aartsbisschop van Utrecht te aanvaarden. In de daarop
volgende 17-jarige periode ontplooide hij, onder de zinspreuk
'gratia Dei mecum', een veelzijdige werkzaamheid. Onder zijn
leiding werd het verplicht celibaat voor geestelijken opgeheven, een
Synode met Bisschoppelijke Raad werd opgebouwd, reglementen voor kerk-
en armbesturen werden grondig en principieel herzien, vernieuwingen op
het terrein van liturgie, rituaal, catechetisch onderwijs en kerkmuziek
werden tot stand gebracht. Zijn belangstelling bleef onverflauwd en hij
trad sterk op de voorgrond in het groeiend oecumenisch werk, waarbij
hij de grondslagen legde voor de volle gemeenschap met de Anglikaanse
kerkgemeenschap en de weg opende naar de kerken der Orthodoxie.&lt;/p&gt;
&lt;p&gt;
  &lt;a href='lgedeelte'&gt;L: &lt;/a&gt;
  &lt;em&gt;De Oud-Katholiek&lt;/em&gt;

53 (1937) 7 (13 februari) 45; 
&lt;em&gt;ibidem,&lt;/em&gt;

53 (1937) 8 (20 februari) 54 ev.; 
&lt;em&gt;ibidem,&lt;/em&gt;

53 (1937) 12 (20 maart) 87; 
&lt;em&gt;ibidem,&lt;/em&gt;

75 (1959) 2040 (13 juni) 117.&lt;/p&gt;
&lt;p&gt;A. Rinkel &amp;#134;&lt;/p&gt; 
&lt;dtml-var bwn_footer&gt;</text>
  </biography>
</biodes>

