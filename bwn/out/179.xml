<biodes version="1.0">
  <fileDesc>
    <title>Boekman, Emanuel (1889-1940)</title>
    <ref target="http://resources.huygens.knaw.nl/bwn1880-2000/lemmata/bwn4/boekman"/>
    <publisher>
      <name>Biografisch Woordenboek van Nederland:1880-2000</name>
      <ref target="http://resources.huygens.knaw.nl/bwn1880-2000"/>
    </publisher>
  </fileDesc>
  <person>
    <idno type="id">boekman</idno>
    <persName><name type="geslachtsnaam">Boekman</name>, Emanuel</persName>
    <sex value="1"/>
    <event type="birth" when="1889"/>
    <event type="death" when="1940"/>
    <state type="occupation">gemeentelijk bestuurder</state>
    <state type="occupation">politicus</state>
  </person>
  <biography>
    <graphic url="http://resources.huygens.knaw.nl/bwn1880-2000/lemmata/bwn4/images/images/BOEKMAN.jpg"/>
    <text>&lt;dtml-var bwn_header&gt;
 &lt;p class='genealogie'&gt;
  &lt;strong&gt;Boekman, Emanuel&lt;/strong&gt;, politicus (Amsterdam 15-8-1889 - Amsterdam 15-5-1940). Zoon van Maurits Boekman, diamantslijper, later boekhandelaar,
  en Heintje Peereboom. Gehuwd op 6-6-1918 met Jansje Nerden. Uit
  dit huwelijk werd 1 dochter geboren.
  

  &lt;img src=&amp;quot;images/BOEKMAN.jpg&amp;quot; align=&amp;quot;right&amp;quot; BORDER=&amp;quot;0&amp;quot; alt=&amp;quot;afbeelding van Boekman, Emanuel&amp;quot; class=&amp;quot;bwnimg&amp;quot;&gt;

  
  &lt;/p&gt;
&lt;p&gt;Manus Boekman werd geboren in een joods milieu in de
    Amsterdamse arbeiderswijk 'De Pijp', als oudste van de acht
    kinderen van een marktkoopman in tweedehands boeken. Na de
    lagere school werd hij leerling-letterzetter bij de firma
    Binger. Door zelfstudie in de avonduren leerde Boekman zichzelf
    zo goed Engels, dat hij spoedig werd belast met het verrichten
    van vertaalwerk. Hij deed examen voor telegrafist en was
    vervolgens, van 1909 tot 1911, als hulptelegrafist werkzaam op
    het hoofdpostkantoor in Amsterdam.&lt;/p&gt;
&lt;p&gt;Reeds van jongsaf had Boekman politieke belangstelling. Hij
    trad toe tot de Typografen Jongelingen Vereeniging en werd in
    1907 - achttien jaar oud - voorzitter van de afdeling Amsterdam
    van deze vakbond. Ook speelde hij spoedig een actieve rol in de
    Algemeene Nederlandsche Typografenbond, waarin tot
    v&amp;oacute;&amp;oacute;r de Eerste Wereldoorlog een sterk anarchistische
    sfeer heerste. Onder invloed hiervan was Boekman aanvankelijk
    een volgeling van F. Domela Nieuwenhuis. Zo publiceerde hij in
    1910 het artikel 'Volksontwikkeling' (in 
    &lt;em&gt;De Vrije Socialist&lt;/em&gt;

    , 5-2-1910), een scherpe aanval op de sociaal-democratische
    cultuurpolitiek.&lt;/p&gt;
&lt;p&gt;In zijn vrije tijd studeerde Boekman voor de middelbare
    aktes staathuishoudkunde en staatsinrichting, waarvoor hij in
    1911 en 1913 met succes de examens aflegde. Inmiddels was hij
    in 1911 benoemd tot chef de bureau bij de Haveninspectie. In
    deze functie hield hij zich in het bijzonder bezig met de
    invoering van de Stuwadoorswet. Vijf jaar later trad hij als
    chef van de afdeling Wiskunde en Statistiek in dienst bij de
    Rijksverzekeringsbank. Tot 1931 zou Boekman hier een
    succesrijke ambtelijke carri&amp;egrave;re doorlopen, intussen een
    groot aantal artikelen over zeer uiteenlopende onderwerpen
    publicerend in wetenschappelijke tijdschriften en week- en
    dagbladen. Zo verscheen van hem een studie over het werken in
    de havens, schreef hij talrijke artikelen op statistisch en
    economisch gebied en publiceerde hij over criminaliteit,
    werkloosheid en alcoholmisbruik.&lt;/p&gt;
&lt;p&gt;In politiek opzicht schoof Boekman in deze jaren steeds meer
    op van het anarchisme naar de sociaal-democratie. Toch duurde
    het nog tot 1913 voordat hij toetrad tot de
    Sociaal-Democratische Arbeiderspartij (SDAP), en in de eerste
    jaren van zijn partijlidmaatschap schaarde hij zich nog
    duidelijk in de rijen van de oppositie. Boekman vervulde een
    aantal functies in de Amsterdamse partijorganisatie, en in 1920
    werd hij benoemd tot secretaris van de Commissie voor het
    Politiek Systeem, die het SDAP-congres moest rapporteren over
    de idee&amp;euml;n van parlementair leider P.J. Troelstra inzake
    een socialistische staatsinrichting.&lt;/p&gt;
&lt;p&gt;In 1921 werd Boekman gekozen tot lid van de Amsterdamse
    gemeenteraad voor de SDAP. Hij stond weliswaar niet op een
    verkiesbare plaats, maar door het electorale succes en omdat
    enige hoger op de lijst geplaatste kandidaten bedankten, kreeg
    Boekman toch een zetel. Reeds in 1924 koos de fractie hem tot
    haar voorzitter, een bewijs dat hij zich in de gemeenteraad in
    korte tijd een dominante positie had weten te veroveren.
    Afgezien van de algemene politieke beschouwingen hield hij zich
    in de raad vooral bezig met onderwijs- en kunstzaken. Daarbij
    vond hij met name in C.P.M. Romme, de fractievoorzitter van de
    Roomsch-Katholieke Staatspartij en een krachtig verdediger van
    het bijzonder onderwijs, een geduchte tegenspeler; met hem
    voerde hij dan ook menig fel debat.&lt;/p&gt;
&lt;p&gt;Toen de sociaal-democraat F.M. Wibaut op 1 september 1931
    aftrad als wethouder, nam zijn partijgenoot Ed. Polak, tot dan
    toe belast met Onderwijs en Kunstzaken, diens plaats in op
    Financi&amp;euml;n en kwam Boekman als nieuw lid in het college van
    Burgemeester en Wethouders, waar hij de door Polak afgestane
    portefeuilles ging beheren. De economische situatie van
    Nederland in de jaren dertig vormde voor Boekman een
    buitengewoon ongunstig uitgangspunt voor het voeren van een
    vooruitstrevend onderwijsbeleid. De bezuinigingen van het rijk
    hadden directe gevolgen voor de onderwijsuitkeringen aan de
    gemeenten: opheffing en concentratie van scholen, wijziging van
    de leerlingenschaal en verlaging van salarissen van de
    onderwijzers en leraren.&lt;/p&gt;
&lt;p&gt;Zijn grote bekendheid zou Boekman echter verwerven op het
    gebied van de Kunstzaken. Hier voerde hij een actief beleid,
    gericht op het toegankelijk maken van theater, muziek en
    beeldende kunst voor de arbeidersklasse, waarbij in het
    bijzonder de vrijheid van de kunst - vooral waar het toneel
    betrof - door hem krachtig werd verdedigd. De debatten in de
    Amsterdamse gemeenteraad over kunstzaken genoten tijdens het
    wethouderschap van Boekman grote belangstelling, niet het minst
    door zijn herhaalde botsingen met het communistische raadslid
    D.J. Wijnkoop. Hoewel in de persoonlijke omgang vriendelijk en
    voorkomend en doorgaans tolerant tegenover politieke
    tegenstanders, bejegende de fel anticommunistische Boekman hem
    sarcastisch en vaak arrogant.&lt;/p&gt;
&lt;p&gt;Door interne conflicten over de loonpolitiek traden de
    sociaal-democratische wethouders op 18 september 1933 uit het
    college van B. en W. Boekman zou zich in deze ambteloze periode
    intensief bezighouden met zijn studie in de sociale geografie
    aan de Universiteit van Amsterdam, die hij - na het afleggen
    van het colloquium doctum - kort v&amp;oacute;&amp;oacute;r zijn
    wethouderschap was begonnen. Gedurende dit intermezzo schreef
    hij zijn doctoraalscriptie 
    &lt;em&gt;Demografie van de joden in Nederland&lt;/em&gt;

    , die in 1936 als boek zou verschijnen. Deze scriptie vormde de
    culminatie van een aantal voorstudies die Boekman in de
    voorafgaande jaren had gepubliceerd in de vorm van
    statistisch-historische artikelen over joodse onderwerpen,
    zoals het gemengde huwelijk, de verdwijning van het getto en de
    welstand van de joden in Amsterdam. In oktober 1937 behaalde
    hij het doctoraal examen.&lt;/p&gt;
&lt;p&gt;In deze jaren raakte Boekman ook nauw betrokken bij de
    discussies in de SDAP om, in verband met de gewijzigde
    economische en politieke omstandigheden, veranderingen aan te
    brengen in het programma en de tactiek. In 1927 was hij lid
    geworden van het partijbestuur en in 1931 hoofdredacteur van de
    
    &lt;em&gt;De Sociaal-Democraat&lt;/em&gt;

    , een blad bedoeld als discussieorgaan tussen de linkse en
    rechtse stroming in de partij. In deze periodiek schreef
    Boekman - die zich in de loop der jaren steeds meer in een
    gematigde politieke richting had ontwikkeld - over zijn
    idee&amp;euml;n de SDAP te verbreden tot een algemene volkspartij
    die afstand moest nemen van de eis tot ontwapening, de
    monarchie als staatsvorm behoorde te aanvaarden en bereid moest
    zijn tot samenwerking in een regering van vrijzinnige en
    confessionele partijen. In 1935 stelde de SDAP een commissie in
    ter herziening van het beginselprogram, waarvan ook Boekman
    deel uitmaakte. In haar rapport - dat in 1937 zou leiden tot
    een nieuw beginselprogram - vond hij voor een groot gedeelte
    zijn gedachten terug.&lt;/p&gt;
&lt;p&gt;Op 3 september 1935 trad wederom een college aan met
    sociaal-democratische wethouders, en Boekman beheerde hierin
    opnieuw de portefeuilles van Onderwijs en Kunstzaken. Ondanks
    een optimistische start kreeg de SDAP met grote moeilijkheden
    te kampen op het gebied van de werkgelegenheid en de
    woningbouw.&lt;/p&gt;
&lt;p&gt;De laatste jaren van Boekmans wethouderschap werden sterk
    be&amp;iuml;nvloed door de internationale situatie en de
    jodenvervolging in Duitsland. Al op jeugdige leeftijd had
    Boekman gebroken met de joodse godsdienst, en ofschoon hij
    geheel in de Nederlandse samenleving was ge&amp;iuml;ntegreerd,
    bleef hij zich verbonden voelen met het joodse volk. 'Mijn
    vader leefde in twee werelden', zo typeerde zijn dochter hem
    later. In joodse organisaties, zoals het Joodsche Vluchtelingen
    Comit&amp;eacute;, of bij de bestrijding van het antisemitisme, bleef
    hij op de achtergrond. Pas kort voor het uitbreken van de
    Tweede Wereldoorlog trad hij toe tot de
    socialistisch-zionistische organisatie Poale-Zion, niet zozeer
    uit ideologische overwegingen, maar als een reactie op de
    behandeling die de joden in nazi-Duitsland te beurt viel.&lt;/p&gt;
&lt;p&gt;Een hoogtepunt in Boekmans leven was de promotie op 6 juni
    1939 aan de Universiteit van Amsterdam bij prof. H.N. ter Veen
    op het proefschrift 
    &lt;em&gt;Overheid en kunst in Nederland&lt;/em&gt;

    . Naast een uitvoerig overzicht van de houding van de overheid
    tegenover de kunst in de 19e en 20e eeuw, zette Boekman hierin
    zijn denkbeelden uiteen ten aanzien van een toekomstig
    cultuurbeleid - onder andere het verspreiden van kunst onder
    het volk, het verstrekken van kunstopdrachten bij nieuwbouw -
    voor Rijk en gemeenten.&lt;/p&gt;
&lt;p&gt;De laatste gemeenteraadsvergadering die Boekman bijwoonde,
    vond plaats op 1 mei 1940. Bij de inval van de Duitsers, negen
    dagen later, weigerde hij aanvankelijk, in navolging van zijn
    dochter en schoonzoon, het land te verlaten, omdat hij dat zag
    als desertie van een jood in een leidende maatschappelijke
    positie. Toen hij kort daarna alsnog een poging deed om via
    IJmuiden te ontkomen, was het te laat. Op de dag van de
    capitulatie maakten Boekman en zijn vrouw een einde aan hun
    leven.&lt;/p&gt;
&lt;p&gt;Boekman heeft in de SDAP een belangrijke rol gespeeld bij de
    ontwikkeling van de sociaal-democratie die uiteindelijk zou
    uitmonden in de oprichting van de Partij van de Arbeid in 1946.
    Inzake de verhouding tussen overheid en kunst moeten zijn
    wethouderschap voor kunstzaken en zijn dissertatie uit 1939 van
    grote betekenis worden geacht voor het naoorlogse kunstbeleid
    van de overheid. In 1963 werd de Boekmanstichting opgericht:
    een wetenschappelijk instituut voor onderzoek naar vraagstukken
    van kunstbeleid&lt;/p&gt;
&lt;p&gt;
  &lt;a href='agedeelte'&gt;A: &lt;/a&gt;Archief-E. Boekman in het Internationaal Instituut
  voor Sociale Geschiedenis te Amsterdam.&lt;/p&gt;
&lt;p&gt;
  &lt;a href='pgedeelte'&gt;P: &lt;/a&gt;Marjolein van der Tweel, 'Bibliografie van dr. E. Boekman',
    in de onder L genoemde publikatie 
    &lt;em&gt;Het leven als leerschool&lt;/em&gt;

    , 169-176. Hierin zijn ook zestien artikelen en voordrachten
    van Boekman over kunst en cultuur uit de jaren 1926-1939
    opgenomen (pp. 95-167).&lt;/p&gt;
&lt;p&gt;
  &lt;a href='lgedeelte'&gt;L: &lt;/a&gt;Behalve herdenkingsartikelen o.a. door S. Mok, in 
  &lt;em&gt;Nieuw Israelietisch Weekblad&lt;/em&gt;

  , 16-8-1946; Piet Bakker, in 
  &lt;em&gt;Elseviers Weekblad&lt;/em&gt;

  , 26-10-1946; S. Mok, in 
  &lt;em&gt;De Nieuwe Stem&lt;/em&gt;

  1 (1946) 311-316; J. Winkler, in 
  &lt;em&gt;Socialisme en Democratie&lt;/em&gt;

  3 (1946) 109-113: W.H. Vliegen, 'E. Boekman', in 
  &lt;em&gt;Die onze kracht ontwaken deed. Geschiedenis der
  Sociaaldemocratische Arbeiderspartij in Nederland gedurende de
  eerste 25 jaren van haar bestaan&lt;/em&gt;

  . III: 
  &lt;em&gt;1914-1919&lt;/em&gt;

  (Amsterdam, 1921) 375-377; Abel Herzberg, 'Dr. Emanuel Boekman',
  in idem, 
  &lt;em&gt;De man in de spiegel. Opstellen, toespraken en kritieken,
  1940-1979&lt;/em&gt;

  (Amsterdam, 1980) 134-152; Tony Jansen en Jan Rogier, 
  &lt;em&gt;Kunstbeleid in Amsterdam 1920-1940. Dr. E. Boekman en de
  socialistische gemeentepolitiek&lt;/em&gt;

  (Nijmegen, 1983); lemma door Tony Jansen, in 
  &lt;em&gt;Biografisch woordenboek van het socialisme en de
  arbeidersbeweging in Nederland&lt;/em&gt;

  . Onder red. van P.J. Meertens [e.a.], II (Amsterdam, 1987)
  17-20; 
  &lt;em&gt;Het leven als leerschool. Portret van Emanuel Boekman&lt;/em&gt;

  . Onder red. van Hans van Dulken en Tony Jansen (Amsterdam,
  1989); J. Bosmans, 
  &lt;em&gt;Romme. Biografie 1896-1946&lt;/em&gt;

  (Utrecht, 1991); G.W.B. Borrie, 
  &lt;em&gt;Monne de Miranda. Een biografie&lt;/em&gt;

  ('s-Gravenhage, 1993).&lt;/p&gt;
&lt;p&gt;
&lt;a href=&amp;quot;igedeelte&amp;quot;&gt;I: &lt;/a&gt;&lt;i&gt;Persoonlijkheden in het Koninkrijk der Nederlanden in woord en beeld&lt;/i&gt;. Onder hoofdred. van H.P. van den Aardweg (Amsterdam 1938) 165.
&lt;/p&gt;


&lt;p&gt;G.W.B. Borrie&lt;/p&gt; 
&lt;dtml-var bwn_footer&gt;</text>
  </biography>
</biodes>

