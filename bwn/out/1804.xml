<biodes version="1.0">
  <fileDesc>
    <title>Terpstra, Heert (1884-1964)</title>
    <ref target="http://resources.huygens.knaw.nl/bwn1880-2000/lemmata/bwn2/terpstra"/>
    <publisher>
      <name>Biografisch Woordenboek van Nederland:1880-2000</name>
      <ref target="http://resources.huygens.knaw.nl/bwn1880-2000"/>
    </publisher>
  </fileDesc>
  <person>
    <idno type="id">terpstra</idno>
    <persName><name type="geslachtsnaam">Terpstra</name>, Heert</persName>
    <sex value="1"/>
    <event type="birth" when="1884"/>
    <event type="death" when="1964"/>
    <state type="occupation">historicus</state>
  </person>
  <biography>
    <text>&lt;dtml-var bwn_header&gt;
 &lt;p class='genealogie'&gt;
  &lt;strong&gt;Terpstra, Heert&lt;/strong&gt;, historicus (Stiens, gem. Leeuwarderadeel 13-12-1884 - Hilversum 24-12-1964).

Zoon van Jan Terpstra, veehouder, en Trijntje de Jong. Gehuwd op
9-8-1911 met Elizabeth Petronella Roorda. Uit dit huwelijk werden 2
zoons en 1 dochter geboren.



&lt;/p&gt;
&lt;p&gt;Terpstra bezocht na de lagere school te Stiens het gymnasium te
Groningen en liet zich daar in 1904 aan de Universiteit inschrijven als
student in de Nederlandse letteren. Na ook nog een semester te hebben
gestudeerd te Freiburg i. Br. (Duitsland) legde hij in 1907 het
kandidaats- en in 1910 het doctoraal examen af. Omdat het
proefschriftonderwerp dat zijn leermeester J. Huizinga hem aan de hand
had gedaan hem weinig aanstond ori&amp;euml;nteerde hij zich op het
Algemeen Rijksarchief te 's-Gravenhage, waar J. de Hullu hem wees
op het belang van de nog weinig onderzochte koloniale archieven.
Terpstra verrichtte in feite pioniersarbeid met zijn dissertatie 
&lt;em&gt;De vestiging van de Nederlanders aan de kust van Koromandel,&lt;/em&gt;

waarop hij in 1911 bij Huizinga in Groningen promoveerde. Na van 1911
tot 1913 werkzaam te zijn geweest als leraar geschiedenis en
aardrijkskunde aan het Nederlandsch Lyceum te 's-Gravenhage,
aanvaardde hij in laatstgenoemd jaar een functie als leraar
geschiedenis aan het zojuist opgerichte stedelijk gymnasium te
Hilversum. Terpstra was een consci&amp;euml;ntieus en degelijk docent, die
op een heel eigen wijze vele generaties van leerlingen kennis van en
liefde voor de geschiedenis bijbracht. Ondanks de veeleisende
leraarstaak zag hij kans publicistisch actief te blijven, hij begaf
zich echter nooit buiten het terrein der koloniale geschiedenis,
waarbij hij zich beperkte tot bestudering der Nederlandse
geschiedbronnen. In 1918 volgde een publikatie in aansluiting op zijn
proefschrift: 
&lt;em&gt;De opkomst der Westerkwartieren van de Oost-Indische Compagnie
(Suratte, Arabi&amp;euml;, Perzi&amp;euml;).&lt;/em&gt;

Sedert 1926 verschenen van Terpstra's hand regelmatig
boekbesprekingen en artikelen in het 
&lt;em&gt;Tijdschrift voor Geschiedenis.&lt;/em&gt;

Voor een breder publiek bestemd waren de Patria-boeken 
&lt;em&gt;Buitenlandse getuigen van onze koloniale expansie&lt;/em&gt;

(1940) en 
&lt;em&gt;De Nederlanders in Voor-Indi&amp;euml;&lt;/em&gt;

(1947). In 1944 zag Terpstra zich om gezondheidsredenen genoodzaakt het
Hilversums gymnasium te verlaten. Hij werd wetenschappelijk medewerker
van het Koloniaal Instituut (later Koninklijk Instituut voor de Tropen)
te Amsterdam en bleef daar werkzaam tot aan zijn pensionering in 1949.
Van 1947 tot 1954 gaf hij bovendien nog een beperkt aantal lessen aan
scholen voor VHMO in het Gooi en Utrecht.&lt;/p&gt;
&lt;p&gt;Terpstra bezocht nooit de landen die hij beschreef en voelde dit
waarschijnlijk niet als een gemis. Zijn geschriften genoten grote
belangstelling bij Indiase en Ceylonese historici. Aan het einde van
zijn leven mocht Terpstra met voldoening constateren dat de
belangstelling voor Nederlands overzeese geschiedenis sterk was
toegenomen.&lt;/p&gt;
&lt;p&gt;
  &lt;a href='pgedeelte'&gt;P: &lt;/a&gt;Bibliografie in onder L genoemd 
&lt;em&gt;Jaarboek...,&lt;/em&gt;

131-132.&lt;/p&gt;
&lt;p&gt;
  &lt;a href='lgedeelte'&gt;L: &lt;/a&gt;W.Ph. Coolhaas, in 
&lt;em&gt;Tijdschrift voor Geschiedenis&lt;/em&gt;

78 (1965) 187-188; M.A.P. Meilink-Roelofsz, in 
&lt;em&gt;Jaarboek van de Maatschappij der Nederlandse Letterkunde te Leiden
1965-1966. Levensberichten&lt;/em&gt;

124-131.&lt;/p&gt;
&lt;p&gt;S.B.J. Zilverberg&lt;/p&gt; 
&lt;dtml-var bwn_footer&gt;</text>
  </biography>
</biodes>

