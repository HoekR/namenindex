<biodes version="1.0">
  <fileDesc>
    <title>Graeff, jhr. Andries Cornelis Dirk de (1872-1957)</title>
    <ref target="http://resources.huygens.knaw.nl/bwn1880-2000/lemmata/bwn2/graeff"/>
    <publisher>
      <name>Biografisch Woordenboek van Nederland:1880-2000</name>
      <ref target="http://resources.huygens.knaw.nl/bwn1880-2000"/>
    </publisher>
  </fileDesc>
  <person>
    <idno type="id">graeff</idno>
    <persName><name type="geslachtsnaam">Graeff</name>, jhr. Andries Cornelis Dirk de</persName>
    <sex value="1"/>
    <event type="birth" when="1872"/>
    <event type="death" when="1957"/>
    <state type="occupation">gouverneur-generaal</state>
    <state type="occupation">minister</state>
  </person>
  <biography>
    <graphic url="http://resources.huygens.knaw.nl/bwn1880-2000/lemmata/bwn2/images/images/GRAEFF.jpg"/>
    <text>&lt;dtml-var bwn_header&gt;
 &lt;p class='genealogie'&gt;
  &lt;strong&gt;Graeff, jhr. Andries Cornelis Dirk de&lt;/strong&gt;, gouverneur-generaal en minister ('s-Gravenhage 7-8-1872 - 's-Gravenhage 24-4-1957).

Zoon van jhr. Dirk de Graeff, consul-generaal en minister-resident in
Japan, en Bonne Elisabeth Roijer. Gehuwd op 25-3-1897 met jkvr.
Caroline Ang&amp;eacute;lique van der Wijck. Uit dit huwelijk werden 1 zoon
en 4 dochters geboren.

&lt;img src=&amp;quot;images/GRAEFF.jpg&amp;quot; align=&amp;quot;right&amp;quot; BORDER=&amp;quot;0&amp;quot; alt=&amp;quot;afbeelding van Graeff, jhr. Andries Cornelis Dirk de&amp;quot; class=&amp;quot;bwnimg&amp;quot;&gt;



&lt;/p&gt;
&lt;p&gt;De Graeff ging na zijn gymnasiumtijd te 's-Gravenhage in 1890
rechten studeren te Leiden. In 1894 promoveerde hij tot doctor in de
rechtswetenschap op het proefschrift 
&lt;em&gt;Art. 126 der Grondwet&lt;/em&gt;

(Leiden, 1894), over de verantwoording van de rijksuitgaven en
-ontvangsten. Precies een jaar later, op 12-6-1895, legde hij, eveneens
te Leiden, met goed gevolg het examen voor de Indische bestuursdienst
af, waarna hij solliciteerde naar een rechterlijke betrekking in
Ned.-Indi&amp;euml;. Hij gold, blijkens het vanwege de Leidse Universiteit
aan de minister van Koloni&amp;euml;n, J.H. Bergsma, uitgebrachte verslag,
als een der betere studenten, gepromoveerd op een goede dissertatie en
met een uitstekende kennis van het staatsrecht. De Graeffs
belangstelling voor een loopbaan buiten Nederland kan wellicht zijn
be&amp;iuml;nvloed door zijn vader, die zelf kon terugzien op een
avontuurlijk bestaan als Nederlands vertegenwoordiger in Japan in de
moeilijke jaren van de openlegging van dat land (1863-1870).&lt;/p&gt;
&lt;p&gt;Bij besluit van de minister van Koloni&amp;euml;n van 19-8-1895 werd De
Graeff ter beschikking gesteld van de gouverneur-generaal, jhr. C.H.A.
van der Wijck, en, nadat hij nog dat zelfde jaar in Indi&amp;euml; was
aangekomen, op de Algemene Secretarie te Buitenzorg geplaatst. Hij zou,
in afwijking van zijn aanvankelijk voornemen, het grootste deel van
zijn verdere ambtelijke loopbaan bij dat zenuwcentrum van de Indische
administratie werkzaam blijven. De Graeff bleek al spoedig een zeer
bekwaam secretarieambtenaar. Daarbij zal zijn huwelijk met een van de
dochters van de toenmalige gouvemeur-generaal zijn promotiekansen niet
ongunstig hebben be&amp;iuml;nvloed. In 1900 benoemd tot hoofdcommies en in
1902 tot referendaris, werd hij in 1905 bevorderd tot secretaris van
het gouvernement, in 1909 tot eerste secretaris en in 1913 tot algemeen
secretaris. Onmisbare vraagbaak voor elke gouverneur-generaal - De
Graeff kende immers als geen ander de weg in de doolhof van Indische
administratieve voorschriften - werd hij nog geen jaar later (bij KB
van 15-7-1914) benoemd tot lid van de Raad van Nederlandsch-Indi&amp;euml;.
Onder voorbijgaan van twee raadsleden met meer dienstjaren, werd hij
met ingang van 2-1-1917 benoemd tot vice-president van dat college. Dit
hoogste ambt dat in een 'gewone' Indische carri&amp;egrave;re
bereikbaar was, heeft hij overigens maar kort bekleed. Om
gezondheidsredenen en in verband met de opvoeding van zijn kinderen nam
hij met ingang van 2-9-1918 pensioen en vertrok naar Nederland.&lt;/p&gt;
&lt;p&gt;De belangrijkste ontwikkeling in Indi&amp;euml; tijdens De Graeffs
23-jarige loopbaan was ongetwijfeld de opkomst van de
'inlandse' beweging, mogelijk gemaakt door de ethische politiek
en de uitbreiding van onderwijsfaciliteiten voor de inheemse bevolking.
Tevens had zich steeds duidelijker het verlangen geopenbaard om aan
Indi&amp;euml; en de daar levende bevolkingsgroepen zeggenschap te geven
bij de afdoening van interne Indische kwesties. Een markant punt in
deze evolutie was de instelling van de Volksraad in 1918 geweest. De
staatkundige ontwikkeling van het land leek dat jaar in een
stroomversnelling te komen, toen gouverneur-generaal J.P. graaf Van
Limburg Stirum met zijn bekende 'Novemberbeloften' het uitzicht
opende op verdergaande hervormingen.&lt;/p&gt;
&lt;p&gt;In tegenstelling tot vele andere 'oudgasten' stelde De
Graeff zich positief tegenover het ontwakend nationalisme op. In
Nederland aangekomen, stelde hij zich tot doel de houding van Van
Limburg Stirum, met wie hij nauw bevriend was - zij waren te Leiden
jaargenoten geweest -, bij de minister van Koloni&amp;euml;n, A.W.F.
Idenburg, te verdedigen. Zo bepleitte De Graeff om binnen een
afzienbare periode de Volksraad tot een werkelijke vertegenwoordiging
te hervormen met een aan de raad verantwoordelijke Indische regering.
Al spoedig werd hij echter tot een andere werkkring geroepen, waardoor
hij de ontwikkelingen in Indi&amp;euml; voorlopig slechts uit de verte zou
volgen. Op 13-12-1919 werd hij benoemd tot buitengewoon gezant en
gevolmachtigd minister van Nederland te Tokio, waarmee hij dus de
voetstappen van zijn vader drukte. Bij KB van 16-11-1922 werd hij hoofd
van de Nederlandse diplomatieke vertegenwoordiging te Washington. Deze
functie oefende hij uit tot 29 juli 1926 tegen een jaarwedde van f
12.000.-.&lt;/p&gt;
&lt;p&gt;Al in 1916, bij het aftreden van Idenburg als gouverneur-generaal,
was De Graeff als een serieuze kandidaat beschouwd voor de land
voogdij. Van uitstel kwam in dit geval geen afstel: bij KB van
26-3-1926 werd hij benoemd tot gouverneur-generaal op de gebruikelijke
jaarwedde van f180.000.-(+f 60.000.-uitrustingskosten). Na het
repressieve bewind van D. Fock, dat de Indonesische nationalisten in
hun verwachtingen had teleurgesteld, leek De Graeff de aangewezen man
om het vertrouwen in het Nederlandse bestuur te herstellen. Bij zijn
ambtsaanvaarding in de Volksraad op 7-9-1926 verklaarde De Graeff dat
hij 'eerbied' had voor de nationalistische idealen en sprak hij
van de noodzaak het vertrouwen van de inheemse bevolking, 'voor
zover het teloor is gegaan', in de rechtvaardigheidszin van de
regering te herstellen; een uitlating die hem achteraf door Fock en de
rechtse partijen in de Tweede Kamer nogal kwalijk is genomen.&lt;/p&gt;
&lt;p&gt;Al spoedig zou De Graeff te maken krijgen met een ernstige
uitbarsting van Indonesisch, in hoofdzaak door communisten
georganiseerd, verzet: in november 1926 deden zich ongeregeldheden voor
in West-Java; in januari 1927 op de Westkust van Sumatra. Deze
gebeurtenissen maakten zowel in Indi&amp;euml; bij de Europese
bevolkingsgroep als in Nederland diepe indruk. De Graeff trof harde
tegenmaatregelen om het geschokte Nederlandse gezag te herstellen.
Enkele doodvonnissen werden voltrokken, ruim 4500 personen tot
vrijheidsstraffen veroordeeld en vele honderden bij wijze van
administratieve maatregel een gedwongen verblijfplaats aangewezen in
het daartoe opgerichte interneringsoord Boven-Digoel in
Nieuw-Guinea.&lt;/p&gt;
&lt;p&gt;Toch liet De Graeff zich hierdoor niet weerhouden zijn politiek van
toenadering tot de Indonesische nationalisten voort te zetten. Over de
kracht van hun beweging en hun aanhang maakte hij zich immers geen
illusies. 'Wij staan', zo schreef hij in 1928 aan Van Limburg
Stirum, 'voor een eindelooze steeds heftiger wordende strijd,
waarin wij het op den duur zullen moeten afleggen.' Door vertrouwen
te schenken hoopte hij echter vertrouwen te wekken, waardoor de
ontwikkeling alsnog in goede banen zou kunnen worden geleid. In deze
politiek paste dan ook het initiatief van De Graeff, begin 1927, om
door wijziging van de Indische staatsregeling het aantal Indonesische
leden van de Volksraad van 25 op 30 te brengen. Dit voorstel, dat
neerkwam op een ongedaan maken van een Tweede-Kamervotum uit 1925,
bovendien zo kort na de communistische woelingen gedaan, riep heftig
verzet op bij de Europese bevokingsgroep, die van een 'inlandse
meerderheid' in de Volksraad niet wilde weten. Ook de Raad van
Indi&amp;euml; verklaarde zich tegen het denkbeeld. De Graeff zette echter
door. Zijn voorstel kreeg de steun van een meerderheid in de Volksraad
en werd met medewerking van de Staten-Generaal in 1928 tot wet
verheven. De oprichting van de conservatieve 
&lt;em&gt;Vaderlandsche Club,&lt;/em&gt;

een jaar later, kan men zien als een reactie in Europese kring op De
Graeffs door velen verfoeide 'slap-ethische' politiek.&lt;/p&gt;
&lt;p&gt;Ook het Indonesische nationalisme zou zich in deze tijd krachtiger
organiseren. De non-co&amp;ouml;peratiegedachte won terrein (hetgeen er
onder meer toe leidde dat enkele door De Graeff aangezochte
Indonesische politici een zetel in de Volksraad weigerden). De door ir.
Soekarno in 1927 opgerichte Partai Nasional Indonesia (PNI) wenste met
niets minder genoegen te nemen dan volledige onafhankelijkheid
('merdeka'). Eind 1929, toen in verband met de nationalistische
acties een zeer nerveuze stemming was ontstaan, liet De Graeff Soekarno
en enkele andere PNI-leiders arresteren. Hij meende echter dat het niet
aanging hen geruisloos te interneren, zoals de Raad van Indi&amp;euml; en
het parket hadden gewild, maar dat de rechter zou moeten beoordelen of
het voor een veroordeling vereiste bewijs aanwezig was. Uiteindelijk
verleende hij Soekarno na diens veroordeling gratie van straf; een van
de laatste besluiten die hij als gouvemeur-generaal nam. Hij handelde
daarmee tegen de uitdrukkelijke wens van minister van Koloni&amp;euml;n, S.
de Graaff, met wie de verstandhouding minder goed was dan met diens in
1929 afgetreden voorganger, J.C. Koningsberger.&lt;/p&gt;
&lt;p&gt;Als een teleurgesteld man legde De Graeff op 12-9-1931 het bewind
neer. Onder zijn bestuur was de nationalistische beweging verder
geradicaliseerd en de tegenstelling sini-sana (zij van 'hier',
dus de inheemsen, en de mensen van 'daar', de Nederlanders)
verscherpt. De ethische politiek, waarvan De Graeffde laatste
belangrijke representant in het Indische bestuur is geweest, was op een
mislukkig uitgelopen.&lt;/p&gt;
&lt;p&gt;Terug in Nederland zou De Graeff, hoewel de zestig reeds gepasseerd
en niet bij een politieke partij aangesloten, in het tweede en derde
kabinet-Colijn (van 26-5-1933 tot 24-6-1937) als minister van
Buitenlandse Zaken optreden. Als zodanig zag hij zich geconfronteerd
met het falen van de Volkenbond, vooral in het Italiaans-Ethiopisch
conflict, en de liquidatie van het verdragensysteem van Versailles ten
gevolge van de Duitse herbewapening. Onder deze omstandigheden greep
Nederland terug op de beproefde neutraliteitspolitiek van
v&amp;oacute;&amp;oacute;r 1914, aangezien, zoals De Graeff verklaarde, een
universele volkenbond met een eigen sanctieapparaat te hoog gegrepen
bleek. Na zijn aftreden in 1937 heeft hij geen publieke ambten meer
bekleed.&lt;/p&gt;
&lt;p&gt;De Graeffs optreden kenmerkte zich door een frisheid en
onbevangenheid die opmerkelijk mogen worden genoemd bij een man die op
een zo lange ambtelijke loopbaan kon terugzien. Onorthodox in
godsdienstig opzicht - hij behoorde tot de remonstranten - was hij dit
ook in politieke kwesties. Terwijl zijn landgenoten in Indi&amp;euml;,
hoewel zij zijn idealisme niet in twijfel trokken, hem vaak gebrek aan
werkelijkheidszin toeschreven, bleek hij zijn tijd beter verstaan te
hebben dan zijn critici.&lt;/p&gt;
&lt;p&gt;
  &lt;a href='agedeelte'&gt;A: &lt;/a&gt;Een particulier archief-De Graeff berust op het Algemeen
Rijksarchief; zie verder collectie-J.B. van der Houven van Oordt in het
Algemeen Rijksarchief te 's-Gravenhage.&lt;/p&gt;
&lt;p&gt;
  &lt;a href='pgedeelte'&gt;P: &lt;/a&gt;Ambtelijke en persoonlijke correspondentie van De Graeff in 
&lt;em&gt;De Volksraad en de staatkundige ontwikkeling van
Nederlands-Indi&amp;euml;.&lt;/em&gt;

Een bronnenpublicatie. Bew. door S.L. van der Wal (Groningen,
1964-1965.2 dl.); 
&lt;em&gt;De ontwikkeling van de nationalistische beweging in
Nederlandsch-Indi&amp;euml;.&lt;/em&gt;

Bew. door R.C. Kwantes (Groningen, 1978-1981) II en III.&lt;/p&gt;
&lt;p&gt;
  &lt;a href='lgedeelte'&gt;L: &lt;/a&gt;H.T. Colenbrander, 'Bij het aftreden van
gouverneur-generaal De Graeff', in 
&lt;em&gt;De Gids&lt;/em&gt;

95 (1931) III, 373-404; J.E. Stokvis, 'Een landvoogdij', in 
&lt;em&gt;De Socialistische Gids&lt;/em&gt;

16 (1931) 824-831; Rn. Ms. Noto Soeroto, 'Een groote Nederlander.
Bij het afscheid van jhr.mr. A.C.D. de Graeff van Indonesi&amp;euml;',
in 
&lt;em&gt;Oedaya&lt;/em&gt;

8 (1931) 124-125; 
&lt;em&gt;Het beleid van gouverneur-generaal De Graeff in &amp;quot;De
Tijd&amp;quot;&lt;/em&gt;

[Door L.J.M. Peber et al.] (Buitenzorg, [1932]); D.M.G. Koch, 
&lt;em&gt;Batig slot. Figuren uit het oude Indi&amp;euml;&lt;/em&gt;

(Amsterdam, 1960) 35-40; P.J. Oud, 
&lt;em&gt;Het jongste verleden 1918-1940&lt;/em&gt;

(Assen, 1968) passim; 
&lt;em&gt;Herinneringen en dagboek van Ernst Heldring (1871-1954).&lt;/em&gt;

Uitg. door Joh. de Vries (Groningen, 1970. 3 dl.); John Ingleson, 
&lt;em&gt;Road to exile. The Indonesian nationalist movement, 1927-1934&lt;/em&gt;

(Singapore, 1979); P.J. Drooglever, 
&lt;em&gt;De Vaderlandsche Club 1929-1942. Totoks en de Indische politiek&lt;/em&gt;

(Franeker, [1980]); E.B. Locher-Scholten, 'Een liberaal autocraat,
gouverneur-generaal mr. J.P. graaf van Limburg Stirum (1916-1921)',
in 
&lt;em&gt;BMGN&lt;/em&gt;

95 (1980) 64-126; A. Kersten, 
&lt;em&gt;Buitenlandse Zaken in ballingschap. Groei en verandering van een
ministerie 1940-1945&lt;/em&gt;

(Alphen aan de Rijn, 1981); J. Woltring, 'De Drooglegging in de
Verenigde Staten en het Verdrag met Nederland van 1924', in 
&lt;em&gt;Jaarboek van het Departement van Buitenlandse Zaken 1981-1982,&lt;/em&gt;

155-163; 
&lt;em&gt;Documenten betreffende de buitenlandse politiek van Nederland
1919-1945.&lt;/em&gt;

Periode A. Bew. door J. Woltring ('s-Gravenhage, 1983)
IV.&lt;/p&gt;

&lt;p&gt;
&lt;a href=&amp;quot;igedeelte&amp;quot;&gt;I: &lt;/a&gt;&lt;i&gt;Persoonlijkheden in het Koninkrijk der Nederlanden in woord en beeld&lt;/i&gt;. Onder hoofdred. van H.P. van den Aardweg (Amsterdam 1938) 553.
&lt;/p&gt;

&lt;p&gt;C. Fasseur&lt;/p&gt; 
&lt;dtml-var bwn_footer&gt;</text>
  </biography>
</biodes>

