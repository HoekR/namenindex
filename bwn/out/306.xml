<biodes version="1.0">
  <fileDesc>
    <title>Cappellen, Willem Hendrik van (1889-1976)</title>
    <ref target="http://resources.huygens.knaw.nl/bwn1880-2000/lemmata/bwn3/capellen"/>
    <publisher>
      <name>Biografisch Woordenboek van Nederland:1880-2000</name>
      <ref target="http://resources.huygens.knaw.nl/bwn1880-2000"/>
    </publisher>
  </fileDesc>
  <person>
    <idno type="id">capellen</idno>
    <persName><name type="geslachtsnaam">Cappellen</name>, Willem Hendrik van</persName>
    <sex value="1"/>
    <event type="birth" when="1889"/>
    <event type="death" when="1976"/>
    <state type="occupation">omroepmedewerker</state>
  </person>
  <biography>
    <text>&lt;dtml-var bwn_header&gt;
 &lt;p class='genealogie'&gt;
  &lt;strong&gt;Cappellen, Willem Hendrik van&lt;/strong&gt;, acteur, auteur en hoorspelregisseur bij de VARA (Amsterdam 20-4-1889 - Hilversum 9-9-1976).

  Zoon van Hendrikus Wilhelmus van Cappellen, ambtenaar, en Johanna
  Hendrika Kerssing. Gehuwd op 6-11-1913 met Cornelia Hoeksel. Uit
  dit huwelijk werden 1 zoon en 1 dochter geboren. Na echtscheiding
  (21-3-1935) gehuwd op 30-10-1937 met Metje Jannetje Wolters. Uit
  dit huwelijk werden geen kinderen geboren. 
  

  
  &lt;/p&gt;
&lt;p&gt;Willem van Cappellen kreeg aanvankelijk een opleiding tot
    bouwkundig tekenaar. Na de mulo bezocht hij in Amsterdam de
    ambachtsschool en volgde hij vier jaar tekenonderwijs aan het
    instituut 'Concordia inter Nos'. Dit bevredigde hem echter
    niet. Zijn hart ging uit naar de voordracht-kunst. Omdat zijn
    ouders het kunstenaarsbestaan te onzeker achtten, koos hij voor
    een vaste betrekking. Hij trad als ambtenaar in dienst bij de
    PTT en vestigde zich in Den Haag. In zijn vrije tijd nam hij
    spraak- en voordrachtlessen bij Albert Vogel sr. en bekwaamde
    zich door zelfstudie in zowel de internationale als nationale
    letterkunde. Hij werd regisseur van de PTT-toneelclub Onder
    Ons. Dank zij zijn directie, die hem meer malen onbetaald
    verlof toestond, kon hij zijn artistieke aspiraties volgen met
    het geven van lezingen en voordrachten voor verenigingen en
    instituten, zoals de Maatschappij tot Nut van 't Algemeen en de
    Volksuniversiteit.&lt;/p&gt;
&lt;p&gt;In de beginjaren twintig maakte hij kennis met het nog jonge
    medium radio, dat zich via de eerste Nederlandse omroepzender
    PCGG van zijn stadgenoot H.H. Schotanus &amp;aacute; Steringa Idzerda
    manifesteerde. Daar maakte Van Cappellen zijn radiodebuut. Toen
    in 1924 PCGG ten gevolge van een faillissement ophield was hij
    incidenteel te horen via de Hilversumsche Draadlooze Omroep
    (HDO). In 1926 trad hij voor het eerst op voor de microfoon van
    de Vereeniging van Arbeiders-Radioamateurs (VARA). Na een
    radio-opvoering van het toneelstuk 
    &lt;em&gt;Brand in de Jonge Jan&lt;/em&gt;

    van Herman Heijermans in 1928, waarin hij zelf alle acht rollen
    vertolkte, bood de directeur van de Algemeene Vereeniging Radio
    Omroep (AVRO), W. Vogt, die de uitzending gevolgd had en zeer
    geporteerd was voor 'radio-tooneel', hem een positie aan bij
    zijn omroep. Hij weigerde het aanbod, want als overtuigd
    sociaal-democraat ging zijn sympathie uit naar de VARA, waar
    hij free lance medewerker werd. De VARA-leiding verzocht hem
    een kinderuurtje te verzorgen. Hij schreef het seriehoorspel 
    &lt;em&gt;De familie Mulder,&lt;/em&gt;

    waarvan de eerste uitzending op 1 september 1928 plaatsvond en
    na 1930 de naam kreeg van 
    &lt;em&gt;De avonturen van Oome Keesje.&lt;/em&gt;

    Het werd de langste kinderserie uit de omroepgeschiedenis. Met
    een onderbreking van de oorlogsjaren is dit programma, 'bestemd
    voor luisteraars van 8 tot 80 jaar', ruim twintig jaar in de
    ether geweest. Het fictieve, zeer eigenwijze, tegendraadse oude
    mannetje met zijn karakteristieke hoge kraakstem, door Van
    Cappellen zelf gespeeld, werd een bijna nationale figuur. Hij
    cre&amp;euml;erde zijn rol zo overtuigend dat veel luisteraars,
    blijkens de vele soms zelfs materi&amp;euml;le reacties, zoals het
    sturen van cadeaus, spel en realiteit niet meer onderscheidden.
    Nog siert een borstbeeld van Ome Keesje, aangeboden door een
    groepje fans, de tuin van de VARA-studio in Hilversum. Toen Van
    Cappellen in 1932 meende de serie te moeten be&amp;euml;indigen
    door Ome Keesje na een ziekte te laten overlijden, moest hij
    hem op verzoek van de VARA-leiding nog in leven laten. Medio
    1950 verdween hij echter uit de ether. Nog voor de oorlog had
    Van Cappellen de avonturen van zijn held op verzoek van een
    uitgever te boek gesteld. 'Ik heb Ome Keesje wel eens
    vervloekt', bekende hij later. 'Hij heeft mij mijn hele leven
    achtervolgd' 
    &lt;em&gt;(Haagsche Courant,&lt;/em&gt;

    22-3-1969).&lt;/p&gt;
&lt;p&gt;Op 1 april 1929 kwam Van Cappellen in vaste dienst bij de
    vara als auteur, acteur en regisseur van voordrachten en
    hoorspelen. 
    &lt;em&gt;De avonturen van Oome Keesje&lt;/em&gt;

    vormden maar een onderdeel van zijn werk. Als acteur begon hij
    met voordrachten van werken uit de wereldliteratuur, die hij
    vertaalde en voor de microfoon bewerkte, o.a. werken van
    Aischylos, Sophocles, Shakespeare, Vondel en Oscar Wilde. Zo
    wilde hij de arbeiders kennis laten maken met grote literaire
    meesterwerken. Hij bewerkte toneelstukken van zowel klassieke
    als eigentijdse auteurs, o.a. van Vondel, Ibsen, Victor Hugo en
    vooral van Herman Heijermans, tot hoorspelen; hetzelfde deed
    hij met eigentijdse films. Hij koos bij voorkeur werken die
    pasten in de socialistische levensbeschouwing. Ook wist hij
    socialistische auteurs, zoals C. de Dood en Martien Beversluis,
    te bewegen tot het schrijven van oorspronkelijke hoorspelen.
    Als regisseur leidde hij de microfoonuitvoeringen van 1929 af
    met een vast groepje acteurs, dat in 1932 gebundeld werd in
    'het VARA-tooneel', de eerste hoorspelkern in omroepland. Met
    dit gezelschap trad hij ook op tijdens propagandatournees van
    de VARA om leden te winnen. Als auteur bij de VARA, die zich
    'de omroep van het Vrije Woord' noemde, schreef hij satirische
    en politiek-kritische programma's tegen het beleid van de
    overheid. Zo trad hij van 1930 tot 1932 op als 
    &lt;em&gt;Teun de Klepperman bij de pomp. De dorpsbarbier&lt;/em&gt;

    (1932) en samen met Adolf Bouwmeester als 
    &lt;em&gt;Wakker en Tropenduit&lt;/em&gt;

    van 1933 tot 1934. Deze satirische uitzendingen brachten hem
    menigmaal in botsing met de Radio-omroep
    Contr&amp;ocirc;le-Commissie, de vooroorlogse regeringsinstelling
    'ter voorkoming van gevaar voor de veiligheid van den staat, de
    openbare orde of de goede zeden'.&lt;/p&gt;
&lt;p&gt;Ook gaf hij voorlichting aan de luisteraars in hoorspelvorm.
    Zo bracht hij o.a. de 17-delige reeks 
    &lt;em&gt;De mens en zijn liefhebberijen&lt;/em&gt;

    en de 9-delige serie 
    &lt;em&gt;Het moet je maar gebeuren&lt;/em&gt;

    over zaken die zich afspeelden bij de kantonrechter. Voor Van
    Cappellen was het een uitstekende vorm om belangrijke problemen
    te behandelen en daarin stelling te nemen.&lt;/p&gt;
&lt;p&gt;Tijdens de Duitse bezetting was hij, na de opheffing van de
    omroeporganisaties in maart 1941, enkele maanden werkzaam bij
    de Rijksradio-omroep De Nederlandsche Omroep als leider van de
    afdeling 'Gesproken woord'. In september 1941 nam hij ontslag
    om artistieke, politiek-principi&amp;euml;le en financi&amp;euml;le
    redenen. Na de bevrijding in 1945 keerde hij terug, eerst bij
    de omroep Herrijzend Nederland en daarna bij de VARA, waar hij
    in 1947 opnieuw in vaste dienst kwam en zijn oude functies
    hervatte. Ofschoon Willem van Cappellen op 1 mei 1954 de
    offici&amp;euml;le pensioendatum bereikt had, zette hij op verzoek
    van de VARA-leiding zijn werkzaamheden als dramaturg, regisseur
    en voordrachtskunstenaar voort. Twee jaar later vertrok hij. Op
    70-jarige leeftijd verzorgde hij op uitnodiging van de VARA nog
    een aantal 'literaire matinees'. Voor de televisie is hij nooit
    opgetreden. Het einde van zijn radiowerk betekende echter niet
    het einde van zijn acteurschap. Nog vele malen gaf hij voor
    allerlei organisaties declamatie- en voor-drachtavonden; hij
    trad bij voorkeur op voor zijn generatiegenoten, bij wie hij
    een grote populariteit genoot.&lt;/p&gt;
&lt;p&gt;Willem van Cappellen stond bij zijn omroepcollega's bekend
    als een veelzijdig en creatief-begaafd vakman, die vol werklust
    en idealisme zijn taken vervulde. In de omgang was hij een
    hoffelijk en qua humeur evenwichtig mens. Geen strenge
    regisseur, maar een wel verantwoordelijke leider, die zijn
    acteurs de ruimte bood voor een eigen inbreng. In moeilijke
    situaties wist hij de spanning te breken met zijn gevatte,
    typisch Amsterdamse humor. Hij genoot het volle vertrouwen van
    het VARA-bestuur, dat hem de nodige vrijheid schonk en hem om
    zijn prestaties waardeerde. Op zijn 80e verjaardag,
    terugkijkend op zijn leven, verklaarde hij: 'Ik ben een
    begenadigd mens waarvoor ik dankbaar ben' 
    &lt;em&gt;(Haagsche Courant,&lt;/em&gt;

    22-3-1969).&lt;/p&gt;
&lt;p&gt;
  &lt;a href='agedeelte'&gt;A: &lt;/a&gt;Correspondentie, jaarverslagen, persoonsgegevens en
  scripts van hoorspelen in Archief van de VARA te
  Hilversum.&lt;/p&gt;
&lt;p&gt;
  &lt;a href='pgedeelte'&gt;P: &lt;/a&gt;
  
    &lt;em&gt;Oome Keesje vertelt&lt;/em&gt;

    (Amsterdam, [1930]); 
    &lt;em&gt;Akimotos de geheimzinnige, of De wonderlijke avonturen van
    twee jongens&lt;/em&gt;

    (Amsterdam, 1931).
&lt;/p&gt;
&lt;p&gt;
  &lt;a href='lgedeelte'&gt;L: &lt;/a&gt;Interviews en herdenkingsartikelen in: 
  &lt;em&gt;De Radiogids,&lt;/em&gt;

  19-3-1938; 26-3-1938; 18-3-1939; 25-3-1939; 16-4-1949; 18-4-1954;
  2-5-1954; 
  &lt;em&gt;De Gooi- en Eemlander,&lt;/em&gt;

  12-3-1959; 
  &lt;em&gt;De Tijd,&lt;/em&gt;

  13-4-1959; 
  &lt;em&gt;Haagsche Courant,&lt;/em&gt;

  22-3-1969; 
  &lt;em&gt;De VARA-gids,&lt;/em&gt;

  19-4-1969; 
  &lt;em&gt;De Telegraaf,&lt;/em&gt;

  13-11-1970. 
  &lt;p&gt;Meyer Sluyser, 
  &lt;em&gt;Hier is de VARA&lt;/em&gt;

  (Amsterdam, 1950) 45; Rob Geraerds, 
  &lt;em&gt;De spelleiding heeft... Kommer Kleyn...&lt;/em&gt;

  (Hoorn, 1954) 69-73; Meyer Sluyser, 
  &lt;em&gt;Een klein mannetje met een klein potloodje&lt;/em&gt;

  (Amsterdam, 1965) 89-93; C.H. Bulte, 
  &lt;em&gt;Het Nederlandse hoorspel&lt;/em&gt;

  (Utrecht, 1984) 57 - 58; 168-169.&lt;/p&gt;
&lt;/p&gt;
&lt;p&gt;H.W.A. Joosten&lt;/p&gt; 
&lt;dtml-var bwn_footer&gt;</text>
  </biography>
</biodes>

