<biodes version="1.0">
  <fileDesc>
    <title>Treub, Marie Willem Frederik (1858-1931)</title>
    <ref target="http://resources.huygens.knaw.nl/bwn1880-2000/lemmata/bwn1/treub"/>
    <publisher>
      <name>Biografisch Woordenboek van Nederland:1880-2000</name>
      <ref target="http://resources.huygens.knaw.nl/bwn1880-2000"/>
    </publisher>
  </fileDesc>
  <person>
    <idno type="id">treub_1</idno>
    <persName><name type="geslachtsnaam">Treub</name>, Marie Willem Frederik</persName>
    <sex value="1"/>
    <event type="birth" when="1858"/>
    <event type="death" when="1931"/>
    <state type="occupation">econoom</state>
    <state type="occupation">minister</state>
  </person>
  <biography>
    <graphic url="http://resources.huygens.knaw.nl/bwn1880-2000/lemmata/bwn1/images/images/TREUBMWF.jpg"/>
    <text>&lt;dtml-var bwn_header&gt;
 &lt;p class='genealogie'&gt;
  &lt;strong&gt;Treub, Marie Willem Frederik&lt;/strong&gt;, politicus, hoogleraar in de staathuishoudkunde en statistiek en staatsman (Voorschoten 30-11-1858 - 's-Gravenhage 24-7-1931).

Zoon van Jacobus Petrus Treub, burgemeester van Voorschoten, en Marie
Louise Cornaz. Gehuwd op 28-4-1886 met Maria Hoog; na echtscheiding op
4-11-1897 huwde hij op 31-8-1898 met Susanne Ad&amp;egrave;le Cornaz. Op
10-6-1916 volgde ontbinding van het tweede huwelijk. Op 15-2-1917
hertrouwd met Annie Julia Judels, van wie hij op 27-4-1928 scheidde.
Uit het eerste huwelijk werd 1 zoon geboren.


&lt;img src=&amp;quot;images/TREUBMWF.jpg&amp;quot; align=&amp;quot;right&amp;quot; BORDER=&amp;quot;0&amp;quot; alt=&amp;quot;afbeelding van Treub, Marie Willem Frederik&amp;quot; class=&amp;quot;bwnimg&amp;quot;&gt;


&lt;/p&gt;
&lt;p&gt;Evenals zijn broers Hector (de latere gynaecoloog) en Melchior
(toekomstige directeur van 's Lands Plantentuin te Buitenzorg)
doorliep hij de dorpsschool te Voorschoten en de Gemeentelijke HBS in
Leiden, waar hij in 1876 eindexamen deed. Het geld voor zijn verdere
studie verdiende hij met allerhande kleine gemeentelijke functies in
het dorp waar zijn vader burgemeester en secretaris was. Treub behaalde
het staatsexamen voor Grieks en Latijn en bekwaamde zich daarna voor
het examen van kandidaat-notaris en vervolgens in 1881 voor het
admissie-examen, waarna hij op 11-10-1881 te Leiden rechten ging
studeren. Tijdens zijn kandidaatsstudie werd hij in 1883 bekroond met
een gouden medaille van de Utrechtse Universiteit voor een inzending op
de prijsvraag naar de historie onzer belastingen. Vervolgens studeerde
hij in Parijs en sinds 1884 in Amsterdam, waar hij in 1885 voor het
doctoraal examen in de rechtsgeleerdheid slaagde. Op 31 maart 1885
volgde in Utrecht zijn promotie op het eerste deel van het antwoord op
de prijsvraag.&lt;/p&gt;
&lt;p&gt;De eerste fase van Treubs maatschappelijke loopbaan speelde zich af
in de hoofdstad. Hij had de uitnodiging gekregen aan de Universiteit
van Amsterdam privaatdocent in het belastingrecht te worden en ving
zijn lessen in september 1885 aan. In hetzelfde jaar richtte hij de
Notari&amp;euml;le Soci&amp;euml;teit en de Notari&amp;euml;le Vereeniging op. Hij
werd in 1887 redacteur van het 
&lt;em&gt;Weekblad voor Notarisambt en Registratie, Sociaal Weekblad&lt;/em&gt;

en 
&lt;em&gt;Vragen des Tijds.&lt;/em&gt;

Beide laatste tijdschriften droegen een progressief-liberale signatuur.
Zijn politieke belangstelling deed hem in 1887 lid worden van de
oud-liberale kiesvereniging 'Burgerplicht', maar hij richtte
met anderen de radicale kiesvereniging 'Amsterdam' op, toen
bleek dat de koers van 'Burgerplicht' niet viel te wijzigen.
Hoewel radicaal, heeft Treub altijd de socialistische idee&amp;euml;n
bestreden.&lt;/p&gt;
&lt;p&gt;In 1889 werd Treub gemeenteraadslid en in 1893 wethouder van
financi&amp;euml;n. Opmerkelijke resultaten boekte hij. Zo het besluit
waarbij B &amp;amp; W werden gemachtigd om in bestekken van gemeentewerken
bepalingen op te nemen omtrent minimumloon en maximumarbeidsduur,
alsmede de vaststelling van een reglement voor gemeentewerklieden.
Zowel besluit als reglement waren een arbeidsrechtelijke primeur. Hij
stelde een gemeentelijke rekenkamer en een daadwerkelijk bouwtoezicht
in. Als wethouder van publieke werken (1895) bracht Treub de
particuliere waterleiding- en telefoonbedrijven onder gemeentebeheer,
terwijl hij de belangrijkste stoot gaf tot naasting van de tram- en
gasbedrijven.&lt;/p&gt;
&lt;p&gt;In 1896 werd Treub benoemd tot hoogleraar in de staathuishoudkunde
en de statistiek aan de Universiteit van Amsterdam, als opvolger van
P.W.A. Cort van der Linden. Zijn overgang van gemeenteraad naar
Universiteit oogstte veel kritiek, zowel van gemeentewege, omdat hij
zijn taken niet afgemaakt zou hebben, als van diegenen uit de
wetenschappelijke hoek die zijn economische idee&amp;euml;n te ondiep of
onjuist achtten, zoals J. d&amp;quot;Aulnis de Bourouill en N.G. Pierson.
Treub publiceerde veel, waaronder zijn tweedelig werk over het
wijsgerig economisch stelsel van Karl Marx, waarin hij diens
denkbeelden bestreed. Anderzijds was hij ook geen voorstander van de
zg. liberale school. Hij bracht twaalf promovendi tot de doctorstitel.
Tijdens zijn hoogleraarschap werd hij in 1899 de eerste directeur van
het Centraal Bureau voor Sociale Adviezen, in welke hoedanigheid hij
een beslissende rol speelde bij de oplossing van het grote conflict dat
tot de spoorwegstakingen van 1903 had geleid.&lt;/p&gt;
&lt;p&gt;Treubs Haagse tijd ving aan toen hij in 1904 voor het kiesdistrict
Assen lid van de Tweede Kamer werd. Hij was daarin de grote
tegenstander van Abraham Kuyper. Hij beijverde zich voor
staatsexploitatie der spoorwegen en wist de regering te dwingen het
vraagstuk der werkloosheid aan te pakken. Als voorzitter van de
dientengevolge ingestelde staatscommissie inzake de werkloosheid legde
hij de basis voor zijn befaamde ministeri&amp;euml;le Noodregeling van 22
augustus 1914 ter instandhouding van de
werkloosheids-verzekeringskassen. Treubs parlementaire loopbaan nam in
1913 een ontijdig einde, omdat hij zich niet kon verenigen met H.
Goeman Borgesius' politieke zet om het staatspensioen als
voornaamste leus op het concentratiemanifest der drie Vrijzinnige
partijen te plaatsen.&lt;/p&gt;
&lt;p&gt;In 1913 werd Treub voor het eerst minister. Na het falen van D. Bos
als formateur kreeg Cort van der Linden van de Koningin de opdracht een
extra-parlementair kabinet samen te stellen. Treub kon kiezen tussen de
portefeuilles van Financi&amp;euml;n of Landbouw, Nijverheid en Handel.
Aangezien onder het voorafgaande kabinet-Heemskerk de sociale
verzekering onder het tweede departement ressorteerde en Treub als
kamerlid zijn sporen mede had verdiend op sociaal verzekeringsterrein
en daarbij vaak minister A.S. Talma bestreed, werd het Landbouw. Hij
ontwierp een indrukwekkend stelsel van sociale verzekeringswetgeving
annex uitvoeringsorganisatie, waarbij hij van heel andere idee&amp;euml;n
uitging dan zijn voorganger en o.m. diens Raden van Arbeid wilde
vervangen.&lt;/p&gt;
&lt;p&gt;Bij het uitbreken van de Eerste Wereldoorlog moest Treub zich ineens
op gans andere zaken concentreren en daarmee al gauw zijn ambtgenoot
van Financi&amp;euml;n A.J. Bertling terzijde staan en van 24 oktober 1914
af vervangen. In koortsachtig tempo nam Treub de nodige maatregelen op
financieel, economisch en humanitair terrein, zoals bijv. verbod van
gouduitvoer, levensmiddelenwet, beurswet en oprichting nationaal
steuncomit&amp;eacute; onder auspici&amp;euml;n van de Koningin. Hierdoor werd
hij een nationaal begrip voor zakelijk staatsmanschap. 'Minister
Voorwaarts' heette hij. Toen normaler toestanden in de plaats van
de verwarde eerste oorlogsmaanden waren getreden nam Treub zijn sociale
verzekeringsplannen weer ter hand en zette hij zich tevens tot
reorganisatie van de gehele belastingwetgeving. Ter financiering van
zijn ontwerp-Ouderdomswet diende hij een ontwerp-pensioenbelasting in
en stelde de eis dat het voorlopig verslag hiervan binnen moest zijn
alvorens het ontwerp-Ouderdomswet te behandelen. De Kamer liet hem
daarop op 8 februari 1916 vallen met de aanneming van de motie-Schaper
c.s.&lt;/p&gt;
&lt;p&gt;Een jaar later (22 februari 1917) werd hij opnieuw uitgenodigd de
portefeuille van Financi&amp;euml;n te beheren, omdat zijn voorganger A.
van Gijn was afgetreden wegens een conflict met zijn ambtgenoten over
de subsidi&amp;euml;ring van voedingsartikelen. Treub slaagde erin delen
van zijn belastingstelsel aanvaard te krijgen, had een belangrijk
aandeel in de oprichting van de Nederlandsche Uitvoer Maatschappij en
had het voortdurend aan de stok met zijn collega van Landbouw, F.E.
Posthuma, o.m. over de uitvoeringsvergunningen die de laatste afgaf,
maar de eerste aan de grens door de douane ongeldig liet verklaren. Op
9 september 1918 trad het kabinet-Cort van der Linden af.&lt;/p&gt;
&lt;p&gt;Treub was gebrouilleerd met zijn oude partij, de
Vrijzinnig-Democratische Bond, en poogde zakelijke vernieuwing aan de
politiek te geven door oprichting van de Economische Bond in 1917. Bij
de verkiezingen in 1918 behaalde deze slechts drie zetels. Treub maakte
opnieuw van september 1918 tot oktober 1921 deel uit van de Tweede
Kamer.&lt;/p&gt;
&lt;p&gt;Op het eind van hetzelfde jaar werd Treub voorzitter van de
Ondernemersraad voor Nederlandsch-Indi&amp;euml;, opgericht op initiatief
van o.m. C.J.K. van Aalst. De Indische ondernemers hadden toentertijd
te kampen met de gevolgen van de zg. ethische politiek en hoopten dat
Treub invloed op de regering, de Indische landvoogd en zijn ambtenaren
kon uitoefenen om begrip voor hun positie te krijgen. Treub zette zich
geheel voor zijn nieuwe taak in en schreef belangrijke studi&amp;euml;n
over de Indische economie. Drie maanden voor zijn dood en nog geheel
fit nam hij afscheid van de Ondernemersraad. Hij stierf na een operatie
in het Zuidwal ziekenhuis te 's-Gravenhage aan een cystenlever.&lt;/p&gt;
&lt;p&gt;Treub was een geniale individualist, een 'Einsp&amp;auml;nner'
zoals hij toenmaals vaak werd genoemd. Hij dacht en werkte sneller dan
anderen en begon de belangstelling voor het onderwerp alweer te
verliezen als anderen op gang kwamen. Hij was integer en eerlijk en
kwam graag onverbloemd voor zijn mening uit. Hij was in staat tot diepe
vriendschappen, maar wel met mannen wier gaven en ambities dezelfde
richting uitgingen. Treub had een Franse inslag en schitterde in de
'discours' aan tafel, hoewel zijn stemgeluid saai was.&lt;/p&gt;
&lt;p&gt;Treub was een wezenlijk liberale geest, in het eerste decennium van
zijn maatschappelijk optreden politiek radicaal, vervolgens
vrijzinnig-democraat en ten slotte neigend naar behoudendheid,
voornamelijk echter uit bezorgdheid over de economische toestand van
het moederland en van Nederlandsch-Indi&amp;euml;. Steeds bleef hij wars
van dogmatiek, traditioneel denken en vooringenomen standpunten. Daarom
was hij de ideale zaken-minister, maar schoot als politicus en
staatsman tekort. Treub was niet godsdienstig, men zou hem tegenwoordig
een humanist noemen.&lt;/p&gt;
&lt;p&gt;Hoewel Treub geen school maakte, geen groepering blijvend achter
zich verenigde, noch belangstelling en geduld had voor het
be&amp;iuml;nvloeden van mensen, is zijn betekenis heel groot geweest. Hij
was op vele gebieden een voorloper, die bovendien over een grote
intelligentie, ijzersterke gezondheid en de harde leerschool van zijn
jeugd beschikte om zijn idee&amp;euml;n tot uitvoering te brengen. Zijn
grote jaren waren uiteraard die van de Eerste Wereldoorlog. Zijn
dominerende persoonlijkheid bezorgde hem ook vijanden, niet in het
minst door zijn grilligheid en zijn latere sombere en soms zelfs
zwartgallige uitlatingen met name over de werking van ons parlementaire
stelsel (zijn vraag in 1925 of een staatsgreep in uiterste nood niet
een einde zou dienen te maken aan het eindeloos gepraat over
futiliteiten in de Europese parlementen). Ook was hij tegen de slappe
jeugd, de haar doel voorbijgeschoten arbeidswetgeving, de vakbeweging
en de ethische politiek in Indi&amp;euml;. Zijn plan tot monopolisering van
de brand- en levensverzekering door de staat vond geen weerklank.&lt;/p&gt;
&lt;p&gt;
  &lt;a href='pgedeelte'&gt;P: &lt;/a&gt;
  &lt;em&gt;Ontwikkeling en verband van de Rijks-, provinciale- en
gemeentebelastingen in Nederland&lt;/em&gt;

(Leiden, 1885). Proefschrift Utrecht; 
&lt;em&gt;De ontwikkeling der staathuishoudkunde tot sociale economie&lt;/em&gt;

(Amsterdam, 1896). Inaugurele rede: 
&lt;em&gt;Over co&amp;ouml;peratie&lt;/em&gt;

(Amsterdam, 1898); 
&lt;em&gt;Het economisch standpunt der Vrijzinnig-Democraten ...&lt;/em&gt;

(Amsterdam, 1901); 
&lt;em&gt;Het wijsgeerig-economisch stelsel van Karl Marx&lt;/em&gt;

(Amsterdam [enz.], 1902-1903. 2 dln.); 
&lt;em&gt;Over den economischen invloed van de toepassing der
co&amp;ouml;peratie&lt;/em&gt;

('s-Gravenhage, 1904); 
&lt;em&gt;Over sociale verzekering&lt;/em&gt;

(Amsterdam, 1906); 
&lt;em&gt;Hoofdstukken uit de geschiedenis der staathuishoudkunde&lt;/em&gt;

5e dr. (Haarlem, 1930); 
&lt;em&gt;Oorlogstijd&lt;/em&gt;

(Haarlem, 1916); 
&lt;em&gt;De economische toekomst van Nederland&lt;/em&gt;

(Haarlem [enz.]. 1917); 
&lt;em&gt;Wederopbouw&lt;/em&gt;

('s-Gravenhage, 1918) Rede... Economische Bond; 
&lt;em&gt;Sluit de gelederen!&lt;/em&gt;

(Haarlem, 1920) Rede... Economische Bond; 
&lt;em&gt;Nederland in de Oost&lt;/em&gt;

(Haarlem, 1923); 
&lt;em&gt;Regeeringsbemoeiing met het bedrijfsleven in Nederlanden
Ned-Indi&amp;euml;&lt;/em&gt;

(Roermond, 1925); 
&lt;em&gt;Herinneringen en overpeinzingen&lt;/em&gt;

(Haarlem, 1931); voorts talloze artikelen in 
&lt;em&gt;Vragen des Tijds, Sociaal Weekblad, WPNR&lt;/em&gt;

enz.&lt;/p&gt;
&lt;p&gt;
  &lt;a href='lgedeelte'&gt;L: &lt;/a&gt;N.E.H. van Esveld, 
&lt;em&gt;Treub&lt;/em&gt;

(Assen, 1958).&lt;/p&gt;

&lt;p&gt;
&lt;a href=&amp;quot;igedeelte&amp;quot;&gt;I: &lt;/a&gt;N.E.H. van Esveld, 
&lt;em&gt;Treub&lt;/em&gt;

(Assen, 1958) Afbeelding achter titelblad.
&lt;/p&gt;




&lt;p&gt;N.E.H. van Esveld &amp;#134;&lt;/p&gt; 
&lt;dtml-var bwn_footer&gt;</text>
  </biography>
</biodes>

