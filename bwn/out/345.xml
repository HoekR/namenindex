<biodes version="1.0">
  <fileDesc>
    <title>Coster, Dirk (1889-1950)</title>
    <ref target="http://resources.huygens.knaw.nl/bwn1880-2000/lemmata/bwn3/coster"/>
    <publisher>
      <name>Biografisch Woordenboek van Nederland:1880-2000</name>
      <ref target="http://resources.huygens.knaw.nl/bwn1880-2000"/>
    </publisher>
  </fileDesc>
  <person>
    <idno type="id">coster</idno>
    <persName><name type="geslachtsnaam">Coster</name>, Dirk</persName>
    <sex value="1"/>
    <event type="birth" when="1889"/>
    <event type="death" when="1950"/>
    <state type="occupation">natuurkundige</state>
  </person>
  <biography>
    <graphic url="http://resources.huygens.knaw.nl/bwn1880-2000/lemmata/bwn3/images/images/COSTERDNAT.jpg"/>
    <text>&lt;dtml-var bwn_header&gt;
 &lt;p class='genealogie'&gt;
  &lt;strong&gt;Coster, Dirk&lt;/strong&gt;, hoogleraar in de natuurkunde en meteorologie aan de Rijksuniversiteit te Groningen (Amsterdam 5-10-1889 - Groningen 12-2-1950).

  Zoon van Barend Coster, smid, en Aafje van der Mik. Gehuwd op
  26-2-1919 met Lina Maria Wijsman. Uit dit huwelijk werden 2 zoons
  en 2 dochters geboren. 
  
&lt;img src=&amp;quot;images/COSTERDNAT.jpg&amp;quot; align=&amp;quot;right&amp;quot; BORDER=&amp;quot;0&amp;quot; alt=&amp;quot;afbeelding van Coster, Dirk&amp;quot; class=&amp;quot;bwnimg&amp;quot;&gt;
  
  &lt;/p&gt;
&lt;p&gt;Coster groeide op te Amsterdam in een kinderrijk gezin, dat
    het verre van breed had. Hij was een intellectueel begaafd
    kind, dat van 1904 tot 1908 aan de Rijkskweekschool te Haarlem
    tot onderwijzer werd opgeleid, waarna hij tot medio 1913 aan
    diverse scholen als onderwijzer werkzaam was. Dank zij
    particuliere financi&amp;euml;le steun werd het Coster in 1913
    mogelijk aan de Rijksuniversiteit te Leiden de studie in de
    wis- en natuurkunde te beginnen. Nog in dat zelfde jaar slaagde
    hij voor het zg. staatsexamen, destijds een vereiste wanneer
    men geen gymnasiale vooropleiding had genoten om universitaire
    examens te kunnen afleggen.&lt;/p&gt;
&lt;p&gt;In Leiden volgde hij de inspirerende colleges van P.
    Ehrenfest, die als gewoon hoogleraar H.A. Lorentz in 1912 was
    opgevolgd. Evenals zijn studiegenoten H.A. Kramers, D.J.
    Struik, J.M. Burgers e.a. raakte Coster met zijn leermeester
    bevriend. In 1916 legde hij het doctoraal examen af, met
    theoretische natuurkunde als hoofdvak. Daarna was hij van 1916
    tot 1920 assistent van L.H. Siertsema en W.J. de Haas aan de
    Technische Hoogeschool te Delft, om er de experimentele
    natuurkunde te beoefenen. Intussen behaalde hij in 1919 te
    Delft het diploma van elektrotechnisch ingenieur. In zijn
    Leidse studiejaren en Delftse periode was hij actief in
    socialistische studentendisputen, waar Annie Romein-Verschoor
    over schrijft in haar boek 
    &lt;em&gt;Omzien in verwondering&lt;/em&gt;

    (Amsterdam, 1970) I, 129 en 139. In deze kring ontmoette hij
    ook de Leidse studente in de letteren Lina Maria Wijsman, met
    wie hij in 1919 huwde (zij promoveerde in 1929 te Leiden in de
    Oosterse talen). Een toelage uit het Leidse Van
    Vollenhoven-Fonds stelde Coster in staat gedurende 1920 en 1921
    bij de Zweedse fysicus prof. M. Siegbahn in Lund te
    experimenteren. Hij verrichtte daar een uitgebreid onderzoek
    over de r&amp;ouml;ntgenlijnenspectra van diverse elementen, en
    verfijnde de atoomtheoretische systematiek van deze spectra.
    Over dit onderzoek handelt zijn proefschrift, getiteld 
    &lt;em&gt;R&amp;ouml;ntgenspectra en de atoomtheorie van Bohr,&lt;/em&gt;

    waarop hij 3 juli 1922 bij Ehrenfest in Leiden promoveerde. Het
    proefschrift is een samenvatting van de resultaten die door hem
    in twaalf artikelen in buitenlandse tijdschriften waren
    gepubliceerd,&lt;/p&gt;
&lt;p&gt;Van augustus 1922 tot de zomer van 1923 werkte Coster op
    uitnodiging van prof. N. Bohr in diens instituut in Kopenhagen.
    Binnen enkele maanden kwam een zeer belangrijk gezamenlijk
    artikel tot stand (N. Bohr und D. Coster: 'R&amp;ouml;ntgenspektren
    und periodisches System der Elemente', in 
    &lt;em&gt;Zeitschrift f&amp;uuml;r Physik&lt;/em&gt;

    12 (1923) 342-374). Tevens werkte Coster in Kopenhagen samen
    met de chemicus prof. G. Hevesy aan de opsporing van het
    chemische element Nr. 72, waarvan het bestaan in de natuur nog
    niet was vastgesteld. Volgens de theorie van Bohr betreffende
    de elektronenconfiguratie van de elementen zou het element 72
    niet meer tot de groep van de 'zeldzame aarden' (de zg.
    lanthaniden) kunnen behoren en zou het met zirconium (Nr. 40)
    homoloog moeten zijn. Dank zij Costers kennis van de
    systematiek van r&amp;ouml;ntgen-spectra en vaardigheid in het
    nauwkeurig meten van zwakke r&amp;ouml;ntgen-emissielijnen konden
    de L 
    a

    ;, L 
    b

    en L 
    g

    r&amp;ouml;ntgenlijnen van het ontbrekende element in diverse
    zirconium-mineralen worden waargenomen. Aan het nieuwe element
    werd de naam 'hafnium' gegeven, ter vernoeming van Kopenhagen.
    De sterke chemische verwantschap van hafnium (Hf) en zirconium
    (Zr) had lange tijd verhinderd de geringe aanwezigheid van
    Hf-verbindingen in Zr-mineralen te onderkennen. Uit de
    r&amp;ouml;ntgenspectra bleek echter dat in sommige Zr-mineralen
    zelfs enkele procenten (tot 10%) Hf aanwezig was. Na de
    ontdekking van Hf konden Coster en Hevesy door herhaalde
    kristallisatie van bepaalde dubbelzouten, waarbij het Hf- en
    Zr-gehalte van tussenprodukten uit de relatieve sterkte van de
    Hf- en Zr-r&amp;ouml;ntgenlijnen werd afgeleid, betrekkelijk
    zuivere verbindingen van beide elementen bereiden 
    &lt;em&gt;(Nature&lt;/em&gt;

    111 (1923) 79, 182 en 252; 
    &lt;em&gt;Physica&lt;/em&gt;

    3 (1923) 133 -141). Daarmee werd de grondslag gelegd voor de
    industri&amp;euml;le bereiding van zuiver hafniummetaal en zuiver
    zirconiummetaal. Bohr kon de ontdekking van hafnium op 11
    december 1922 voor het eerst bekendmaken in zijn rede volgend
    op de uitreiking aan Bohr van de Nobelprijs 1922 voor
    natuurkunde. In het voorjaar van 1923 toonden de Deutsche
    Auer-Gesellschaft in Berlijn en de NV Philips in Eindhoven
    belangstelling voor de door Coster en Hevesy ontwikkelde
    methodiek om hafnium en zirconium uit het erts af te scheiden
    en te zuiveren. De NV Philips verwierf in 1923 de rechten op
    het gebruik en de bereiding van hafnium, en heeft de werkwijze
    gedurende enkele jaren in vele landen gepatenteerd (bijv.:
    Duits patent Nr. 461.137, mei 1928).&lt;/p&gt;
&lt;p&gt;Na zijn terugkeer uit Kopenhagen werd Coster op voordracht
    van Lorentz in september 1923 aangesteld als conservator van
    Teyler's Natuurkundig Kabinet in Haarlem. Daar is hij met de
    bouw van een r&amp;ouml;ntgenspectrograaf en het bestuderen van
    r&amp;ouml;ntgenabsorptiekanten begonnen. In november 1924 volgde
    zijn benoeming tot hoogleraar in de (experimentele) natuurkunde
    en meteorologie aan de Rijksuniversiteit Groningen, als
    opvolger van W.J. de Haas (die in 1922 H. Haga was opgevolgd).
    Als hoogleraar in de theoretische natuurkunde was F. Zernike
    toen al in het Natuurkundig Laboratorium werkzaam.&lt;/p&gt;
&lt;p&gt;Op 19 december 1924 aanvaardde Coster het hoogleraarsambt
    met een rede over 
    &lt;em&gt;Straling en materie.&lt;/em&gt;

    Als laboratoriumdirecteur nam hij met voortvarendheid de
    reorganisatie van het toenmalige Groningse Natuurkundig
    Laboratorium ter hand, en maakte hij een begin met het
    experimentele onderzoek van r&amp;ouml;ntgenemissiespectra en
    r&amp;ouml;ntgenabsorptiespectra, een atoomfysisch onderzoek dat
    nog niet elders in Nederland in een universitair natuurkundig
    laboratorium was aangevat. Het benodigde instrumentarium (o.a.
    r&amp;ouml;ntgenspectrografen, fotometers voor het uitmeten van de
    fotografisch vastgelegde spectra) kwam geleidelijk tot
    ontwikkeling. Tevens kregen plannen voor de uitbreiding en
    modernisering van het oude gebouw (dat uit 1890 dateerde)
    gestalte. In maart 1928 werd het vergrote en opnieuw ingerichte
    gebouw (kosten 124.000,-) officieel geopend in aanwezigheid van
    vrijwel alle leidende Nederlandse fysici. De
    r&amp;ouml;ntgenspectroscopische research was intussen door Costers
    medewerkers (o.a. J.H. van der Tuuk, JA. Prins, M.J.
    Druyvesteyn) goed op gang gekomen. Prins werd in 1928 lector,
    en bleef tot 1936 aan het laboratorium verbonden. In de jaren
    dertig werd het Groningse onderzoek van r&amp;ouml;ntgenspectra, in
    het bijzonder de bestudering van de fijne structuur van
    r&amp;ouml;ntgenabsorptiekanten voortgezet, o.a. door J. Veldkamp,
    R. Smoluchowski, G.H. Klamer en andere medewerkers. Coster en
    de laboratoriumconservator G.H. Dieke begonnen in 1929 met de
    studie van molecuulspectra in het zichtbare en ultraviolette
    spectraalgebied; in volgende jaren heeft vooral het
    experimentele onderzoek van storingsverschijnselen
    (predissociatie) in bandspectra het theoretisch inzicht
    verdiept. Het optische instrumentarium bestond onder meer uit
    een zeer goede kwartsspectrograaf en twee grote
    roosterspectrografen, &amp;eacute;&amp;eacute;n met een concaaf
    buigingstralie van Wood en &amp;eacute;&amp;eacute;n met een vlak
    buigingstralie van Rowland. Ook werden vacu&amp;uuml;mspectrografen
    gebouwd om verder in het ultraviolette spectraalgebied te
    kunnen doordringen, o.a. ter bestudering van de optische
    eigenschappen van dunne metaallagen. Talrijke leerlingen van
    Coster (o.a. A. Schaafsma, F. Brons, H.H. Brons, H. Bulthuis,
    A. van der Ziel, K. S. Knol, A. J. Lameris) en enige
    buitenlandse gastonderzoekers (o.a. W. Lochte-Holtgreven, I.
    Nitta, Y. Fujioka, G.W. Rathenau) hebben aan dit veelzijdige
    optische spectraalonderzoek deelgenomen. Door de benodigde
    bijzondere instrumenten door de kundige instrumentmakers van de
    eigen laboratorium-werkplaats te laten vervaardigen heeft
    Coster, ondanks het geringe jaarlijkse laboratoriumbudget,
    belangrijk natuurkundig onderzoek tot uitvoering kunnen
    brengen.&lt;/p&gt;
&lt;p&gt;De door Coster en medewerkers op het eind van de jaren
    twintig en begin van de jaren dertig tot ontwikkeling gebrachte
    r&amp;ouml;ntgenspectroscopie kreeg vooral grote betekenis door de
    nieuwe inzichten stoelend op de quantummechanica van W.
    Heisenberg en E. Schr&amp;ouml;dinger. De theoreticus R. Kronig,
    die in 1930 Dieke als conservator opvolgde en in 1931 tot
    lector werd benoemd, heeft in het Groningse laboratorium tot
    1939 zeer veel bijgedragen tot de verwerking van deze moderne
    inzichten bij de verklaring van bijzondere verschijnselen in
    r&amp;ouml;ntgenspectra. Samen met de buitenlandse gastmedewerker
    W.G. Penney ontwikkelde hij een theoretisch model van de
    bandenstructuur van elektronenniveaus in kristallijne stoffen,
    dat nieuwe impulsen gaf aan het experimentele onderzoek van de
    detailstructuur van r&amp;ouml;ntgenabsorptiekanten. Kronig gaf
    tevens de theoretische interpretatie van de resultaten van de
    verfijnde onderzoekingen van molecuulspectra, die onder leiding
    van Coster werden verricht. Het nog kleine Groninger
    laboratorium verkreeg daardoor voor het onderzoek van
    r&amp;ouml;ntgenspectra en van de optische molecuulspectra in de
    vooroorlogse jaren een goede internationale naam. In 1934 werd
    Coster benoemd tot lid van de Afdeling Natuurkunde van de
    Koninklijke Akademie van Wetenschappen te Amsterdam.&lt;/p&gt;
&lt;p&gt;In de tweede helft van dat decennium bood Coster aan C.J.
    Gorter, die als opvolger van Prins het lectoraat in Groningen
    had aanvaard, de gelegenheid om onderzoekingen over de
    paramagnetische eigenschappen van kristallijne stoffen uit te
    voeren. Tevens begonnen Costers leerlingen in die tijd met
    onderzoek op het gebied van de kernfysica, in het bijzonder de
    neutronenfysica. Voor de produktie van neutronen werd een
    radium-beryllium-bron aangekocht en spoedig vervangen door een
    hoogspanningsgenerator (400 kV) met daarop aangesloten een
    deuteronen-versnellingsbuis. Door deze instrumentele
    voorzieningen en met gebruik van zelfgemaakte telbuizen was het
    mogelijk vlak v&amp;oacute;&amp;oacute;r het uitbreken van de Tweede
    Wereldoorlog en gedurende de eerste oorlogsjaren de
    resonantie-effecten bij de vangst van langzame neutronen door
    atoomkernen van diverse metalen op originele wijze te
    bestuderen (Hessel de Vries, G. Diemer, H. Groendijk). Na
    Gorters benoeming in Leiden (1940) werd De Vries nog in 1942
    tot lector in Groningen benoemd. Onderwijs en onderzoek waren
    echter door de oorlogsomstandigheden vrijwel tot stilstand
    gekomen.&lt;/p&gt;
&lt;p&gt;Gedurende de eerste twintig jaar van zijn hoogleraarsambt
    heeft Coster getoond een uitstekend docent en een veeleisend
    leermeester te zijn, daarbij tevens een persoon met warme
    menselijke belangstelling. Ondanks een al enige jaren
    voortschrijdend ziekteproces kon Coster in juli 1938 nog naar
    Berlijn reizen om de natuurkundige prof. Lise Meitner aan de
    Duitse jodenvervolging te onttrekken en per trein naar
    Groningen te brengen, vanwaar zij via Kopenhagen naar Zweden
    reisde, waar zij de oorlogsjaren doorbracht. Ook gedurende de
    bezettingstijd toonde Coster zijn gezindheid door aan enkele
    joodse medeburgers in zijn woning onderdak te verschaffen of
    hulp te geven bij het onderduiken. Na de oorlog namen zijn
    fysieke krachten verder af; gezeten in zijn rolstoel kon Coster
    nog college geven en het laboratorium bezoeken, maar in zijn
    laatste levensjaren moest hij het onderwijs en de dagelijkse
    leiding van het onderzoekingswerk aan de lector De Vries en
    enige andere leerlingen overlaten.&lt;/p&gt;
&lt;p&gt;
  &lt;a href='agedeelte'&gt;A: &lt;/a&gt;Collectie-Coster in Groninger Archieven, archief van de Senaat en de Faculteiten.&lt;/p&gt;
&lt;p&gt;
  &lt;a href='pgedeelte'&gt;P: &lt;/a&gt;Bibliografie in bovengenoemde collectie en in de bibliotheek
    van het Natuurkundig Laboratorium te Groningen.&lt;/p&gt;
&lt;p&gt;
  &lt;a href='lgedeelte'&gt;L: &lt;/a&gt;H.A. Kramers, 'D. Coster vijfentwintig jaren
  hoogleraar' en R. Kronig, 'D. Coster in zijn Groningse tijd', in 
  &lt;em&gt;Nederlands Tijdschrift voor Natuurkunde&lt;/em&gt;

  15 (1949) 285-292; F. Zernike, in 
  &lt;em&gt;Jaarboek der Rijksuniversiteit Groningen 1950,&lt;/em&gt;

  45-46; G. Hevesy, 'Historical notes on the discovery of hafnium',
  in 
  &lt;em&gt;Arkiv f&amp;ouml;r Kemi&lt;/em&gt;

  3 (1951) 543-548; H.A. Kramers, in 
  &lt;em&gt;Jaarboek der Koninklijke Nederlandse Akademie van
  Wetenschappen 1951-1952,&lt;/em&gt;

  198-201; J.A. Prins, in 
  &lt;em&gt;Dictionary of Scientific Biography&lt;/em&gt;

  (New York, 1970) III, 429-430.&lt;/p&gt;

&lt;p&gt;
&lt;a href=&amp;quot;igedeelte&amp;quot;&gt;I: &lt;/a&gt;&lt;em&gt;Jaarboek der Koninklijke Nederlandse Akademie van
  Wetenschappen 1951-1952 &lt;/em&gt;(Amsterdam 1952) afbeelding tegenover pagina 198.




&lt;p&gt;H. Brinkman.&lt;/p&gt; 
&lt;dtml-var bwn_footer&gt;</text>
  </biography>
</biodes>

