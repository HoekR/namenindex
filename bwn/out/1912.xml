<biodes version="1.0">
  <fileDesc>
    <title>Visser, Simon Hendrik (1908-1983)</title>
    <ref target="http://resources.huygens.knaw.nl/bwn1880-2000/lemmata/bwn3/vissersh"/>
    <publisher>
      <name>Biografisch Woordenboek van Nederland:1880-2000</name>
      <ref target="http://resources.huygens.knaw.nl/bwn1880-2000"/>
    </publisher>
  </fileDesc>
  <person>
    <idno type="id">vissersh</idno>
    <persName><name type="geslachtsnaam">Visser</name>, Simon Hendrik</persName>
    <sex value="1"/>
    <event type="birth" when="1908"/>
    <event type="death" when="1983"/>
    <state type="occupation">ondernemer</state>
    <state type="occupation">minister</state>
    <state type="occupation">burgemeester</state>
  </person>
  <biography>
    <text>&lt;dtml-var bwn_header&gt;
 &lt;p class='genealogie'&gt;
  &lt;strong&gt;Visser, Simon Hendrik&lt;/strong&gt;, minister van Defensie (Texel 3-1-1908 - Den Helder 13-4-1983).

  Zoon van Hendrik Visser, hoofd van een lagere school, en Alida
  Wilhelmina Speets. Gehuwd op 23-7-1934 met Margaretha Catharina
  Kruijt-bosch. Uit dit huwelijk werden 3 zoons en 2 dochters
  geboren.
  

  

  
  &lt;/p&gt;
&lt;p&gt;Visser bezocht de HBS, eerst te Arnhem, waar het gezin zich
    begin 1918 vestigde, later te Utrecht. Hier behaalde hij in
    1927 het einddiploma. Vervolgens liet hij zich inschrijven aan
    de Landbouwhoogeschool te Wageningen om daar de opleiding tot
    landbouwingenieur te volgen met als studiekeuze de tropische
    richting. Op 15 februari 1933 werd deze studie met succes
    afgesloten. Hierna hoopte hij emplooi te vinden in de
    suikerindustrie op Java. Door de economische crisis moest hij
    dit voornemen echter laten varen. Hij besloot toen in eerste
    instantie zijn studie in Wageningen te hervatten om ook het
    diploma voor de Nederlandse richting te behalen. Nog voor het
    einde van 1933 trad hij echter als adjunct-secretaris in dienst
    van het Verbond van Nederlandsche Werkgevers (VNW), dat hem
    aantrok met het oog op de industri&amp;euml;le belangen bij
    landbouwzaken. In 1939 volgde zijn benoeming tot secretaris bij
    het VNW. Gedurende de mobilisatie deed Visser dienst als
    wachtmeester der artillerie. Bij de Duitse inval nam hij deel
    aan de gevechten rond het vliegveld Ypenburg. Na de capitulatie
    was Visser onder meer betrokken bij de opzet van de nieuwe
    bedrijfsorganisatie, de zogeheten organisatie Woltersom, om per
    1 januari 1942 chef van het bureau van drie bedrijfsgroepen,
    deel uitmakend van de hoofdgroep Industrie, te worden.&lt;/p&gt;
&lt;p&gt;Op 2 juli 1945 aanvaardde Visser de functie van secretaris
    van de directie van de Nederlandsche Gist- en Spiritusfabriek
    te Delft, maar reeds op 1 februari 1946 stapte hij over naar
    het ministerie van Landbouw en Voedselvoorziening om daar de
    post van waarnemend regeringscommissaris voor de buitenlandse
    agrarische aangelegenheden te vervullen. Op 1 november van het
    volgende jaar nam hij de functie van algemeen secretaris van de
    hoofdgroep Industrie op zich. Bovendien werd hij secretaris van
    de adviesraad voor het Europees herstelprogramma.&lt;/p&gt;
&lt;p&gt;Op 1 januari 1949 volgde de benoeming van Visser tot
    algemeen secretaris van het VNW. Deze functie, waarin hij zich
    deed kennen als een warm voorstander van een goede
    verstandhouding met de vakbeweging, werd door hem tot begin
    september 1959 vervuld. Inmiddels had hij zich in 1952
    aangesloten bij de Volkspartij voor Vrijheid en Democratie
    (VVD).&lt;/p&gt;
&lt;p&gt;Nadat minister van Defensie S.J. van den Bergh in de zomer
    van 1959 was afgetreden in verband met een echtscheiding, bleek
    het geen gemakkelijke opgave om in zijn opvolging te voorzien.
    Ten langen leste werd Visser aangezocht diens portefeuille over
    te nemen en op 4 september van dat jaar trad hij officieel tot
    het kabinet-De Quay toe. Als minister van Defensie, een functie
    die hij tot 24 juli 1963 zou bekleden, werd Visser terzijde
    gestaan door twee bekwame staatssecretarissen met een militaire
    achtergrond, P.J.S. de Jong (marine) en M.R.H. Calmeyer (land-
    en luchtmacht). Beiden waren in functie gebleven, toen Van den
    Bergh zijn ontslag aanbood. Tijdens Vissers ministerschap werd
    op defensiegebied veel bereikt. Zo werd de materi&amp;euml;le
    uitrusting van de drie krijgsmachtdelen door talrijke
    aanschaffingen drastisch gemoderniseerd, terwijl de bouw van de
    Berlijnse Muur in 1961 uiteindelijk aanleiding vormde tot de
    permanente legering van een Nederlandse brigade in de
    Bondsrepubliek. Veel aandacht vergde ook het conflict om
    Nieuw-Guinea. Visser deelde in deze kwestie de opvattingen van
    zijn collega van Buitenlandse Zaken, J.A.M.H. Luns, en rekende
    met hem op Amerikaanse steun. Hun beleid was er dan ook op
    gericht door het zenden van troepenversterkingen een dusdanige
    uitgangspositie te cre&amp;euml;ren, dat die steun van de
    regering-Kennedy wellicht ook effect zou kunnen sorteren.&lt;/p&gt;
&lt;p&gt;Visser kreeg als minister veel kritiek te verduren, vooral
    vanuit liberale kring. Reeds op 12 september 1959 publiceerde 
    &lt;em&gt;Elseviers Weekblad&lt;/em&gt;

    een artikel waarin twijfel werd uitgesproken over de door dit
    blad gewenste politieke standvastigheid van de nieuwe minister,
    op grond van het feit dat hij in 1956 na de Russische
    interventie in Hongarije openlijk zou hebben gepleit voor 'een
    principieel compromis met de Russen'. Dit artikel vormde nog
    slechts een voorproefje van wat hem in de volgende jaren te
    wachten stond. Vooral de verwikkelingen rond F.H. van der
    Putten, een technisch hoofdambtenaar op het ministerie van
    Defensie, deden veel stof opwaaien en maakten Visser tot
    mikpunt van kritiek. Toen Van der Putten niet in staat bleek de
    door hem geuite beschuldigingen aan het adres van het
    ministerie van Defensie - de essentie hiervan was dat in de
    krijgsmacht nog steeds officieren dienden die tijdens de oorlog
    met de Japanners hadden gecollaboreerd - met voldoende bewijzen
    te staven, besloot de minister op 28 november 1961 hem ontslag
    te verlenen. 
    &lt;em&gt;De Telegraaf&lt;/em&gt;

    greep de kwestie aan om in zijn kolommen een felle campagne
    tegen Visser te beginnen met als oogmerk hem tot aftreden te
    dwingen. De weerslag daarvan was ook in het parlement, en in
    het bijzonder binnen de VVD, voelbaar. VVD-politici zagen in
    Vissers handelwijze jegens Van der Putten een bewijs van zijn
    politiek onvermogen en namen de affaire, mede op grond van
    electorale overwegingen - in 1962 zouden zowel verkiezingen
    voor de Provinciale Staten als voor de gemeenteraden
    plaatsvinden - , hoog op. De affaire bereikte haar climax toen
    de fractieleider van de VVD in de Eerste Kamer, H. van Riel, op
    15 mei 1962 tijdens de behandeling van de defensiebegroting
    zijn vertrouwen in de minister opzegde. In deze frontale
    aanval, waarvoor Van Riel in de senaat overigens weinig bijval
    oogstte, zag Visser echter geen aanleiding ontslag te nemen.
    Hij verweerde zich tegen de d&amp;eacute;marche van de fractieleider
    met het argument dat een minister niet kan worden aangemerkt
    als een representant van zijn partij. Ook latere pogingen
    vanuit de VVD-top om hem tot vrijwillig aftreden te bewegen,
    hadden niet het beoogde resultaat en Visser bleef minister tot
    het gehele kabinet na de verkiezingen in 1963 aftrad.&lt;/p&gt;
&lt;p&gt;Na zijn ministerschap stond Visser enige maanden op
    non-actief. Eerst in januari 1964 kreeg hij een enigszins
    passende werkkring aangeboden. In die maand werd hij benoemd
    tot commissaris-generaal voor de Nederlandse inzending op de
    wereldtentoonstelling in Montreal (1967). Voorts nam hij in de
    loop van 1964 het voorzitterschap op zich van het Nationale
    Park de Hoge Veluwe en van de Raad inzake de
    luchtverontreiniging alsmede de functie van
    president-commissaris van de Vuilafvoer Maatschappij (VAM).
    Begin 1967 werd Visser voorzitter van de Stichting Etherreclame
    (STER). Aan het einde van het jaar volgde daarop echter reeds
    de benoeming tot burgemeester van Den Helder. Als zodanig trad
    Visser op 15 december in functie. Tot zijn pensionering in
    januari 1973 werd dit burgemeesterschap bekleed. Daarbij
    onderscheidde hij zich door zijn bestuurlijke kwaliteiten.&lt;/p&gt;
&lt;p&gt;Na zijn ministerschap was Visser lid gebleven van de VVD,
    maar van intensieve contacten met de partij, was, niet geheel
    onbegrijpelijk gelet op de behandeling die hem van die zijde in
    de jaren 1959-1963 ten deel was gevallen, geen sprake meer.
    Uiteindelijk zou hij de banden met de VVD geheel verbreken.
    Aanleiding daartoe vormde de zeer kritische opstelling van de
    partij ten opzichte van minister van Justitie A.A.M. van Agt
    tijdens het tweede debat over de affaire-Menten op 23 februari
    1977.&lt;/p&gt;
&lt;p&gt;Visser gold als een gewetensvol man. Hij was steeds bereid
    openlijk voor zijn principes op te komen, maar hij beschikte
    niet altijd over voldoende tact en handigheid om uit zijn
    morele moed ook politieke munt te slaan.&lt;/p&gt;
&lt;p&gt;
  &lt;a href='agedeelte'&gt;A: &lt;/a&gt;Plaatsingslijst van archivalia nagelaten door ir. S.H.
  Visser (1908-1983) (autobiografische aantekeningen) bewaard op
  het Algemeen Rijksarchief te 's-Gravenhage.&lt;/p&gt;
&lt;p&gt;
  &lt;a href='pgedeelte'&gt;P: &lt;/a&gt;Van 1935 tot 1959 was hij op anonieme basis medewerker van
    de 
    &lt;em&gt;NRC .&lt;/em&gt;

    Visser trad voorts onder meer op als redacteur van 
    &lt;em&gt;De Nederlandsche Werkgever&lt;/em&gt;

    en 
    &lt;em&gt;De Nederlandse Industrie.&lt;/em&gt;
&lt;/p&gt;
&lt;p&gt;
  &lt;a href='lgedeelte'&gt;L: &lt;/a&gt;F.J.F.M. Duynstee, 
  &lt;em&gt;De kabinetsformaties 1946-1965&lt;/em&gt;

  (Deventer, 1966) 263-265; G. Puchinger, 
  &lt;em&gt;Tilanus vertelde mij zijn leven&lt;/em&gt;

  (Kampen, 1966) 278-279; 
  &lt;em&gt;Sidney van den Bergh. Een liberaal, zoals opgetekend door
  Jouke Mulder&lt;/em&gt;

  (Utrecht [etc. 1975]) 94-96; 'Ir. S.H. Visser, &amp;quot;roze&amp;quot;
  oud-minister van Defensie', in 
  &lt;em&gt;Deventer Dagblad,&lt;/em&gt;

  29-5-1976; 
  &lt;em&gt;Dr. Jelle Zijlstra. Gesprekken en geschriften.&lt;/em&gt;

  Samengest. door G. Puchinger (Naarden, 1978) 83; P.F. Maas, 
  &lt;em&gt;De kabinetsformaties 1959-1973&lt;/em&gt;

  ('s-Gravenhage, 1982); 'Oud-minister Visser. 'Ik w&amp;agrave;s ook een
  knul van een politicus' ', in 
  &lt;em&gt;Haagse Post,&lt;/em&gt;

  19-2-1983; 'Oud-burgemeester Visser overleden', in 
  &lt;em&gt;Helderse Courant,&lt;/em&gt;

  14-4-1983; 'Oud-minister Visser (defensie) overleden', in 
  &lt;em&gt;NRC&lt;/em&gt;
  &lt;em&gt;Handelsblad.&lt;/em&gt;

  19-4-1983.&lt;/p&gt;
&lt;p&gt;J.A.M.M. Janssen&lt;/p&gt; 
&lt;dtml-var bwn_footer&gt;</text>
  </biography>
</biodes>

