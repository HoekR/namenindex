<biodes version="1.0">
  <fileDesc>
    <title>Vet, Gerardus Henricus de (1917-1967)</title>
    <ref target="http://resources.huygens.knaw.nl/bwn1880-2000/lemmata/bwn1/vet"/>
    <publisher>
      <name>Biografisch Woordenboek van Nederland:1880-2000</name>
      <ref target="http://resources.huygens.knaw.nl/bwn1880-2000"/>
    </publisher>
  </fileDesc>
  <person>
    <idno type="id">vet</idno>
    <persName><name type="geslachtsnaam">Vet</name>, Gerardus Henricus de</persName>
    <sex value="1"/>
    <event type="birth" when="1917"/>
    <event type="death" when="1967"/>
    <state type="occupation">r.k. bisschop</state>
  </person>
  <biography>
    <graphic url="http://resources.huygens.knaw.nl/bwn1880-2000/lemmata/bwn1/images/images/VET.jpg"/>
    <text>&lt;dtml-var bwn_header&gt;
 &lt;p class='genealogie'&gt;
  &lt;strong&gt;Vet, Gerardus Henricus de&lt;/strong&gt;, bisschop van Breda (Gilze en Rijen 15-11-1917 - Breda 27-3-1967).

Zoon van Cornelis Simon de Vet, lederfabrikant, en Joanna Maria van den
Broek.

&lt;img src=&amp;quot;images/VET.jpg&amp;quot; align=&amp;quot;right&amp;quot; BORDER=&amp;quot;0&amp;quot; alt=&amp;quot;afbeelding van Vet, Gerardus Henricus de&amp;quot; class=&amp;quot;bwnimg&amp;quot;&gt;

&lt;/p&gt;
&lt;p&gt;Na zijn studie aan de beide seminaries van het bisdom Breda ontving
hij op 19-6-1943 de priesterwijding. In augustus 1943 werd hij
aangesteld tot kapelaan te Westdorpe, in september 1947 tot kapelaan
aan de kathedraal te Breda. In oktober 1951 volgde zijn benoeming tot
bedrijfsaalmoezenier, eerst alleen voor de stad Breda, later voor het
gehele bisdom. Tevens was hij aalmoezenier voor het maatschappelijk
werk (1953-1961) en directeur van de Katholieke Actie (1953-1956). Op
22-3-1962 werd hij benoemd tot bisschop van Breda; de bisschopswijding
ontving hij op 13-5-1962. Hij nam deel aan de vier zittingen van het
Tweede Vatikaans Concilie. Sinds 1962 maakte hij deel uit van de
concilie-commissie voor het leken-apostolaat, sinds 1964 was hij lid
van het secretariaat voor de niet-gelovigen. In eigen land was hij
vanaf 1964 voorzitter van het Pastoraal Instituut voor de Nederlandse
Kerk-provincie.&lt;/p&gt;
&lt;p&gt;De Vet heeft een belangrijk aandeel gehad in de vernieuwingsbeweging
van de katholieke kerk in Nederland. Zijn ervaringen in het
bedrijfsapostolaat, waar hij kennis maakte met de vaak afwijzende
houding van de arbeidende bevolking ten opzichte van de kerk, hadden al
spoedig zijn ogen geopend voor de tekorten van de gebruikelijke
pastorale benadering. Zijn kritische inzichten werden versterkt door
een grondige bestudering van de nieuwere pastoraal-theologische
litteratuur, vooral uit Frankrijk. Ook de geschriften van de filosofe
Simone Weil hebben hem be&amp;iuml;nvloed. Door dit alles groeide in hem de
overtuiging dat de kerk te zeer geneigd was een burgerlijk
levenspatroon op te dringen, met name aan de arbeider. Dit kon naar
zijn mening slechts worden voorkomen als de zielzorg werd gekenmerkt
door een uitnodigende goedheid, ingegeven door gevoelens van oprechte
solidariteit. Goedheid, uitnodiging en nabijheid zouden de
sleutelwoorden blijven van zijn pastorale program, dat feitelijk reeds
vanaf 1953 in grote lijnen vaststond. Als bisschop kreeg hij de
gelegenheid aan dit program op ruime schaal gestalte te geven. In een
aantal pastorale brieven, vaak gericht aan afzonderlijke groepen van
zijn diocesanen, zette hij zijn denkbeelden uiteen. De kerkelijke
financiering, die hij op allerlei wijzen met burgerlijke elementen
besmet achtte (bankenpacht, tarieven bij rouw- en trouwdiensten),
onderging een radicale hervorming. De inspraak van priesters en leken
ten aanzien van het kerkelijk beleid werd geregeld in een Diocesaan
Pastoraal Beraad. Om de communicatie met de buitenwereld te kunnen
verzorgen kreeg het bisdom als eerste in Nederland een vakkundige
perschef. Ook voor de communicatie met andere diocesen in en buiten
Nederland had De Vet bijzondere aandacht. In Nederland diende daartoe
o.a. het Pastoraal Instituut voor de Nederlandse Kerkprovincie, dat
onder zijn leiding de plannen ontwierp voor het Nederlands Pastoraal
Concilie, waarvan hij de eerste bijeenkomst zelf niet meer beleven zou.
Voor het contact op internationaal terrein streefde De Vet naar de
totstandkoming van een Europese bisschoppenconferentie; tijdens de
laatste zitting van het Tweede Vaticaans Concilie trachtte hij daarvoor
belangstelling te wekken. Reeds toen openbaarden zich onverwachte
moeilijkheden; de verwerkelijking van het plan is dan ook in een eerste
aanzet blijven steken. In het algemeen kan men zeggen dat veel van wat
De Vet beoogde niet de gewenste voltooiing heeft gekregen tengevolge
van zijn vroegtijdig overlijden. Zijn emotionele natuur kon moeilijk de
matiging opbrengen die zijn zwakke gezondheid hem oplegde. Nog geen
vijftig jaar oud werd hij op het paasfeest door een plotselinge dood
getroffen.&lt;/p&gt;
&lt;p&gt;
  &lt;a href='lgedeelte'&gt;L: &lt;/a&gt;L.H.A. Groothuis O. Carm., 
&lt;em&gt;De Brabantse bisschoppen Bekkers en De Vet&lt;/em&gt;

(Tilburg, 1973). [Bijdragen tot de geschiedenis van het Zuiden van
Nederland. Onder red. van H.F.J.M. van den Eerenbeemt e.a. dl.
28.]&lt;/p&gt;


&lt;a href=&amp;quot;igedeelte&amp;quot;&gt;I: &lt;/a&gt;
Katholiek Documentatie Centrum te Nijmegen, Collectie personen: afb. 2a19491.&lt;/p&gt;



&lt;p&gt;J.L.M. de Lepper&lt;/p&gt; 
&lt;dtml-var bwn_footer&gt;</text>
  </biography>
</biodes>

