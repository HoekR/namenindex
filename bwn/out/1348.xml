<biodes version="1.0">
  <fileDesc>
    <title>Oorthuijs, Casparus Bernardus (1908-1975)</title>
    <ref target="http://resources.huygens.knaw.nl/bwn1880-2000/lemmata/bwn5/oorthuijs"/>
    <publisher>
      <name>Biografisch Woordenboek van Nederland:1880-2000</name>
      <ref target="http://resources.huygens.knaw.nl/bwn1880-2000"/>
    </publisher>
  </fileDesc>
  <person>
    <idno type="id">oorthuijs</idno>
    <persName><name type="geslachtsnaam">Oorthuijs</name>, Casparus Bernardus</persName>
    <sex value="1"/>
    <event type="birth" when="1908"/>
    <event type="death" when="1975"/>
    <state type="occupation">fotograaf</state>
  </person>
  <biography>
    <graphic url="http://resources.huygens.knaw.nl/bwn1880-2000/lemmata/bwn5/images/images/OORTHUYS.jpg"/>
    <text>&lt;dtml-var bwn_header&gt;
 &lt;p class='genealogie'&gt;
  &lt;strong&gt;Oorthuijs, Casparus Bernardus&lt;/strong&gt;, (bekend onder de naam &lt;b&gt;Oorthuys&lt;/b&gt;), fotograaf 
  (Leiden 1-11-1908 - Amsterdam 22-7-1975). Zoon van Gerardus Oorthuijs, Nederlands-hervormd predikant, en
  Dorothea Catharina Helena Christina de Stoppelaar. Gehuwd op
  31-8-1932 met Gezina Broerse (1910-1997), onderwijzeres. Uit dit
  huwelijk werden 1 zoon en 1 dochter geboren. Na echtscheiding
  (5-8-1938) gehuwd op 3-4-1940 met Lydia Krienen (geb. 1919). Uit
  dit huwelijk werden 1 zoon en 2 dochters geboren.
  

  
  &lt;/p&gt;
&lt;p&gt;
  &lt;img class='bwnimg' BORDER='0' align='right' src='images/OORTHUYS.jpg' alt='afbeelding van Oorthuijs, Casparus Bernardus'&gt;Cas Oorthuys, de oudste zoon van een predikant, verhuisde in
    1909 naar Amsterdam, waar hij de rest van zijn leven zou
    blijven wonen. Aanvankelijk wilde hij het beroep van zijn vader
    kiezen, maar mede door leesblindheid moest hij na drie jaar
    HBS-opleiding het Amsterdamsch Lyceum (1921-1924) verruilen
    voor de Ambachtsschool in Amsterdam (1924-1926). Daarna volgde
    hij de opleiding aan de School voor Bouwkunde, Versierende
    Kunsten en Kunstambachten (1926-1927) en aan de afdeling
    Bouwkunde van de MTS (1927-1930), beide te Haarlem. Hij wilde
    architect worden. Tijdens zijn studie in Haarlem werd hij lid
    van de Nederlandsche Bond van Abstinent Studeerenden (NBAS),
    een gezelschap van geheelonthouders, vegetari&amp;euml;rs,
    niet-rokers, antimilitaristen en wereldhervormers. Het
    lidmaatschap bracht hem in conflict met het domineesmilieu van
    zijn ouders - waarin activiteiten als kamperen op zondag werden
    afgewezen - en in contact met linksgeori&amp;euml;nteerde jongelui.
    Zonder medeweten van zijn ouders las hij 
    &lt;em&gt;De Tribune&lt;/em&gt;

    , het orgaan van de Communistische Partij Holland (CPH).&lt;/p&gt;
&lt;p&gt;In 1930 vond Oorthuys als bouwkundig tekenaar werk bij de
    gemeente Amsterdam, maar als gevolg van de economische crisis
    werd hij reeds na twee jaar ontslagen. Bij de stempellokalen
    kwam hij in aanraking met de CPH. Hij werd lid van deze partij
    en de aan haar gelieerde Vereeniging van Arbeiders-Fotografen.
    In de NBAS was Oorthuys al ge&amp;iuml;nteresseerd geraakt in
    fotografie. Na zijn ontslag bij de gemeente werkte Oorthuys als
    grafisch ontwerper en fotograaf. Samen met de schilder Jo
    Voskuil vormde hij van 1932 tot 1935 het reclamebureau OV 20;
    Oorthuys' vader verschafte hem de benodigde ? 200 voor de
    overnamekosten. In de tweede helft van de jaren dertig koos hij
    definitief voor de fotografie, al heeft hij het vormgeven nooit
    geheel opgegeven: bij de publicatie van zijn foto's - vooral
    die in boeken - hield hij de mise-en-page soms in eigen hand of
    werkte hij nauw samen met de vormgever.&lt;/p&gt;
&lt;p&gt;Conform aan het karakter van de arbeidersfotografie hebben
    Oorthuys' foto's uit de jaren dertig veelal een
    propagandistisch karakter. Armoede, politiegeweld, stempelende
    werklozen, huisuitzettingen en uitingen van antifascistische
    gezindheid behoorden tot de onderwerpen die hij en andere
    arbeidersfotografen vastlegden. Terzelfder tijd hing Oorthuys
    de Nieuwe Fotografie aan, de moderne richting waarin vormgeving
    belangrijker werd geacht dan het onderwerp. Machinevormen
    bijvoorbeeld kregen er meer aandacht dan fabrieksarbeiders. De
    'agitprop' van de arbeidersfotografie, dienstbaar aan een hoger
    ideaal waarvoor 'mooie plaatjes' niet telden, en de esthetische
    vormgevingsprincipes - diagonalen, slagschaduwen en zeer lage
    en hoge standpunten - van de apolitieke Nieuwe Fotografie
    bleken elkaar niet uit te sluiten. Hoe weinig deze twee
    richtingen ook gemeen hadden, zij werden door verschillende
    fotografen, onder wie Oorthuys, tegelijkertijd aangehangen. De
    overeenkomst lag niet in de foto's of de gefotografeerde
    onderwerpen, maar in de grafische vormgeving van de brochures
    en tijdschriften, die ge&amp;iuml;nspireerd was door de Nieuwe
    Typografie. Fotomontage en het combineren van beeld en tekst
    werden in beide stromingen toegepast.&lt;/p&gt;
&lt;p&gt;Oorthuys was in de jaren dertig lid van verschillende, meest
    linkse, organisaties, zoals de vakgroep fotografie van de
    Nederlandsche Vereeniging voor Ambachts- en Nijverheidskunst
    (VANK). In 1936 werd hij bestuurslid van de groep 'foto en
    film' van de Bond van Kunstenaars ter Verdediging van Kulturele
    Rechten en trad hij op als medeorganisator van de in Amsterdam
    gehouden tentoonstellingen 'De Olympiade Onder Dictatuur'
    (1936) en 'Foto '37'.&lt;/p&gt;
&lt;p&gt;In 1936 trad Oorthuys in dienst van de Arbeiderspers.
    Spoedig werd hij vaste fotograaf van de door haar uitgegeven
    krant 
    &lt;em&gt;Het Volk&lt;/em&gt;

    en het tijdschrift 
    &lt;em&gt;Wij. Ons werk ons leven&lt;/em&gt;

    . De reportagefoto's in het laatstgenoemde blad hadden een
    minder nadrukkelijk agiterend, propagandistisch en politiek
    karakter dan zijn foto's uit de periode ervoor. Zij stonden aan
    het begin van het reportagewerk waarmee hij bekend zou
    worden.&lt;/p&gt;
&lt;p&gt;Tijdens de Duitse bezetting werd Oorthuys lid van het
    Verbond van Nederlandsche Journalisten, waarbij alle
    persfotografen zich in 1941 op last van de bezetter moesten
    inschrijven. In februari 1942 ontkwam hij aan dat - achteraf
    beschouwd - omstreden lidmaatschap door ontslag te nemen bij de
    reeds sinds de zomer van 1940 'gelijkgeschakelde'
    Arbeiderspers. Dit ontslag kon echter niet voorkomen dat zijn
    foto's die zich in het archief van de uitgeverij bevonden door
    de bezetter naar eigen inzicht werden gebruikt. In de
    oorlogsjaren werkte hij aan een opdracht van het Agrarisch
    Fonds om foto's te maken voor een boek over landbouw.
    Clandestien maakte Oorthuys vanaf 1942 pasfoto's voor vervalste
    persoonsbewijzen en deed hij ander illegaal werk. In mei 1944
    werd hij vanwege deze activiteiten gearresteerd en overgebracht
    naar kamp Amersfoort, maar al na drie maanden herkreeg hij om
    onduidelijke redenen zijn vrijheid; hij dook daarna onder. In
    september 1944 sloot Oorthuys zich aan bij 'De Ondergedoken
    Camera', een groep van Amsterdamse fotografen die illegaal het
    leven in bezettingstijd vastlegden. De in dit verband gemaakte
    foto's behoren tot Oorthuys' bekendste. Zij geven een
    indringend beeld van de gevolgen van de oorlog en de
    hongerwinter in Holland voor de burgerbevolking. Een aantal van
    deze foto's werd overigens na de oorlog ge&amp;euml;nsceneerd.&lt;/p&gt;
&lt;p&gt;Kort na de bevrijding werd Oorthuys lid van de vakgroep
    fotografie van de Vereniging van Beoefenaars der Gebonden
    Kunsten (GKf). In deze kleine, informeel georganiseerde groep
    kwam een aantal fotografen bijeen met een gelijke achtergrond:
    gevormd in de jaren dertig, tijdens de bezetting verenigd in
    het verzet, links in hun politieke opvattingen. Zonder
    esthetische opsmuk en uit oprechte compassie voor de medemens
    wilden de GKf-fotografen laten zien hoe deze leefde en werkte.
    'Ik ben opgegroeid in een kinderrijk dominees-milieu, dan leer
    je de mensen om je heen wel zien', zei hij in een interview (&lt;em&gt;Het Vrije Volk&lt;/em&gt;

    , 6-11-1969).&lt;/p&gt;
&lt;p&gt;De foto's die Oorthuys na de oorlog maakte zijn zelden
    politiek getint. Hij had zich geleidelijk zowel van het
    ouderlijk domineesmilieu als van de CPH, die hij beide als een
    keurslijf was gaan ervaren, weten te bevrijden. Stelde hij
    begin jaren dertig zijn fotografie nog in dienst van het
    communistische ideaal, nadien fotografeerde hij nauwelijks nog
    zogenaamde grote gebeurtenissen en bracht hij vooral het leven
    van 'gewone' mensen, waar ook ter wereld, in beeld. Hij kon
    deze algemene humanistische instelling tot uitdrukking brengen
    in zowel de door hemzelf samengestelde fotoboeken als in de
    commerci&amp;euml;le, in opdracht gemaakte reis- en
    bedrijfsboeken.&lt;/p&gt;
&lt;p&gt;Oorthuys was een omnivoor. Van klederdrachten tot moderne
    architectuur, van op het land werkende boeren tot schepen in de
    Rotterdamse haven, er is bijna geen onderwerp of Oorthuys heeft
    het gefotografeerd. Deze verscheidenheid werd mede ingegeven
    door de opdrachten die hij kreeg. Zo zal de weinig moderne
    manier waarop hij het leven en werken op het land uitbeeldde in
    het boek 
    &lt;em&gt;Landbouw&lt;/em&gt;

    (1946) een wens van de opdrachtgever of uitgever zijn geweest.
    De foto's voor dit boek zijn niet geheel vrij van bucolische
    idealisering en Hollands chauvinisme. In 
    &lt;em&gt;Een staat in wording. Foto-reportage over het Indonesi&amp;euml;
    van heden&lt;/em&gt;

    (1947) en het niet bij zijn leven uitgegeven boek over Belgisch
    Congo (1992) liet Oorthuys zich daarentegen zien als een
    kritische en onafhankelijke verslaggever.&lt;/p&gt;
&lt;p&gt;Het merendeel van Oorthuys' bewaard gebleven foto's stamt
    uit de jaren vanaf 1944. Zijn archief omvat circa een half
    miljoen negatieven. De omvang van het archief moet vooral
    verklaard worden uit Oorthuys' werkwijze. 'Ieder ding
    fotografeer ik minstens tien keer. Ik draai er gewoon omheen,
    een kerk, een plein, een situatie... Ik draai gewoon aldoor
    maar rond en ik denk: ik heb het! Dat is mijn manier (...) Ik
    kan niet zitten. Ik kan niet wachten', zei hij in een
    kranteninterview (&lt;em&gt;Het Parool&lt;/em&gt;

    , 11-11-1969). De varianten die niet de eerste keus bleken,
    konden later hun waarde hebben. Hij putte immers vaak uit zijn
    archief wanneer hij bepaalde foto's nodig had. Het boek 
    &lt;em&gt;De toekomst in uw handen&lt;/em&gt;

    (1955) werd bijvoorbeeld op die manier samengesteld. Zijn
    archief was dan ook niet chronologisch, maar op onderwerp
    geordend, zodat hij opnamen gemakkelijk kon terugvinden. Bij
    het fotograferen hield Oorthuys - zo kan uit zijn werkwijze
    opgemaakt worden - al rekening met eventueel toekomstig gebruik
    van de foto's in een andere context. Verschillende foto's
    bewezen inderdaad meer dan eenmaal hun bruikbaarheid.&lt;/p&gt;
&lt;p&gt;Oorthuys zag zijn foto's liever in druk dan aan de muur. Hij
    werd vooral bekend door zijn vele fotoboeken. Daar staat
    tegenover dat zijn werk bij een groot publiek &amp;oacute;&amp;oacute;k
    bekendheid kreeg doordat het jarenlang in treincoup&amp;eacute;s van
    de Nederlandse Spoorwegen hing. In totaal stelde hij ruim
    honderd fotoboeken samen. Een groot deel hiervan wordt
    ingenomen door de steden-, landen- en reisboeken die uitgeverij
    Contact in pocketvorm uitgaf. Een andere belangrijke categorie
    is die van de bedrijfs- of gedenkboeken uit de jaren vijftig en
    zestig. Oorthuys heeft in zijn carri&amp;egrave;re veel in opdracht
    gewerkt. Dat betekende dat aan de uiteindelijke fotokeuze en de
    indeling van het boek soms concessies moesten worden gedaan. In
    andere gevallen had hij de vrijheid naar eigen inzicht foto's
    te maken en bepaalde hij (mede) de fotoselectie en de indeling
    en vormgeving van de boeken of werkte hij nauw samen met de
    grafisch vormgever.&lt;/p&gt;
&lt;p&gt;Oorthuys' aandacht voor de mise-en-page blijkt onder andere
    uit twee van zijn bekendste boeken, 
    &lt;em&gt;Een staat in wording&lt;/em&gt;

    en 
    &lt;em&gt;Rotterdam dynamische stad&lt;/em&gt;

    (1959). Beide boeken werden door Oorthuys zelf vormgegeven. In 
    &lt;em&gt;Een staat in wording&lt;/em&gt;

    bracht Oorthuys de twee manieren waarop de spanningen tussen
    Nederland en Indonesi&amp;euml; be&amp;euml;indigd konden worden - door
    onderhandelingen en door wapengeweld - in beeld door deze twee
    mogelijkheden steeds tegenover elkaar te zetten. In 
    &lt;em&gt;Rotterdam dynamische stad&lt;/em&gt;

    liet Oorthuys vooral de bedrijvigheid van deze stad zien. Hij
    versterkte dit beeld door geen uniforme, statische vormgeving
    te kiezen, maar te vari&amp;euml;ren op de afmetingen en plaatsing
    van de foto's op de bladzijde.&lt;/p&gt;
&lt;p&gt;Het oeuvre van Oorthuys onderscheidt zich in de eerste
    plaats van dat van zijn collega-fotografen door de omvang en
    door de veelheid van onderwerpen. In herinneringen aan Oorthuys
    komt vooral zijn werkdrift vaak ter sprake. Een van zijn
    reisgenoten voor een Contact-fotoboek schreef later: 'ik was
    wel eens blij wanneer het eindelijk donker was' (&lt;em&gt;Vrij Nederland&lt;/em&gt;

    , 11-8-1990, p. 4). Het fotograferen was dan tenminste gedaan.
    Overdag gunde hij zich weinig tijd voor andere dingen. Met een
    andere tekstschrijver op reis was Oorthuys, nog voordat ze de
    stad goed en wel hadden verlaten, al vier keer uit de auto
    gesprongen om ergens een foto van te maken. Hij had een
    tomeloze energie, ging volledig op in het fotograferen, neigde
    tot perfectionisme en kon bovendien, door de ervaring van en
    herinnering aan de crisistijd, moeilijk opdrachten weigeren:
    'wie de crisisjaren heeft meegemaakt, weet voorgoed dat leven
    w&amp;eacute;rken is' (&lt;em&gt;Vrij Nederland&lt;/em&gt;

    , 11-8-1990).&lt;/p&gt;
&lt;p&gt;Met de foto's die hij in de laatste maanden van de bezetting
    maakte, begon Oorthuys' carri&amp;egrave;re als zelfstandig
    fotograaf. Zij hebben hem tijdens de rest van zijn leven nooit
    losgelaten. Terwijl hij moeite had om over zijn kamp- en andere
    ervaringen uit de oorlogsjaren te praten, heeft hij de foto's
    verscheidene keren gebruikt. In 1970 verscheen het fotoboek 
    &lt;em&gt;1944-45. Het laatste jaar&lt;/em&gt;

    . Hij verwachtte dat dit boek op den duur zijn beste zou zijn.
    In 1975 overleed Oorthuys plotseling, kort nadat hij in
    opdracht van de PTT een bevrijdingszegel 1945 - 1975 had
    ontworpen.&lt;/p&gt;
&lt;p&gt;
  &lt;a href='agedeelte'&gt;A: &lt;/a&gt;Archief-Oorthuys in het Nederlands Fotoarchief te
  Rotterdam.&lt;/p&gt;
&lt;p&gt;
  &lt;a href='pgedeelte'&gt;P: &lt;/a&gt;'Primaire bibliografie [tot en met 1993]' in de onder L
    genoemde publicatie van Bool, 14-19.&lt;/p&gt;
&lt;p&gt;
  &lt;a href='lgedeelte'&gt;L: &lt;/a&gt;Flip Bool, 'Cas Oorthuys' (1993), in 
  &lt;em&gt;Geschiedenis van de Nederlandse fotografie in
  monografie&amp;euml;n en thema-artikelen&lt;/em&gt;

  . Onder red. van Ingeborg Th. Leijerzapf [e.a.] (Alphen aan den
  Rijn [etc.] 1984-). Hierin: 'Secundaire bibliografie [tot en met
  1993]', 19-24. Verder: Veronica Hekking en Flip Bool, 
  &lt;em&gt;De illegale camera, 1940-1945. Nederlandse fotografie tijdens
  de Duitse bezetting&lt;/em&gt;

  (Naarden 1995); Mirelle Gishlaine Thijsen, 
  &lt;em&gt;Humanistische fotografie en het geluk van de alledaagsheid :
  het Nederlandse bedrijfsfotoboek, 1945-1965&lt;/em&gt;

  (Utrecht 2000). Op 18 november 1984 zond de NOS-televisie de
  documentaire 
  &lt;em&gt;Mijn generatie is zwart-wit&lt;/em&gt;

  van John Fernhout en Douwes Fernhout uit.&lt;/p&gt;
&lt;p&gt;
  &lt;a href='igedeelte'&gt;I: &lt;/a&gt;

  Sybrand Hekking, 
  &lt;em&gt;Cas Oorthuys fotograaf, 1908-1975&lt;/em&gt;

  (Amsterdam 1982) 6 [Oorthuys in 1947].&lt;/p&gt;
&lt;p&gt;Hans Rooseboom&lt;/p&gt; 
&lt;dtml-var bwn_footer&gt;</text>
  </biography>
</biodes>

