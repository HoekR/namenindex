<biodes version="1.0">
  <fileDesc>
    <title>Nieuwenhuis, Jacob (1836-1924)</title>
    <ref target="http://resources.huygens.knaw.nl/bwn1880-2000/lemmata/bwn3/nieuwenhuisj"/>
    <publisher>
      <name>Biografisch Woordenboek van Nederland:1880-2000</name>
      <ref target="http://resources.huygens.knaw.nl/bwn1880-2000"/>
    </publisher>
  </fileDesc>
  <person>
    <idno type="id">nieuwenhuisj</idno>
    <persName><name type="geslachtsnaam">Nieuwenhuis</name>, Jacob</persName>
    <sex value="1"/>
    <event type="birth" when="1836"/>
    <event type="death" when="1924"/>
    <state type="occupation">jurist</state>
  </person>
  <biography>
    <text>&lt;dtml-var bwn_header&gt;
 &lt;p class='genealogie'&gt;
  &lt;strong&gt;Nieuwenhuis, Jacob&lt;/strong&gt;

  (door naamstoevoeging bij KB van 10-7-1859 nr. 78 gewijzigd in &lt;b&gt;
  Domela Nieuwenhuis&lt;/b&gt;), hoogleraar in het strafrecht (Monnikendam 19-2-1836 - 's-Gravenhage 14-8-1924).

  Zoon van Ferdinand Jacobus Nieuwenhuis (door naamstoevoeging bij
  KB van 10-7-1859 nr. 78 gewijzigd in Domela Nieuwenhuis),
  Evangelisch-Luthers predikant en hoogleraar, en Henrietta Frances
  Berry. Gehuwd op 20-8-1863 met Elizabeth Rolandus Hagedoorn. Uit
  dit huwelijk werden 2 zoons en 1 dochter geboren.
  

  

  
  &lt;/p&gt;
&lt;p&gt;Domela Nieuwenhuis groeide op in Utrecht - zijn vader was
    daar van 1837 tot 1945 predikant - en in Amsterdam, waar zijn
    vader in 1845 hoogleraar werd. Van 1854 tot 1857 studeerde hij
    rechten aan het Athenaeum Illustre te Amsterdam en van 1857 tot
    1859 zette hij deze studie in Utrecht voort, waar hij cum laude
    promoveerde bij G.W. Vreede op een proefschrift getiteld 
    &lt;em&gt;De straf der afzonderlijke opsluiting, historisch en
    kritisch beschouwd, vooral in hare betrekking tot ons
    vaderland.&lt;/em&gt;

    Na aanvankelijk besloten te hebben zich in Amsterdam aan de
    advocatuur te wijden, koos hij in 1869 voor een functie in het
    onderwijs als leraar staatsinrichting en staathuishoudkunde
    (economie): eerst aan de Handelsschool in Amsterdam, en daarna
    - in 1874 - aan de Gemeentelijke Hoogere Burgerschool met
    vijfjarige cursus in dezelfde stad. Ook was hij enige tijd
    schoolopziener.&lt;/p&gt;
&lt;p&gt;Jacobus Domela Nieuwenhuis zou, anders dan zijn broer
    Ferdinand, de later bekende socialistische leider, zijn leven
    lang op politiek gebied een gematigd man blijven. In Amsterdam
    was hij lid van de liberale kiesvereniging 'Burgerpligt' - van
    1867 tot 1869 voorzitter - en van 1877 tot 1884 lid van de
    Provinciale Staten van Noord-Holland. Later, in Groningen, zou
    hij ten slotte in 1897 toetreden tot de Christelijk-Historische
    Kiezersbond, waarin hij een actieve rol zou spelen en een man
    van gezag zou worden. Ook hier had het onderwijsbeleid zijn
    grote belangstelling.&lt;/p&gt;
&lt;p&gt;Nieuwenhuis had echter zijn hart in de eerste plaats verpand
    aan het Nederlandsch Genootschap voor de Zedelijke Verbetering
    der Gevangenen. Het onderwerp van zijn proefschrift had daartoe
    al een goede grondslag gegeven. Reeds in 1868 voorzitter van
    het bestuur van dit Genootschap, zou hij tot zijn dood een van
    de invloedrijkste leden in deze vereniging blijven. Nieuwenhuis
    was een overtuigd voorstander van de cellulaire straf en meende
    dat deze, mits met verstand en beleid toegepast, de meeste kans
    bood de gestrafte in gunstige zin te be&amp;iuml;nvloeden. Een
    indrukwekkende reeks artikelen gewijd aan het gevangeniswezen,
    waaruit ook zijn grote kennis bleek van wat er in de buurlanden
    werd gepubliceerd, zou van deze belangstelling getuigenis
    afleggen.&lt;/p&gt;
&lt;p&gt;Domela Nieuwenhuis was op strafrechtelijk terrein een
    markant tegenstander van de nieuwe richting. De persoonlijke
    verantwoordelijkheid van de mens voor zijn daden was het
    uitgangspunt van zijn denken, en de vergelding achtte hij een
    niet te elimineren element van de straf.&lt;/p&gt;
&lt;p&gt;Toen omstreeks 1880 enkele universitaire leerstoelen vacant
    kwamen en door de aanvaarding van een nieuw 
    &lt;em&gt;Wetboek van Strafrecht&lt;/em&gt;

    de strafrechtswetenschap een sterke impuls kreeg, kwam
    Nieuwenhuis in aanmerking voor een leerstoel. Hij werd ten
    slotte in 1884 als opvolger van B.J. Gratama tot hoogleraar in
    het straf- en strafprocesrecht in Groningen benoemd. Deze
    benoeming gaf te meer voldoening omdat hem eerst in Utrecht in
    1879 en daarna in Amsterdam in 1880 een hoogleraarschap was
    ontgaan; in de Amsterdamse gemeenteraad was dit zelfs een
    nek-aan-nekrace geweest, waarbij na staking van de stemmen de
    benoeming van G.A. van Hamel door het lot was beslist.&lt;/p&gt;
&lt;p&gt;In Groningen bleek Nieuwenhuis een goed docent te zijn, en
    zijn reserve tegenover nieuwe stromingen verhinderde niet dat
    hij bij zijn studenten een gezien leermeester was. In 1906 ging
    hij met emeritaat: J. Simon van der Aa werd zijn opvolger. Van
    den beginne af bleek hier Nieuwenhuis' ruime, maar toch veelal
    gerichte belangstelling voor de vrijheidsstraf, met alle
    problemen van dien. Zijn oratie van 1884 handelde over 
    &lt;em&gt;De gevangenisstraf overeenkomstig de eischen van het recht
    en het maatschappelijk belang ingericht, de beste der
    straffen.&lt;/em&gt;

    Hij was in 1886 medeoprichter van het 
    &lt;em&gt;Tijdschrift voor Strafrecht,&lt;/em&gt;

    waarin ook de meeste van zijn wetenschappelijke beschouwingen
    verschenen: helder van stijl, hoffelijk, maar toch pittig van
    inhoud. In 1872 was hij reeds preadviseur geweest van de
    Nederlandsche Juristen-Vereeniging over 'Welk gevangenisstelsel
    is voor ons land het meest aanbevelenswaardig?', en in 1880 had
    hij in een preadvies de vraag beantwoord: 'Moet nevens de
    tuchthuisstraf (zoo deze behouden wordt) en de gevangenisstraf
    een andere vrijheidsstraf - custodia honesta - in het
    strafrecht worden opgenomen? Zoo ja, van welke beginselen moet
    de wetgever uitgaan bij het vaststellen en bedreigen dezer
    straf?' In Groningen hielden hem ook de fundering van het
    strafrecht en het strafprocesrecht bezig. Onvermoeibaar heeft
    hij stelling genomen tegen de opvattingen van de zogenaamde
    nieuwe richting. In zijn fraaie rectorale oratie van 1899
    getiteld: 
    &lt;em&gt;Het wezen der straf&lt;/em&gt;

    bestreed hij deze richting, waarin - aldus de redenaar - het
    strafbegrip plaats maakt voor het begrip sociale
    verdedigingsmaatregel tegen een antisociale handeling; hiermede
    worden de ethische grondslagen van het strafrecht aangerand,
    gelegen in 's mensen geweten en Gods wil; de nieuwe richting
    stelt de mens met het dier gelijk en zet het strafrecht om in
    een verdedigingsrecht tegen gevaarlijke dieren; daartegenover
    staat het geloof van de christen, die schuld erkent en op
    vergeving hoopt. Aan de voorlopige hechtenis had hij reeds in
    1878 aandacht besteed, maar in 1914 kwam hij daarop terug, en
    aan de schadeloosstelling voor ten onrechte ondergane
    voorlopige hechtenis (preadvies NJV 1886) besteedde hij
    indringende beschouwingen. Ook het bewijsrecht had zijn
    aandacht, waarbij tevens zijn studie over de strafbaarheid van
    de lokbeambten (de agents provocateurs) in het 
    &lt;em&gt;Tijdschrift voor Strafrecht&lt;/em&gt;

    15 (1903) 107-132 genoemd mag worden.&lt;/p&gt;
&lt;p&gt;Al dit werk heeft een sterk historische inslag en bevat een
    aantal geheel rechtshistorische beschouwingen, dikwijls weer
    aan de geschiedenis van de straftoepassing gewijd. Maar ook bij
    de behandeling van het geldend recht achtte hij een in de
    geschiedenis teruggrijpende inleiding van bijzonder belang,
    zoals hij nog eens liet blijken in zijn bespreking van 'Mr. B.
    Gewin &amp;quot;Beginselen van strafrecht&amp;quot; ', in het 
    &lt;em&gt;Tijdschrift voor Strafrecht&lt;/em&gt;

    19 (1908) 159-173. Deze bespreking is &amp;eacute;&amp;eacute;n van de
    tientallen gedegen boekbeschouwingen die van zijn hand zijn
    verschenen in het 
    &lt;em&gt;Tijdschrift voor Strafrecht&lt;/em&gt;

    en in verscheidene andere periodieken, vooral in het
    tijdschrift 
    &lt;em&gt;Themis.&lt;/em&gt;
&lt;/p&gt;
&lt;p&gt;Domela Nieuwenhuis was een meelevend lid van de Evangelisch
    Lutherse Kerk, waarin hij verschillende functies heeft bekleed.
    Hij maakte deel uit van de synode. In tal van instellingen op
    maatschappelijk terrein heeft hij bestuursfuncties vervuld. Hij
    wordt beschreven als een statige verschijning, een humaan mens,
    een echte conservatief. Van zichzelf heeft hij eens in een
    brief geschreven: 'Op beginselen wijk ik nooit af. Een Domela
    Nieuwenhuis is beslist, consequent of voor of tegen, niet
    gematigd of tusschenbeiden.' Deze houding was ook aan de dag
    getreden bij zijn weigering in 1887 een gratieverzoek te
    ondersteunen dat J.M. de Witt Hamer, raadsman bij het proces
    tegen Nieuwenhuis' broer Ferdinand, zonder diens voorkennis had
    ingediend n.a.v. diens veroordeling wegens majesteitsschennis.
    Jacob vreesde dat zijn broer, wanneer hij binnen de gestelde
    termijn vrij kwam, ongetwijfeld een ander politiek delict zou
    begaan, en daarom wenste hij niet mee te werken.&lt;/p&gt;
&lt;p&gt;Bij zijn studenten was hij geliefd, omdat hij hen met grote
    belangstelling en mildheid tegemoet trad. Een collega merkte
    eens op: 'Voor Domela Nieuwenhuis is elke student, die examen
    komt doen, een engel!' (Cohen,... 155). Na zijn emeritaat
    keerde Nieuwenhuis terug naar Amsterdam, waar hij
    wetenschappelijk actief bleef. Zijn laatste publikatie van 15
    september 1923 was aan het honderdjarig bestaan van 'zijn'
    Genootschap tot Zedelijke verbetering der Gevangenen gewijd 
    &lt;em&gt;(TvS&lt;/em&gt;

    33 (1923) 337-344). In dit artikel brak hij eens te meer een
    lans voor een humane toepassing van de cellulaire
    gevangenisstraf.&lt;/p&gt;
&lt;p&gt;
  &lt;a href='agedeelte'&gt;A: &lt;/a&gt;Correspondentie in collectie-Domela Nieuwenhuis in
  Algemeen Rijksarchief te 's-Gravenhage.&lt;/p&gt;
&lt;p&gt;
  &lt;a href='pgedeelte'&gt;P: &lt;/a&gt;Lijst van publikaties in onder L genoemd artikel van P.M.
    Trapman.&lt;/p&gt;
&lt;p&gt;
  &lt;a href='lgedeelte'&gt;L: &lt;/a&gt;P.M. Trapman, in 
  &lt;em&gt;Handelingen van de Maatschappij der Nederlandsche Letterkunde
  te Leiden en Levensberichten harer afgestorven medeleden
  1924-1925,&lt;/em&gt;

  17-29, J.B. Cohen, in 
  &lt;em&gt;Groningsche Studentenalmanak&lt;/em&gt;

  27 (1925) 153-156; J. Simon van der Aa, in 
  &lt;em&gt;Jaarboek der Rijksuniversiteit te Groningen 1923-1924,&lt;/em&gt;

  43-45; Red., in 
  &lt;em&gt;Tijdschrift voor Strafrecht&lt;/em&gt;

  34 (1924) I-II; W.P.J. Pompe, 
  &lt;em&gt;Geschiedenis der Nederlandsche Strafrechtswetenschap sinds de
  codificatie-beweging&lt;/em&gt;

  (Amsterdam, 1956) 313-318; 428.&lt;/p&gt;
&lt;p&gt;Th.W. van Veen&lt;/p&gt; 
&lt;dtml-var bwn_footer&gt;</text>
  </biography>
</biodes>

