<biodes version="1.0">
  <fileDesc>
    <title>Brandts Buijs, Johann Sebastian (1879-1939)</title>
    <ref target="http://resources.huygens.knaw.nl/bwn1880-2000/lemmata/bwn5/brandtsbuijs"/>
    <publisher>
      <name>Biografisch Woordenboek van Nederland:1880-2000</name>
      <ref target="http://resources.huygens.knaw.nl/bwn1880-2000"/>
    </publisher>
  </fileDesc>
  <person>
    <idno type="id">brandtsbuijs</idno>
    <persName><name type="geslachtsnaam">Brandts Buijs</name>, Johann Sebastian</persName>
    <sex value="1"/>
    <event type="birth" when="1879"/>
    <event type="death" when="1939"/>
    <state type="occupation">musicoloog</state>
  </person>
  <biography>
    <graphic url="http://resources.huygens.knaw.nl/bwn1880-2000/lemmata/bwn5/images/images/brandtsb.jpg"/>
    <text>&lt;dtml-var bwn_header&gt;
 &lt;p class='genealogie'&gt;
  &lt;strong&gt;Brandts Buijs, Johann Sebastian&lt;/strong&gt;, (bekend onder de naam &lt;b&gt;Brandts Buys&lt;/b&gt;), etnomusicoloog 
  (Rotterdam 8-12-1879 - Djokjakarta (Java, Nederlands-Indi&amp;euml;) 24-12-1939). 
Zoon van Ludwich Felix Willem Cornelis Brandts Buijs,
  componist en dirigent, en Pauline Hendrika Elisabeth Hesselink.
  Gehuwd op 14-8-1907 met Elizabeth van Vloten (1862-1946). Na
  echtscheiding (22-6-1909) op 1-1-1913 gehuwd met Anne van Zijp
  (1885-1956), beeldhouwster en onderwijzeres. Beide huwelijken
  bleven kinderloos.
  

  
  &lt;/p&gt;
&lt;p&gt;
  &lt;img class='bwnimg' BORDER='0' align='right' src='images/brandtsb.jpg' alt='afbeelding van Brandts Buijs, Johann Sebastian'&gt;Evenals de componist Johann Sebastian Bach, naar wie hij
    was genoemd, stamde Brandts Buys uit een muzikantendynastie:
    zijn vader en diens drie broers waren allen componist,
    organist of muziekleraar. In tegenstelling tot zijn ooms en
    neven begon Johann Sebastian - afgezien van de piano- en
    muziektheorielessen die hij bij zijn vader volgde - niet
    onmiddellijk aan een muzikale carri&amp;egrave;re. Na de HBS in
    zijn geboorteplaats te hebben doorlopen begon hij daar aan de
    MO-studie Duits, die hij in Bonn voortzette. In deze en de
    daaropvolgende jaren voelde Brandts Buys zich sterk tot het
    socialisme aangetrokken. Hij publiceerde in 1898/1899 enige
    gedichten en verhalen in de aan kunst en literatuur gewijde
    maandbladen 
    &lt;em&gt;De Arbeid&lt;/em&gt;

    en 
    &lt;em&gt;De Beweging&lt;/em&gt;

    . Ook schreef hij liedteksten, waaronder een gepassioneerd
    lied met politieke strekking: 'Transvaal en Nederland',
    waarmee hij partij koos voor de Boeren in de Boerenoorlog in
    Zuid-Afrika.&lt;/p&gt;
&lt;p&gt;De familietraditie bleek echter sterker dan de
    belangstelling voor het Duits, dat Brandts Buys nog
    v&amp;oacute;&amp;oacute;r zijn examen teleurgesteld de rug toekeerde.
    Hij ging nu bij zijn neef de organist en componist Marius
    Adrianus Brandts Buys in de leer en tegelijkertijd bij de
    bekende componist Johan Wagenaar in Utrecht. In 1905 werd
    Brandts Buys - wiens volle krulbaard geleek op een muzikale
    compositie en wiens stem, wanneer hij boos werd, klonk alsof
    er kiezelsteentjes tegen vioolsnaren werden gegooid (Ritter)
    - muziekleraar in Lochem en organist en carillonspeler voor
    de Nederlandse hervormde kerk in Zutphen. Twee jaar later
    trouwde hij met de zeventien jaar oudere Elizabeth van Vloten
    en verhuisde hij naar Aerdenhout. Het huwelijk met deze
    Leidse leraarsdochter hield nog geen twee jaar stand, waarna
    hij zich in Amsterdam vestigde. Hier begon zijn (betaalde)
    loopbaan als productief muziekscribent.&lt;/p&gt;
&lt;p&gt;Brandts Buys' schrijfstijl stond sterk onder invloed van
    de Tachtigers, wat de helderheid en toegankelijkheid van zijn
    artikelen en opstellen niet altijd ten goede kwam. Van 1910
    tot 1911 was hij redacteur van het muziektijdschrift 
    &lt;em&gt;Toonkunst. Weekblad gewijd aan de belangen van het
    muziekleven&lt;/em&gt;

    . Daarna verzorgde hij van 1911 tot 1919 muziekbesprekingen
    voor het 
    &lt;em&gt;Utrechtsch Provinciaal en Stedelijk Dagblad&lt;/em&gt;

    . Als streng recensent veroordeelde hij musici van wie hij
    vond dat zij ten onrechte door het publiek werden gevierd;
    speciaal met wonderkinderen had hij weinig op. Naarmate
    Brandts Buys verder ging in zijn compromisloze kritieken,
    werd hij echter steeds controversi&amp;euml;ler en daardoor
    gevreesder. Hij werd een autoriteit met veel macht, maar met
    weinig vrienden.&lt;/p&gt;
&lt;p&gt;Terzelfder tijd volgde Brandts Buys aan de Utrechtse
    universiteit korte tijd colleges in plant- en dierkunde. Hij
    ontmoette hier de begaafde, uit Nederlands-Indi&amp;euml;
    afkomstige, jonge beeldhouwster Anne van Zijp, die er
    medicijnen studeerde. Begin 1913 trouwde hij met haar; ze zou
    zijn levenslange metgezellin en medewerkster worden. Zij
    bracht hem in aanraking met de inheemse kunsten en
    kunstbeoefening van Nederlands-Indi&amp;euml;, waarheen het
    echtpaar in 1919 vertrok.&lt;/p&gt;
&lt;p&gt;Tot verbazing van velen, teleurstelling van het publiek en
    opluchting van menig musicus had Brandts Buys, die zoveel
    betekende voor het muziekleven in Nederland, de functie van
    algemeen correspondent van de 
    &lt;em&gt;Nieuwe Rotterdamsche Courant&lt;/em&gt;

    in Batavia aanvaard. Al v&amp;oacute;&amp;oacute;r het vertrek naar
    Indi&amp;euml; had Brandts Buys een studie gemaakt van de
    beschikbare 19de-eeuwse literatuur over gamelanmuziek en van
    de werken van akoestici over niet-westerse toonschalen. Toen
    zijn echtgenote in 1920 een beeldhouwopdracht van het
    gouvernement kreeg in Bandoeng en het echtpaar daarheen
    verhuisde, kwam hij hier in contact met de ambtenaar en
    etnomusicoloog Jaap Kunst. Zij begonnen muzikale informatie
    en bibliografische bronnen uit te wisselen, waarbij Brandts
    Buys de rol aannam van de behulpzame oudere geleerde.&lt;/p&gt;
&lt;p&gt;Het verschil in persoonlijkheid, beweegredenen en manieren
    van aanpak blijkt al uit hun vroege briefwisseling. Waar
    Brandts Buys zich tevreden stelde met het zwijgend bestuderen
    van muziekpartituren trad Kunst geregeld op als violist bij
    het uitvoeren van kamermuziek. De jurist Kunst ontwikkelde
    zich als systematisch werker, wetenschappelijk
    muziekonderzoeker en documentalist. Brandt Buys zag zichzelf
    daarentegen als kunstenaar, een bewogen criticus van muziek
    en cultuur en als zodanig bij uitstek geschikt om de muzikale
    expressies van de Indonesische cultuur te interpreteren voor
    Nederlandse intellectuelen, zowel in de kolonie als in het
    moederland. Kunst werkte voor zijn studies over de muzikale
    hofcultuur nauw samen met de Javaanse adel, en vanuit deze
    optiek benaderde hij ook de - volgens hem daarvan afgeleide,
    minder verfijnde - volksmuziek. Brandts Buys werkte in
    tegengestelde richting, vanuit de volksmuziek in de dorpen.
    Kunst werd een van de pioniers bij het toepassen van de
    toentertijd moderne opnameapparatuur, terwijl Brandts Buys
    zich daarmee nooit heeft ingelaten.&lt;/p&gt;
&lt;p&gt;Brandts Buys en Kunst waren de eerste etnomusicologen die
    het traditionele bureauwerk van hun voorgangers combineerden
    met eigen observaties van de vergankelijke en oneindig
    variabele aspecten van uitgevoerde muziek. Zij voegden aan
    het onderzoek een nieuw, tot dan toe veronachtzaamd element
    toe: namelijk de relatie tussen muziek en samenleving als
    vormbepalende factor. Onbewust brachten zij een
    paradigmatische verandering in de etnomusicologie tot stand.
    Het was niet langer een wetenschap waarin willekeurige
    muzieken uit alle hoeken van de wereld als teksten met elkaar
    werden vergeleken, maar een benadering van binnenuit, waarin
    ook aandacht werd geschonken aan observeerbaar gebruik en
    functie van muziek. Brandts Buys reisde voor zijn onderzoek
    veel over Java en Madoera, waarbij hij - aangezien hijzelf
    nauwelijks Indonesisch of Javaans sprak - in zijn contacten
    met de plaatselijke bevolking geheel was aangewezen op zijn
    vrouw Anne, die de taal wel beheerste.&lt;/p&gt;
&lt;p&gt;Na onenigheid met de hoofdredactie van de 
    &lt;em&gt;Nieuwe Rotterdamsche Courant&lt;/em&gt;

    over de in zijn bijdragen te openlijk beleden sympathie voor
    het vroege Indonesische onafhankelijkheidsstreven, legde
    Brandts Buys zijn correspondentschap in 1922 neer. Toen
    bezuinigingen bij het gouvernement een einde maakten aan de
    beeldhouwopdrachten van zijn vrouw besloot het echtpaar zich
    datzelfde jaar in Soerakarta te vestigen in de hoop op een
    geregeld bestaan. Anne werd er onderwijzeres op een lagere
    school. Haar salaris zou sindsdien hun enige bron van
    inkomsten blijven, incidenteel aangevuld met wat inkomsten
    uit journalistiek werk dat Brandts Buys - hoewel allang geen
    dogmatisch socialist meer - voor enkele koloniale dagbladen
    en links of nationalistisch getinte periodieken zoals 
    &lt;em&gt;De Taak&lt;/em&gt;

    en 
    &lt;em&gt;Timboel&lt;/em&gt;

    verrichtte.&lt;/p&gt;
&lt;p&gt;Uit wederzijdse erkenning van hun uiteenlopende
    benaderingswijzen spraken Brandts Buys en Kunst in 1922 af
    twee jaar lang niets meer te publiceren, maar in collegiale
    samenwerking elkaars bevindingen te combineren. Zij stuurden
    elkaar de manuscripten van hun artikelen ter beoordeling toe,
    waaruit vanaf 1924 een stroom van degelijke publicaties
    voortkwam, die - wat Brandts Buys betreft - in serievorm in 
    &lt;em&gt;Djawa. Tijdschrift van het Java-Instituut&lt;/em&gt;

    werden gepubliceerd. De meeste hiervan betroffen
    uiteenlopende onderwerpen als mondharpen, bromtollen,
    rijststampmuziek en eenvoudige volks- en
    kinderblaasinstrumenten van Midden- en Oost-Java.
    Gepubliceerd onder de titels 
    &lt;em&gt;Oude Klanken&lt;/em&gt;

    (1925), 
    &lt;em&gt;Toeters en Piepers&lt;/em&gt;

    (1925/1926), 
    &lt;em&gt;Over muziek in het Banjoewangische&lt;/em&gt;

    (1926) en 
    &lt;em&gt;Snorrepijperijen&lt;/em&gt;

    (1931/1932) kreeg aldus de veronachtzaamde en zo door de
    gamelan overschaduwde volksmuziek van de gewone
    plattelandsbevolking voor het eerst een eigen
    behandeling.&lt;/p&gt;
&lt;p&gt;Al in 1922 was Brandts Buys van Bandoeng naar Pamekasan op
    het eiland Madoera gereisd, waarvandaan hij toen een serie
    overtuigende en bewogen reisbrieven in negen afleveringen
    voor de 
    &lt;em&gt;Nieuwe Rotterdamsche Courant&lt;/em&gt;

    schreef. In 1926 verzocht het Java Instituut in Soerakarta
    hem naar Madoera terug te keren om er gedurende drie maanden
    betaald onderzoek te verrichten naar de tot dan toe voor
    musicologen onbekende Madoerese muziek in relatie tot de
    Midden-Javaanse traditie. Hieruit is Brandts Buys' magnum
    opus voortgekomen, 'De toonkunst bij de Madoereezen', dat
    uiteindelijk in vier afleveringen in 
    &lt;em&gt;Djawa&lt;/em&gt;

    (8 (1928) afl. 3-6) werd gepubliceerd.&lt;/p&gt;
&lt;p&gt;In 1930 slaagde Kunst erin de nieuwe functie van
    gouvernementsmusicoloog te verwerven, waarvoor ook de nog
    steeds ambteloze Brandts Buys in aanmerking had willen komen.
    De vraag wie de beste kandidaat zou zijn verdeelde de
    Indische en de Nederlandse geleerden- en componistenwereld al
    spoedig in twee kampen, die elkaar ook in de pers heftig
    bestreden. Brandts Buys kreeg hierbij de steun van de
    javanicus Theo Pigeaud en de componisten Willem Pijper en
    Matthijs Vermeulen. De benoeming van Kunst leidde tot een
    definitieve verwijdering tussen deze twee zo verschillende
    geleerden. Overigens werd de prestigieuze functie al na twee
    jaar weer wegbezuinigd.&lt;/p&gt;
&lt;p&gt;In 1934 verhuisden Brandts Buys en zijn vrouw naar
    Djokjakarta, waar hij zich meer begon toe te leggen op de
    Midden-Javaanse hofmuziek. Daaruit zijn enkele belangrijke
    studies - onder andere over gamelanmuzieknotaties -
    voortgekomen. Zijn gezondheid ging echter geleidelijk
    achteruit, en toen Brandts Buys, teruggetrokken en
    gedesillusioneerd, vlak na zijn zestigste verjaardag, op
    kerstavond 1939 overleed, bleven een aantal
    onderzoeksprojecten onvoltooid achter. Het meeste van dit
    ongepubliceerde materiaal alsook zijn foto's, instrumenten,
    aantekeningen en boeken gingen tijdens de Japanse bezetting
    verloren.&lt;/p&gt;
&lt;p&gt;
  &lt;a href='agedeelte'&gt;A: &lt;/a&gt;De correspondentie tussen J.S. Brandts Buys en J.
  Kunst in de Collectie Mr. Jaap Kunst bij de faculteit der
  Geesteswetenschappen van de Universiteit van
  Amsterdam.&lt;/p&gt;
&lt;p&gt;
  &lt;a href='pgedeelte'&gt;P: &lt;/a&gt;
  Volledige bibliografie in J. Kunst, 
    &lt;em&gt;Music in Java. Its history, its theory and its
    technique&lt;/em&gt;

    . Uitg. door E.L. Heins (3de uitgebr. dr.; 's-Gravenhage
    1973) 460.&lt;/p&gt;
&lt;/p&gt;
&lt;p&gt;
  &lt;a href='lgedeelte'&gt;L: &lt;/a&gt;Behalve necrologie&amp;euml;n o.a. door C.A.S., in 
  &lt;em&gt;Utrechtsch Dagblad&lt;/em&gt;

  , 27-12-1939 (ocht.); door P.H. Ritter, 
  &lt;em&gt;ibidem&lt;/em&gt;

  , 27-12-1939 (av.); door Theo Pigeaud, in 
  &lt;em&gt;Djawa. Tijdschrift van het Java-Instituut&lt;/em&gt;

  20 (1940) nr. 1, 1-4; door J.C. Campagne, in 
  &lt;em&gt;Kritiek en Opbouw&lt;/em&gt;

  2 (1940) 365-367: A. Brandts Buys-van Zijp, 'Johann Sebastian
  Brandts Buys en zijn reconstructie der gending-transcripties
  van prof.dr. J.P.N. Land te Leiden', in 
  &lt;em&gt;Caecilia. Muziekblad uitgegeven door de Vereeniging tot
  Bevordering der Toonkunst in Nederlandsch-Indi&amp;euml;&lt;/em&gt;

  (1940); Linda Burman Hall, Ethnomusicology in the Dutch East
  Indies during the interbellum. The life and times of J.S.
  Brandts Buys (1879-1939) [Onuitgegeven paper; Santa Cruz 1985];
  Ernst Heins, 'The Netherlands', in 
  &lt;em&gt;The new Grove handbooks in music. Ethnomusicology&lt;/em&gt;

  . II: 
  &lt;em&gt;Historical and regional studies&lt;/em&gt;

  . Onder red. van Helen Myers (Londen 1993) 101-111.&lt;/p&gt;
&lt;p&gt;
  &lt;a href='igedeelte'&gt;I: &lt;/a&gt;

  Jaap Kunst, 
  &lt;em&gt;Ethnomusicology&lt;/em&gt;

  ('s-Gravenhage 1959) 218.&lt;/p&gt;
&lt;p&gt;E.L. Heins&lt;/p&gt; 
&lt;dtml-var bwn_footer&gt;</text>
  </biography>
</biodes>

