<biodes version="1.0">
  <fileDesc>
    <title>Hirsch, Samuel Juda (1872-1941)</title>
    <ref target="http://resources.huygens.knaw.nl/bwn1880-2000/lemmata/bwn3/hirsch"/>
    <publisher>
      <name>Biografisch Woordenboek van Nederland:1880-2000</name>
      <ref target="http://resources.huygens.knaw.nl/bwn1880-2000"/>
    </publisher>
  </fileDesc>
  <person>
    <idno type="id">hirsch</idno>
    <persName><name type="geslachtsnaam">Hirsch</name>, Samuel Juda</persName>
    <sex value="1"/>
    <event type="birth" when="1872"/>
    <event type="death" when="1941"/>
    <state type="occupation">opperrabbijn</state>
  </person>
  <biography>
    <graphic url="http://resources.huygens.knaw.nl/bwn1880-2000/lemmata/bwn3/images/images/HIRSCH.jpg"/>
    <text>&lt;dtml-var bwn_header&gt;
 &lt;p class='genealogie'&gt;
  &lt;strong&gt;Hirsch, Samuel Juda&lt;/strong&gt;, opperrabbijn (Amsterdam 22-10-1872 - Zwolle 11-8-1941).

  Zoon van Simon Azarja Hirsch, koopman, en Ganna Spitz. Gehuwd op
  4-11-1902 met Betty Wormser. Uit dit huwelijk werden, behalve 2
  zoons die jong overleden, 3 zoons en 7 dochters geboren.
  
&lt;img src=&amp;quot;images/HIRSCH.jpg&amp;quot; align=&amp;quot;right&amp;quot; BORDER=&amp;quot;0&amp;quot; alt=&amp;quot;afbeelding van Hirsch, Samuel Juda&amp;quot; class=&amp;quot;bwnimg&amp;quot;&gt;
  
  &lt;/p&gt;
&lt;p&gt;Hirsch stamde uit een orthodox-joods milieu, werd al op
    jeugdige leeftijd door zijn vader voor een rabbinale loopbaan
    bestemd en aanvankelijk door hem onderwezen in de joodse leer
    en wetenschappen. Hij bezocht te Amsterdam achtereenvolgens de
    bijzondere (joodse) lagere school van rabbi J. Polenaar en het
    door J.H. Dunner geleide Nederlandsch Isra&amp;euml;lietisch
    Seminarium, een orthodox-religieus gymnasium dat rabbijnen en
    godsdienstonderwijzers opleidde. Een verplicht kandidaatsexamen
    in de klassieke letteren legde hij op 30 april 1895 aan de
    Universiteit van Amsterdam af. Hij sloot zijn studie in 1900 af
    met het behalen van de mor&amp;eacute;titel (de hoogst bereikbare
    graad, die het recht gaf om een rabbinale functie te mogen
    uitoefenen). Sinds 1893 was hij voorganger bij de
    genootschappen Beis Hamidrasj en Talmud Thora te Amsterdam.&lt;/p&gt;
&lt;p&gt;Hirsch was een goed en boeiend spreker, en na een
    spreekbeurt in Zwolle in 1902 benoemde de ressortale
    vergadering hem met algemene stemmen tot opperrabbijn in het al
    twintig jaar herderloze ressort Overijssel. Bij zijn
    installatie in de Zwolse synagoge zette hij zijn, duidelijk
    door opvoeding en onderwijs gevormde, programma uiteen. Na de
    constatering dat het ware joodse leven bedreigd werd door
    onvrede, materialisme, verregaande assimilatie, afwijking van
    de religieuze geboden en gebrek aan joodse kennis en joods
    onderwijs, pleitte hij voor herstel van het traditionele
    jodendom, waarvan Thora en traditie de basis en de toetssteen
    moesten zijn. Hirsch nam zich voor, deze beginselen in zijn
    ressort zonder concessies te herstellen en te verdedigen.&lt;/p&gt;
&lt;p&gt;Enkele voorbeelden van de uitvoering van dit programma zijn
    de stichting door Hirsch van twee Zwolse Thorastudie- en
    onderwijsgenootschappen en het op zijn eis aanbrengen van het
    traditionele hek voor de vrouwengalerij in de Zwolse synagoge.
    Ook de belangstelling voor de geschiedenis van zijn volk,
    volgens hem een gids voor de wereld door zijn zedelijkheid en
    vervulling van de religieuze wetten, stond in nauw verband met
    zijn idee&amp;euml;n. De stichting, onder zijn leiding, van de
    Nederlandse afdeling van Agoedas Jisroeil na de Eerste
    Wereldoorlog hing eveneens direct samen met zijn idealen.
    Hirsch was tot zijn dood voorzitter van deze afdeling van de
    wereldbond van wetsgetrouwe joden, die de Thora in het centrum
    van het joodse leven plaatste en zich afzette tegen zionisme,
    materialisme en assimilatie. Deze functie maakte hem tot een
    der belangrijkste leiders van het Nederlandse orthodoxe
    jodendom. Hierdoor en door de behandeling van algemene joodse
    vraagstukken verwierf hij nationale en internationale
    bekendheid. In Nederland nam zijn invloed nog toe door de
    verschillende interimaire opperrabbinaten die hij bekleedde en
    door zijn vele toespraken en artikelen, waarin vaak actuele
    zaken vanuit Thorateksten benaderd en beschouwd werden.&lt;/p&gt;
&lt;p&gt;Hirsch vervulde bovendien tal van andere functies, vooral op
    charitatief gebied, zowel binnen als buiten de joodse
    gemeenschap. Zo was hij bestuurslid van het Nederlandsch
    Isra&amp;euml;lietisch Seminarium, het Centraal Isra&amp;euml;lietisch
    Weeshuis te Leiden, de S.A. Rudelsheimstichting voor joodse
    zwakzinnige kinderen, de vereniging Isra&amp;euml;l voor
    noodlijdende buitenlandse joden, de Zwolse afdeling van Pro
    Juventute, de vereniging tot bestrijding van tuberculose en het
    Nut. Ook persoonlijk poogde hij de geestelijke en
    materi&amp;euml;le nood van zijn medemens te lenigen.&lt;/p&gt;
&lt;p&gt;Hirsch mocht het genoegen smaken dat zijn pogingen tot
    verheffing van het jodendom zoals hij dat in Overijssel
    nastreefde instemming en steun vonden. In zijn ressort was hij
    een geliefd voorman. Door zijn werkkracht, vroomheid,
    bescheidenheid, liefdadig werk en principi&amp;euml;le houding was
    hij in vele joodse en niet-joodse kringen een geacht man. Groot
    was dan ook het aantal aanwezigen dat de viering van zijn
    25-jarig ambtsjubileum in 1927 bijwoonde. Naar aanleiding van
    dit feit gaf het genootschap Eits Chajim van hem 
    &lt;em&gt;Een drietal gelegenheidsredenen&lt;/em&gt;

    (Amsterdam, 1927) uit. De ontwikkelingen in Duitsland in het
    begin van de jaren '30 verontrustten hem. Vanaf 1933 was hij
    betrokken bij de steun aan Duits-joodse vluchtelingen. De grote
    vervolgingen van 1938 beschouwde hij als een straf voor heel
    het lotsverbonden Isra&amp;euml;l, wegens afvalligheid van de
    geboden en sabbatsontwijding. De verschrikkingen dienden
    volgens hem om de mens tot inkeer te brengen. Een dergelijke
    uitspraak had hij ook na afloop van de Eerste Wereldoorlog
    gedaan. Isra&amp;euml;l zou zich echter, omdat het Gods volk is,
    herstellen, zo meende hij.&lt;/p&gt;
&lt;p&gt;Hirsch stierf een natuurlijke dood en werd twee dagen later
    onder grote belangstelling op de joodse begraafplaats te Zwolle
    begraven.&lt;/p&gt;
&lt;p&gt;
  &lt;a href='pgedeelte'&gt;P: &lt;/a&gt;
  Behalve de bovengenoemde prekenuitgave: redevoeringen en
    artikelen in het 
    &lt;em&gt;Nieuw Isra&amp;euml;lietisch Weekblad, Agoedas Jisroeil, De
    Vrijdagavond&lt;/em&gt;

    en
    &lt;em&gt;Onze Bond.&lt;/em&gt;

    Verder: 'Een blik in de wordingsgeschiedenis der oude Synagoge
    te Zwolle', in 
    &lt;em&gt;Orde van synagogedienst ter gelegenheid der viering van het
    vijfentwintigjarig bestaan der synagoge te Zwolle&lt;/em&gt;

    (Amsterdam, 1924) I-VI.
&lt;/p&gt;
&lt;p&gt;
  &lt;a href='lgedeelte'&gt;L: &lt;/a&gt;B.J. Hirsch, 'De jeugdjaren van opperrabbijn Hirsch.
  Bij zijn zilveren jubileum', in De 
  &lt;em&gt;Vrijdagavond&lt;/em&gt;

  4 (1927) 15 (8 juli) 228-231; 'Samuel Juda Hirsch', in 
  &lt;em&gt;Centraal Blad voor Isra&amp;euml;lieten in Nederland&lt;/em&gt;

  48 (1932) 20 (15 juli) 6-15; 'Hirsch, Samuel Juda', in 
  &lt;em&gt;Persoonlijkheden in het Koninkrijk der Nederlanden in woord en
  beeld&lt;/em&gt;

  (Amsterdam, 1938) 663; 
  &lt;em&gt;Hespeidiem gehouden ter nagedachtenis van den Wel Eerw.
  Zeergel. Heer Samuel Juda Hirsch, Opperrabbijn van Overijsel
  overleden te Zwolle 18 Menachem 5701/ 11 Augustus 1941&lt;/em&gt;

  (gestencilde uitg. in Bibliotheca Rosenthaliana te Amsterdam);
  Jaap Hagedoorn, 'Trouwe herder van Overijssel. Samuel Juda Hirsch
  (1972-1941), opperrabbijn', in 
  &lt;em&gt;Fragmenten. Joods leven in Zwolle en omgeving.&lt;/em&gt;

  J. van Gelderen (red.) (Kampen, 1985).&lt;/p&gt;

&lt;p&gt;
&lt;a href=&amp;quot;igedeelte&amp;quot;&gt;I: &lt;/a&gt;&lt;em&gt;Fragmenten. Joods leven in Zwolle en omgeving.&lt;/em&gt;

  J. van Gelderen (red.) (Kampen, 1985) 16 [Hirsch in 1917].&lt;/p&gt;



&lt;p&gt;J. Hagedoorn&lt;/p&gt; 
&lt;dtml-var bwn_footer&gt;</text>
  </biography>
</biodes>

