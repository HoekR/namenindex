<biodes version="1.0">
  <fileDesc>
    <title>Korthals, Hendrik Albertus (1911-1976)</title>
    <ref target="http://resources.huygens.knaw.nl/bwn1880-2000/lemmata/bwn4/korthal"/>
    <publisher>
      <name>Biografisch Woordenboek van Nederland:1880-2000</name>
      <ref target="http://resources.huygens.knaw.nl/bwn1880-2000"/>
    </publisher>
  </fileDesc>
  <person>
    <idno type="id">korthal</idno>
    <persName><name type="geslachtsnaam">Korthals</name>, Hendrik Albertus</persName>
    <sex value="1"/>
    <event type="birth" when="1911"/>
    <event type="death" when="1976"/>
    <state type="occupation">politicus</state>
    <state type="occupation">minister</state>
  </person>
  <biography>
    <graphic url="http://resources.huygens.knaw.nl/bwn1880-2000/lemmata/bwn4/images/images/KORTHALS.jpg"/>
    <text>&lt;dtml-var bwn_header&gt;
 &lt;p class='genealogie'&gt;
  &lt;strong&gt;Korthals, Hendrik Albertus&lt;/strong&gt;, Tweede-Kamerlid en minister (Dordrecht 3-7-1911 - Tarrytown (New York, Verenigde Staten) 3-11-1976). Zoon van Albertus Hendrik Korthals, gemeenteambtenaar, en
  Pieternella Gerdina de Korver. Gehuwd op 7-5-1940 met Marie
  C&amp;eacute;cile Hamming. Uit dit huwelijk werden 2 zoons en 2
  dochters geboren.
  

  &lt;img src=&amp;quot;images/KORTHALS.jpg&amp;quot; align=&amp;quot;right&amp;quot; BORDER=&amp;quot;0&amp;quot; alt=&amp;quot;afbeelding van Korthals, Hendrik Albertus&amp;quot; class=&amp;quot;bwnimg&amp;quot;&gt;


  
  &lt;/p&gt;
&lt;p&gt;Al op de HBS-B in zijn geboortestad toonde Henk Korthals
    belangstelling voor de politiek. De discussie over het
    Schelde-Rijnkanaal, dat de Eerste Kamer in 1927 zou verwerpen,
    volgde hij met aandacht, en later trad hij herhaaldelijk in
    debat met voorstanders van nationale ontwapening. In die tijd
    had hij graag legerofficier willen worden, maar hij werd 'voor
    zijn ogen' afgekeurd en ging toen, in 1929, aan de
    Nederlandsche Handels-Hoogeschool te Rotterdam studeren. Hij
    koos daar de staatkundig-economische studierichting, zich sterk
    richtend op staatsrecht en administratief recht. De colleges
    van prof. C.W. de Vries hadden zijn bijzondere voorkeur.&lt;/p&gt;
&lt;p&gt;Reeds in zijn studiejaren was Korthals politiek actief. Hij
    werd lid van de Bond van Jonge Liberalen - later:
    Jong-Liberalen -, waarvan hij in 1935 hoofdbestuurslid werd en
    van 1937 tot begin 1940 voorzitter was. In de Liberale
    Staatspartij (LSP) trad hij in 1938 toe tot het hoofdbestuur,
    waar hij zich een pleitbezorger betoonde voor een moderner
    beleid.&lt;/p&gt;
&lt;p&gt;Intussen was Korthals, direct na zijn afstuderen op 12 mei
    1936, in dienst getreden van de 
    &lt;em&gt;Nieuwe Rotterdamsche Courant&lt;/em&gt;

    (&lt;em&gt;NRC&lt;/em&gt;). Hier behandelde hij de Rotterdamse gemeentepolitiek en trad
    hij af en toe als parlementair overzichtschrijver op. Ook
    schreef hij verscheidene hoofdartikelen voor het Haagse dagblad
    
    &lt;em&gt;Het Vaderland&lt;/em&gt;

    . In oktober 1940 verliet hij de krant om ambtenaar te worden
    op het departement van Handel, Nijverheid en Scheepvaart. In
    zijn woonplaats, Voorschoten, gaf hij leiding aan 
    &lt;em&gt;Het Dagelijks Nieuws&lt;/em&gt;

    , een in Leiden verschijnend illegaal blad. Ook was hij
    verbonden met de jong-liberale groep 'Slaet op den trommele',
    die het gelijknamige blad uitgaf en na de bevrijding een
    beslissende invloed zou hebben op de totstandkoming van de
    Partij van de Vrijheid (PVDV), opvolgster van de LSP.&lt;/p&gt;
&lt;p&gt;Na de bevrijding was Korthals nog enige maanden aan de
    redactie van de 
    &lt;em&gt;NRC&lt;/em&gt;

    verbonden, totdat hij op 20 november 1945 zitting kreeg in de
    Tweede Kamer van het Noodparlement als opvolger van een
    overleden kamerlid en vertegenwoordiger van een stroming die de
    oude LSP radicaal wilde vernieuwen. Die stroming, waarin
    Korthals sterk op de voorgrond trad, had aanvankelijk succes,
    want in maart 1946 veranderde de LSP zich in de PVDV, met de
    politieke nieuweling D.U. Stikker als voorzitter. Korthals werd
    lid van het hoofdbestuur, (mede)hoofdredacteur van het
    partijweekblad 
    &lt;em&gt;Vrij!&lt;/em&gt;

    en organisator van de kaderopleiding. Als vroeg voorstander van
    samengaan met vooruitstrevenden uit niet-socialistische kring
    zag hij een andere wens vervuld toen de vroegere
    vrijzinnig-democratische voorman ex-minister P.J. Oud, die
    eerst zijn naoorlogs heil bij de Partij van de Arbeid (PVDA)
    had gevonden, toenadering zocht tot de PVDV. Uit de
    onderhandelingen tussen Oud en Stikker, waaraan Korthals
    intensief heeft deelgenomen, ontstond in januari 1948 de
    Volkspartij voor Vrijheid en Democratie (VVD), waarvan Oud tot
    1963 de politieke leider zou zijn. Korthals trad van april 1948
    tot januari 1954 op als hoofdredacteur van het partijweekblad 
    &lt;em&gt;Vrijheid en Democratie&lt;/em&gt;

    .&lt;/p&gt;
&lt;p&gt;In de Tweede Kamer volgde Korthals, als vice-voorzitter van
    de fractie, Ouds nogal autocratische en solistische leiding.
    Hij gold dan ook als diens 'kroonprins'. In de fractie nam hij
    buitenlandse zaken en defensie voor zijn rekening. Op het
    eerste gebied ontpopte hij zich als overtuigd 'Europeaan';
    overtuigder dan over 't algemeen de stemming in zijn partij
    jegens 'Europa' was. Van 1949 tot 1959 had hij zitting in de
    Raadgevende Vergadering van de Raad van Europa, en van 1952 tot
    1959 in de Parlementaire Vergadering van de Europese
    Gemeenschap voor Kolen en Staal (later: Europees Parlement),
    waarin hij vice-voorzitter van de liberale fractie was. Hoewel
    hij in de Tweede Kamer niet de offici&amp;euml;le woordvoerder van
    zijn partij inzake de Indonesische kwestie (1945-1949) was,
    heeft Korthals er zich toch mee beziggehouden. In 1946 en 1948
    maakte hij deel uit van parlementaire delegaties naar
    Indonesi&amp;euml;. Hij gold als gematigd oppositioneel ten
    opzichte van het regeringsbeleid terzake. Van 1947 tot 1956 was
    hij tevens lid van de parlementaire Enqu&amp;ecirc;tecommissie
    Regeringsbeleid 1940-1945, de laatste twee jaar als
    vice-voorzitter. Gemeentelijke vraagstukken hadden steeds zijn
    bijzondere belangstelling; van 1946 tot 1958 had hij zitting in
    de gemeenteraad van Voorschoten.&lt;/p&gt;
&lt;p&gt;Het was duidelijk dat Korthals, als prominent liberaal
    politicus, op den duur in aanmerking moest komen voor een
    ministerschap. Na de verkiezingen van 1956 kwam dit, tijdens de
    onderhandelingen die zouden leiden tot het laatste
    kabinet-Drees, wel ter sprake, maar uiteindelijk trad de VVD
    niet tot dit kabinet toe. Drie jaar later was de weg vrij voor
    de liberalen, die gesterkt uit de verkiezingen van 1959 te
    voorschijn waren gekomen. Op 19 mei van dat jaar werd Korthals
    minister van Verkeer en Waterstaat, tevens
    vice-minister-president en tijdelijk minister voor Zaken
    Overzee. Bij de opheffing van dit laatste departement in
    augustus 1959 droeg hij de zorg voor de aangelegenheden
    betreffende Nederlands Nieuw-Guinea aan zijn collega van
    Binnenlandse Zaken over, doch hij behield Suriname en de
    Nederlandse Antillen in zijn portefeuille.&lt;/p&gt;
&lt;p&gt;Korthals, die, mede door zijn 'Europese' optreden, zeer
    gewaardeerd werd door de politici van de Katholieke Volkspartij
    - trouwens ook door die van de PVDA -, voelde zich in het
    kabinet onder de verzoenende leiding van J.E. de Quay goed
    thuis. Als bewindsman had hij het in de hem vertrouwde
    Staten-Generaal, na een aarzelend begin, niet uitermate
    moeilijk. Onder zijn verantwoordelijkheid werd onder meer
    besloten tot indijking van de Lauwerszee, bouw van de IJtunnel
    en modernisering van Schiphol. Op het gebied van de
    verkeersveiligheid is het zebrapad aan Korthals te danken.
    Experimenten met de spatlap voor auto's en de knipperbol - die
    hem de gelijknamige bijnaam bezorgde - was geen lang leven
    beschoren. Zijn politiek onervaren minister-president was hij
    tot grote steun. In de kwestie-Nieuw-Guinea, die in 1962 haar
    ontknoping zou krijgen, behoorde hij tot de bewindslieden die
    vooral op zedelijke gronden - de beloften aan de Papoea's
    gedaan - er moeite mee hadden concessies aan Indonesi&amp;euml; te
    doen.&lt;/p&gt;
&lt;p&gt;Na het aftreden van het kabinet, op 24 juli 1963, kwam
    Korthals niet voor een nieuw ministerschap in aanmerking.
    Inmiddels had zich namelijk in zijn partij een oppositie, onder
    leiding van het Eerste-Kamerlid H. van Riel, ontwikkeld, die
    ernaar streefde de VVD een conservatievere koers te laten
    varen. Ook wilde men langzamerhand de 75-jarige Oud kwijt.
    Daardoor kwam Korthals zijn politieke ruggesteun te ontvallen.
    Bovendien was hij niet opgewassen tegen het ge&amp;iuml;ntrigeer in
    zijn partij. Dat Oud hem daarin, naar zijn gevoel, niet genoeg
    steunde, was voor hem een reden voor verbittering. Ruim
    v&amp;oacute;&amp;oacute;r de verkiezingen van 1963 liet hij weten niet
    beschikbaar te zijn als lijsttrekker - dus opvolger van Oud -
    en evenmin een kamerzetel te ambi&amp;euml;ren. Zijn fractie wilde
    daarop hem niet opnieuw als minister voordragen.&lt;/p&gt;
&lt;p&gt;Hiermee was een vroegtijdig einde gekomen aan Korthals'
    politieke loopbaan. Zijn wens commissaris der Koningin in
    Drenthe te worden ging niet in vervulling. Wel werd hij op 1
    april 1964 lid van de Raad van State, een functie die hij tot
    zijn dood zou uitoefenen. Korthals bleef belangstelling tonen
    voor de politiek. Vooral de Jongeren Organisatie Vrijheid en
    Democratie (JOVD), die hij in 1949 had helpen oprichten en die
    doorgaans als linkse horzel in liberale kring optrad, was hem
    na aan het hart. In 1974 werd hij, al sinds 1949 erelid,
    erevoorzitter van de JOVD.&lt;/p&gt;
&lt;p&gt;Ook in wijdere kring bleef Korthals de openbare zaak dienen,
    bijvoorbeeld als voorzitter van het Verbond voor Veilig Verkeer
    (1963-1967), van de stichting Nederlandse Organisatie voor
    Internationale Bijstand (1964-1970) en van de Persraad (sinds
    1969). Korthals overleed, plotseling, in de Verenigde Staten
    tijdens een bezoek aan zijn aldaar woonachtige dochter.&lt;/p&gt;
&lt;p&gt;Korthals behoorde niet tot de politieke zwaargewichten van
    de naoorlogse tijd. Daarvoor miste hij de nodige hardheid en
    misschien ook het nodige zelfvertrouwen; hoewel zijn enigszins
    deftig optreden en zijn gedragen stemgeluid anders deden
    verwachten. Anderzijds namen zijn heusheid, ijver, integriteit
    en afkeer van polarisatie velen voor hem in en was hij aldus
    niet zonder invloed. Zelf noemde Korthals zich een
    'idealistische liberaal' en een 'voorstander van een sociaal
    vooruitstrevende politiek'. Dat waren geen loze beweringen - al
    v&amp;oacute;&amp;oacute;r de Tweede Wereldoorlog was hij voorzitter
    geweest van het Rotterdamse Wester Volkshuis -, maar in zijn
    eigen partij kon hij er weinig eer mee behalen. Korthals was
    lid van de Nederlandse hervormde kerk, waarbinnen hij behoorde
    tot de vrijzinnige richting.&lt;/p&gt;
&lt;p&gt;
  &lt;a href='agedeelte'&gt;A: &lt;/a&gt;Archief-H.A. Korthals in de Tweede Afdeling van het
  Algemeen Rijksarchief te 's-Gravenhage.&lt;/p&gt;
&lt;p&gt;
  &lt;a href='pgedeelte'&gt;P: &lt;/a&gt;Behalve vele artikelen, vooral in 
    &lt;em&gt;Slaet op den trommele&lt;/em&gt;

    , 
    &lt;em&gt;Vrij!&lt;/em&gt;

    en 
    &lt;em&gt;Vrijheid en Democratie&lt;/em&gt;

    : 
    &lt;em&gt;Korte geschiedenis der Heineken's Bierbrouwerij
    Maatschappij&lt;/em&gt;

    N.V. 1873-1948 [Amsterdam, 1948].&lt;/p&gt;
&lt;p&gt;
  &lt;a href='lgedeelte'&gt;L: &lt;/a&gt;Behalve necrologie&amp;euml;n o.a. in 
  &lt;em&gt;NRC Handelsblad&lt;/em&gt;

  , 5-11-1976 en 
  &lt;em&gt;Leidsch Dagblad&lt;/em&gt;

  , 5-11-1976, en herdenkingsartikelen o.a. door J.[E.] de Quay in 
  &lt;em&gt;NRC Handelsblad&lt;/em&gt;

  , 9-11-1976 en door Hans Wiegel in 
  &lt;em&gt;Vrijheid en Democratie&lt;/em&gt;

  , 26-11-1976 o.a.: A. Stempels, 
  &lt;em&gt;De parlementaire geschiedenis van het Indonesische
  vraagstuk&lt;/em&gt;

  (Amsterdam, 1950) 266-267; F.J.F.M. Duynstee, 
  &lt;em&gt;De kabinetsformaties 1946-1965&lt;/em&gt;

  (Deventer, 1966); H.J.L. Vonhoff, 
  &lt;em&gt;Bewegend verleden. Een biografische visie op prof. mr. P.J.
  Oud&lt;/em&gt;

  (Alphen aan den Rijn, 1969); Robbert Ammerlaan, 
  &lt;em&gt;Het verschijnsel Schmelzer. Uit het dagboek van een politieke
  teckel&lt;/em&gt;

  (Leiden, 1973) 96-97; P.F. Maas, 
  &lt;em&gt;Kabinetsformaties 1959-1973&lt;/em&gt;

  ('s-Gravenhage, 1982); John Jansen van Galen, 
  &lt;em&gt;Ons laatste oorlogje. Nieuw-Guinea: de Pax Neerlandica, de
  diplomatieke kruistocht en de vervlogen droom van een
  Papoea-natie&lt;/em&gt;

  (Weesp, 1984); Ronald Gase, 
  &lt;em&gt;Misleiding of zelfbedrog. Een analyse van het Nederlandse
  Nieuw Guinea-beleid...&lt;/em&gt;

  (Baarn, 1984); A. Visser, 
  &lt;em&gt;Alleen bij uiterste noodzaak? De rooms-rode samenwerking en
  het einde van de brede basis 1948-1959&lt;/em&gt;

  (Weesp, 1986); Ruud Koole [e.a.], 
  &lt;em&gt;40 jaar vrij en verenigd. Geschiedenis van de
  VVD-partijorganisatie 1948-1988&lt;/em&gt;

  (Houten, 1988); Marnix F. Westers, 
  &lt;em&gt;Mr. D.U. Stikker en de na-oorlogse reconstructie van het
  liberalisme in Nederland. Een zakenman in de politieke arena&lt;/em&gt;

  (Amsterdam, 1988); Hein Roethof, 
  &lt;em&gt;Dwars over het Binnenhof. Herinneringen van een liberale
  socialist&lt;/em&gt;

  (Utrecht [etc.], 1990).&lt;/p&gt;

&lt;p&gt;
&lt;a href=&amp;quot;igedeelte&amp;quot;&gt;I: &lt;/a&gt;Beeldbank van het Nationaal Archief in Den Haag [Foto: Harry Pot; Collectie ANEFO; Korthals in april 1962].&lt;/p&gt;






&lt;p&gt;J.L. Heldring&lt;/p&gt; 
&lt;dtml-var bwn_footer&gt;</text>
  </biography>
</biodes>

