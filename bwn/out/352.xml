<biodes version="1.0">
  <fileDesc>
    <title>Creijghton, Josephus Hendrikus Cornelis (1901-1975)</title>
    <ref target="http://resources.huygens.knaw.nl/bwn1880-2000/lemmata/bwn5/creijghton"/>
    <publisher>
      <name>Biografisch Woordenboek van Nederland:1880-2000</name>
      <ref target="http://resources.huygens.knaw.nl/bwn1880-2000"/>
    </publisher>
  </fileDesc>
  <person>
    <idno type="id">creijghton</idno>
    <persName><name type="geslachtsnaam">Creijghton</name>, Josephus Hendrikus Cornelis</persName>
    <sex value="1"/>
    <event type="birth" when="1901"/>
    <event type="death" when="1975"/>
  </person>
  <biography>
    <graphic url="http://resources.huygens.knaw.nl/bwn1880-2000/lemmata/bwn5/images/images/creyghto.jpg"/>
    <text>&lt;dtml-var bwn_header&gt;
 &lt;p class='genealogie'&gt;
  &lt;strong&gt;Creijghton, Josephus Hendrikus Cornelis&lt;/strong&gt;, (bekend onder de naam &lt;b&gt;Creyghton&lt;/b&gt;), rooms-katholiek religieus, journalist en publicist (Nijmegen 17-2-1901 - Nijmegen 19-4-1975). Zoon van Nicolaas Jacobus Creijghton, banketbakker, en Cornelia
  Meijsing.
  
  &lt;/p&gt;
&lt;p&gt;
  &lt;img class='bwnimg' BORDER='0' align='right' src='images/creyghto.jpg' alt='afbeelding van Creijghton, Josephus Hendrikus Cornelis'&gt;Jozef Creyghton groeide op als derde kind en oudste zoon in
    een gezin van negen kinderen. In zijn geboorteplaats Nijmegen
    bezocht hij het gymnasium op het St. Canisius-College, dat
    geleid werd door jezu&amp;iuml;eten. Tot deze orde trad hij in 1922
    als 21-jarige toe. Na het noviciaat in 'Mari&amp;euml;ndaal' bij
    Grave studeerde hij van 1924 tot 1927 filosofie in het
    studiehuis van zijn orde te Oudenbosch en vervolgens tot 1931
    theologie aan het Theologisch College in Maastricht. Op 15
    augustus 1930 werd hij in die stad tot priester gewijd. Het
    liefst was Creyghton daarna begonnen aan een studie
    kunstfilosofie - zijn grote liefde -, maar de ordeleiding
    besliste anders. Zij zond hem naar Rome om aan de Gregoriana,
    de pauselijke universiteit, kerkelijk recht te studeren; het is
    de enige keer geweest dat men hem zag huilen. Aan het eind van
    zijn studie, in 1934, ontving hij de doctorstitel in de
    filosofie en de theologie, waarna hij van 1935 tot 1938 aan de
    Gregoriana ethica, moraaltheologie en kerkelijk recht
    doceerde.&lt;/p&gt;
&lt;p&gt;In Rome startte ook Creyghtons journalistieke carri&amp;egrave;re.
    Van 1935 tot 1937 redigeerde hij het door de Gregoriana
    uitgegeven religieuze tijdschrift 
    &lt;em&gt;Periodica de re morali, canonica, liturgica&lt;/em&gt;

    en vanaf 1936 leverde hij bijdragen aan de zondagseditie van de
    Nederlandse rooms-katholieke krant 
    &lt;em&gt;De Maasbode&lt;/em&gt;

    . In zijn rubriek schreef hij niet alleen over de christelijke
    moraal en het kerkelijk recht, maar ook over actuele
    maatschappelijke thema's als het fascisme en de internationale
    spanningen, zoals die in de pauselijke encyclieken werden
    behandeld.&lt;/p&gt;
&lt;p&gt;In 1938 keerde Creyghton naar Nederland terug. Eerst was hij
    een jaar lang leraar aan het studiehuis 'Berchmannianum' van
    zijn orde in Nijmegen. In 1939 vertrok hij naar Maastricht om
    daar aan het Theologisch College van de jezu&amp;iuml;eten
    moraaltheologie en kerkelijk recht te doceren. Ook werkte hij
    mee aan de modernisering van het maandblad 
    &lt;em&gt;Studi&amp;euml;n. Tijdschrift voor Godsdienst, Wetenschap en
    Letteren&lt;/em&gt;

    van de Nederlandse jezu&amp;iuml;etenprovincie. Zelf schreef hij
    daarin onder het pseudoniem 'Dr. Hans Nicolaas' over kunst en
    onder eigen naam over religieuze thema's.&lt;/p&gt;
&lt;p&gt;Na de Duitse inval van mei 1940 kwam er een einde aan
    Creyghtons wekelijkse journalistieke bijdragen aan 
    &lt;em&gt;De Maasbode&lt;/em&gt;

    . Oorlogsomstandigheden zorgden er verder voor dat hij tijdens
    de bezetting verscheidene malen moest verhuizen. Zo vorderden
    in Maastricht de Duitsers gebouwen van de orde, en werd het
    retraitehuis in Spaubeek, waar Creyghton in de zomer van 1943
    verbleef, bij een bombardement vernield. Vanuit Heerlen, waar
    hij sindsdien woonde, verhuisde hij medio 1944 naar Amsterdam.
    Hij vond er onderdak in de pastorie van de kerk 'De Zaaier' aan
    de Rozengracht en maakte hier de bevrijding mee.&lt;/p&gt;
&lt;p&gt;In Amsterdam publiceerde Creyghton in oktober 1944 illegaal
    in een oplage van vijfhonderd exemplaren de brochure 
    &lt;em&gt;Project voor de uitgave van een weekblad&lt;/em&gt;

    , waarin hij zijn - onder invloed van oorlog en bezetting
    ontstane - idee&amp;euml;n uiteenzette voor de oprichting van een
    nieuw, door jezu&amp;iuml;eten geleid opinietijdschrift. Het moest
    een op de actualiteit gericht, cultureel-maatschappelijk
    periodiek worden, waarin de praktijk van het rooms-katholieke
    geloof een belangrijke plaats zou krijgen. Creyghton stond een
    weekblad 'van grooten stijl' voor ogen, indrukwekkend van
    formaat, omvang en inhoud en met een mooie typografie en
    opmaak.&lt;/p&gt;
&lt;p&gt;Na de bevrijding werkte Creyghton, onder hoede van de
    ordeleiding en met inschakeling van leken in de organisatie en
    redactie, zijn plannen voor het nieuwe tijdschrift verder uit.
    Op 29 maart 1946 verscheen het eerste nummer van 
    &lt;em&gt;De Linie&lt;/em&gt;

    , zoals de naam van het blad luidde, in een oplage van 25.000
    exemplaren. Bij aanvang telde de kernredactie zeven leden: twee
    jezu&amp;iuml;eten en vijf leken. Bekende rooms-katholieke
    hoogleraren leverden bijdragen aan rubrieken, terwijl ook
    politici en schrijvers als gastauteur optraden. Onmiddellijk
    werd door Creyghton, als hoofdredacteur, de toon gezet. Het
    doel - zo schreef hij op de voorpagina van het eerste nummer -
    was de strijd aan te binden met 'de veelkoppige draak van het
    hedendaagse communisme, de poliep van de plutocratie, het
    onmetelijke weekdier der burgerlijke gemakzucht, het serpent
    der onnoemelijke haat en de haai van het ego&amp;iuml;sme (...) De
    linie wordt getrokken, de schansen opgericht'.&lt;/p&gt;
&lt;p&gt;
  &lt;em&gt;De Linie&lt;/em&gt;

    baarde opzien in de perswereld, en het was vooral Creyghtons
    onverschrokken en agressieve toon die daarbij opviel: 'De Linie
    zal al het mogelijke doen om katholiek en christelijk Nederland
    te alarmeren. (...) Ernst is het ons', zo waarschuwde hij. Met
    scherpte werd de confrontatie gezocht met communisten,
    socialisten en humanisten. Een roemrucht debat met de
    communistische Amsterdamse wethouder B.S. Polak (1945-1948) zou
    er - naar verluidt - zelfs toe hebben geleid dat de
    laatstgenoemde door zijn partij werd verboden de discussie met
    Creyghton voort te zetten. Maar ook in eigen katholieke kring
    ging het er weinig zachtzinnig aan toe. Het blad was behoudend
    en predikte traditionele rooms-katholieke normen en waarden. De
    katholieke pers, de progressieve katholieken en ook de
    Katholieke Volkspartij kwamen onder vuur te liggen. Dit
    voortdurend polemiseren kwam Creyghton in 1950 zelfs op een
    reprimande van aartsbisschop J. de Jong te staan. Deze wees hem
    erop dat de artikelen van 
    &lt;em&gt;De Linie&lt;/em&gt;

    de katholieke eenheid op politiek gebied ondermijnden.&lt;/p&gt;
&lt;p&gt;Moralisme was Creyghton niet vreemd. Kunst en literatuur
    dienden naar zijn mening allereerst een morele toets te
    doorstaan en pas daarna vanuit esthetisch oogpunt te worden
    bekeken. Exemplarisch is de ophef die ontstond toen hij op 23
    augustus 1946 in een boekrecensie de populaire dichtbundel 
    &lt;em&gt;Voetreis naar Rome&lt;/em&gt;

    van de rooms-katholieke schrijver Bertus Aafjes aangreep voor
    een aanval op onchristelijke literatuur. Vanwege de daarin voor
    die tijd vrij openhartig weergegeven vrijages van Aafjes
    onderweg naar Rome, werd dit werk als losbandig beoordeeld en
    afgewezen. De gestrenge wijze waarop dit gebeurde, deed zelfs
    in katholieke kring denken aan regelrechte inquisitie.&lt;/p&gt;
&lt;p&gt;Met de vele kritiek die 
    &lt;em&gt;De Linie&lt;/em&gt;

    opriep, werd in dit blad weinig omzichtig omgegaan. De
    replieken leidden maar al te vaak tot nieuwe debatten, waarin
    de redactie haar gelijk wilde halen. Haar werd dan ook bij
    herhaling verweten te zeer vervuld te zijn van het eigen
    gelijk. Ook in de keuze van zijn medewerkers trad Creyghton
    niet erg tactisch op. Zo trok hij enkele journalistieke
    randfiguren aan en hadden sommige redacteuren en medewerkers in
    het verleden geflirt met het fascisme; een vijftal van hen werd
    in naoorlogse zuiveringszaken berecht. Toen 
    &lt;em&gt;De Linie&lt;/em&gt;

    in haar kritiek op bijzondere rechtspleging en zuiveringen
    pleitte voor barmhartigheid, riep het blad ook op dit punt
    negatieve reacties op. Vooral de voormalige illegale pers sprak
    over het fascisto&amp;iuml;de karakter van 
    &lt;em&gt;De Linie&lt;/em&gt;

    , niet alleen vanwege die bewuste medewerkers, maar ook om de
    over het algemeen hetzerige toon waarop het blad zich
    uitte.&lt;/p&gt;
&lt;p&gt;Tot 1950 was Creyghton niet alleen hoofdredacteur, maar ook
    directeur van de Stichting 'De Linie'. Hij bleek uitstekend in
    staat zijn redactieleden te inspireren, maar het ontbrak hem
    aan managementkwaliteiten om de onderneming te leiden. Dit werd
    mede veroorzaakt door het feit dat hij veel energie stak in het
    internationaliseren van zijn 
    &lt;em&gt;Linie&lt;/em&gt;

    -apostolaat. Zo was Creyghton initiatiefnemer van, en gaf hij
    korte tijd zakelijk en inhoudelijk leiding aan 
    &lt;em&gt;De Vlaamse Linie&lt;/em&gt;

    , die vanaf oktober 1948 in Brussel werd uitgegeven. Ook in
    Duitsland deed hij pogingen een filiaal van 
    &lt;em&gt;De Linie&lt;/em&gt;

    op te richten.&lt;/p&gt;
&lt;p&gt;Zakelijk gezien is 
    &lt;em&gt;De Linie&lt;/em&gt;

    geen groot succes geworden. Het aantal abonnees steeg
    aanvankelijk tot rond 35.000 in 1950, maar liep daarna
    geleidelijk terug tot circa 14.000 in 1960. 
    &lt;em&gt;De Linie&lt;/em&gt;

    is daarom nooit het breed verspreide gezinsblad geworden dat
    Creyghton voor ogen had gestaan. Mede uit zakelijke
    overwegingen - de jezu&amp;iuml;eten moesten elk jaar veel geld
    bijpassen - werd in 1950 besloten de leiding van het
    tijdschrift aan een medebroeder toe te vertrouwen, terwijl
    Creyghton zelf redactionele bijdragen zou blijven leveren.
    Uiteindelijk trokken de jezu&amp;iuml;eten zich in 1963 terug uit
    het blad, dat een nieuw leven begon als 
    &lt;em&gt;De Nieuwe Linie&lt;/em&gt;

    . Dit onafhankelijke, progressieve tijdschrift stond wel erg
    ver af van Creyghtons geesteskind uit 1946: '
    &lt;em&gt;De Nieuwe Linie&lt;/em&gt;

    is mijn van huis weggelopen dochter', zei hij hierover
    later.&lt;/p&gt;
&lt;p&gt;Tot hij in 1954 van Amsterdam naar Maastricht verhuisde,
    bleef Creyghton voor 
    &lt;em&gt;De Linie&lt;/em&gt;

    schrijven. In 1958 werd hij godsdienstleraar aan het St.
    Aloysius-College in Den Haag, de stad waar hij veertien jaar
    zou blijven wonen. Hij kon zich toen meer wijden aan het
    uitwerken van zijn idee&amp;euml;n over het wereldfederalisme,
    waarin hij in deze Koude-Oorlogsjaren het antwoord zag op de
    bedreiging van de wereldvrede. Al in 1947 was Creyghton een van
    de oprichters geweest van de Wereldbeweging voor Federale
    Wereldregering. Na reeds enkele brochures aan dit onderwerp te
    hebben gewijd publiceerde Creyghton in 1962 
    &lt;em&gt;Internationale anarchie. De weg naar een nieuwe
    wereldorde&lt;/em&gt;

    . Dit boek kreeg een vervolg in de oprichting van de Werkgroep
    Wereldunie, die in 1968 overging in de Stichting
    Werelduniebeweging Nederland. Creyghton was hiervan de
    grondlegger en inspirator en zou enkele jaren het
    internationale bureau in Den Haag leiden. In een brochure uit
    1969, 
    &lt;em&gt;Emergency world government&lt;/em&gt;

    , pleitte Creyghton ervoor om alvast een wereldnoodregering in
    te stellen, die zich, buiten de nationale staten om,
    rechtstreeks tot de wereldburger zou moeten richten.&lt;/p&gt;
&lt;p&gt;Sinds 1972 woonde Jozef Creyghton in Nijmegen, waar hij drie
    jaar later overleed. Een medebroeder karakteriseerde hem toen
    als 'boeiend en kleurrijk', 'vol speels vernuft [en]
    barstensvol idee&amp;euml;n', waarmee hij anderen wist te bezielen
    (Malmberg). Creyghton was enerzijds een erudiete intellectueel,
    een begaafd docent, publicist en debater, iemand met
    onmiskenbaar autoritaire trekjes en vasthoudend en vindingrijk
    in het verdedigen van zijn vaak rechtlijnige standpunten.
    Anderzijds had hij ook iets simpels, iets wereldvreemds;
    volgens de schrijver Anton van Duinkerken zal men hem in de
    hemel terugvinden bij de onnozele kinderen. Maar bovenal was
    Creyghton - 'de oom' zoals zijn bijnaam luidde - een gedreven
    religieus en idealist, die zijn vele initiatieven zag als
    persoonlijke missies, waarop hij nadrukkelijk een eigen stempel
    drukte.&lt;/p&gt;
&lt;p&gt;
  &lt;a href='agedeelte'&gt;A: &lt;/a&gt;Persoonlijk archief-J.H.C. Creyghton (o.a. dagboeken)
  in de Historische handschriftenverzameling van het Archief van de
  Nederlandse provincie der jezu&amp;iuml;eten te Nijmegen.&lt;/p&gt;
&lt;p&gt;
  &lt;a href='pgedeelte'&gt;P: &lt;/a&gt;Behalve de in de tekst genoemde publicaties en talrijke
    tijdschriftartikelen o.a.: 
    &lt;em&gt;De tien geboden in het christelijk leven&lt;/em&gt;

    ('s-Hertogenbosch 1941); 
    &lt;em&gt;Credo. Het geheim van de apostolische geloofsbelijdenis&lt;/em&gt;

    ('s-Hertogenbosch 1941); 
    &lt;em&gt;De strijd tegen de nationale soevereiniteit&lt;/em&gt;

    [Brochure] (Z.pl. [1947]); 
    &lt;em&gt;Het regionalisme en de toekomst onzer samenleving&lt;/em&gt;

    [Brochure] (Maastricht 1956); 
    &lt;em&gt;Handvest van de Wereldunie&lt;/em&gt;

    (Bussum 1964); 
    &lt;em&gt;De weg. Het is hoog tijd dat de democratie de bescherming
    der wereldbevolking in handen neemt&lt;/em&gt;

    ('s-Gravenhage 1967).&lt;/p&gt;
&lt;p&gt;
  &lt;a href='lgedeelte'&gt;L: &lt;/a&gt;Behalve necrologie&amp;euml;n in 
  &lt;em&gt;Wereld Unie. Uitgave van de Werelduniebeweging Nederland&lt;/em&gt;

  10 (1975) 3 (mei) 21-23 en door Felix Malmberg, in 
  &lt;em&gt;S.J. Bericht van de Nederlandse Jezu&amp;iuml;eten&lt;/em&gt;

  6 (1975) 4 (juni) 28-29: B.R.C.A. Boersema, 
  &lt;em&gt;De Linie, 1946-1963: een weekblad in handen van
  Jezu&amp;iuml;eten. Onderzoek naar de pers als middel tot
  apostolaat&lt;/em&gt;

  (Amsterdam 1978).&lt;/p&gt;
&lt;p&gt;
  &lt;a href='igedeelte'&gt;I: &lt;/a&gt;

  B.R.C.A. Boersema, 
  &lt;em&gt;De Linie, 1946-1963: een weekblad in handen van
  Jezu&amp;iuml;eten. Onderzoek naar de pers als middel tot
  apostolaat&lt;/em&gt;

  (Amsterdam 1978) 20.&lt;/p&gt;
&lt;p&gt;J.L.M. Brauer&lt;/p&gt; 
&lt;dtml-var bwn_footer&gt;</text>
  </biography>
</biodes>

