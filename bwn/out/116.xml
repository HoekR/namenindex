<biodes version="1.0">
  <fileDesc>
    <title>Berg, Marie Sophia van den (1907-1966)</title>
    <author>Hans Meijer</author>
    <ref target="http://resources.huygens.knaw.nl/bwn1880-2000/lemmata/bwn6/berg"/>
    <date when="2003-08-08"/>
    <publisher>
      <name>Biografisch Woordenboek van Nederland:1880-2000</name>
      <ref target="http://resources.huygens.knaw.nl/bwn1880-2000"/>
    </publisher>
  </fileDesc>
  <person>
    <idno type="id">berg_6</idno>
    <persName><name type="geslachtsnaam">Berg</name>, Marie Sophia van den</persName>
    <sex value="2"/>
    <event type="birth" when="1907"/>
    <event type="death" when="1966"/>
    <state type="occupation">juriste</state>
  </person>
  <biography>
    <graphic url="http://resources.huygens.knaw.nl/bwn1880-2000/lemmata/bwn6/images/images/BERG.jpg"/>
    <text>&lt;dtml-var bwn_header&gt;
 &lt;p class=&amp;quot;genealogie&amp;quot;&gt;

&lt;strong&gt;Berg, Marie Sophia van den&lt;/strong&gt; (bekend onder de naam &lt;b&gt;
Mieke Bouman-van den Berg&lt;/b&gt;), juriste 
(Bussum 24-7-1907 - Ibiza (Spanje) 17-6-1966). Dochter van
Jacobus Petrus van den Berg, essayeur, en Aaltje Veenstra. Gehuwd
op 6-12- 1934 met Herman Adriaan Bouman (1909-1968), jurist. Dit
huwelijk bleef kinderloos. 


&lt;/p&gt;
&lt;img src=&amp;quot;images/BERG.jpg&amp;quot; align=&amp;quot;right&amp;quot; BORDER=&amp;quot;0&amp;quot; alt=&amp;quot;afbeelding van Berg, Marie Sophia van den&amp;quot; class=&amp;quot;bwnimg&amp;quot;&gt;
&lt;p&gt;Mieke van den Berg was de oudste van drie dochters in een
niet-gelovig gezin. In 1920 verhuisde zij vanuit Schoonhoven naar
het Groningse Haren, waar haar vader tot essayeur was benoemd.
Zeven jaar later viel het gezin evenwel uiteen doordat haar ouders
van tafel en bed scheidden. Mieke studeerde toen, sinds 1926,
klassieke talen aan de Rijksuniversiteit te Groningen, maar woonde
nog thuis. In haar studietijd gaf zij blijk van haar
organisatorisch talent en bekleedde ze menige bestuursfunctie in
het studentenverenigingsleven.&lt;/p&gt;
&lt;p&gt;Haar huwelijk met de eveneens uit Groningen afkomstige, maar in
Leiden opgeleide jurist Herman Bouman deed Van den Berg in
1934 van verdere studie afzien, na in november 1932 nog het
kandidaatsexamen te hebben behaald. In augustus 1935 vertrok het
echtpaar naar Nederlands-Indi&amp;euml;, waar Bouman een baan als
junior-partner had gekregen op een advocatenkantoor in Semarang.
Zijzelf vond werk aan het plaatselijk lyceum als docente Latijn.
Het echtpaar leidde temidden van de Europese gemeenschap een
onopvallend bestaan, met zeilen en Siamese katten als gezamenlijke
passies.&lt;/p&gt;
&lt;p&gt;De Japanse bezetting van Nederlands-Indi&amp;euml; bracht Bouman-van den Berg vanaf december 1942 door in het
interneringskamp Lampersari, een buitenwijk van Semarang. Ook hier
kwamen haar kordaatheid en leidinggevend vermogen tot uiting. Het
duurde tot december 1945 alvorens zij zou worden herenigd met haar
echtgenoot, die als krijgsgevangene dwangarbeid had verricht in
Birma en Japan. Bouman was op dat moment werkzaam bij de Recovery
of Allied Prisoners of War and Internees (RAPWI), de geallieerde
instantie die belast was met de opvang en registratie van
krijgsgevangenen en burgerge&amp;iuml;nterneerden. Hij was
verantwoordelijk voor de evacuatie van hulpbehoevenden naar Nieuw-
Zeeland, en zijn echtgenote ging hem daarbij assisteren.&lt;/p&gt;
&lt;p&gt;Na een verblijf van enkele maanden in Wellington om weer op
krachten te komen keerde het echtpaar Bouman in de tweede helft van
1946 terug naar Java en vestigde zich in Batavia. Bouman-van den Berg werd
hier chef-redactrice van de radionieuwsdienst, terwijl haar
echtgenoot er een eigen advocatenkantoor begon. Toen zij medio 1950
van verlof uit Nederland in het inmiddels onafhankelijk geworden
Indonesi&amp;euml; terugkeerden, was haar baan door de machtswisseling
opgeheven en ging zij op het kantoor van haar man werken.&lt;/p&gt;
&lt;p&gt;De praktijk liep voorspoedig. Zo kreeg Bouman ook opdrachten van
de Nederlandse ambassade om gearresteerde Nederlanders juridisch
bij te staan. In februari 1954 was dit opnieuw het geval. Het ging
toen om de verdediging van twee blanke Nederlanders: L.N.H.
Jungschl&amp;auml;ger, het voormalige hoofd van de NEFIS, de
Nederlandse inlichtingendienst in de koloniale tijd, en H.C.J.G.
Schmidt, een oud-officier van het Koninklijk Nederlandsch-Indisch
Leger. Zij waren omstreeks de jaarwisseling van 1953/1954, tezamen
met een dertigtal andere Indische Nederlanders, opgepakt op
beschuldiging leiding te geven aan de zogeheten
'Nederlands-Indische Guerrilla Organisatie'. Deze criminele
organisatie zou erop gericht zijn de Indonesische staatsveiligheid
te ondermijnen om zo de terugkeer van het Nederlandse gezag te
bewerkstelligen.&lt;/p&gt;
&lt;p&gt;De achtergrond van deze processen vormden de sterk verslechterde
betrekkingen tussen Nederland en Indonesi&amp;euml; sinds de
soevereiniteitsoverdracht in december 1949. De voormalige
kolonisator werd in toenemende mate gebruikt als zondebok voor de
economische chaos en politieke onrust in het land, waardoor er een
sterke anti-Nederlandse atmosfeer ontstond. De blijvende
Nederlandse dominantie van de nationale economie en het behoud van
Nieuw- Guinea vormden voor de jonge Republiek de belangrijkste
stenen des aanstoots. Om de groeiende politieke desintegratie van
het land een halt toe te roepen was door het leger het complot
ge&amp;euml;nsceneerd. Een fictieve buitenlandse vijand zou de
verdeelde gelederen weer moeten doen sluiten.&lt;/p&gt;
&lt;p&gt;Toen de rechtzaak tegen de hoofdverdachten in september 1954 in
Djakarta werd geopend, bleek al snel dat er van een gewoon proces
geen sprake was. Niet Jungschl&amp;auml;ger of Schmidt stonden terecht,
maar Nederland. Oude rekeningen uit het koloniaal verleden dienden
te worden vereffend. De rechtszaak verwerd tot een kafkaiaans
showproces, waarin het Bouman onmogelijk werd gemaakt een eerlijke
verdediging te voeren. Het zou koste wat kost tot een veroordeling
van de verdachten moeten komen, teneinde de door communisten en
ultranationalisten opgehitste Indonesische bevolking genoegdoening
te geven. Om dit doel te bereiken diende Bouman het veld te ruimen
en werd ook hij van lidmaatschap van de verboden organisatie
beschuldigd. Zijn leven niet zeker vluchtte hij vervolgens in mei
1955 onder valse naam het land uit.&lt;/p&gt;
&lt;p&gt;Aangezien een nieuwe Nederlandse strafpleiter door
Indonesi&amp;euml; niet werd geaccepteerd, besloot Bouman-van den
Berg de verdediging op zich te nemen. Daarmee trad zij uit de
schaduw van haar man. De Indonesische rechter ging met haar
voorstel akkoord in de veronderstelling dat zij, als niet-juriste,
van de advocatenrol weinig terecht zou brengen. Maar dit bleek een
misvatting. Zij kende de dossiers als geen ander en zij zou zich
een geduchte opponente tonen.&lt;/p&gt;
&lt;p&gt;In Nederland heerste ondertussen grote verontwaardiging over
deze flagrante schending van de rechtsgang en liepen de gemoederen
hoog op. Aangezien het proces ook internationaal de aandacht begon
te trekken, raakte de Indonesische regering verlegen met de affaire
en wenste zij er zo snel mogelijk een einde aan te maken. Ook
Bouman-van den Berg werd ge&amp;iuml;ntimideerd met de bedoeling dat
zij de verdediging zou staken. Zij toonde zich echter een
doortastende vrouw met een sterk karakter, die zich niet liet
afschrikken. Zij bleef zich in de rechtszaal geducht weren. Met
haar optreden oogstte zij grote bewondering in Nederland en groeide
zij uit tot een nationale bekendheid. Ook het parlement betuigde
haar hulde. 
&lt;em&gt;De Telegraaf&lt;/em&gt;riep haar zelfs uit tot vrouw van het jaar 1955,
terwijl het damesweekblad 
&lt;em&gt;Libelle&lt;/em&gt;een inzamelactie op touw zette om bij terugkeer in
Nederland haar liefste wens - een zeilboot - te kunnen
vervullen.&lt;/p&gt;
&lt;p&gt;Uiteindelijk dreigde de onophoudelijke intimidatie ook
Bouman-van den Berg te veel te worden. Ruzies met haar adviseurs en
haar cli&amp;euml;nten waren het gevolg. Nadat de Indonesische openbare
aanklager in juli 1956 had verzocht haar eveneens aan te houden,
leek het nog slechts een kwestie van tijd alvorens ook zij de
handdoek in de ring zou gooien. Zij wist zich echter vooralsnog
staande te houden. Veel kon zij toen trouwens niet meer uitrichten.
Jungschl&amp;auml;ger was al in april daags voor zijn veroordeling aan
een hersenbloeding overleden. Om toch genoegdoening te krijgen werd
tegen Schmidt vijftien jaar celstraf ge&amp;euml;ist. Na begin
september 1956 haar slotpleidooi te hebben gehouden, dreigde
Bouman- van den Berg buiten het gerechtsgebouw te worden
gemolesteerd. Zij wist aan haar belagers te ontkomen door zich te
verstoppen in een bezemkast en vervolgens over een muur achter het
gerechtsgebouw te vluchten.&lt;/p&gt;
&lt;p&gt;Aan het eind van haar krachten verliet Bouman-van den Berg
op 21 september Indonesi&amp;euml;. Bij aankomst in Nederland wachtte
haar een grootse ontvangst. Het kabinet ontving haar in de
Tr&amp;ecirc;veszaal en bracht haar daar een staande ovatie voor haar
'heldenmoed', en zij werd door koningin Juliana op paleis Soestdijk
persoonlijk geridderd. Tal van recepties en huldigingbijeenkomsten
in het hele land volgden. Begin 1957 maakte zij een lezingentournee
door de Verenigde Staten om aandacht te vragen voor de in oktober
1956 tot levenslang veroordeelde Schmidt - die overigens in maart
1959 vervroegd zou worden vrijgelaten - en de overige nog op een
proces wachtende arrestanten. Op 6 mei 1957 verleende de
Rijksuniversiteit Groningen Bouman- van den Berg een eredoctoraat
in de rechtsgeleerdheid. De erepromotor, de hoogleraar B.V.A.
R&amp;ouml;ling, noemde haar bij die gelegenheid 'een van Nederlands
moedigste dochteren'.&lt;/p&gt;
&lt;p&gt;Hierna verflauwde de belangstelling van pers en publieke opinie.
Met de mede door 
&lt;em&gt;Libelle&lt;/em&gt;-lezers gefinancierde zeilboot voeren de Boumans in
1958 naar de Middellandse Zee. Zij besloten daar te blijven en
kochten een haci&amp;euml;nda op Ibiza. Verzoeken van uitgeverijen haar
memoires te schrijven wimpelde Bouman- van den Berg af. Zij verkoos
de anonimiteit en overleed in 1966 op 58-jarige leeftijd op het
Spaanse eiland aan een hartaanval.&lt;/p&gt;
&lt;p&gt;
&lt;a href=&amp;quot;agedeelte&amp;quot;&gt;A: &lt;/a&gt;Collectie-Bouman in het Nederlands Instituut voor
Oorlogsdocumentatie te Amsterdam.&lt;/p&gt;
&lt;p&gt;
&lt;a href=&amp;quot;lgedeelte&amp;quot;&gt;L: &lt;/a&gt;H.C Beynon, 
&lt;em&gt;Nederland staat terecht in Indonesi&amp;euml;. Achtergronden bij de
processen tegen de Nederlanders Jungschl&amp;auml;ger, Schmidt en
anderen in Djakarta&lt;/em&gt;(Utrecht [1956]); 'Redevoeringen
uitgesproken _ op 6 mei 1957', in 
&lt;em&gt;Jaarboek der Rijksuniversiteit te Groningen 1957&lt;/em&gt;(Groningen
[etc.] 1957) 50-63; H. Schmidt, 
&lt;em&gt;In de greep van Soekarno. Achtergronden van een proces tegen een
Nederlander&lt;/em&gt;(Leiden 1961); 'Mieke Bouman is boerin op Ibiza', in

&lt;em&gt;Televizier&lt;/em&gt;, 3-11-1962; Gon Boissevain en Lennie van Empel, 
&lt;em&gt;Vrouwenkamp op Java. Een dagboek&lt;/em&gt;(Amsterdam [etc.] 1981) 102,
112, 114, 129, 145, 168-169; Hans Meijer, 
&lt;em&gt;Den Haag - Djakarta. De Nederlands-Indonesische betrekkingen,
1950- 1962&lt;/em&gt;(Utrecht 1994); idem, 'Leeuwin in Nederland's
wapenschild. Het vergeten eredoctoraat van Mieke Bouman', in 
&lt;em&gt;Broerstraat 5. Magazine voor Alumni Rijksuniversiteit
Groningen&lt;/em&gt;15 (2000) 4 (dec.) 14-15; Ad van Liempt en Paul
Ruigrok, 'De Indonesische showprocessen', in 
&lt;em&gt;Andere tijden&lt;/em&gt;. Onder red. van Ad van Liempt (Amsterdam
[etc.] 2000) 92-99.&lt;/p&gt;
&lt;p&gt;
&lt;a href=&amp;quot;igedeelte&amp;quot;&gt;I: &lt;/a&gt;

&lt;em&gt;Andere Tijden.&lt;/em&gt;Onder red. van Ad van Liempt (Amsterdam [etc.]
2000) 92 [Mieke Bouman-van den Berg en haar echtgenoot in september
1956].&lt;/p&gt;
&lt;p&gt;Hans Meijer&lt;/p&gt;
 
&lt;dtml-var bwn_footer&gt;</text>
  </biography>
</biodes>

