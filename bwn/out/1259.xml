<biodes version="1.0">
  <fileDesc>
    <title>Moll, Willem Jan Henri (1876-1947)</title>
    <ref target="http://resources.huygens.knaw.nl/bwn1880-2000/lemmata/bwn1/moll"/>
    <publisher>
      <name>Biografisch Woordenboek van Nederland:1880-2000</name>
      <ref target="http://resources.huygens.knaw.nl/bwn1880-2000"/>
    </publisher>
  </fileDesc>
  <person>
    <idno type="id">moll</idno>
    <persName><name type="geslachtsnaam">Moll</name>, Willem Jan Henri</persName>
    <sex value="1"/>
    <event type="birth" when="1876"/>
    <event type="death" when="1947"/>
    <state type="occupation">natuurkundige</state>
  </person>
  <biography>
    <graphic url="http://resources.huygens.knaw.nl/bwn1880-2000/lemmata/bwn1/images/images/MOLL.jpg"/>
    <text>&lt;dtml-var bwn_header&gt;
 &lt;p class='genealogie'&gt;
  &lt;strong&gt;Moll, Willem Jan Henri&lt;/strong&gt;, hoogleraar natuurkunde (Pijnacker 25-6-1876 - Amersfoort 10-3-1947).

Zoon van Pieter Moll, Ned.-Herv. predikant, en Jakoba Maria Boomkamp.
Hij was ongehuwd.

&lt;img src=&amp;quot;images/MOLL.jpg&amp;quot; align=&amp;quot;right&amp;quot; BORDER=&amp;quot;0&amp;quot; alt=&amp;quot;afbeelding van Moll, Willem Jan Henri&amp;quot; class=&amp;quot;bwnimg&amp;quot;&gt;

&lt;/p&gt;
&lt;p&gt;Moll bezocht het gymnasium te Maastricht en studeerde sinds 1894
wis- en natuurkunde aan de Rijksuniversiteit te Utrecht, onder leiding
van prof. W.H. Julius, die toen de leerstoel der experimentele
natuurkunde bezette en aan stralingsmetingen in ruime zin en meer in
het bijzonder aan infrarood-spectroscopie werkte. Moll zou als leerling
een geboren experimentator blijken te zijn, die de mogelijkheden
&amp;eacute;n begrenzingen van zijn instrumentarium volkomen leerde kennen en
beheersen.&lt;/p&gt;
&lt;p&gt;Na reeds van 1901 af als assistent aan het fysisch laboratorium
verbonden geweest te zijn, werd hij, kort na zijn promotie (cum laude)
op 26 februari 1907 over infrarood-metingen, toegelaten als
privaatdocent in de natuurkunde op 10 mei 1907. Ten behoeve van zijn
dissertatie had hij een zelfgebouwde spectrograaf, een gevoelige
thermozuil en een galvanometer gebruikt. Zijn streven naar
objectiviteit maakte dat hij registrerende apparatuur ontwierp. M.G.J.
Minnaert zegt het later zo juist in zijn rouwrede over Moll:
'enerzijds overtrof hij zijn leermeester weldra in de techniek van
het instrument, anderzijds onthield hij zich bijna geheel van
theoretische bespiegelingen. Dit werd tegelijk zijn zwakheid en zijn
kracht, en van die zwakheid en die kracht was hij zich volkomen bewust
. . . Misschien beseft men niet voldoende hoe de bouw van een goed
instrument evengoed een kunstwerk is als een wetenschappelijk
onderzoek; hoe soms de kennis der gehele natuurkunde erbij te pas komt,
maar hoe ook fantasie, durf, intu&amp;iuml;tie en volharding onontbeerlijk
zijn.' Op 9 juni 1909 werd Moll benoemd tot lector in de
experimentele fysica; hij nam toen de colleges natuurkunde en de
leiding van de practica voor de propaedeuse van zijn leermeester over.
In 1914 kwam prof. L.S. Ornstein te Utrecht als hoogleraar in de
theoretische natuurkunde, maar met een hang naar experimenteel werk: de
samenwerking tussen Moll en Ornstein was geboren. Molls instrumentarium
werd eerst gebruikt en aangepast aan de studie van absorberende
vloeistoffen, daarna aan die der vloeibare kristallen, een onderzoek
waarmee Ornstein reeds in zijn tijd als lector te Groningen in
samenwerking met F. Zernike was begonnen. In verband met de
ontwikkeling van de atoomtheorie ging het meten van intensiteiten van
spectraallijnen een grote omvang nemen, zeker aan het Utrechtse
laboratorium. Moll ontwikkelde toen zijn microfotometer waarmee men het
doorlatingsvermogen van een fotografische plaat kan aftasten. Dit
instrument - evenals de door hem gebouwde thennozuilen, galvano-meters
enz. - heeft Moll van 1919 af tot diep in de jaren '30 in binnen-
en buitenland grote bekendheid gegeven.&lt;/p&gt;
&lt;p&gt;Rond 1925 was ook zijn samenwerking met zijn wat jongere vriend H.C.
Burger geboren; samen hebben zij vele instrumenten gebouwd en verfijnd,
zodat met steeds grotere nauwkeurigheid gemeten kon worden. Met
Ornstein en Burger heeft hij in 1932 het boek 
&lt;em&gt;Objektive Spektralphotometrie&lt;/em&gt;

gepubliceerd.&lt;/p&gt;
&lt;p&gt;Op het fysisch laboratorium werd eveneens, eerst onder leiding van
Julius, de zonnefysica beoefend, op welk terrein stralingsmetingen ook
zeer fundamenteel waren. De vraag hoe de straling verdeeld is over de
zonneschijf werd door Moll herhaaldelijk en met verschillende methoden
onderzocht: bij de zonsverduistering te Hern&amp;ouml;sand in Zweden
(1914), op bergen in Zwitserland (Gornergrad 1925) en Frankrijk
(1925-1927, samen met dr. J. van de Bilt en Burger). Moll had ook een
belangrijk aandeel in de voorbereidingen van de eclips-expeditie naar
Sumatra (1925) met welke hij meeging; deze werd geen succes, want op
het moment van de verduistering was de hemel bewolkt.&lt;/p&gt;
&lt;p&gt;In wetenschappelijk opzicht kan men Molls hoogtepunt zien in ca.
1925, toen het hem gelukt was de nauwkeurigheid van de aanwijzingen van
het thermorelais op te voeren tot de natuurlijke gevoeligheidsgrens;
met deze opstelling kon toen de brownbeweging zowel in een keten van
weerstanden van verschillende temperaturen als die van een
galvanometerspiegel aangetoond worden; dit betroffen zeer fundamentele
waarnemingen. Ook didactisch was de betekenis van Moll niet gering.
Zijn colleges muntten uit niet alleen door grote helderheid, er sprak
ook een grote liefde voor het vak uit, zijn woordgebruik was zeer
welgekozen. Als leider van het practicum werd deze laatste eigenschap
door de studenten niet steeds op prijs gesteld, daar hij ook van hen in
hun verslagen goede zinsbouw en woordkeus verlangde.&lt;/p&gt;
&lt;p&gt;In 1927 werd Moll benoemd tot buitengewoon hoogleraar in de
algemeene natuurkunde. Zijn gezondheidstoestand was toen al zo slecht
dat hij voor dat professoraat alleen enkele colleges hoefde te geven
aan pre-kandidaten wis- en natuurkunde. Om zijn wetenschappelijk
onderzoek toch voort te kunnen zetten had hij thuis te Soesterberg een
paar kamers tot laboratorium ingericht waar hij aan de verdere
contructie van instrumenten bleef werken samen met Burger. In 1935 werd
zijn leerstoel om bezuinigingsredenen opgeheven, welk bericht hij het
eerst uit de krant moest vernemen ! Het Natuurkundig Gezelschap te
Utrecht heeft toen in 1936 een bijzondere leerstoel in de leer der
fysische meetmethoden weten in te stellen, die hij tot zijn 70ste jaar
heeft bezet. Door deze gelukkige mogelijkheid werd de band met de
Utrechtse Universiteit toch niet verbroken.&lt;/p&gt;
&lt;p&gt;Moll was een markante persoonlijkheid, in zijn dagelijks leven een
stijlvol man met een uitgesproken smaak en met een grote liefde voor
zijn uitgebreide tuin. In 1943 werd zijn huis door de Duitse overheid
gevorderd en moest hij naar Nijkerk evacueren waar hij sterk geleden
heeft onder het gemis van wetenschappelijk contact. In de zomer van
1945 kon hij naar een andere woning te Soesterberg terugkeren; hij
overleed in maart 1947 te Amersfoort.&lt;/p&gt;
&lt;p&gt;
  &lt;a href='pgedeelte'&gt;P: &lt;/a&gt;Behalve de in de tekst genoemde werken 
&lt;em&gt;Onderzoek van ultra-roode spectra&lt;/em&gt;

(Utrecht, 1907). Proefschrift Utrecht; 
&lt;em&gt;Meting van straling&lt;/em&gt;

(Groningen, 1927. Inaugurele rede Utrecht; W.J.H. Moll en H.C. Burger, 
&lt;em&gt;Leerboek der natuurkunde . . .&lt;/em&gt;

(Groningen, 1926-1928. 3 dln.); 
&lt;em&gt;L.S. Ornstein, a survey ofhis workfrom 1908 fo 1933 ...&lt;/em&gt;

(Utrecht, 1933), waarin diverse publikaties; 
&lt;em&gt;De Utrechtse Universiteit 1636-1936,&lt;/em&gt;

II, 281-290.&lt;/p&gt;
&lt;p&gt;
  &lt;a href='lgedeelte'&gt;L: &lt;/a&gt;H.C. Burger, in 
&lt;em&gt;Nederlandsch Tijdschrift voor Natuurkunde&lt;/em&gt;

12(1946) 137-138; M.G.J. Minnaert, in 
&lt;em&gt;Jaarboek der Rijksuniversiteit Utrecht 1946-1947&lt;/em&gt;

23-29.&lt;/p&gt;

&lt;p&gt;
&lt;a href=&amp;quot;igedeelte&amp;quot;&gt;I: &lt;/a&gt;&lt;i&gt;Persoonlijkheden in het Koninkrijk der Nederlanden in woord en beeld&lt;/i&gt;. Onder hoofdred. van H.P. van den Aardweg (Amsterdam 1938) 1031.
&lt;/p&gt;

&lt;p&gt;Mw. J.G. van Cittert-Eymers&lt;/p&gt; 
&lt;dtml-var bwn_footer&gt;</text>
  </biography>
</biodes>

