<biodes version="1.0">
  <fileDesc>
    <title>Mansholt, Sicco Leendert (1908-1995)</title>
    <author>Johan van Merri&#235;nboer</author>
    <ref target="http://resources.huygens.knaw.nl/bwn1880-2000/lemmata/bwn6/mansholt"/>
    <date when="2003-08-08"/>
    <publisher>
      <name>Biografisch Woordenboek van Nederland:1880-2000</name>
      <ref target="http://resources.huygens.knaw.nl/bwn1880-2000"/>
    </publisher>
  </fileDesc>
  <person>
    <idno type="id">mansholt</idno>
    <persName><name type="geslachtsnaam">Mansholt</name>, Sicco Leendert</persName>
    <sex value="1"/>
    <event type="birth" when="1908"/>
    <event type="death" when="1995"/>
    <state type="occupation">minister</state>
    <state type="occupation">Europees commissaris</state>
    <state type="occupation">burgemeester</state>
  </person>
  <biography>
    <graphic url="http://resources.huygens.knaw.nl/bwn1880-2000/lemmata/bwn6/images/images/MANSHOLT.jpg"/>
    <text>&lt;dtml-var bwn_header&gt;
 &lt;p class=&amp;quot;genealogie&amp;quot;&gt;

&lt;strong&gt;Mansholt, Sicco Leendert&lt;/strong&gt;, minister en Europees
commissaris 
(Ulrum 13-9-1908 - Wapserveen 29-6-1995). Zoon van Lambertus Helbrig Mansholt, landbouwer en lid van Gedeputeerde
Staten van Groningen, en Wabina Andreae, lerares en politiek
activiste. Gehuwd op 17-1-1938 met Hendrika Johanna Postel
(1913-2000), lerares. Uit dit huwelijk werden 2 zoons en 2 dochters
geboren. 
&lt;/p&gt;
&lt;img src=&amp;quot;images/MANSHOLT.jpg&amp;quot; align=&amp;quot;right&amp;quot; BORDER=&amp;quot;0&amp;quot; alt=&amp;quot;afbeelding van Mansholt, Sicco Leendert&amp;quot; class=&amp;quot;bwnimg&amp;quot;&gt;
&lt;p&gt;Sicco Mansholt groeide, samen met twee broers en twee zusters,
als tweede zoon op in een welgesteld landbouwersgezin met een
linkse ori&amp;euml;ntering: zowel zijn grootvader Derk Roelfs Mansholt
als zijn moeder waren politiek actief. Sicco bracht zijn jeugd door
op het enorme akkerbouwbedrijf (ruim 90 ha.) 'Torum' in de
uitgestrekte Groningse Westpolder, grenzend aan de Waddenzee. Toen
dit familiebezit in 1922, na het overlijden van Sicco's grootvader,
moest worden verkocht, verruilde zijn vader het boerenbestaan voor
een bestuurscarri&amp;egrave;re. Het vertrek uit dit idyllische oord was
voor de veertienjarige Sicco een traumatische ervaring. De familie
verhuisde naar Glimmen. In het nabijgelegen Groningen bezocht Sicco
de HBS. Hij spijbelde veel en doubleerde twee keer.&lt;/p&gt;
&lt;p&gt;Na het eindexamen in 1926 ging Mansholt naar de Middelbare
Koloniale Landbouwschool in Deventer, omdat hij, naar het voorbeeld
van een oom, op een cultuuronderneming op Java wilde werken. In
1930 behaalde hij het diploma, maar vanwege de crisis kon hij in
Nederlands-Indi&amp;euml; niet aan de slag. Vier jaar lang werkte hij
in allerlei functies bij de overheid en in het bedrijfsleven om in
1934 alsnog naar Java te reizen, waar hij als jongste employee in
dienst trad op de theeplantage 'Pasir Nangka' te Tjibeber in de
Preanger. Het werk hier beviel hem, maar hij kon slecht tegen de
koloniale gezagsverhoudingen. In 1936 hield hij het voor gezien en
keerde hij terug naar zijn ouders in Glimmen. Hij werkte enige tijd
als landarbeider op bedrijven van familieleden, uiteindelijk bij
zijn broer Dirk, die zich in de zojuist drooggelegde
Wieringermeerpolder had gevestigd.&lt;/p&gt;
&lt;p&gt;In november 1937 ging voor Mansholt een lang gekoesterde wens in
vervulling: hij kreeg een kavel van ruim 56 ha en een moderne
boerderij in de zojuist drooggelegde Wieringermeerpolder. Kort
daarop trouwde hij met de huishoudlerares Henny Postel. De eerste
jaren werd keihard gewerkt om zo snel mogelijk uit de schulden te
komen. Mansholt zat overdag op de trekker, zijn vaste knecht 's
nachts. Het bedrijf verbouwde graan, suikerbieten en vlas. Toch had
hij nog tijd voor het secretarisschap van de plaatselijke afdeling
van de Sociaal-Democratische Arbeiderspartij (SDAP). Bovendien
speelde hij een vooraanstaande rol in het co&amp;ouml;peratieve
verenigingsleven.&lt;/p&gt;
&lt;p&gt;Al snel nadat de Duitsers in mei 1940 Nederland hadden bezet,
werd de boerderij een toevluchtsoord voor onderduikers. Mansholt
kwam vervolgens als vanzelf het verzet in. Hij verzorgde de aanvoer
van landbouwproducten voor de voedselorganisatie Natura, de
voorraadschuur van de illegaliteit, en organiseerde het transport.
Onder de groenten en aardappelen waren af en toe ook wapens
verborgen. Hij moest geregeld zelf onderduiken. Mansholt
discussieerde in die tijd ook in de zogeheten 'Dordtsche Kring'
over de politieke mogelijkheden na de bevrijding.&lt;/p&gt;
&lt;p&gt;Op grond van zijn vooraanstaande positie in de organisatie van
de voedselvoorziening en dankzij de in bezettingstijd opgedane
contacten werd Mansholt eind april 1945 door het Militair Gezag
aangewezen als waarnemend burgemeester van de door de Duitsers
onder water gezette Wieringermeer. Nog geen twee maanden later, op
24 juni 1945, nam hij - 37 jaar oud - als minister van
Voedselvoorziening, Landbouw en Visserij zitting in het eerste
naoorlogse kabinet-Schermerhorn-Drees. Bekend met zijn
organisatorische kwaliteiten vanuit het verzet vroegen de
formateurs hem deze verantwoordelijke post op zich te nemen, omdat
er op dat moment nog slechts voor &amp;eacute;&amp;eacute;n week voedsel in het
land was. Met een slagvaardig inkoopbeleid, straffe distributie en
prijsbeheersing wist hij de precaire situatie te boven te komen.
'De beste tijd van mijn leven', vertelde hij later (&lt;em&gt;Die Krise&lt;/em&gt;, 24). Van belang was dat het directoraat-generaal
van de Voedselvoorziening onder leiding van zijn neef S.L. Louwes
nog geheel intact was. Onmiddellijk bij de oprichting van de Partij
van de Arbeid (PvdA) in 1946 werd Mansholt lid van deze partij.&lt;/p&gt;
&lt;p&gt;Aanvankelijk was Mansholt van plan na twee jaar terug te keren
naar zijn boerderij. Maar kennelijk kreeg hij de smaak te pakken,
want ook in de kabinetten-Beel (1946-1948), -Drees-Van Schaik
(1948-1951) en drie van de daaropvolgende kabinetten-Drees
(1951-1958) zou hij de portefeuille van Landbouw beheren. Na de
voedselvoorziening richtte hij zijn aandacht op het ontwikkelen van
het landbouwbeleid, in nauw overleg met het bedrijfsleven.
Maandelijks sprak Mansholt met de verzuilde boerenorganisaties,
verenigd in de Stichting voor de Landbouw, sinds 1954 het
Landbouwschap geheten. Centraal in het landbouwbeleid stond het
vaststellen van gegarandeerde minimumprijzen voor de belangrijkste
producten, ondersteund door importheffingen en restituties bij
export. Daarnaast werd geld gestoken in onderzoek en onderwijs om
op structurele wijze de productiviteit van de bedrijfstak te
verbeteren. In essentie was de grondslag van Mansholts beleid ook
steeds van sociale aard: de boer op het goed geleide, economisch
verantwoorde bedrijf had recht op bestaanszekerheid, vakantie en
culturele ontplooiing, zoals elke andere beroepsgroep.&lt;/p&gt;
&lt;p&gt;De woordvoerders van de agrarische sector, sterk
vertegenwoordigd in de confessionele partijen, oordeelden doorgaans
gunstig over zijn beleid, mede omdat het de Nederlandse landbouw
tijdens Mansholts ministerschap in het algemeen voor de wind ging.
Weliswaar droeg de minister op partijcongressen op luide wijze de
socialistische idee&amp;euml;n over grondpolitiek uit, maar in het
parlement verdedigde hij steeds het verantwoorde compromis. In de
ministerraad ging hij harde confrontaties niet uit de weg. Mansholt
vocht voor 'zijn' boeren. Zijn uithoudingsvermogen bij
begrotingsonderhandelingen was legendarisch. Manholts
landbouwbeleid werd een succes, maar dreigde in het begin van de
jaren vijftig vast te lopen, toen steeds meer landen
protectionistische maatregelen gingen treffen. In deze periode
ontstonden Mansholts eerste plannen voor een gemeenschappelijke
Europese markt, de zogeheten 'Green Pool'. Maar snel werd duidelijk
dat de tegenstellingen te groot waren. Het voorbereidend overleg
tussen de Europese ministers van Landbouw strandde in 1953. In het
kabinet was de minister van Landbouw op dat moment uitgegroeid tot
de meest uitgesproken voorstander van Europese integratie. Mansholt
ontving op 9 oktober 1956 een eredoctoraat van de Landbouw
Hogeschool te Wageningen.&lt;/p&gt;
&lt;p&gt;Als minister hield Mansholt nauw contact met de PvdA-fractie.
Hij had een goede politieke neus, maar ook behoefte aan een
klankbord. Daarom omringde hij zich op zijn ministerie met een
klein kabinet van gelijkgezinde politieke adviseurs. Herhaaldelijk
verweten zijn politieke tegenstanders in de Tweede Kamer hem daarom
dat hij toestond dat ambtenaren zich met politiek bemoeiden. Toen
vanaf omstreeks 1956 de perspectieven voor de landbouwsector steeds
minder rooskleurig werden, kreeg Mansholt daarvan de schuld. Het
parlement verweet hem te veel aandacht te besteden aan Europese
zaken en het binnenland te verwaarlozen. Ook binnen de ministerraad
wekte hij weerstand doordat hij zijn collega's steeds vaker
confronteerde met onstuimige soloacties of afwijkende opvattingen.
Mansholts benoeming met ingang van 1 januari 1958 tot lid van de
Europese Commissie kwam daarom in menig opzicht als een verlossing.
'We zijn hem gelukkig eindelijk kwijt' (&lt;em&gt;Voor Nederland en Europa&lt;/em&gt;, 347), zou minister-president Drees
tegen een collega hebben gezegd toen er na twaalf en een half jaar
een einde kwam aan zijn ministerschap.&lt;/p&gt;
&lt;p&gt;Binnen de Europese Commissie kreeg Mansholt de portefeuille van
Landbouw. Het begeerde voorzitterschap ging aan zijn neus voorbij
door de weigering van de West-Duitse Bondskanselier K. Adenauer:
'Ein Bauer und ein Sozialist, das ist des Guten zuviel'. Mansholts
dynamische aanpak zou de totstandkoming van een Europees
landbouwbeleid aanzienlijk versnellen, maar zonder steun van de
Franse en Nederlandse ministers van Landbouw zou dat beleid nooit
van de grond zijn gekomen. Hij gaf voorrang aan de vorming van een
gemeenschappelijke markt. Vele moeizame onderhandelingen zouden
daarvoor nodig zijn. Maar Mansholt en zijn team slaagden er
uiteindelijk steeds in een voor de zes lidstaten aanvaardbaar
pakket met compromisvoorstellen aanvaard te krijgen.&lt;/p&gt;
&lt;p&gt;Mansholt werd omstreeks het midden van de jaren zestig wel
gezien als 'Mister Europe' en zijn landbouwpolitiek als motor van
de Europese (politieke) integratie. Maar daarna ging het
bergafwaarts. Het grootste struikelblok vormde De Gaulle, die het
Europese landbouwbeleid weliswaar steunde, maar een tegenstander
was van verdere uitbreiding en verdieping. Mansholt had al eerder
furieus gereageerd op diens veto ten aanzien van toetreding van
Groot-Brittanni&amp;euml; in 1963. Hij stelde het nationalisme van de
Franse president toen zelfs op &amp;eacute;&amp;eacute;n lijn met dat van
Hitler.&lt;/p&gt;
&lt;p&gt;Mansholts teleurstelling over deze gemankeerde politieke
ontwikkeling werd omstreeks 1966 nog versterkt door de negatieve
effecten van het gemeenschappelijk landbouwbeleid. De Europese
ministers van Landbouw stelden namelijk te hoge prijzen vast, wat
tot overproductie leidde. Krachtig politiek ingrijpen was
noodzakelijk om het probleem van de overschotten te
be&amp;euml;indigen. In december 1968 droeg Mansholt hiervoor een
oplossing aan in zijn beruchtste plan, het 
&lt;em&gt;Memorandum inzake de hervorming van de landbouw in de Europese
Economische Gemeenschap&lt;/em&gt;, nader uitgewerkt in een zesdelig
dossier. Hierin beargumenteerde hij dat tot 1980 vijf van de tien
miljoen boeren in Europa het veld moesten ruimen. Gepleit werd voor
schaalvergroting met passende saneringsmaatregelen. De
schoktherapie werkte averechts. Mansholt joeg grote groepen boeren
tegen zich in het harnas. Hij werd zelfs persoonlijk bedreigd. In
maart 1971 werd een sterk gereduceerde versie van het plan
aanvaard, op het moment dat in de straten van Brussel een
gewelddadig treffen plaatsvond tussen boeren en de Belgische
rijkswacht. Daarbij viel &amp;eacute;&amp;eacute;n dode en raakten honderd
mensen gewond.&lt;/p&gt;
&lt;p&gt;Vanaf 1965 was bij Mansholt de twijfel over de ontwikkeling van
het politieke Europa steeds verder toegenomen, en in 1971 bevond
hij zich in een diepe persoonlijke crisis. De boerenopstand had hem
aangegrepen. Hij kreeg last van een gevaarlijk hoge bloeddruk. In
de zomer van dat jaar las hij het eerste concept van 
&lt;em&gt;The limits to growth&lt;/em&gt;, beter bekend als het rapport van de
Club van Rome. Het effect was revolutionair: Mansholt werd van het
ene op het andere moment een sombere profeet van - zoals het
rapport het noemde - de 'nulgroei'. Hij voelde zich 'gecorrumpeerd
door het kapitalisme' en vroeg hardop om een nieuwe Karl Marx, die
de oplossing zou aandragen voor fundamentele problemen als de
groeiende tegenstelling tussen het rijke Noorden en het arme
Zuiden, milieuvervuiling en de uitputting van grondstoffen. In
Nederland trad Mansholt op als voorzitter van de zogeheten
Commissie van Zes, die de basis wilde leggen voor blijvende
samenwerking tussen een aantal progressieve partijen. Deze
'Club-Mansholt' kwam in het voorjaar van 1972 met een opvallend
discussiestuk, waarin werd gepleit voor nulgroei en voor Nederland
als gidsland, lichtend voorbeeld voor de rest van de wereld. Het
gerucht dat Mansholt naar de Nederlandse politiek zou terugkeren,
werd door hemzelf ontkend: zijn slechte gezondheid verzette zich
hiertegen. Negen maanden v&amp;oacute;&amp;oacute;r zijn pensionering, in maart
1972, kreeg hij ten slotte toch nog de leiding van de Europese
Commissie toebedeeld, toen de Italiaanse voorzitter onverwacht
aftrad. Mansholt - sinds 1958 &amp;eacute;&amp;eacute;n van de vice-voorzitters
- werd daarop in deze functie benoemd.&lt;/p&gt;
&lt;p&gt;Ook in zijn priv&amp;eacute;-leven maakte Mansholt in de lente van
1972 een draai van honderdtachtig graden. Het huwelijk met Henny 
was goed, vooral in het begin. Sicco was een echte familieman, maar
in Brussel schoot er weinig tijd over voor het gezin. Mansholt had
de reputatie dat hij zich snel liet verleiden door vrouwelijk
schoon. In 1972 werd hij op slag verliefd op een medewerkster van
een van zijn collega's, de 24-jarige Petra Kelly, later een van de
oprichters van de Duitse Gr&amp;uuml;ne Partei. In de zomer van 1973
trok hij bij haar in in een flatje in Brussel, maar hij bleef
tegelijk bij zijn vrouw. Eind december 1974 besloten de twee, onder
druk van hun omgeving, uit elkaar te gaan. Hij keerde terug naar
zijn vrouw en de kapitale boerderij in het Drentse Wapserveen, waar
het echtpaar zich na zijn pensionering gevestigd had.&lt;/p&gt;
&lt;p&gt;Mansholt was er de man niet naar om op zijn vijfenzestigste op
zijn lauweren te gaan rusten. Thuis werkte hij graag met zijn
handen. Met &amp;eacute;&amp;eacute;n van de zeilboten die hij bouwde stak hij
begin jaren tachtig nog de Atlantische Oceaan over. Verder bleef de
politiek zijn lust en zijn leven. Van de oliecrisis in 1973 tot de
val van de Berlijnse muur in 1989 liet hij in Nederland en
daarbuiten zijn waarschuwingen horen in honderden redevoeringen en
interviews. Frustratie over de politieke situatie in Europa en de
monsterlijke omvang die 'zijn' gemeenschappelijke landbouwbeleid
had gekregen, speelde op de achtergrond steeds mee. Aan het eind
van zijn leven werd Mansholt tweemaal getroffen door een
hersenbloeding. Hij sprak moeilijk en raakte slecht ter been. Zijn
hart brak toen zijn oudste dochter plotseling ziek werd en stierf.
Kort daarop overleed hij zelf.&lt;/p&gt;
&lt;p&gt;Sicco Mansholt was geen technocraat, maar een dynamisch
politicus van Europees formaat, voor wie de persoonlijke aanpak en
overtuiging doorslaggevend waren. Lang en breedgeschouderd, met een
rond, kaal hoofd en grote felblauwe ogen, bezat hij een
charismatische uitstraling. Met de rust, de flair en de
zelfverzekerdheid die hij uitstraalde, was Mansholt een leider die
zijn medewerkers kon inspireren. Zijn beleid ontwikkelde hij in de
praktijk, in gedachtewisselingen met zijn staf. Hij delegeerde
gemakkelijk en sloeg weinig acht op de ambtelijke hi&amp;euml;rarchie.
Mansholts taalgebruik was direct en vaak politiek beladen. Het
klonk gelijkhebberig, wat soms tot irritaties leidde.
Rechtlijnigheid en een gebrek aan zelfrelativering versterkten dat.
Hij kon weliswaar emotioneel en opvliegend zijn, maar hield dit
doorgaans goed verborgen. Mansholt bleef ambitieus en idealistisch.
Aan het eind van een van de vele interviews uit de laatste
levensjaren noteerde een journalist uit de mond van zijn vrouw:
'Wanneer houdt dit gedoe nou eens op?' (&lt;em&gt;Hervormd Nederland&lt;/em&gt;, 17- 2-1990). Deze grote politieke
pionier van Europa kon het eenvoudig niet laten.&lt;/p&gt;
&lt;p&gt;
&lt;a href=&amp;quot;agedeelte&amp;quot;&gt;A: &lt;/a&gt;Archief-Sicco L. Mansholt in het Internationaal
Instituut voor Sociale Geschiedenis te Amsterdam.&lt;/p&gt;
&lt;p&gt;
&lt;a href=&amp;quot;pgedeelte&amp;quot;&gt;P: &lt;/a&gt;o.a.: 'Prijsvorming van landbouwproducten en grondrente'
in 
&lt;em&gt;Geschriften van de Socialistische Vereeniging tot Bevordering
van de Studie van Maatschappelijke Vraagstukken&lt;/em&gt; 15 (1940) 31-45;
'Modern socialisme', in 
&lt;em&gt;Socialisme en Democratie&lt;/em&gt; 11 (1971) 523-539; 
&lt;em&gt;La lettre Mansholt. R&amp;eacute;actions et commentaires&lt;/em&gt;. Onder
red. van Jean-Jacques Pauvert (Parijs 1972); 
&lt;em&gt;Der Krise. Europa und die Grenzen des Wachstums&lt;/em&gt; (Stuttgart
1974); 'Herinneringen uit mijn jeugd', in 
&lt;em&gt;Gedenkboek Nijverheid 1991&lt;/em&gt;. I: 
&lt;em&gt;Historie van De Marne&lt;/em&gt;. Onder red. van G.F. Beukema [e.a.]
(Leens 1991) 9-13; 'Wetenschappelijk inzicht en politieke onmacht'
in 
&lt;em&gt;Burgers en vreemdelingen. Opstellen over filosofie en
politiek&lt;/em&gt;. Onder red. van Dick Pels en Gerard de Vries
(Amsterdam 1994) 261- 270.&lt;/p&gt;
&lt;p&gt;
&lt;a href=&amp;quot;lgedeelte&amp;quot;&gt;L: &lt;/a&gt;Wim Klein, 'De superboer Sicco Leendert Mansholt' in 
&lt;em&gt;Elsevier&lt;/em&gt;, 29- 1-1966; Frans Nypels en Kees Tamboer, 'De man
Mansholt' in 
&lt;em&gt;Haagse Post&lt;/em&gt;, 22/28-3-1972; H[enk] V[redeling], 'Mansholt
maakte landbouwpolitiek op waterski's' in 
&lt;em&gt;Voeding. Orgaan van de Agrarische Voedingsbedrijfsbond&lt;/em&gt;, 9-1-
1973; 
&lt;em&gt;Willem Drees&lt;/em&gt;. Onder red. van H. Daalder en N. Cramer (Houten
1988) 139-143; W.H. Vermeulen, 
&lt;em&gt;Europees landbouwbeleid in de maak. Mansholts eerste plannen,
1945-1953&lt;/em&gt; (Groningen 1989); J. Jaspers, 'De socialist: Sicco
Mansholt (geb. 1908)', in 
&lt;em&gt;Een loopbaan in de landbouw. Twaalf portretten van markante
figuren in agrarisch Nederland&lt;/em&gt;. Onder red. van P.C.M.
Hoppenbrouwers (Groningen 1991) 128-141; Arend J. Voortman,
'Nederlandse sociaal-democratie en het landbouwvraagstuk. De
duurzame relatie van Sicco Mansholt met de boeren', in 
&lt;em&gt;Het vijftiende jaarboek van het democratisch
socialisme&lt;/em&gt; (Amsterdam 1994) 247-269; Sarah Parkin, 
&lt;em&gt;The life and death of Petra Kelly&lt;/em&gt; (Londen 1994); J.C.F.J. van
Merri&amp;euml;nboer, 'Het avontuur van Sicco Mansholt', in 
&lt;em&gt;Politiek(e) Opstellen&lt;/em&gt; 15/16 (1995/1996) 136-168; J.H.
Molegraaf, 
&lt;em&gt;Boeren in Brussel. Nederland en het Gemeenschappelijk Europees
Landbouwbeleid, 1958-1971&lt;/em&gt;([Utrecht] 1999); Frank Westerman, 
&lt;em&gt;De graanrepubliek&lt;/em&gt;(Amsterdam [etc.] 1999); 'Vraaggesprek met
mr. J.J. van der Lee', in 
&lt;em&gt;Voor Nederland en Europa. Politici en ambtenaren over het
Nederlandse Europabeleid en de Europese integratie, 1945-1975&lt;/em&gt;.
Onder red. van A.G. Harryvan [e.a.] ('s-Gravenhage 2001) 153-187; Johan van Merri&#235;nboer, &lt;i&gt;Mansholt. Een biografie &lt;/i&gt;(Amsterdam 2006).
Op 12 maart 1993 zond het Humanistisch Verbond de
televisiedocumentaire ' 
&lt;em&gt;Ik geloof dat we nog geen stap verder zijn&lt;/em&gt;' over het leven
van Sicco Mansholt van Henk Renou en Kiki Amsberg uit. Op 19 maart
1997 zond de RVU de televisiedocumentaire 
&lt;em&gt;Sicco Mansholt&lt;/em&gt; van Hans van der Werf uit.&lt;/p&gt;
&lt;p&gt;
&lt;a href=&amp;quot;igedeelte&amp;quot;&gt;I: &lt;/a&gt;
W.H. Vermeulen, 
&lt;em&gt;Europees landbouwbeleid in de maak. Mansholts eerste plannen,
1945-1953&lt;/em&gt; (Groningen 1989) voorkaft [Foto: Voorlichtingsdiens
Europese Gemeenschap].&lt;/p&gt;
&lt;p&gt;Johan van Merri&amp;euml;nboer&lt;/p&gt;
 
&lt;dtml-var bwn_footer&gt;
</text>
  </biography>
</biodes>

