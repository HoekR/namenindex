<biodes version="1.0">
  <fileDesc>
    <title>Bulterman, Jacques Cornelis (1909-1977)</title>
    <ref target="http://resources.huygens.knaw.nl/bwn1880-2000/lemmata/bwn3/bulterman"/>
    <publisher>
      <name>Biografisch Woordenboek van Nederland:1880-2000</name>
      <ref target="http://resources.huygens.knaw.nl/bwn1880-2000"/>
    </publisher>
  </fileDesc>
  <person>
    <idno type="id">bulterman</idno>
    <persName><name type="geslachtsnaam">Bulterman</name>, Jacques Cornelis</persName>
    <sex value="1"/>
    <event type="birth" when="1909"/>
    <event type="death" when="1977"/>
    <state type="occupation">musicus</state>
    <state type="occupation">componist</state>
  </person>
  <biography>
    <graphic url="http://resources.huygens.knaw.nl/bwn1880-2000/lemmata/bwn3/images/images/BULTERMAN.jpg"/>
    <text>&lt;dtml-var bwn_header&gt;
 &lt;p class='genealogie'&gt;
  &lt;strong&gt;Bulterman, Jacques Cornelis&lt;/strong&gt;

  (Jack), musicus-arrangeur en componist-tekstschrijver (Amsterdam 27-9-1909 - Amsterdam 27-5-1977).

  Zoon van Jacques Franciscus Martinus Arie Bulterman, officier bij
  het Leger des Heils, en Berendina Petronella Zwerus. Gehuwd op
  10-5-1933 met Laura Auguste Wiedenbach. Na echtscheiding
  (8-4-1954) gehuwd op 26-10-1956 met Maria Elizabeth van Maaren.
  Na haar overlijden (10-6-1967) gehuwd op 25-11-1968 met Helmtrude
  Friedelinde Jacobs. Uit deze huwelijken werden geen kinderen
  geboren. 
  

  
&lt;img src=&amp;quot;images/BULTERMAN.jpg&amp;quot; align=&amp;quot;right&amp;quot; BORDER=&amp;quot;0&amp;quot; alt=&amp;quot;afbeelding van Bulterman, Jacques Cornelis&amp;quot; class=&amp;quot;bwnimg&amp;quot;&gt;
  
  &lt;/p&gt;
&lt;p&gt;Bulterman groeide op in een gezin waarin men het
    zendingswerk van het Leger des Heils overtuigd was toegedaan en
    daar ook veel tijd aan gaf. Al jong maakte hij deel uit van een
    evangeliserend straatorkest, daarbij naar behoeven
    verschillende instrumenten bespelend. Na zijn eindexamen aan de
    Openbare Handelsschool in Amsterdam bleef de muziek hem
    trekken. Eerst als amateur, in de Mixed Pickles waarvan hij
    pianist was, later in een eigen orkestje, de Blue Bees. Tevens
    schreef hij, onder pseudoniem Jacques Berghuis jr., een reeks
    jongensboeken met veel toekomstfantasie, waarvan 
    &lt;em&gt;Het radio-spook&lt;/em&gt;

    (Alkmaar, 1928) het bekendste werd. Korte tijd werkte Bulterman
    voor de Philips Persdienst, maar de muziek trok hem dusdanig
    dat hij zich er volledig aan ging wijden. Hij kwam in 1933 bij
    het orkest van John van Br&amp;uuml;ck (1904-1940), waarin hij
    trompet speelde. Voor dit orkest maakte hij zijn eerste
    arrangementen en composities, maar door gebrek aan scholing
    bleef het grote succes vooralsnog uit. Een vroege compositie
    was 'Dag Schatteboutje' (1931), dat door Van Br&amp;uuml;ck als
    herkenningsmelodie werd gekozen, maar nauwelijks aansloeg. Het
    werd pas jaren later populair, toen De Ramblers het in hun
    repertoire opnamen.&lt;/p&gt;
&lt;p&gt;In april 1935 werd Bulterman aangenomen als tweede
    trompettist bij De Ramblers. Dit dansorkest onder leiding van
    Theo Uden Masman, sedert 1926 bestaand en sinds 1933 voor het
    radioprogramma van de VARA ge&amp;euml;ngageerd, genoot toen reeds
    veel bekendheid, al zou Jack Bulterman er in de twaalf jaren
    waarin hij bij het orkest bleef, door zijn composities die in
    het repertoire werden opgenomen, een bijzonder stempel op
    drukken. Zijn engagement berustte aanvankelijk op een
    misverstand: bij een radiouitzending van het orkest John van
    Br&amp;uuml;ck was men onder de indruk gekomen van een trompetsolo.
    Door een fout werd de naam Bulterman opgegeven, zodat deze werd
    uitgenodigd. In werkelijkheid betrof het Sem Nijveen, die een
    jaar later toch ook bij De Ramblers zou komen. Bulterman kon op
    1 mei 1935 in Frigge te Groningen bij De Ramblers beginnen,
    maar werd al na een week ontslagen, toen het misverstand
    gebleken was. Gelukkig voor hem en het orkest ging dit ontslag
    niet door, al mocht Bulterman toen niet anders dan de tweede
    trompettist worden. Deze functie werd in de daaropvolgende
    jaren meer en meer ondergeschikt aan zijn betekenis voor het
    orkest als arrangeur. Voor die functie bekwaamde hij zich
    vooral door les te nemen bij Hugo Godron, en op deze wijze werd
    hij mede in staat gesteld zijn composities rechtstreeks af te
    stemmen op wensen, capaciteiten en orkestratie van De Ramblers.
    Kort na zijn toetreden tot het orkest kreeg Bulterman de eerste
    kans zich te bewijzen, toen Coleman Hawkins, die, met het
    dansorkest van Jack Hylton naar Europa meegekomen, in Nederland
    was gestrand, omdat hij als niet-blanke geen tournee door
    nazi-Duitsland mocht maken. Hij ging als gast spelen bij De
    Ramblers, en Bulterman leverde hiervoor enkele composities,
    waarvan vooral 'Meditation' klassiek zou worden. Zij werden op
    26 augustus 1935 en 26 april 1937 op de plaat vastgelegd met
    Hawkins als ster-solist.&lt;/p&gt;
&lt;p&gt;Hoewel Jack Bulterman veel instrumenten bespeelde, vooral
    piano, trompet, accordeon, was hij geen groot musicus, meer
    technisch dan virtuoos. Maar hij was idee&amp;euml;nrijk, ontpopte
    zich steeds meer als eerste arrangeur van het orkest, schreef
    aan de lopende band composities en was een vaardig
    tekstschrijver. Hij voelde trends snel aan en ging er prompt op
    in. Bovendien zag hij kans voor collega's nummers 'op het lijf'
    te schrijven, zoals 'Swing me to sleep drummerman' voor
    slagwerker Kees Kranenburg, 'Steeple Chase' voor drie
    trompetten, 'Swinging the fiddles' voor Andr&amp;eacute; van der
    Ouderaa en Sem Nijveen, en ook ettelijke zangnummers voor
    Marcel Thielemans. Echte meezingers, die lange tijd op straat
    gefloten of geneuried zouden worden, waren bijvoorbeeld
    'Mijnheer de Baron is niet thuis', 'Een heel klein huisje met
    een tuintje', 'Ik wil alles voor je doen', 'Het boemeltje van
    Purmerend', 'De Ramblers gaan naar Artis' en 'Ik heb een
    keukentje'. Het totaal van zijn composities loopt in de
    honderden.&lt;/p&gt;
&lt;p&gt;In zijn jonge jaren was Bulterman voorbestemd voor de
    handel; zijn opleiding geeft dit al aan. De zakelijke geest
    heeft hij behouden, zodat veel liedjes van zijn hand
    tijdgevoelig waren, gericht op het snelle succes en
    ge&amp;iuml;nspireerd op andermans voorbeeld. Door er ook een
    (zelden of nooit gezongen) tekstje bij te flansen of een
    arrangement vast te leggen, verhoogde hij de auteursrechten.
    Tijdens de Tweede Wereldoorlog, toen ieder contact met het
    Engelstalige muziekleven onmogelijk was en Duitse nummers
    minder gewild, kreeg het eigen repertoire een kans. Bulterman
    greep deze en De Ramblers werden mateloos populair. Toch leek
    de grote winst het meest in Duitsland te zitten, waar het grote
    geld lokte, maar onder zware druk van Masman en collega's
    besloot Bulterman zich op Nederland te blijven richten,
    waardoor hij juist in die periode de band belangrijke
    composities schonk, zoals 'Va Banque', 'Roulette',
    'Triple-Sec', 'Romance', 'Grand Hotel' en 'Muziek voor Mitzy'.
    Deze laatste melodie is ge&amp;iuml;nspireerd door Strayhorns
    'A-Train'. Ze wordt internationaal nog steeds gespeeld, evenals
    'Zuyderzee Blues', 'Ikongo' en andere. Van de zangnummers zijn
    vooral 'Wie is Loesje' en 'Weet je nog wel dien avond in den
    regen' klassiek te noemen.&lt;/p&gt;
&lt;p&gt;Het einde van de Duitse bezetting bracht overigens voor De
    Ramblers, dus ook voor Bulterman, ernstige moeilijkheden bij de
    zuivering mee. Het orkest werd vooral de medewerking die het
    had verleend aan enkele propagandabijeenkomsten van
    nazi-organisaties in bezet Nederland kwalijk genomen. De
    Ramblers trokken naar Belgi&amp;euml;, waar ze in Brussel en
    Antwerpen speelden voor militairen van het Amerikaanse
    bezettingsleger als US Army Band, met zeer groot succes. In die
    tijd werden liefst 50 nummers op de plaat vastgelegd, 'by
    permission of the American authorities'. Daartoe behoorde
    'Bouncin' in Bavaria', een compositie van Bulterman, die er
    Beierse volksmuziek in verwerkte. Dit nummer - nog altijd op
    het repertoire van allerlei big bands - is jarenlang
    herkenningsmelodie geweest van een programma van de American
    Forces Network in M&amp;uuml;nchen.&lt;/p&gt;
&lt;p&gt;In januari 1946 werd het verbod om in Nederland op te treden
    ingetrokken. De Ramblers konden weer voor de radio of in de
    zaal hun muziek ten gehore brengen. Ook Bulterman ging mee
    terug, maar hij bleef nog slechts korte tijd bij de band. Van
    1947 af ging hij, mede in verband met persoonlijke
    moeilijkheden, werken in de snel opkomende
    grammofoonplatenindustrie, o.a. voor de Hollandsche Decca en
    Phonogram. Als producer zette hij zich in voor opkomende
    artiesten uit het populaire genre, voor wie hij arrangeerde en
    soms ook componeerde en die hij als coach begeleidde. Onder hen
    waren de Blue Diamonds, Willeke Alberti en Anneke
    Gr&amp;ouml;nloh.&lt;/p&gt;
&lt;p&gt;Acht jaar na de opheffing van De Ramblers (11 april 1964)
    ontstond een nieuwe belangstelling voor dit legendarisch
    geworden orkest. Directe aanleiding was de 70e verjaardag van
    drummer Kranenburg. Bulterman zocht een aantal oud-leden bij
    elkaar en vulde ze aan met enkele jongeren. Een AVRO
    tv-programma werd in 1972 en 1973 gevolgd door twee
    verzamel-LP's met bekende Ramblers-liedjes en &amp;eacute;&amp;eacute;n met
    instrumentale nummers, totaal 66 melodie&amp;euml;n , waarvan er
    liefst 42 door Jack Bulterman waren gecomponeerd - een bewijs
    van de grote betekenis die hij voor De Ramblers en de
    Nederlandse amusementsmuziek had gehad en zou blijven behouden.
    Deze nieuwe studioformatie riep trouwens zoveel herinneringen
    en sentimenten op dat het orkest duurzamer bijeenkwam, met
    Bulterman als dirigent. Optredens in concertzalen kenden een
    verdeeld succes, maar een wekelijks radioprogramma vanuit hotel
    Am&amp;eacute;ricain in Amsterdam haalde een hoge luisterdichtheid.
    Dit revivalorkest bracht geen nieuwe geluiden en plagieerde
    zichzelf, maar vooral ouderen werden er nostalgisch door
    gecharmeerd.&lt;/p&gt;
&lt;p&gt;Hoewel reeds geruime tijd gehinderd door ziekte bleef
    Bulterman tot zijn dood betrokken bij dit orkest, dat teerde op
    de reputatie van De Ramblers, waarop hij in vroeger tijd zozeer
    zijn stempel had gedrukt, waarvan hij later had getracht zich
    los te maken, maar waarmee hij blijvend zou worden
    ge&amp;iuml;dentificeerd.&lt;/p&gt;
&lt;p&gt;
  &lt;a href='agedeelte'&gt;A: &lt;/a&gt;Stichting Jazzarchief, Amsterdam.&lt;/p&gt;
&lt;p&gt;
  &lt;a href='pgedeelte'&gt;P: &lt;/a&gt;
  &lt;em&gt;The Ramblers Story...&lt;/em&gt;

  (Bussum, [1973]). Onder pseud. Jac. Berghuis jr.: 
  &lt;em&gt;Het radio-spook&lt;/em&gt;

  (Alkmaar, 1928); 
  &lt;em&gt;De televisie-kelder&lt;/em&gt;

  (Alkmaar, 1929); 
  &lt;em&gt;De radium-diefstal&lt;/em&gt;

  (Alkmaar, 1931); 
  &lt;em&gt;Hier Radio-Mars!&lt;/em&gt;

  (Alkmaar, 1932); 
  &lt;em&gt;Het goede spoor. Een padvindersverhaal&lt;/em&gt;

  (Alkmaar, 1933); 
  &lt;em&gt;De zweefvliegclub&lt;/em&gt;

  (Alkmaar, 1933); 
  &lt;em&gt;De roode kano&lt;/em&gt;

  (Alkmaar, 1934); 
  &lt;em&gt;Het licht op de heuvel&lt;/em&gt;

  (Alkmaar, 1935); 
  &lt;em&gt;Het monster van het IJselmeer&lt;/em&gt;

  (Alkmaar, 1935). 
  &lt;p&gt;Discografie: 
  &lt;em&gt;The Ramblers Story&lt;/em&gt;

  [Geluidsopname]. The Ramblers o.l.v. Jack Bulterman; hoestekst
  Skip Voogd (1972). 1 grammofoonplaat: stereo (Decca 6419014); 
  &lt;em&gt;At The Ramblers' Balt&lt;/em&gt;

  [Geluidsopname]. The Ramblers o.l.v. Jack Bulterman; hoestekst
  Skip Voogd (1973). 1 grammofoonplaat; stereo (Decca 6419016); 
  &lt;em&gt;Tussen 'Mooi Holland' en 'Farewell Blues'&lt;/em&gt;

  [Geluidsopname]. The Ramblers o.l.v. Jack Bulterman; hoestekst
  Skip Voogd (1973). 1 grammofoonplaat: stereo (Decca 6419017); 
  &lt;em&gt;De beste van Bulterman&lt;/em&gt;

  [Geluidsopname]. Piet Zonnevelds big band; hoestekst G. den
  Braber (1975). 1 grammofoonplaat: stereo (Ariola 89465 ET); 
  &lt;em&gt;Nederlandsch Fabrikaat&lt;/em&gt;

  [Geluidsopname]. Het Ramblers Dansorkest o.l.v. Theo Uden Masman;
  hoestekst, informatie en foto o.a. Skip Voogd (Amsterdam:
  Stichting Granny's Records, 1980). 1 grammofoonplaat: mono
  (Panachord H 2002); 
  &lt;em&gt;Rambling Around&lt;/em&gt;

  [Geluidsopname]. The Ramblers o.l.v. Theo Uden Masman; hoestekst
  Herman Openneer (Amsterdam, Stichting Granny's Records, 1982). 1
  grammofoonplaat: mono (Panachord H 2006).&lt;/p&gt;
&lt;/p&gt;
&lt;p&gt;
  &lt;a href='lgedeelte'&gt;L: &lt;/a&gt;Jazz &amp;amp;mp; ge&amp;iuml;mproviseerde muziek in Nederland
  [eindredactie: W. van Eyle] (Utrecht [etc.], 1978); 'De
  onuitputtelijke bron: Jackie Bulterman', in C. de Kloet en G. de
  Wagt, 
  &lt;em&gt;Mooi Holland?&lt;/em&gt;

  (Hilversum, 1981) 64-73; 'Theo Uden Masman', in 
  &lt;em&gt;Biografisch Woordenboek van Nederland&lt;/em&gt;

  II (Amsterdam, 1985).&lt;/p&gt;


&lt;p&gt;
&lt;a href=&amp;quot;igedeelte&amp;quot;&gt;I: &lt;/a&gt;Beeldbank van het Nationaal Archief in Den Haag [Foto: Henk Lindeboom; Collectie ANEFO; Bulterman op 14 maart 1961, tijdens de uitreiking van platinaplaten aan de Blue Diamonds].&lt;/p&gt;




&lt;p&gt;Frans Oudejans&lt;/p&gt; 
&lt;dtml-var bwn_footer&gt;</text>
  </biography>
</biodes>

