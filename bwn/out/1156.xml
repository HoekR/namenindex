<biodes version="1.0">
  <fileDesc>
    <title>Lynden, Alexander Frederik baron van (1856-1931)</title>
    <ref target="http://resources.huygens.knaw.nl/bwn1880-2000/lemmata/bwn1/lynden"/>
    <publisher>
      <name>Biografisch Woordenboek van Nederland:1880-2000</name>
      <ref target="http://resources.huygens.knaw.nl/bwn1880-2000"/>
    </publisher>
  </fileDesc>
  <person>
    <idno type="id">lynden</idno>
    <persName><name type="geslachtsnaam">Lynden</name>, Alexander Frederik baron van</persName>
    <sex value="1"/>
    <event type="birth" when="1856"/>
    <event type="death" when="1931"/>
    <state type="occupation">burgemeester</state>
  </person>
  <biography>
    <text>&lt;dtml-var bwn_header&gt;
 &lt;p class='genealogie'&gt;
  &lt;strong&gt;Lynden, Alexander Frederik baron van&lt;/strong&gt;, burgemeester van Utrecht (Amsterdam 6-3-1856 - Utrecht 2-11-1931).

Zoon van Jacques Charles Marie baron Van Lynden, luitenant-kolonel der
infanterie, rentenier, en Lucile Agnes Knuyse de Mey. Gehuwd op
28-8-1885 met jkvr. Constantia Maria van Weede. Uit dit huwelijk werden
3 dochters en 2 zoons geboren.



&lt;/p&gt;
&lt;p&gt;Van Lynden groeide op in Utrecht (1856), Nijmegen (1861), Zwolle en
Utrecht (1868). Na zijn studie aan het Stedelijk Gymnasium liet hij
zich in 1874 inschrijven als student aan de Utrechtse Universiteit. Hij
promoveerde in de rechts- en staatswetenschappen op 17 december 1880 op
het onderwerp 
&lt;em&gt;Bijdrage tot de leer der verjaring en der wettelijke vervaltermijnen
op privaatrechtelijk gebied.&lt;/em&gt;
&lt;/p&gt;
&lt;p&gt;Vrijwel direct na de voltooiing van zijn studie vestigde baron Van
Lynden zich in de residentie, waar hij op 27 mei 1881 zijn
carri&amp;egrave;re als adjunct-commies op het departement van Binnenlandse
Zaken begon. Twee jaar later volgde de benoeming tot chef van de 2e
afdeling der gemeentesecretarie te 's-Gravenhage. Daarna vervolgde
Van Lynden zijn loopbaan ten departemente. Per 1 januari 1888 werd hij
er chef van de afdeling Medische Politie. Op 15 oktober 1901 volgde
zijn promotie tot administrateur en werd hij aan het hoofd geplaatst
van de afdeling Binnenlands Bestuur. In deze Haagse periode was hij
o.m. voorzitter van de Staatscommissie tot bestudering van maatregelen
tegen de verontreiniging van openbare wateren en had hij een groot
aandeel in de werkzaamheden van de ambtelijke commissies, die voor de
Nederlandse en Duitse regering het Vestigingsverdrag van 1904 moest
voorbereiden.&lt;/p&gt;
&lt;p&gt;Van Lynden werd in 1906 als opvolger van mr. H.J. Dijckmeester tot
secretaris-generaal van het departement van Binnenlandse Zaken benoemd.
Kort daarna, in maart 1908, werd hij geroepen tot het ambt van
burgemeester der stad Utrecht. Als opvolger van de actieve dr. B.
Reiger, wachtte de bescheiden Van Lynden, die politiek aansluiting had
gevonden bij de liberale Vrijheidsbond, een zeer zware taak. Hij zag
heel goed, dat zijn ambtsvoorgangers bij de aanvaarding van het
burgemeesterschap vaak veel meer ervaring hadden dan hij, omdat zij
tevoren jarenlang lid van de raad geweest waren en daardoor met de
problemen rond het bestuur van een grote stad vertrouwd waren.&lt;/p&gt;
&lt;p&gt;In de zes jaar gedurende welke Van Lynden burgemeester van Utrecht
was, bevond zich de stad in volle moderniserende ontwikkeling. Nog in
1908 werd het besluit genomen tot oprichting van een gebouw voor
Groenten- en Vruchtenveilingen aan het Paardenveld en werd aan de N.V.
Maatschappij tot verbetering der volkshuisvesting &amp;quot;Jaffa&amp;quot; uit
de gemeentekas een voorschot verleend voor de bouw van
arbeiderswoningen. De gasfabriek werd uitgebreid met een nieuwe
inrichting voor koololie- en teergas, er werd besloten tot de
oprichting van een psychiatrische kliniek, er kwam een centraal
werklozenbureau en een onderkomen voor daklozen, voor de
Kromhoutkazerne werden de noodzakelijke maatregelen voorbereid.
Gemeentelijke verordeningen, voortvloeiende uit de gemeentewet en uit
de nieuwe pensioenwetten van 1913 kregen tijdens zijn burgemeesterschap
hun beslag. De indeling van de raadscommissies, de belasting op de
openbare vermakelijkheden en wijzigingen in de regeling der politie
hadden zijn volle aandacht. Uit hoofde van zijn burgemeesterschap
bekleedde Van Lynden een aantal belangrijke functies. Hij was o.a.
curator van de Utrechtse Universiteit, voorzitter van het college van
curatoren van het Stedelijk Gymnasium en voorzitter van het Nederlands
congres voor openbare gezondheidsregeling.&lt;/p&gt;
&lt;p&gt;Op 12 maart 1914 nam Van Lynden ontslag als burgemeester van Utrecht
om redenen van persoonlijke en huiselijke aard. Maar dit aftreden, dat
ook in de kring van politieke opponenten werd betreurd, betekende niet
het einde van Van Lyndens grote belangstelling voor het kerkelijke en
maatschappelijke leven van stad en land dat hij in talrijke functies
diende. Ondanks een kort verblijf in Baarn (1917-1919) was hij voor de
stad Utrecht werkzaam gebleven. Zo behield hij het voorzitterschap van
de Utrechtse Armenraad die in 1913 was opgericht. In 1915 werd hij als
opvolger van jhr. J. R&amp;ouml;ell benoemd tot president-curator van de
Universiteit, een functie die door hem tot 1929 vervuld is. Bovendien
was hij o.m. lid van het hoofdbestuur van de Utrechtse
Zendingsvereeniging en bestuurslid van het Diaconessenhuis. Maar ook in
landelijk verband was Van Lynden actief: van 1925-1929 voorzitter van
het bestuur van de Nederlandsche Vereeniging voor Armenzorg en
Weldadigheid en jaren achtereen lid van het bestuur van de
Zendingsschool te Oegstgeest.&lt;/p&gt;
&lt;p&gt;Typerend voor de persoonlijkheid van Van Lynden was intussen zijn
weigering het voorzitterschap te aanvaarden van de gezamenlijke
steuncomit&amp;eacute;'s, die direct na het uitbreken van de Eerste
Wereldoorlog in 1914 werden opgericht. Zelfs een voorzitterschap van
een der afdelingen werd door hem van de hand gewezen. Daarentegen was
hij wel bereid zich als gewoon 'huisbezoeker' voor het werk
onder de sociaal zwakkeren in te zetten. Niet alleen zijn
bescheidenheid, aangeboren hoffelijkheid en beginselvastheid, maar
vooral zijn sociale bewogenheid en zijn onpartijdige beoordeling van
personen en zaken maakten het begrijpelijk dat aan hem o.a. als
burgemeester van Utrecht een goede herinnering werd bewaard.&lt;/p&gt;
&lt;p&gt;
  &lt;a href='lgedeelte'&gt;L: &lt;/a&gt;
  &lt;em&gt;Verslag van de vergadering van de gemeenteraad der stad Utrecht&lt;/em&gt;

van 19 maart 1908, 15 januari en 12 maart 1914 en van 12 november 1931;
J.P. Fockema Andreae, in 
&lt;em&gt;Provinciale Almanak 7&lt;/em&gt;

(1932) 157-160; idem, in 
&lt;em&gt;Utrechtsche Studenten-Almanak van 1933,&lt;/em&gt;

291-292; A. de Graaf, in 
&lt;em&gt;Tijdschrift voor armwezen&lt;/em&gt;

... 10 (1931) 2977.&lt;/p&gt;
&lt;p&gt;A. Graafhuis&lt;/p&gt; 
&lt;dtml-var bwn_footer&gt;</text>
  </biography>
</biodes>

