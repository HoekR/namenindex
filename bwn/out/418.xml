<biodes version="1.0">
  <fileDesc>
    <title>Dijxhoorn, Adriaan Quirinus Hendrik (1889-1953)</title>
    <ref target="http://resources.huygens.knaw.nl/bwn1880-2000/lemmata/bwn3/dijxhoorn"/>
    <publisher>
      <name>Biografisch Woordenboek van Nederland:1880-2000</name>
      <ref target="http://resources.huygens.knaw.nl/bwn1880-2000"/>
    </publisher>
  </fileDesc>
  <person>
    <idno type="id">dijxhoorn</idno>
    <persName><name type="geslachtsnaam">Dijxhoorn</name>, Adriaan Quirinus Hendrik</persName>
    <sex value="1"/>
    <event type="birth" when="1889"/>
    <event type="death" when="1953"/>
    <state type="occupation">legerofficier</state>
    <state type="occupation">minister</state>
  </person>
  <biography>
    <graphic url="http://resources.huygens.knaw.nl/bwn1880-2000/lemmata/bwn3/images/images/DIJXHOORN.jpg"/>
    <text>&lt;dtml-var bwn_header&gt;
 &lt;p class='genealogie'&gt;
  &lt;strong&gt;Dijxhoorn, Adriaan Quirinus Hendrik&lt;/strong&gt;, minister van Defensie (Rotterdam 10-9-1889 - De Steeg, gem. Rheden 22-1-1953).

  Zoon van Adriaan Carel Dijxhoorn, verffabrikant, en Maria
  Elisabeth van Voorthuijsen, Gehuwd op 4-10-1913 met Geertruida
  Albertine Johanna IJbes. Uit dit huwelijk werd 1 zoon en 1
  dochter geboren.
  

  
&lt;img src=&amp;quot;images/DIJXHOORN.jpg&amp;quot; align=&amp;quot;right&amp;quot; BORDER=&amp;quot;0&amp;quot; alt=&amp;quot;afbeelding van Dijxhoorn, Adriaan Quirinus Hendrik&amp;quot; class=&amp;quot;bwnimg&amp;quot;&gt;

  
  &lt;/p&gt;
&lt;p&gt;Dijxhoorn groeide op in een doopsgezind fabrikantengezin in
    Rotterdam, waar hij de lagere school en de HBS doorliep. Zijn
    pertinente keuze voor een loopbaan in het Nederlandse leger
    stuitte -hoewel dit ongebruikelijk was in dit milieu - niet op
    bezwaren. Op 16 september 1908 werd hij als cadet geplaatst op
    de Koninklijke Militaire Academie (KMA) te Breda. Op 29 juli
    1911 trad hij als tweede luitenant in dienst bij het 8e
    Regiment Infanterie. Op 3 mei 1914 volgde zijn bevordering tot
    eerste luitenant. Vanaf 1916 was hij docent aan de KMA. Gezien
    zijn capaciteiten en belangstelling werd hem in 1920
    toestemming verleend zijn opleiding voort te zetten aan de
    Hoogere Krijgsschool te 's-Gravenhage. Na deze studie in 1923
    met succes te hebben afgesloten, werd hij toegevoegd aan de
    commandant Veldleger. Van 1927, het jaar waarin hij tot
    kapitein werd bevorderd, tot 1929 studeerde hij aan de
    &amp;Eacute;cole Sup&amp;eacute;rieure de Guerre te Parijs, waarna hij tot
    1934 als docent aan de Hoogere Krijgsschool was verbonden. Tot
    januari 1938 werd Dijxhoorn afwisselend bij het veldleger en
    bij de Generale Staf van het ministerie van Defensie geplaatst.
    Ten departemente was hij als hoofd Bureau Organisatie direct
    betrokken bij diverse mobilisatievraagstukken. Van 1931 tot
    1938 was hij tevens lid van de tactische reglementencommissie
    van de Koninklijke Landmacht. Zijn kennis van en belangstelling
    in 't bijzonder voor tactische vraagstukken blijkt ook uit
    diverse publikaties in De 
    &lt;em&gt;Militaire Spectator,&lt;/em&gt;

    aan welk periodiek hij van 1932 tot 1938 als redacteur was
    verbonden, en uit zijn activiteiten als bestuurslid (1930-1937)
    van de Vereeniging ter Beoefening van de Krijgswetenschap. In
    januari 1938 werd de in 1936 tot majoor bevorderde Dijxhoorn
    benoemd tot hoofd van de Afdeeling Generale Staf van het
    ministerie van Defensie. Eind 1938 volgde zijn bevordering tot
    luitenant-kolonel.&lt;/p&gt;
&lt;p&gt;Gezien zijn brede kennis van de Nederlandse
    defensievraagstukken werd hem gevraagd als partijloos minister
    van Defensie in het kabinet-De Geer zitting te nemen. Op 10
    augustus 1939 aanvaardde hij deze functie. Verschil in inzicht
    betreffende het te voeren militair-strategische beleid en de
    toepassing van de wet op de Staat van Oorlog leidde, naast
    persoonlijke tegenstellingen, tot conflicten met de
    opperbevelhebber van Land- en Zeemacht, generaal I.H. Reynders.
    Dijxhoorn besloot in februari 1940 na enige aarzeling Reynders
    door generaal H.W. Winkelman te vervangen. Deze laatste deelde
    al snel Dijxhoorns mening dat bij een Duitse inval Nederland
    hoofdweerstand bij de Grebbelinie moest bieden en niet bij de
    meer westelijk gelegen Nieuwe Hollandse waterlinie. Reynders'
    ontslag zou overigens nog in de jaren 1945/46 tot een felle
    polemiek tussen de oud-opperbevelhebber en de gewezen minister
    van Defensie leiden.&lt;/p&gt;
&lt;p&gt;Te zamen met de overige ministers arriveerde Dijxhoorn na de
    Duitse inval in Nederland op 14 mei 1940 in Londen. In november
    1940 volgde zijn bevordering tot kolonel. Kort daarna, op 11
    juni 1941, zag hij zich genoodzaakt zowel zijn ontslag als
    minister en als militair aan te bieden. De reden hiervoor was
    een conflict met koningin Wilhelmina over het
    interneringsbeleid van de Centrale Inlichtingen Dienst en de
    personele bezetting van het Bureau Bijzondere Aangelegenheden
    van het ministerie van Defensie.&lt;/p&gt;
&lt;p&gt;In december 1941 trad hij echter op aandrang van de regering
    weer in actieve dienst. Hij werd bevorderd tot generaal-majoor
    en vertegenwoordigde van januari 1942 tot april 1945 de
    Nederlandse regering bij de Combined Chiefs of Staff te
    Washington. Aldus was hij nauw betrokken bij de vraagstukken
    betreffende de oprichting, uitrusting en opleiding van de
    expeditionaire macht en de gezagsbataljons die bestemd waren
    voor de bevrijding van Nederlands-Indi&amp;euml;.&lt;/p&gt;
&lt;p&gt;Hoewel hij tot april 1945 officieel als
    regeringsvertegenwoordiger in functie bleef, was hij vanaf
    oktober 1944 werkzaam bij het ministerie van Oorlog te Londen,
    waar hij de opbouw van het naoorlogse Nederlandse leger en het
    departement van Oorlog voorbereidde. Vanaf 25 mei 1945 zette
    hij deze werkzaamheden voort in de functie van waarnemend chef
    van de Generale Staf. Na zijn bevordering op 19 oktober 1945
    tot luitenant-generaal werd hij echter tot zijn spijt op 1
    november 1945 in deze functie vervangen door luitenant-generaal
    H.J. Kruls.&lt;/p&gt;
&lt;p&gt;Dijxhoorn sloot zijn loopbaan binnen de Nederlandse
    krijgsmacht af als lid van het Hoog Militair Gerechtshof, van
    welk college hij van november 1945 tot aan zijn dood deel
    uitmaakte.&lt;/p&gt;
&lt;p&gt;Dijxhoorn spreidde tijdens zijn loopbaan een scherp inzicht
    in de Nederlandse defensievraagstukken ten toon. Tevens bleek
    echter dat hij als bewindsman in crises- of conflictsituaties
    soms besluiteloos was, wat een te weinig weloverwogen of
    doortastend optreden tot gevolg kon hebben. Hij heeft vooral
    vanaf 1942 met de door hem ontworpen blauwdrukken van het
    naoorlogse leger grote invloed op het defensiebeleid
    uitgeoefend.&lt;/p&gt;
&lt;p&gt;
  &lt;a href='agedeelte'&gt;A: &lt;/a&gt;Collectie-Dijxhoorn bij het Rijksinstituut voor
  Oorlogsdocumentatie te Amsterdam.&lt;/p&gt;
&lt;p&gt;
  &lt;a href='pgedeelte'&gt;P: &lt;/a&gt;'Benige beschouwingen over onze tactische reglementen en
    voorschriften', in 
    &lt;em&gt;Orgaan der Vereeniging ter beoefening van de
    Krijgswetenschap&lt;/em&gt;

    (1936-1937) 315-408; 
    &lt;em&gt;Antwoord van A.Q.H. Dijxhoorn. Luitenant-generaal van den
    Generalen Staf oud-minister van defensie op De Wisseling in het
    opperbevel van Land- en Zeemacht in Februari 1940 van Generaal
    b.d. I.H. Reynders oud-opperbevelhebber van Land- en
    Zeemacht&lt;/em&gt;

    ('s-Gravenhage, 1946).&lt;/p&gt;
&lt;p&gt;
  &lt;a href='lgedeelte'&gt;L: &lt;/a&gt;
  &lt;em&gt;Verslag houdende de uitkomsten van het onderzoek [der]
  Enqu&amp;ecirc;tecommissie regeringsbeleid 1940-1945&lt;/em&gt;

  ('s-Gravenhage, 1946-1973. 8 dl. in 19bd. en register) IC, 25-53,
  292-293, 561-594, IIC, 11-12, 82-96, 437-438, 442, 544-549,
  596-598, VIIIC, 29-52, 846-861; 
  &lt;em&gt;Keesings Historisch Archief&lt;/em&gt;

  (1953-1954) 10438; 
  &lt;em&gt;Honderdvijftig Jaar Generale Staf. Overzicht van de
  ontwikkeling van de Koninklijke Landmacht&lt;/em&gt;

  ('s-Gravenhage, 1964) 143-145; L. de Jong, 
  &lt;em&gt;Het Koninkrijk der Nederlanden in de Tweede Wereldoorlog&lt;/em&gt;

  ('s-Gravenhage, 1969) I, 684-686, II (1969) 194-222, IX (1979)
  177-196.&lt;/p&gt;


&lt;p&gt;
  &lt;a href='igedeelte'&gt;I: &lt;/a&gt;
  &lt;em&gt;Honderdvijftig jaar Generale Staf, 1814 - 11 maart - 1964&lt;/em&gt;

  ('s-Gravenhage 1964) 145.&lt;/p&gt;



&lt;p&gt;Mw. P.M.H. Groen&lt;/p&gt; 
&lt;dtml-var bwn_footer&gt;</text>
  </biography>
</biodes>

