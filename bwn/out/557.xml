<biodes version="1.0">
  <fileDesc>
    <title>Gaag, Jacob van der (1905-1988)</title>
    <ref target="http://resources.huygens.knaw.nl/bwn1880-2000/lemmata/bwn5/gaag"/>
    <publisher>
      <name>Biografisch Woordenboek van Nederland:1880-2000</name>
      <ref target="http://resources.huygens.knaw.nl/bwn1880-2000"/>
    </publisher>
  </fileDesc>
  <person>
    <idno type="id">gaag</idno>
    <persName><name type="geslachtsnaam">Gaag</name>, Jacob van der</persName>
    <sex value="1"/>
    <event type="birth" when="1905"/>
    <event type="death" when="1988"/>
    <state type="occupation">verzetsman</state>
    <state type="occupation">diplomaat</state>
  </person>
  <biography>
    <graphic url="http://resources.huygens.knaw.nl/bwn1880-2000/lemmata/bwn5/images/images/gaag.jpg"/>
    <text>&lt;dtml-var bwn_header&gt;
 &lt;p class='genealogie'&gt;
  &lt;strong&gt;Gaag, Jacob van der&lt;/strong&gt;, (verzetsnaam &lt;b&gt;Richard&lt;/b&gt;), verzetsman en diplomaat (Utrecht 7-1-1905 - Leiden 7-2-1988). 
Zoon van Albertus Reijer Anne van der Gaag, fabrieksknecht, en
  Everdina Maria Brom. Gehuwd op 3-3-1934 met Maria Irenea Henrica
  Bresser (1907-1941). Uit dit huwelijk werden 3 zoons geboren, van
  wie er 1 jong overleed. Na haar overlijden gehuwd op 21-11-1941
  met Berdina Helena Gijsberta Bresser (geb. 1911). Uit dit
  huwelijk werden 4 zoons en 1 dochter geboren.
  

  

  

  
  &lt;/p&gt;
&lt;p&gt;
  &lt;img class='bwnimg' BORDER='0' align='right' src='images/gaag.jpg' alt='afbeelding van Gaag, Jacob van der'&gt;'Toen ik dertien was, wilde ik eruit. Het was het avontuur
    dat trok', vertelde Jaap van der Gaag later (Cornelissen, 3).
    Hij verliet de arbeiderswijk waar hij opgroeide en monsterde in
    1918 aan als lichtmatroos op een vrachtschip voor een reis naar
    Indi&amp;euml;. Het beviel hem slecht. Doodziek van de malaria
    keerde hij in Utrecht terug, voltooide er de gemeentelijke
    vijfjarige HBS en ging er in september 1924 als werkstudent
    geofysica studeren. Toen geldgebrek hem na drie jaar dwong zijn
    studie - nog v&amp;oacute;&amp;oacute;r het kandidaatsexamen - te
    be&amp;euml;indigen, trad Van der Gaag in dienst bij de Bataafsche
    Petroleum Maatschappij. Als 'gravity surveyor' voor de
    exploratie van olievelden was hij achtereenvolgens werkzaam in
    Venezuela (1927-1930), Borneo (1930-1934), Argentini&amp;euml;
    (1934-1936) en wederom Venezuela (1936-1939). Het was een leven
    van expedities in onherbergzaam binnenland, dat initiatief en
    zelfstandigheid vergde.&lt;/p&gt;
&lt;p&gt;In 1939 vroeg Van der Gaag vanwege de toenemende
    oorlogsdreiging in Europa plaatsing in Nederland, waar zijn
    gezin verbleef. Met hen vestigde hij zich in Wassenaar. Nadat
    begin 1941 zijn vrouw was overleden, trad Van der Gaag in het
    huwelijk met zijn schoonzuster en vertrok hij naar het oosten
    van het land om er op verschillende plaatsen geofysisch
    onderzoek naar de aanwezigheid van olievelden te verrichten.
    Intussen was hij meer en meer betrokken geraakt bij het
    verzetswerk tegen de Duitse bezetter, aanvankelijk via hulp aan
    onderduikers, het verzamelen van inlichtingen en het vervalsen
    van bonkaarten. Vanaf januari 1944 maakte 'Richard' - zoals
    zijn naam in de illegaliteit luidde - deel uit van de een half
    jaar eerder opgerichte, door communisten gedomineerde, Raad van
    Verzet, die zich ten doel stelde alle actieve verzetsgroepen te
    bundelen. Nadat in september 1944 in opdracht van de regering
    in Londen het College van Vertrouwensmannen was opgericht,
    kozen de pas benoemde leden van dit college niet een van de
    twee door de Raad van Verzet voorgedragen kandidaten, maar tot
    zijn eigen grote verbazing Van der Gaag als vertegenwoordiger,
    vermoedelijk omdat hij geen lid van de Communistische Partij
    Nederland was.&lt;/p&gt;
&lt;p&gt;Door zijn jarenlange verblijf in het buitenland was Van der
    Gaag onvoldoende ingevoerd in de politieke verhoudingen in
    Nederland, en hij achtte zich niet in staat een zinvolle
    bijdrage te leveren aan de werkzaamheden van het College, dat
    in handhaving van orde en rust bij de bevrijding en de
    voorbereiding van maatregelen daartoe zijn hoofdtaak vond. Hij
    was dan ook blij in januari 1945 namens de Vertrouwensmannen,
    als 'crosser' via het bevrijde zuiden, naar Londen te gaan ten
    einde duidelijkheid te verkrijgen over het beleid van het
    kabinet-Gerbrandy en de taken van het na de bevrijding te
    vestigen Militair Gezag. Na dit overleg keerde hij langs
    dezelfde weg naar Nederland terug. In april 1945 vertrok hij
    opnieuw naar Groot-Brittanni&amp;euml;, ditmaal op verzoek van
    Reichskommissar A. Seyss-Inquart - en dus op legale wijze - om
    de Nederlandse regering te overreden onderhandelingen te
    beginnen over voedseldroppings boven het uitgehongerde westen
    van Nederland in ruil voor uitstel van het geallieerde
    offensief tegen West-Nederland. Om deze eis kracht bij te
    zetten dreigden de Duitsers, in geval van weigering, het land
    te inunderen. Van der Gaags missie slaagde, maar zijn reputatie
    in kringen van het verzet leed sterk onder het feit dat hij
    namens de gehate bezetter naar Londen was gegaan.&lt;/p&gt;
&lt;p&gt;Op suggestie van C.J. van Schelle, een van de secretarissen
    van het College van Vertrouwensmannen, trad Van der Gaag na de
    bevrijding toe tot de buitenlandse dienst, die behoefte had aan
    nieuw bloed. Een grootse carri&amp;egrave;re was hier evenwel niet
    voor hem weggelegd. Zo deed het feit dat Van der Gaag zijn
    opvattingen over inkrimping en herori&amp;euml;ntatie van de
    dienst, buiten het ministerie om, aan voormalige
    Vertrouwensmannen als W. Drees en L. Neher kenbaar maakte, zijn
    naam ten departemente geen goed. Het werk zelf ervoer hij als
    saai en weinig zinvol.&lt;/p&gt;
&lt;p&gt;Van der Gaag begon zijn loopbaan in 1945 als eerste
    secretaris in Mexico. Sinds 1949 tijdelijk zaakgelastigde in
    Praag vestigde hij de aandacht van de westerse wereld op zich
    door op eigen initiatief te interveni&amp;euml;ren in het proces
    tegen de van economische spionage beschuldigde Nederlandse
    ondernemer Jan Louwers, een interventie die hem in 1950 persona
    non grata maakte in Tsjechoslowakije. Als consul-generaal in de
    Britse kroonkolonie Singapore, in 1950/1951, trad hij namens de
    Nederlandse regering op in een proces om toewijzing van de door
    haar Maleise pleegmoeder islamitisch opgevoede Bertha Hertogh
    aan haar Nederlandse ouders te verkrijgen. Verder wist hij hier
    uitlevering van de van oorlogsmisdaden beschuldigde kapitein
    R.P.P. Westerling aan Indonesi&amp;euml; te voorkomen. Als
    tijdelijk zaakgelastigde in Rangoon, in 1951/1952, geraakte Van
    der Gaag in een moeilijke positie, toen bleek dat hij
    inlichtingenrapporten uitwisselde met Indonesi&amp;euml;rs. Na een
    grondig onderzoek besloot Buitenlandse Zaken hem niet te
    ontslaan, maar door plaatsing op het departement in staat te
    stellen zijn geschiktheid te bewijzen.&lt;/p&gt;
&lt;p&gt;In Den Haag kon Van der Gaag tijdens de watersnood van 1953
    opnieuw al zijn improvisatie- en organisatietalent gebruiken
    bij het beheer, de administratie en de distributie van
    buitenlandse hulpgoederen. In zijn verdere loopbaan zou daartoe
    nog zelden gelegenheid zijn. Na een plaatsing in Santiago de
    Chile, van 1954 tot 1958, volgde een zevenjarig verblijf in
    Bombay als consul-generaal. In beide plaatsen toonde Van der
    Gaag een groot gevoel voor verantwoordelijkheid en ontwikkelde
    hij uitstekende relaties met de buitenwereld, zijn medewerkers
    en de Nederlandse kolonie. Daarmee weerlegde Van der Gaag de in
    1952 getrokken conclusie dat hij ongeschikt was om als chef de
    poste op te treden. Na incidenteel en aanvankelijk vergeefs
    aandringen van invloedrijke vrienden volgde in 1965 eindelijk
    zijn benoeming tot ambassadeur in Cuba. Met eigen ogen kon hij
    hier het communistische experiment van president Fidel Castro,
    waarmee men toentertijd in links-intellectuele kring in
    Nederland zo dweepte, zien mislukken. In 1970 ging Van der Gaag
    met pensioen. Hij vestigde zich aanvankelijk in het buitenland.
    In 1978 keerde hij naar Nederland terug en ging hij in Leiden
    wonen.&lt;/p&gt;
&lt;p&gt;Van der Gaag was een man die in de eerste plaats op zijn
    eigen oordeel afging en geen behoefte had op het kompas van
    anderen te varen. In een bureaucratische organisatie als de
    buitenlandse dienst, met veel formele, door de traditie
    bepaalde taken en verplichtingen, kon hij zich daarom
    nauwelijks voegen. Zodra het echter op handelen onder
    bijzondere omstandigheden aankwam, excelleerde Van der
    Gaag.&lt;/p&gt;
&lt;p&gt;
  &lt;a href='agedeelte'&gt;A: &lt;/a&gt;Documentatiedossier-J. van der Gaag in het Nederlands
  Instituut voor Oorlogsdocumentatie te Amsterdam.&lt;/p&gt;
&lt;p&gt;
  &lt;a href='pgedeelte'&gt;P: &lt;/a&gt;Behalve enkele publicaties op mathematisch en fysisch gebied
    o.a.: 'Onze man in Havana', in 
    &lt;em&gt;De Gids&lt;/em&gt;

    131 (1968) II, 206-209; 
    &lt;em&gt;Vrijgevochten&lt;/em&gt;

    [: Herinneringen 1940-1967] (Naarden 1984).&lt;/p&gt;
&lt;p&gt;
  &lt;a href='lgedeelte'&gt;L: &lt;/a&gt;Verhoor van J. van der Gaag, in 
  &lt;em&gt;Verslag houdende de uitkomsten van het onderzoek [der]
  Enqu&amp;ecirc;tecommissie Regeringsbeleid 1940-1945&lt;/em&gt;

  VIIc ('s-Gravenhage 1955) 231-243; L. de Jong, 
  &lt;em&gt;Het Koninkrijk der Nederlanden in de Tweede Wereldoorlog&lt;/em&gt;

  VIIb en Xb ('s-Gravenhage 1976 en 1981); interview door Martin
  Ruyter, in 
  &lt;em&gt;de Volkskrant&lt;/em&gt;

  , 31-10-1970; Audi Guldenaar en Chiel Kramer, 'De koerier van de
  Reichskommissar', in 
  &lt;em&gt;Nieuwsnet&lt;/em&gt;

  , 3-5-1980; interview door Igor Cornelissen, in 
  &lt;em&gt;Vrij Nederland&lt;/em&gt;

  , 24-1-1981; interview door Daan Dijksman, in 
  &lt;em&gt;Haagse Post&lt;/em&gt;

  , 24-11-1984; Jan Westerlaken, in 
  &lt;em&gt;Leidsch Dagblad&lt;/em&gt;

  , 11-2-1988; Wouter Gortzak, in 
  &lt;em&gt;Het Parool&lt;/em&gt;

  , 15-2-1988. Een overzicht van Van der Gaags diplomatieke
  carri&amp;egrave;re in: 
  &lt;em&gt;Gids van het departement van Buitenlandse Zaken en van de
  Buitenlandse Dienst 1970&lt;/em&gt;

  ('s-Gravenhage 1970) 128.&lt;/p&gt;
&lt;p&gt;
  &lt;a href='igedeelte'&gt;I: &lt;/a&gt;
  &lt;em&gt;Haagse Post&lt;/em&gt;

  , 24-11-1984, p. 17 [Foto door Ronald Hoeben].&lt;/p&gt;
&lt;p&gt;A.E. Kersten&lt;/p&gt; 
&lt;dtml-var bwn_footer&gt;</text>
  </biography>
</biodes>

