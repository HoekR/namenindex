<biodes version="1.0">
  <fileDesc>
    <title>Minnaert, Marcel Gilles Jozef (1893-1970)</title>
    <ref target="http://resources.huygens.knaw.nl/bwn1880-2000/lemmata/bwn1/minnaert"/>
    <publisher>
      <name>Biografisch Woordenboek van Nederland:1880-2000</name>
      <ref target="http://resources.huygens.knaw.nl/bwn1880-2000"/>
    </publisher>
  </fileDesc>
  <person>
    <idno type="id">minnaert</idno>
    <persName><name type="geslachtsnaam">Minnaert</name>, Marcel Gilles Jozef</persName>
    <sex value="1"/>
    <event type="birth" when="1893"/>
    <event type="death" when="1970"/>
    <state type="occupation">politiek activist</state>
    <state type="occupation">sterrenkundige</state>
  </person>
  <biography>
    <graphic url="http://resources.huygens.knaw.nl/bwn1880-2000/lemmata/bwn1/images/images/MINNAERT.jpg"/>
    <text>&lt;dtml-var bwn_header&gt;
 &lt;p class='genealogie'&gt;
  &lt;strong&gt;Minnaert, Marcel Gilles Jozef&lt;/strong&gt;, Vlaams activist, astronoom, zonnefysicus (Brugge 12-2-1893 - Utrecht 26-10-1970).

Zoon van Josephus Ludovicus Minnaert, leraar, en Josephina Philippina
van Overberge. Gehuwd op 20-12-1928 met Maria Bourgonje Coelingh. Uit
dit huwelijk werden 2 zoons geboren.


&lt;img src=&amp;quot;images/MINNAERT.jpg&amp;quot; align=&amp;quot;right&amp;quot; BORDER=&amp;quot;0&amp;quot; alt=&amp;quot;afbeelding van Minnaert, Marcel Gilles Jozef&amp;quot; class=&amp;quot;bwnimg&amp;quot;&gt;


&lt;/p&gt;
&lt;p&gt;Minnaert genoot lager onderwijs te Brugge. Zijn ouders, liberaal en
vlaamsgezind, waren werkzaam bij het onderwijs, de vader aan de
regentenschool te Gent, de moeder aan een normaalschool voor meisjes te
Brugge. Nadat zijn vader in 1902 overleden was, verhuisde Marcel met
zijn moeder in 1908 naar Gent, waar hij het atheneum bezocht. In 1910
liet hij zich inschrijven als student aan de Rijksuniversiteit te Gent
in de faculteit der 'sciences naturelles', met als hoofdvak
biologie. In juli 1914, kort voor het uitbreken van de oorlog
promoveerde hij bij prof. Julius Mac Leod met de hoogste lof tot doctor
in de natuurwetenschappen op het proefschrift 
&lt;em&gt;Contributions &amp;agrave; la Photobiologie quantitative,&lt;/em&gt;

een studie over de invloed van het licht op de planten.&lt;/p&gt;
&lt;p&gt;Minnaert was inmiddels een militant Groot-Nederlandsgezind en
anti-Belgisch flamingant geworden. Op het atheneum, waar hij de invloed
van leraren als Hippoliet Meert, Ren&amp;eacute; de Clercq en Jan Oscar de
Gruyter onderging, was hij lid en later voorzitter geweest van het aan
de school verbonden taalminnend genootschap 'De Heremanszonen';
als student had hij zich aangesloten bij de Vlaams-vrijzinnige bond
&amp;quot;t Zal wel gaan' en bij de Gentse studentenafdeling van het
Algemeen Nederlandsch Verbond (ANV). Van de laatste was hij geruime
tijd voorzitter. In 1913 liet hij zich in het studentenblad 
&lt;em&gt;De Goedendag&lt;/em&gt;

zeer misprijzend over Belgi&amp;euml; uit. Het jaar daarop organiseerde en
leidde hij op bekwame wijze het vijfde Groot-Nederlandse
Studentencongres, gehouden te Gent op 4, 5 en 6 april 1914. Vurig
leefde hij steeds mee met de strijd voor de vernederlandsing van de
Gentse hogeschool en met overtuiging stond hij daarbij aan de zijde van
zijn leermeester Mac Leod, die een Nederlandstalige universiteit wilde,
in tegenstelling tot figuren als prof. P. Fredericq, die een
tussenoplossing nastreefden.&lt;/p&gt;
&lt;p&gt;In het voorjaar van 1914 was Minnaert toegetreden tot de
'Vlaamsche Veem', een soort flamingantische loge, die de
machtige Gentse franskiljons van achter de schermen bestreed. Binnen
die kring vormde Minnaert met Reimond Kimpe, Antoon Thiry en dr. Jules
van Roy het groepje dat in mei 1914 het maandblaadje 
&lt;em&gt;De Bestuurlijke Scheiding&lt;/em&gt;

ging uitgeven. Het blad stelde de eis van administratieve scheiding
tussen Vlaanderen en Walloni&amp;euml;, viel echter ook de Vlaamse leiders
der unitaire politieke partijen heftig aan. Er verschenen slechts drie
nummers; het vierde lag voor verzending gereed, toen de Duitse troepen
Belgi&amp;euml; binnenvielen. Het groepje van Minnaert c.s. heeft
gefungeerd als kiemcel voor het rabiaat anti-Belgisch activisme, dat
medio oktober 1914 naar buiten trad als de Gentse groep
Jong-Vlaanderen. Gelijkgezinde groepen in andere plaatsen sloten zich
op l november 1915 met de Gentenaren aaneen tot de Nationale
Jong-Vlaamsche Beweging. Zowel in de Gentse groep als in de beweging
heeft Minnaert een belangrijke rol gespeeld. Hij kreeg zelfs zitting in
het hoofdbestuur. Herhaaldelijk waarschuwde hij tegen een te sterke
ori&amp;euml;ntatie op Duitsland en pleitte hij voor zo stevig mogelijke
contacten met Nederland. Tijdens het werken aan zijn proefschrift was
hem duidelijk geworden hoezeer zijn kennis van de wis- en natuurkunde
nog tekort schoot. In overleg met zijn moeder en oom Gilles
D&amp;eacute;sir&amp;eacute; Minnaert besloot hij in september 1915 voor een jaar
naar Nederland te vertrekken, teneinde daar aanvullende studi&amp;euml;n te
doen. Zijn keuze viel op Leiden, waar vooral de colleges van Ehrenfest
en Lorentz hem boeiden. In de gezelligheidskring rondom het echtpaar
Ehrenfest, die hun ruime woning gastvrij openstelden voor een grote
groep studenten, sloot Minnaert nieuwe vriendschappen, o.a. met H.A.
Kramers, D.J. Struik en D. Coster. De beide laatsten, toen al overtuigd
links-socialist, brachten de Vlaming in contact met het marxisme;
sindsdien verdiepte Minnaert zich daar systematisch in. Kort na zijn
terugkeer in Gent in de zomer van 1916 werd hem gevraagd of hij een
docentschap in de natuurkunde zou willen aanvaarden aan de weldra als
Nederlandstalige instelling te heropenen Gentse Universiteit. Minnaert
stemde onmiddellijk toe en werd bij verordening van 2 september 1916
benoemd. Hij stond, mede gezien de verouderde fysische apparatuur, voor
een zware opgave, doch de beperkte mogelijkheden in aanmerking genomen,
heeft hij het er goed afgebracht. Ehrenfest had zijn aandacht gevestigd
op didactische problemen en Minnaert besteedde daaraan te Gent terdege
zorg. Zo voerde hij de tot dusver onbekende natuurkunde-praktica in. In
het late najaar van 1918, toen Duitslands ineenstorting een kwestie van
dagen leek en de troepen der Geallieerden snel noordwaarts oprukten,
weken Minnaert en zijn moeder ijlings uit naar Nederland. Hun huis aan
de Citadellaan werd, evenals de woningen van andere activisten
geplunderd. Naderhand werd hij bij verstek tot 15 jaar dwangarbeid
veroordeeld.&lt;/p&gt;
&lt;p&gt;Zijn uitwijking voelde hij niet aan als een verlies van het
vaderland; immers, van jongs af aan had hij Nederland beschouwd als een
deel daarvan. Hij stond echter voor de taak een nieuwe toekomst op te
bouwen. Zijn belangstelling voor fotometrie voerde hem naar Utrecht,
waar prof.dr. W.H. Julius in het Fysisch Laboratorium bezig was met de
ontwikkeling van nieuwe fotometrische technieken. Hij wist Minnaert te
interesseren voor de problemen der zonnespectroscopie, een gebied,
waarop dr. A. Pannekoek te Amsterdam reeds baanbrekend werk had
verricht. Dank zij Julius kreeg Minnaert een aanstelling tot observator
in het Fysisch Laboratorium, met als opdracht het fysisch onderzoek van
de zon. Intussen volgde hij colleges, publiceerde nu en dan een artikel
in vakbladen en werkte in de avonduren aan een tweede dissertatie. In
1925 promoveerde hij cum laude bij prof. L.S. Ornstein (Julius was in
1924 overleden) op 
&lt;em&gt;Onregelmatige Straalkromming&lt;/em&gt;

(Utrecht, 1925).&lt;/p&gt;
&lt;p&gt;In de jaren '20 en '30 nam hij deel aan verscheidene
zoneclips-expedities, waarvan vooral die van 1927 - samen met Pannekoek
- naar Lapland bekendheid heeft gekregen. Toen werd voor het eerst de
fotometrie van het flitsspectrum uitgevoerd. Bijgestaan door bekwame
medewerkers richtte Minnaert in het bijzonder zijn research op de
vraagstukken betreffende het ontstaan en de vorming van de
Fraunhoferlijnen. In 1933 werd hij tot Nederlander genaturaliseerd en
in 1937, nadat prof.dr. A.A. Nijland, een astronoom van de oude
stempel, was overleden, werd Minnaert diens opvolger als hoogleraar en
tevens directeur van de Sterrenwacht te Utrecht. Voor het gelijktijdig,
zeer eervol aanbod van een hoogleraarschap aan het Yerkes Observatory
bij Chicago had hij bedankt.&lt;/p&gt;
&lt;p&gt;Was Minnaerts naam als wetenschapsman bij zijn benoeming in 1937 te
Utrecht reeds gevestigd, in de hierop volgende jaren groeide hij uit
tot een geleerde van wereldformaat, hetgeen werkzaamheden voor
internationale astronomische ondernemingen met zich meebracht. Zo was
hij met name niet alleen zeer actief in De Internationale Astronomische
Unie, maar vervulde ook het voorzitterschap van commissies over de zon
en 'on the exchange of astronomers'. Een hoogtepunt in zijn
wetenschappelijke carri&amp;egrave;re was de verschijning in 1940 van de 
&lt;em&gt;Photometric Atlas of the Solar Spectrum.&lt;/em&gt;

Deze uitgave geldt nog altijd als een standaardwerk.&lt;/p&gt;
&lt;p&gt;Minnaert beheerste verscheidene talen; vond het echter altijd jammer
dat Esperanto geen kans op invoering maakte. In weerwil van zijn
eruditie was hij een geleerde gebleven, die dicht bij het volk wilde
staan, en zijn kennis hoopte over te dragen aan een breed publiek. Dit
blijkt niet alleen uit de goede didactische voorbereiding van zijn
studenten op hun toekomstige taak als leraar, doch ook uit het feit dat
hij zijn gaven in dienst stelde van de categorie der
amateur-wetenschapsbeoefenaars. In de eerste plaats voor hen bedoeld
was 
&lt;em&gt;De Natuurkunde van 't&lt;/em&gt;
  &lt;em&gt;Vrije Veld&lt;/em&gt;

(Zutphen, 1937-1940. 3 dln.). Het beleefde in Nederland tot dusver vijf
herdrukken en verscheen in vele talen.&lt;/p&gt;
&lt;p&gt;In politiek opzicht helde Minnaert over naar uiterst links. Openlijk
kwam hij ervoor uit dat de sociale ontwikkelingen die zich sinds 1917
in Rusland hadden voorgedaan, zijn belangstelling en sympathie hadden.
Zijn liefde voor Vlaanderen en Nederland waren echter even groot
gebleven, doch hij had die, zoals hij het uitdrukte, ingepast in de
idee van de internationale broederschap der volkeren. Hij bleef
contacten met Vlaanderen onderhouden en aan Vlaamse ballingen in
Nederland bewees hij menige vriendendienst. Ook de verhouding tot ds.
J.D. Domela Nieuwenhuis Nyegaard, eens de 'leider' van de
Gentse groep en politiek heel anders geori&amp;euml;nteerd, bleef
hartelijk. Minnaert sprak op ANV-bijeenkomsten en Dietse landdagen, was
lid en zelfs een tijdlang bestuurslid van de Dietsche Bond, al ergerde
het hem in de jaren '30, dat sommige leden de rechts-autoritaire
weg insloegen. Toen tijdens de begrafenis van Ren&amp;eacute; de Clercq in
1932 enige aanwezigen bij het spelen van het Wilhelmus de
fascistengroet brachten, hieven de ex-activisten Minnaert, Leo Magits
en Jozef Cantr&amp;eacute; de gebalde linkervuist bij wijze van reactie en
protest.&lt;/p&gt;
&lt;p&gt;Het viel niet te verwachten dat de Duitse bezetters iemand als
Minnaert ongemoeid zouden laten, temeer nog daar hij een vlammende
protestrede had afgestoken in de Utrechtse collegezaal, toen de joodse
docenten de toegang tot de universiteitsgebouwen was ontzegd. Van 1942
tot 1944 verbleef Minnaert in het gijzelaarskamp St. Michielsgestel.
Onmiddellijk na de bevrijding toog hij weer aan de arbeid; gedurende
het collegejaar 1945-1946 nam hij ook nog het buitengewoon
hoogleraarschap in de astrofysica te Leiden voor zijn rekening. Weldra
verschenen ook weer nieuwe publikaties van zijn hand. Dat ook de
po&amp;euml;zie toegang had tot deze wetenschappelijke geest, bewees
Minnaert met de door hem bijeengebrachte gedichtenverzameling 
&lt;em&gt;Dichters over Sterren&lt;/em&gt;

(Arnhem, 1949). Ook hield hij veel van muziek en in zijn woning had hij
een grote verzameling oude muziekinstrumenten.&lt;/p&gt;
&lt;p&gt;Minnaerts wetenschappelijke betekenis vond o.a. zijn erkenning in
het lidmaatschap van de Akademies van Wetenschappen te Amsterdam,
Brussel (Vlaams), Boston, Washington, Halle, Rome, Uppsala en Coimbra;
verder was hij Associate van de Royal Astronomical Society te Londen,
die hem in 1947 de gouden medaille toekende. In 1951 ontving hij de
gouden Brucemedaille van de Astronomical Society of the Pacific. De
universiteiten van Heidelberg, Moskou en Nice verleenden hem
eredoctoraten. Vanaf 1952 werkte hij o.a. met E.J. Dijksterhuis in een
door de Koninklijke Akademie van Wetenschappen ingestelde commissie aan
de heruitgave van de voornaamste werken van de Bruggeling Simon Stevin
en het stemde hem tot diepe voldoening, dat die in 1967 gereed kwam.
Tussen Minnaerts leven en dat van Stevin bestonden sprekende
analogie&amp;euml;n; geboorteplaats, levenslot, wetenschapsgebied, liefde
voor de eigen taal.&lt;/p&gt;
&lt;p&gt;In koude oorlog en atoombewapening zag hij een dreigend gevaar,
hetgeen hem ertoe bracht zich aan te sluiten bij de Derde Wegbeweging,
die tussen de supermachten Amerika en Rusland een eigen, neutrale koers
wilde varen. Toen hij in 1953 in Antwerpen een lezing had gehouden over
het atoomvraagstuk, werd hij na afloop daarvan door de Belgische
politie aangehouden en - overigens op correcte wijze - over de
Nederlandse grens geleid.&lt;/p&gt;
&lt;p&gt;In 1963 ging hij met emeritaat, maar ledigheid paste geenszins bij
een natuur als de zijne. In 1969 verscheen nog van zijn hand 
&lt;em&gt;Practical Work in Elementary Astronomy&lt;/em&gt;

(Dordrecht, 1969), een verbeterde en in het Engels vertaalde tekst van
de praktische oefeningen, die hij tijdens zijn professoraat te Utrecht
had ingevoerd ten behoeve van zijn eerste- en tweedejaars studenten.
Niet lang daarna overrompelden hem ziekte en dood; op 26 oktober 1970
werd dit leven roerloos.&lt;/p&gt;
&lt;p&gt;
  &lt;a href='pgedeelte'&gt;P: &lt;/a&gt;Behalve de in de tekst genoemde werken: 'De Verdeeling van den
Arbeid en het Nationaliteitenbeginsel', in 
&lt;em&gt;Dietsche Stemmen&lt;/em&gt;

1 (1916) II, 298-317; 452-474; 
&lt;em&gt;De natuurkunde van de zon&lt;/em&gt;

(Den Haag, 1936); M. Minnaert, G.F.W. Mulders, J. Houtgast, 
&lt;em&gt;Photometric Atlas of the Solar Spectrum. . .&lt;/em&gt;

(Amsterdam, 1940); 'The Photosphere' en 'Photometry of the
Moon', in G.P. Kuiper, 
&lt;em&gt;The solar system&lt;/em&gt;

(Chicago, 1953-) dl. I, 88-185 en dl. III, 213-248; 'Forty Years
of Solar Spectroscopy', in C. de Jager, 
&lt;em&gt;The solar spectrum . . .&lt;/em&gt;

(Dordrecht, 1965) 3-25.&lt;/p&gt;
&lt;p&gt;
  &lt;a href='lgedeelte'&gt;L: &lt;/a&gt;A.L. Faingnaert, 
&lt;em&gt;Verraad of Zelfverdediging? Bijdragen tot de geschiedenis van den
strijd voor de zelfstandigheid van Vlaanderen tijdens den oorlog van
1914-1918&lt;/em&gt;

(Kapellen, 1932); M. van de Velde, 
&lt;em&gt;Geschiedenis der Jong Vlaamsche Beweging&lt;/em&gt;

(s'-Gravenhage, 1941) passim; C. de Jager, in 
&lt;em&gt;Nederlands Tijdschrift voor Natuurkunde&lt;/em&gt;

30 (1964) 1-3; idem, in 
&lt;em&gt;Jaarboek Koninklijke Nederlandse Akademie van Wetenschappen
1970,&lt;/em&gt;

234-239; Joos Florquin, 
&lt;em&gt;Ten huize van&lt;/em&gt;

... 7 (Leuven, 1971-) 283-320; L. Buning, in 
&lt;em&gt;Het Pennoen&lt;/em&gt;

21 (1971) 2 (13 februari) 6-8; idem, 'Drie Grootnederlandse
Studentencongressen (1912-1914)', in 
&lt;em&gt;Wetenschappelijke Tijdingen&lt;/em&gt;

32 (1973) 2 (maart-april) kol. 75-98; idem, 'De vooravond en het
begin van het radicale activisme te Gent', 
&lt;em&gt;ibidem,&lt;/em&gt;

4-5 (juli-oktober) kol. 194-215; idem. 
&lt;em&gt;Het strijdbare leven van J.D. Domela Nieuwenhuis Neyegaard. Vlaming
door keuze&lt;/em&gt;

(Buitenpost, 1976) passim.&lt;/p&gt;

&lt;p&gt;
&lt;a href=&amp;quot;igedeelte&amp;quot;&gt;I: &lt;/a&gt;&lt;i&gt;Persoonlijkheden in het Koninkrijk der Nederlanden in woord en beeld&lt;/i&gt;. Onder hoofdred. van H.P. van den Aardweg (Amsterdam 1938) 1023 [Foto: Hanna Elkan].
&lt;/p&gt;

&lt;p&gt;L. Buning &amp;#134;&lt;/p&gt; 
&lt;dtml-var bwn_footer&gt;</text>
  </biography>
</biodes>

