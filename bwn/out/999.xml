<biodes version="1.0">
  <fileDesc>
    <title>Koning, Jan de (1926-1994)</title>
    <ref target="http://resources.huygens.knaw.nl/bwn1880-2000/lemmata/bwn5/koning"/>
    <publisher>
      <name>Biografisch Woordenboek van Nederland:1880-2000</name>
      <ref target="http://resources.huygens.knaw.nl/bwn1880-2000"/>
    </publisher>
  </fileDesc>
  <person>
    <idno type="id">koning</idno>
    <persName><name type="geslachtsnaam">Koning</name>, Jan de</persName>
    <sex value="1"/>
    <event type="birth" when="1926"/>
    <event type="death" when="1994"/>
    <state type="occupation">minister</state>
  </person>
  <biography>
    <graphic url="http://resources.huygens.knaw.nl/bwn1880-2000/lemmata/bwn5/images/images/KONING.jpg"/>
    <text>&lt;dtml-var bwn_header&gt;
 &lt;p class='genealogie'&gt;
  &lt;strong&gt;Koning, Jan de&lt;/strong&gt;, politicus en minister (Zwartsluis (Ov.) 31-8-1926 - Leiden 8-10-1994). 
Zoon van Dirk de Koning, burgemeester, en Hendrikje Valk.
  Gehuwd op 12-12-1956 met Molly Grace Rellum (geb. 1927), lerares
  aardrijkskunde. Uit dit huwelijk werden 2 zoons geboren.
  

  
  &lt;/p&gt;
&lt;img src=&amp;quot;images/KONING.jpg&amp;quot; align=&amp;quot;right&amp;quot; BORDER=&amp;quot;0&amp;quot; alt=&amp;quot;afbeelding van Koning, Jan de&amp;quot; class=&amp;quot;bwnimg&amp;quot;&gt;
&lt;p&gt;De vader van Jan de Koning, burgemeester van de kleine
    gemeente Zwartsluis in de kop van Overijssel, had het nuchtere
    (boeren-)verstand van zijn ouders ge&amp;euml;rfd en probeerde
    altijd diepgravende conflicten te voorkomen. Zoon Jan, die nog
    een oudere broer en twee jongere zusters had, trachtte later in
    dezelfde geest te handelen. Daarnaast heerste in het
    gereformeerde bestuurdersgezin een voor die tijd en streek
    opvallend milde en relativerende houding ten opzichte van de
    eigen zuil en jegens andersdenkenden. De Duitse bezetter kon
    vanaf mei 1940 overigens n&amp;iacute;et op enig begrip rekenen: een
    principi&amp;euml;le weigering tot medewerking door burgemeester De
    Koning leidde tot diens ontslag. Zijn zoon Jan raakte betrokken
    bij het verzet. In Zwartsluis en omgeving assisteerde hij vanaf
    1943 - amper zeventien jaar oud - bij wapendroppings en hielp
    hij per fiets bij de verspreiding van illegale kranten.&lt;/p&gt;
&lt;p&gt;Na de bevrijding van Nederland meldde De Koning zich als
    vrijwillig soldaat voor de strijd in Nederlands-Indi&amp;euml;. In
    de rang van korporaal fungeerde hij hier enige tijd als
    pelotonscommandant. Na terugkeer in Nederland studeerde De
    Koning vanaf 1948 sociale geografie aan de Rijksuniversiteit te
    Utrecht, waar hij in 1958 doctoraalexamen deed. Drie jaar
    eerder was hij al in dienst getreden van het Sociologisch
    Instituut van het Convent van Christelijk-Sociale Organisaties
    in Den Haag. Daar was hij vooral werkzaam op het terrein van de
    agrarisch-sociale voorlichting van de in het Convent
    participerende Christelijke Boeren- en Tuindersbond (CBTB). De
    Koning was inmiddels getrouwd met een studiegenote sociale
    geografie, de Surinaamse Molly Rellum. Zij zouden tussen 1961
    en 1963 twee zoons krijgen.&lt;/p&gt;
&lt;p&gt;In 1961 werd De Koning wetenschappelijk ambtenaar aan het
    Instituut voor Sociale Wetenschappen van de Vrije Universiteit
    te Amsterdam. Al snel bekroop hem echter het gevoel niet voor
    een wetenschappelijke loopbaan in de wieg te zijn gelegd, en in
    1964 volgde zijn benoeming tot algemeen secretaris van de CBTB.
    Hij verhuisde toen van Utrecht naar Voorschoten. Gezien de van
    oudsher hechte relaties tussen de boerenbonden en de politiek,
    was De Konings latere overstap naar het parlement niet
    opzienbarend. Vanaf 16 september 1969 combineerde hij zijn baan
    bij de CBTB met het Eerste-Kamerlidmaatschap voor de
    Anti-Revolutionaire Partij (ARP); hij werd hier tevens
    fractiesecretaris. Ruim anderhalf jaar later, op 11 mei 1971,
    verruilde De Koning de senaat voor de Tweede Kamer. In
    datzelfde jaar werd hij tevens lid van de
    christen-democratische fractie in het Europees Parlement te
    Straatsburg. In beide vertegenwoordigende lichamen, waarvan hij
    tot 1977 deel zou uitmaken, trad hij op als woordvoerder voor
    landbouw, ontwikkelingssamenwerking en economische zaken.&lt;/p&gt;
&lt;p&gt;In 1973 had de moeizame formatie plaats van het
    ministerie-Den Uyl (1973-1977). Tot dit coalitiekabinet van
    Partij van de Arbeid (PvdA), Democraten '66 (D'66), Politieke
    Partij Radicalen (PPR), Katholieke Volkspartij (KVP) en ARP
    traden - zonder overleg met de partijleiding - twee prominente
    antirevolutionairen, W.F. de Gaay Fortman en J. Boersma, als
    minister toe. Hun stap leidde tot grote verdeeldheid in de
    partij. De Koning, vanaf 11 mei 1973 waarnemend
    partijvoorzitter van de ARP en sinds 9 februari 1974 gewoon
    partijvoorzitter, trad - na een eerder onopvallende start in de
    Haagse politiek - nu voor het eerst meer op de voorgrond. Met
    veel overredingskracht en gesteund door fractieleider W.
    Aantjes wist hij de critici in de fractie en in de landelijke
    Kamercentrales ervan te overtuigen dat, ofschoon ook in zijn
    ogen de handelwijze van De Gaay Fortman en Boersma geen
    schoonheidsprijs verdiende, er op dat moment geen alternatief
    voor een andere kabinetssamenstelling voorhanden was. Mede door
    De Konings inspanningen werd een splitsing van de partij
    voorkomen, hoewel een minderheid ontevreden bleef over het
    uiteindelijk bereikte resultaat.&lt;/p&gt;
&lt;p&gt;Voor De Koning was er nog een andere reden om de
    antirevolutionaire deelname aan het kabinet-Den Uyl te
    verdedigen. Zijn opvoeding en zijn ervaringen in het verzet en
    in Indi&amp;euml; hadden hem geleerd over de schutting van het
    eigen erf te kijken en afstand te nemen van de politieke en
    kerkelijke beslotenheid van de gereformeerde wereld. Halverwege
    de jaren zestig was hij dan ook van de Gereformeerde Kerken in
    Nederland overgegaan naar de Nederlands-hervormde kerk.
    Tegelijkertijd was hij doordrongen geraakt van de noodzaak van
    nauwe samenwerking tussen de drie grote christen-democratische
    partijen: KVP, ARP en Christelijk-Historische Unie (CHU). Bij
    de totstandkoming van het kabinet-Den Uyl waarschuwde De Koning
    dat het voor het samenwerkingsproces - dat inmiddels in gang
    was gezet - funest zou zijn als de katholieken wel, maar de
    protestanten niet tot het nieuwe kabinet zouden toetreden. Een
    bijkomend probleem vormde het feit dat de
    christelijk-historischen niet aan het kabinet wensten deel te
    nemen. Daardoor moest De Koning er tevens voor zorgen dat KVP
    en ARP enerzijds en CHU anderzijds niet uit elkaar zouden
    drijven.&lt;/p&gt;
&lt;p&gt;Overigens verliep vooral in De Konings eigen ARP de groei
    naar &amp;eacute;&amp;eacute;n christen-democratische volkspartij
    allerminst soepel, omdat een aantal partijleden bevreesd was
    voor de uitholling van de eigen beginselen. Het was
    uiteindelijk de partijvoorzitter die, bemiddelend tussen
    progressieven en behoudenden, maar ook als zoeker naar
    consensus tussen ARP , KVP en CHU, opnieuw als bruggenbouwer
    optrad. De Koning zou het eerste gezamenlijke
    verkiezingsoptreden van het Christen Democratisch App&amp;egrave;l
    (CDA) - zoals de nieuwe partij ging heten - in 1977 overigens
    niet als voorzitter van de ARP meemaken. De cumulatie van
    functies had zijn tol ge&amp;euml;ist, en na een hartinfarct, begin
    1975, droeg hij - inmiddels tot non-activiteit veroordeeld - op
    13 december van dat jaar de voorzittershamer over.&lt;/p&gt;
&lt;p&gt;De Koning was geheel van zijn ziekte hersteld toen hij op 19
    december 1977 minister zonder portefeuille, belast met
    Ontwikkelingssamenwerking, werd in het confessioneel-liberale
    kabinet-Van Agt I (1977-1981). Deze post mocht,
    politiek-staatsrechtelijk gezien, misschien geen groot gewicht
    hebben en, gezien de toentertijd onder het publiek heersende
    goodwill, niet bijzonder moeilijk zijn, voor De Koning zelf was
    dit ministerschap belangrijker dan al het andere wat hij in
    zijn leven had gedaan. Hij besefte dat zijn beslissingen van
    directe invloed op leven en dood konden zijn en lag daar soms
    letterlijk wakker van, zoals medewerkers getuigden.&lt;/p&gt;
&lt;p&gt;Na de reguliere Kamerverkiezingen van 1981 werd De Koning -
    samen met de toenmalige fractieleider van het CDA in de Tweede
    Kamer, R.F.M. Lubbers, en in een later stadium ook het
    Tweede-Kamerlid voor de PvdA E. van Thijn - tot informateur
    benoemd. Het resultaat van hun inspanningen was het
    ministerie-Van Agt II (1981-1982), een coalitie van CDA, PvdA
    en D'66. In dit op 11 september 1981 aangetreden kabinet
    behield De Koning tot ieders verrassing niet
    Ontwikkelingssamenwerking - zijn 'troeteldepartement', zoals
    mede-onderhandelaar Van Thijn het omschreef -, maar keerde hij
    als minister van Landbouw en Visserij feitelijk terug naar zijn
    oorspronkelijke stiel. Op deze post (tevens belast met
    Koninkrijksaangelegenheden) werd hij gecontinueerd in het
    rompkabinet-Van Agt III (29 mei tot 4 november 1982), dat, na
    het uittreden van de PvdA-ministers, de periode tot de
    vervroegde verkiezingen uitdiende.&lt;/p&gt;
&lt;p&gt;Na die Kamerverkiezingen kwam het tot een andere
    kabinetssamenstelling, waarin het CDA ditmaal weer samenwerkte
    met de liberale Volkspartij voor Vrijheid en Democratie (VVD).
    Tijdens de formatie had de politiek leider van het CDA, de
    zittende minister-president A.A.M. van Agt, onverwacht te
    kennen gegeven niet voor een nieuwe termijn als premier
    beschikbaar te zijn en wilde hij De Koning als opvolger naar
    voren schuiven. Deze vond echter de in zijn ogen veel
    creatievere Lubbers geschikter: 'De minister-president moet een
    ''plus'' hebben', zei hij. 'Problemen zijn op een aantal
    manieren op te lossen; ik ben al lang blij als ik er twee heb
    gevonden' (Nietsch). Na een kort gesprek tussen beiden en met
    het partijbestuur werd de katholiek Lubbers minister-president
    van het eerste naar hem genoemde kabinet (1982-1986), waarvoor
    De Koning overigens wel weer eerst als informateur het pad had
    ge&amp;euml;ffend. Ook het feit dat De Konings echtgenote het
    premierschap voor haar man in fysiek opzicht te zwaar vond,
    heeft bij het nemen van die beslissing meegespeeld. Bovendien
    voelde De Koning zich meer op zijn plaats in een (niet
    onbelangrijke) bijrol dan als 'eerste man', omdat hij meende
    zich buiten de directe vuurlinie het verdienstelijkst voor het
    land te kunnen maken.&lt;/p&gt;
&lt;p&gt;In het op 4 november 1982 aantredende kabinet Lubbers I werd
    De Koning opnieuw minister, nu van Sociale Zaken en
    Werkgelegenheid, opnieuw belast met Koninkrijksaangelegenheden.
    Tijdens dit ministerschap - op 1 januari 1986 - verkreeg Aruba
    de 'status aparte', waarbij dit eiland werd losgemaakt uit het
    verband van de Nederlandse Antillen. Ofschoon hij zich na de
    verkiezingen van 1986 eigenlijk had willen terugtrekken, haalde
    Lubbers hem 'binnen drie minuten' over om ook op zijn
    departement te blijven in zijn tweede kabinet (1986-1989). Dit
    was in feite een voortzetting van de oude CDA/VVD-coalitie -
    zij het in een iets gewijzigde personele samenstelling - die
    door De Koning als informateur opnieuw mede was voorbereid. Van
    3 februari tot 5 mei 1987 was hij, als vervanger van zijn door
    ziekte tijdelijk uitgeschakelde ambt- en partijgenoot C.P. van
    Dijk, tevens minister van Binnenlandse Zaken.&lt;/p&gt;
&lt;p&gt;Hoewel in beide kabinetten-Lubbers een VVD'er als
    vice-premier optrad, was De Koning de eigenlijke rechterhand
    van de minister-president. Hij trad op als een 'oudere vriend
    en bron van wijsheid' (&lt;em&gt;CD/Actueel&lt;/em&gt;

    , 15-10-1994), die de van tijd tot tijd abstracte analyses van
    Lubbers tot realistische proporties placht terug te brengen. De
    Konings adagium 'als het niet kan zoals het moet, dan moet het
    maar zoals het kan' was daarom niet uitsluitend een uiting van
    pragmatisme, maar veeleer een teken van oog voor het maximaal
    haalbare, zonder dat daarbij het uiteindelijke doel mocht
    worden verwaarloosd.&lt;/p&gt;
&lt;p&gt;Zowel Lubbers als De Koning stonden van meet af aan
    ingrijpende bezuinigingsmaatregelen voor ogen, om daarmee de
    onder voorafgaande kabinetten naar respectabele hoogte
    opgelopen staatsschuld terug te dringen. Het typische talent
    van De Koning school hierin dat hij de forse ingrepen die
    hiervan het gevolg waren, op een begrijpelijke, ja haast
    sympathieke manier kon aankondigen en uitleggen. Juist omdat
    hij de bezuinigingen noodzakelijk en onafwendbaar achtte, liet
    hij de vakbonden reeds onmiddellijk na het aantreden van het
    eerste kabinet-Lubbers weten dat 'de mensen maar [moeten]
    wennen aan onrust' (geciteerd bij Kroeger en Stam, 172). Samen
    met zijn staatssecretaris en partijgenoot L. de Graaf bracht De
    Koning in 1986 een belangrijke herziening van het stelsel van
    de sociale zekerheid tot stand, waarbij speciaal de regelingen
    met betrekking tot werkloosheid werden aangescherpt.&lt;/p&gt;
&lt;p&gt;Het beleid van De Koning als minister ondervond ook
    weerstand en kritiek. Zo stuitte een tot drie keer toe door hem
    in de jaren tachtig voorgestelde verlaging van het
    minimumjeugdloon evenzovele malen op het verzet van de twee
    coalitiepartijen. De minister zei later te hebben overwogen af
    te treden, maar zag daar uiteindelijk toch van af, omdat hij
    zijn gelijk niet ten koste van onenigheid in zijn eigen partij
    wilde halen. Daarnaast wekte de nonchalante wijze waarop hij in
    1985 aan de Maastrichtse ondernemer L. Melchior voor een
    miljoen dollar een onderzoeksopdracht betreffende Aruba bleek
    te hebben verleend de wrevel van de gehele Tweede Kamer. Ook
    met de door hem eenzijdig voorgenomen opzegging van het Verdrag
    van de Internationale Arbeidsorganisatie kwam hij in september
    1988 in botsing met vrijwel alle fracties in de Tweede
    Kamer.&lt;/p&gt;
&lt;p&gt;Na twaalf jaren ministerschap in vijf opeenvolgende
    kabinetten vond De Koning in 1989 de tijd gekomen om 'de luwte'
    op te zoeken. Dat hield echter niet in dat hij het in het
    vervolg rustig aan zou gaan doen. Vele instellingen, bedrijven
    en organisaties deden een beroep op zijn bestuurlijke ervaring
    en adviezen. Vanaf 1 januari 1990 was hij bovendien staatsraad
    in buitengewone dienst bij de Raad van State; tussen 1991 en
    1994 was hij buitengewoon hoogleraar aan de Sociologische
    Faculteit van de Rijksuniversiteit Groningen, en in 1992
    fungeerde hij als voorzitter van een externe Kamercommissie die
    over kiesstelsel en kabinetsformatie moest rapporteren. In de
    zomer van 1994 werd bij hem kanker vastgesteld. Nauwelijks twee
    maanden later overleed hij in een Leids ziekenhuis.&lt;/p&gt;
&lt;p&gt;Om zijn samenbindende capaciteiten, zijn zorg voor goede
    onderlinge verstandhoudingen - 'Om ruzie te maken zijn er twee
    nodig en daar hoor ik niet bij' werd door Lubbers tijdens de
    uitvaartdienst geciteerd (&lt;em&gt;Trouw&lt;/em&gt;

    , 15-10-1994) - en om zijn absolute betrouwbaarheid en
    integriteit was Jan de Koning een geziene verschijning op het
    Haagse Binnenhof. Bestuurskracht naast bevlogenheid,
    pragmatisme naast idealisme, nuchterheid naast gedrevenheid:
    alle karakteristieken leken in hem in &amp;eacute;&amp;eacute;n persoon
    verenigd en maakten dat hij in de beslissende fase van het
    eenwordingsproces van het CDA kon uitgroeien tot een
    bruggenbouwer bij uitstek. Dat De Koning daarnaast ook de
    gewoonte had beleidsvoornemens achter de schermen 'voor te
    koken' mag niet worden verzwegen, hoewel hij daarmee geen
    uitzondering vormde op de politieke cultuur van zijn tijd. Hij
    was met hart en ziel verknocht aan het politieke bedrijf, maar
    elke persoonlijke geldingsdrang was hem daarbij vreemd. Dat
    verhinderde echter niet dat de invloed van De Koning in zijn
    partij en in de kabinetten waarin hij zitting had, bijzonder
    groot is geweest. Ten slotte wist hij door zijn aimabele
    optreden en vele, aan de agrarische sector ontleende bon mots
    ook de 'gewone' kiezer aan te spreken.&lt;/p&gt;
&lt;p&gt;
  &lt;a href='lgedeelte'&gt;L: &lt;/a&gt;Behalve necrologie&amp;euml;n o.a. door Milja de Zwart, in
  
  &lt;em&gt;de Volkskrant&lt;/em&gt;, 10-10-1994, door Willem Breedveld, in 
  &lt;em&gt;Trouw&lt;/em&gt;, 10-10-1994, door Mark Kranenburg, in 
  &lt;em&gt;NRC Handelsblad&lt;/em&gt;, 10-10-1994, door Arendo Joustra, in 
  &lt;em&gt;Elsevier&lt;/em&gt;, 15-10-1994, door Maria Westerbos, in 
  &lt;em&gt;HN-Magazine&lt;/em&gt;, 15-10-1994, door Ruud Lubbers, in 
  &lt;em&gt;CD/Actueel&lt;/em&gt;, 15-10-1994: Rudi Boon, in 
  &lt;em&gt;De Groene Amsterdammer&lt;/em&gt;, 9-3-1988; Lidy Nicolasen, in 
  &lt;em&gt;de Volkskrant&lt;/em&gt;, 11-3-1989; interview door Lidy Nicolasen en Jan Tromp, in 
  &lt;em&gt;de Volkskrant&lt;/em&gt;, 8-7-1989, interview door Arendo Joustra, in 
  &lt;em&gt;Elsevier's Magazine&lt;/em&gt;, 19-5-1990; interview door Hetty Nietsch, in 
  &lt;em&gt;Trouw&lt;/em&gt;, 16-1-1993; 
  &lt;em&gt;De groei naar het CDA. Momenten en impressies uit dertien
  bewogen jaren.&lt;/em&gt;

  Onder red. van H. Borstlap en C.J. Klop (Franeker 1980) 118-125;
  G. Puchinger, 
  &lt;em&gt;In gesprek met het kabinet-Van Agt&lt;/em&gt;

  (Kampen 1980) 75-86; P.L. van Enk, 
  &lt;em&gt;De aftocht van de ARP. Jaren van strijd tussen macht en
  beginsel&lt;/em&gt;

  (Kampen 1986); Dik Verkuil, 
  &lt;em&gt;Een positieve grondhouding. De geschiedenis van het CDA&lt;/em&gt;

  ('s-Gravenhage 1992); H.-M.T.D. ten Napel, 
  &lt;em&gt;'Een eigen weg'. De totstandkoming van het CDA (1952-1980)&lt;/em&gt;

  (Kampen 1992); Ben Pauw en Hans van der Vlies, 'Kansen op herstel
  na deb&amp;acirc;cle', in 
  &lt;em&gt;CDA-Jaarboek 1994-1995&lt;/em&gt;

  ('s-Gravenhage 1994) 91-106; Marcel Metze, 
  &lt;em&gt;De stranding. Het CDA van hoogtepunt naar catastrofe&lt;/em&gt;

  (Nijmegen 1995); Pieter Gerrit Kroeger en Jaap Stam, 
  &lt;em&gt;De rogge staat er dun bij. Macht en verval van het CDA,
  1974-1998&lt;/em&gt;

  (Amsterdam 1998).&lt;/p&gt;
&lt;p&gt;
  &lt;a href='igedeelte'&gt;I: &lt;/a&gt;ANP Historisch Fotoarchief, beeldnummer 40694 [De Koning in september 1981].&lt;/p&gt;

&lt;p&gt;W. Slagter&lt;/p&gt; 
&lt;dtml-var bwn_footer&gt;</text>
  </biography>
</biodes>

