<biodes version="1.0">
  <fileDesc>
    <title>Wagenaar, Johannes (1862-1941)</title>
    <ref target="http://resources.huygens.knaw.nl/bwn1880-2000/lemmata/bwn1/wagenaar"/>
    <publisher>
      <name>Biografisch Woordenboek van Nederland:1880-2000</name>
      <ref target="http://resources.huygens.knaw.nl/bwn1880-2000"/>
    </publisher>
  </fileDesc>
  <person>
    <idno type="id">wagenaar</idno>
    <persName><name type="geslachtsnaam">Wagenaar</name>, Johannes</persName>
    <sex value="1"/>
    <event type="birth" when="1862"/>
    <event type="death" when="1941"/>
    <state type="occupation">componist</state>
  </person>
  <biography>
    <graphic url="http://resources.huygens.knaw.nl/bwn1880-2000/lemmata/bwn1/images/images/WAGENAAR.jpg"/>
    <text>&lt;dtml-var bwn_header&gt;
 &lt;p class='genealogie'&gt;
  &lt;strong&gt;Wagenaar, Johannes&lt;/strong&gt;, componist (Utrecht 1-11-1862 - 's-Gravenhage 17-6-1941).

Zoon van Johanna Wagenaar, dienstmeisje, en Cypriaan Gerard Berger van Hengst, rechter, later raadsheer. 
Gehuwd op 23-7-1897 met Dina Petronella van Valkenburg (1869-1941). Uit dit huwelijk werden 2 dochters geboren.

&lt;img src=&amp;quot;images/WAGENAAR.jpg&amp;quot; align=&amp;quot;right&amp;quot; BORDER=&amp;quot;0&amp;quot; alt=&amp;quot;afbeelding van Wagenaar, Johannes&amp;quot; class=&amp;quot;bwnimg&amp;quot;&gt;

&lt;/p&gt;
&lt;p&gt;Jo Wagenaar was een van de zes kinderen die werden geboren uit de jarenlange 
relatie van een Utrechtse patrici&#235;r met zijn voormalige dienstmeisje. Hoewel zijn 
vader nooit met zijn moeder in het huwelijk trad, nam hij wel de financi&#235;le 
verantwoordelijkheid voor zijn heimelijke gezin op zich. Jo&#146;s eerste muzikale 
indrukken dankte hij aan de Utrechtse draaiorgels en de orgelbespelingen van 
Richard Hol in de domkerk. Toen buitenstaanders zijn muzikale gaven opmerkten, 
mocht hij op dertienjarige leeftijd lessen nemen aan de Utrechtse muziekschool. 
Daar studeerde hij  compositieleer
en orgel bij Richard Hol, piano bij Willem Petri en viool bij Gerrit
Veerman. Later volgden nog orgellessen bij Samuel de Lange in
's-Gravenhage en in 1892 lessen in contrapunt bij Heinrich von
Herzogenberg in Berlijn. Nadat hij in 1885 het toonkunstdiploma had
behaald werd hij tot pianoleraar aan de Utrechtse muziekschool benoemd.
Tevens was hij enige tijd altist in het Utrechtsch Stedelijk Orkest. In
1888 volgde hij Richard Hol op als organist van de domkerk. Toen deze
in 1904 overleed, werd hij ook zijn opvolger als directeur van de
Utrechtse muziekschool en als dirigent van het Toonkunstkoor Utrecht.
Daarnaast dirigeerde hij de Toonkunstkoren te Arnhem en Leiden, de
Utrechtsche Mannenzangvereeniging en het Utrechts A-Capella-Koor.&lt;/p&gt;
&lt;p&gt;Wagenaar nam in het Utrechtse muziekleven een centrale plaats in.
Meer dan eens trad hij op als dirigent bij de stadsconcerten en met
zijn Toonkunstkoor gaf hij verscheidene premi&amp;egrave;res van buitenlandse
composities in Nederland. Zijn orgelconcerten in de dom waren vermaard,
niet alleen om zijn Bachvertolkingen, maar ook om zijn
improvisatiekunst. Hij was bovendien de ziel van de
'Shelfishclub', in 1893 omgedoopt tot de 'Muzikale
Kring', waarvan vele Utrechtse musici en muziekliefhebbers lid
waren en waarvoor hij een aantal humoristische composities schreef. Een
aantal daarvan had zo'n succes, dat Wagenaars naam ook buiten
Utrecht snel bekend werd. De Utrechtse universiteit verleende hem in
1916 vanwege zijn vele verdiensten voor het Nederlandse muziekleven het
eredoctoraat in de letteren. In 1919 werd hem de directeursfunctie aan
het Koninklijk Conservatorium te 's-Gravenhage aangeboden.
Wagenaar, die een soortgelijk aanbod van het Amsterdamse conservatorium
in 1912 had afgeslagen, accepteerde de benoeming ditmaal wel, ondanks
verwoede pogingen in Utrecht om hem voor de stad te behouden.
Materi&amp;euml;le en artistieke aspecten speelden bij zijn beslissing naar
's-Gravenhage te vertrekken een rol. Enerzijds ging zijn salaris er
aanzienlijk op vooruit zodat hij minder lessen hoefde te geven en meer
tijd overhield om te componeren. Anderzijds voelde hij dat hij zijn
veeljarige ervaring moest geven aan een zo belangrijk
opleidingsinstituut voor muziek als het Haags conservatorium. Hoewel
Wagenaar naar 's-Gravenhage vertrok, bleef hij in zijn hart
Utrechtenaar. Tot 1927 nog bleef hij het Toonkunstkoor Utrecht leiden.
Daarnaast dirigeerde hij gedurende een aantal jaren het Haagse
Toonkunstkoor.&lt;/p&gt;
&lt;p&gt;Behalve het directeurschap van het Koninklijk conservatorium, dat
hij tot 1937 vervulde, bekleedde Wagenaar onder meer verschillende
functies in de Rijkscommissie van Advies inzake de Toonkunst, de
Klokken- en Orgelraad en het hoofdbestuur van de Maatschappij tot
bevordering der Toonkunst. Bovendien was hij als voorzitter van het
Genootschap van Nederlandsche componisten een van de oprichters geweest
van het Bureau voor Muziekauteursrechten (Buma). Tot aan zijn
overlijden bleef hij zitting nemen in examencommissies, gaf hij
compositielessen en componeerde hij. Zijn laatste compositie werd het
symfonisch gedicht 
&lt;em&gt;Elverho&amp;iuml;,&lt;/em&gt;

dat hij eind 1940 voltooide, enige maanden voor zijn overlijden.
Talrijke binnen en buitenlandse onderscheidingen waren hem tijdens zijn
leven uitgereikt.&lt;/p&gt;
&lt;p&gt;De mens Wagenaar was bijzonder verknocht aan zijn geboortestad
Utrecht. Hij was provinciaal in de goede zin van het woord, zonder de
bekrompenheid die vaak eigen is aan het provincialisme. Als exponent
van het einde der negentiende eeuw neigde hij tot een zeker nuchter
rationalisme. Beschouwelijk van aard was Wagenaar niet, hij werd
geboeid door activiteit en was een man van de daad. Zijn grote
mensenkennis dankte hij aan zijn intu&amp;iuml;tie. In zijn gevoelsleven
was hij zeer gereserveerd. Hoewel hij gemakkelijk met anderen overweg
kon, liet hij zich tegenover derden nooit uit over wat hem na aan het
hart lag. Wanneer hem iets diep raakte, sprak hij er slechts ironisch
over en was zo, als geboren humorist, in staat om afstand te scheppen.
De uitbundig vrolijke man voor wie velen hem aanzagen, was hij echter
niet.&lt;/p&gt;
&lt;p&gt;Het muziekonderwijs had zijn warme belangstelling. Een groot
gedeelte van zijn werkzaamheden in Utrecht en 's-Gravenhage werd
dan ook gevuld met pedagogische arbeid. Hij bleek daarbij niet alleen
in staat te zijn technisch noodzakelijke kennis over te dragen, maar
kon zich als man met zeer ruime opvattingen en een grote mensenkennis
goed verplaatsen in het wezen van zijn leerlingen. Daardoor was hij in
staat componisten te begeleiden en te vormen, die aanzienlijk van
aanleg, karakter en idealen verschilden. Tot deze componisten van de
'Utrechtse school', zoals zij genoemd werden, behoorden onder
meer Peter van Anrooy, Emile Enthoven, Henri van Goudoever, Alexander
Voormolen, Leon Orthel en Willem Pijper.&lt;/p&gt;
&lt;p&gt;Als componist nam Johan Wagenaar in het Nederlandse muziekleven aan
het begin van deze eeuw een vooraanstaande plaats in. Zijn muzikale
oeuvre is bijzonder veelzijdig en omvat liederen, kamermuziek, werken
voor koor en voor orgel, orkeststukken, cantates en opera's. Van
zijn jeugdwerken, voor het merendeel geschreven als werkstukken bij
zijn compositieleraar Richard Hol, erkende Wagenaar op latere leeftijd
alleen nog de humoristische cantate 
&lt;em&gt;De Schipbreuk&lt;/em&gt;

(1889). Zij zijn alle min of meer conventioneel van vorm en
be&amp;iuml;nvloed door buitenlandse componisten als Schumann en
Mendelssohn. De belangrijkste na 1890 verschenen werken zijn
muziekdramatische composities en orkeststukken. De muziekdramatische
composities zijn meesterwerken van muzikale humor. Wagenaar parodieerde
er het valse pathos en de talloze ongerijmdheden in de libretti van
veel Franse en Italiaanse opera's in. Hij koos daartoe veelal
teksten van &amp;quot;De Schoolmeester&amp;quot;, die voor dit doel bijzonder
geschikt waren. Het was hem er echter niet om te doen de opera als
muzikale vorm belachelijk te maken, hetgeen blijkt uit het feit dat de
muziek doorgaans volkomen serieus gemeend was en slechts een enkele
keer verviel tot persiflage. Hij paste er onder meer Wagners beginsel
der leidmotieven consequent toe met een grote kracht van
karaktertypering en oorspronkelijkheid in uitdrukkingswijze. Zijn
dramatische talent is ook terug te vinden in de grote werken voor
orkest. Zij zijn met uitzondering van het 
&lt;em&gt;Romantisch Intermezzo&lt;/em&gt;

opus 13 en de 
&lt;em&gt;Symphoni&amp;euml;tta&lt;/em&gt;

opus 32, die hij na zijn erepromotie aan de Utrechtse universiteit
opdroeg, van programmatische aard. De geringe interesse van Nederland
voor de opera als kunstvorm noodzaakte Wagenaar zijn dramatische
fantasie naar het orkest te verleggen, naar het genre van het
symfonisch gedicht, dat zijn hoogtepunt eigenlijk al voorbij was. De
stof voor deze werken vond hij bij schrijvers als Shakespeare, C. Gozzi
en E. Rostand, in de Bijbel en de Europese mythen en sagen. Muzikale
aanknopingspunten vond hij in de programmamuziek van Hector Berlioz en
Richard Strauss, met wier werken zijn eigen composities stilistisch en
qua instrumentatietechniek overeenkomsten vertonen. Als componist was
Wagenaar geen dromer of mysticus als zijn tijdgenoot Alphons
Diepenbrock, maar een realist die met groot vakmanschap en een feilloze
vormbeheersing componeerde. Zijn rijpere werken vooral zijn
schilderachtig en fel van kleur, gewoonlijk vitaal en spiritueel van
karakter, ritmisch markant, maar blijven gewoonlijk in harmonisch
opzicht traditioneel en bedoelen geen buitensporige effecten.&lt;/p&gt;
&lt;p&gt;
  &lt;a href='agedeelte'&gt;A: &lt;/a&gt;Archief-Johan Wagenaar in het Nederlands Muziek Instituut te 's-Gravenhage. Archief van de Muzikale Kring in Gemeente Archief
Utrecht.&lt;/p&gt;
&lt;p&gt;
  &lt;a href='pgedeelte'&gt;P: &lt;/a&gt;Het compositorisch oeuvre van Wagenaar telt 48 opusnummers. Het
bestaat grotendeels uit muziekdramatische werken en composities voor
orkest. Zie voor bibliografie hieronder genoemd periodiek 
&lt;em&gt;De wereld der muziek&lt;/em&gt;

7(1940-1941) 288-290.&lt;/p&gt;
&lt;p&gt;
  &lt;a href='lgedeelte'&gt;L: &lt;/a&gt;J.D.C. van Dokkum, 'Dr. Johan Wagenaar's Utrechtsche
jaren', in 
&lt;em&gt;De Muziek&lt;/em&gt;

7(1932)13-25; E.W. Schallenberg, Johan Wagenaar's opera's, 
&lt;em&gt;ibidem,&lt;/em&gt;

26-30; J.D.C. van Dokkum, 'Een episode uit het Utrechtsche
kunstleven in het einde der 19de en het begin der 20ste eeuw. I. De
Kunstkring en de Shelfishclub', in 
&lt;em&gt;Jaarboekje van &amp;quot;Oud-Utrecht&amp;quot; 1937,&lt;/em&gt;

97-137; idem, 'Een episode uit het Utrechtsche kunstleven in het
einde der 19e en het begin der 20ste eeuw. II. De Muzikale Kring', 
&lt;em&gt;ibidem 1938,&lt;/em&gt;

124-162; W. Paap e.a. over leven en werken van J. Wagenaar in 
&lt;em&gt;De wereld der muziek&lt;/em&gt;

7(1940-1941) 262-287; W. Hutschenruyter, in 
&lt;em&gt;Neerlandia&lt;/em&gt;

45 (1941) 122-123; A.C. Ramselaar, 'Johan Wagenaar en Alphons
Diepenbrock', in 
&lt;em&gt;Mens en melodie&lt;/em&gt;

1 (1946) 161-165; W. Paap, 'Diepenbrock en Wagenaar', 
&lt;em&gt;ibidem,&lt;/em&gt;

17 (1962) 325-328.&lt;/p&gt;


&lt;a href='igedeelte'&gt;I: &lt;/a&gt;Johannes Wagenaar en Jaap van Benthem,
&lt;em&gt;Johan Wagenaar 1862-1941. Leven en werk van een veelzijdig kunstenaar&lt;/em&gt;

(Zutphen 2004) 28 [Johan Wagenaar omstreeks 1890].


&lt;p&gt;P.M.F. Jansen&lt;/p&gt; 
&lt;dtml-var bwn_footer&gt;</text>
  </biography>
</biodes>

