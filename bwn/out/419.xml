<biodes version="1.0">
  <fileDesc>
    <title>Dikkentman, Pieter Casper Johan (1879-1950)</title>
    <ref target="http://resources.huygens.knaw.nl/bwn1880-2000/lemmata/bwn4/dikkent"/>
    <publisher>
      <name>Biografisch Woordenboek van Nederland:1880-2000</name>
      <ref target="http://resources.huygens.knaw.nl/bwn1880-2000"/>
    </publisher>
  </fileDesc>
  <person>
    <idno type="id">dikkent</idno>
    <persName><name type="geslachtsnaam">Dikkentman</name>, Pieter Casper Johan</persName>
    <sex value="1"/>
    <event type="birth" when="1879"/>
    <event type="death" when="1950"/>
    <state type="occupation">sportman</state>
  </person>
  <biography>
    <graphic url="http://resources.huygens.knaw.nl/bwn1880-2000/lemmata/bwn4/images/images/DIKKENTMAN.jpg"/>
    <text>&lt;dtml-var bwn_header&gt;
 &lt;p class='genealogie'&gt;
  &lt;strong&gt;Dikkentman, Pieter Casper Johan&lt;/strong&gt;, (bekend onder de naam &lt;b&gt;Dickentman&lt;/b&gt;), wielrenner (Amsterdam 4-1-1879 - Amsterdam 7-10-1950). Zoon van Pieter Casper Dikkentman, timmerman, en Sophia
  Diederica Boekstal. Gehuwd op 27-2-1908 met Lilian Brasker. Uit
  dit huwelijk werden geen kinderen geboren. Na echtscheiding
  (11-7-1917) gehuwd op 14-3-1918 met Emilie Agnes Minna
  Z&amp;ouml;phel. Uit dit huwelijk werden 1 zoon en 3 dochters
  geboren.
  

  
&lt;img src=&amp;quot;images/DIKKENTMAN.jpg&amp;quot; align=&amp;quot;right&amp;quot; BORDER=&amp;quot;0&amp;quot; alt=&amp;quot;afbeelding van Dikkentman, Pieter Casper Johan&amp;quot; class=&amp;quot;bwnimg&amp;quot;&gt;
  
  &lt;/p&gt;
&lt;p&gt;Het leven van Piet Dickentman stond in het teken van de
    fiets. Reeds op zestienjarige leeftijd debuteerde hij als
    sprinter, en hoewel sprinten niet zijn specialiteit bleek, werd
    hij spoedig opgemerkt door Jan Mulder. Deze was aanvoerder en
    stuurman van een zogeheten quint: een razendsnelle
    vijfpersoonsfiets, waarvan er aan het einde van de jaren
    negentig een aantal op Europese banen reed, niet alleen voor
    onderlinge wedstrijden, maar vooral ook als gangmaker van
    individuele renners. De 'Quint Mulder' was een van de
    beroemdste. In de wedstrijden voor het wereldkampioenschap op
    de baan in Wenen in september 1898 won deze quint de race voor
    meerpersoonsfietsen, en een jaar later vestigde zij een nieuw
    wereldrecord: 500 meter in 28,6 seconde. Dickentman zat altijd
    achteraan, een belangrijke plaats om de tegenstander in de
    gaten te houden en ploeggenoten aanwijzingen te geven.&lt;/p&gt;
&lt;p&gt;Aan het einde van de negentiende eeuw werd het gangmaken op
    de wielerbanen overgenomen door motoren, eerst op petroleum,
    later op benzine. Nog voordat Mulder zijn vijfmansformatie zou
    ontbinden, was Dickentman zich op andere wieleractiviteiten
    gaan toeleggen, en wel als stayer. Zijn debuut in Wenen in 1898
    achter een motortandem (een bestuurder en een windvanger) was
    een succes. Hij bleef goede resultaten behalen, zodat hij in
    1900 de samenwerking met Mulder be&amp;euml;indigde om als
    zelfstandig beroepsrenner verder te gaan. Van een Nederlandse
    begunstiger kreeg hij toen twee motortandems ter beschikking;
    de gebroeders Lehmann uit Berlijn werden zijn vaste
    gangmakers.&lt;/p&gt;
&lt;p&gt;Toch zat het Dickentman aanvankelijk niet mee: in de
    wedstrijd voor de Grote Prijs van Berlijn kwam hij ten val, wat
    hem nadien nog wel tien keer zou overkomen. In 1900 won hij
    echter in Breslau het Europese stayerkampioenschap, een
    overwinning waarmee hij naam maakte. Dickentman ontpopte zich
    als de voornaamste rivaal van de tot dan toe onverslaanbare
    Duitse stayer Thadd&amp;auml;us Robl. Zij vochten bloedstollende
    duels uit. Iedere Duitse stad beschikte over een wielerbaan, en
    overal wilde men de twee kemphanen zien strijden. In de
    wedstrijden voor het wereldkampioenschap van 1901 en van 1902
    moest Dickentman in Robl zijn meerdere erkennen, maar verder
    won hij geregeld, al bleef de Duitser over het algemeen de
    sterkste.&lt;/p&gt;
&lt;p&gt;Piet Dickentman had de gewoonte na de start snel op te
    rukken naar de eerste plaats om van daaruit aanvallers te
    weerstaan. Lukte dit niet, dan legde hij te snel het hoofd in
    de schoot. Robl daarentegen was meer een vechtjas die nooit de
    moed opgaf. Niettemin werd de Nederlandse renner de lieveling
    van het Duitse publiek: zijn mooie rijstijl en bescheidenheid
    spraken sterk aan. Hij verscheen in opperste concentratie aan
    de start, beseffend dat de eerste fase van de wedstrijd voor
    hem doorslaggevend was. Aanvankelijk kon een valse start, een
    haperende motor, een natte baan of de val van een tegenstander
    hem geheel uit zijn evenwicht brengen, maar naarmate zijn
    successen toenamen, groeide zijn zelfvertrouwen. Dickentman was
    bovendien een uitstekende lange-afstandsrenner, hoewel het
    parcours niet veel langer mocht zijn dan 100 km. Toch bracht
    hij - daartoe geprikkeld door critici - in 1902 in Friedenau
    het record over twee uur op 133,390 km. Op diezelfde baan had
    hij eerder het werelduurrecord op 65,621 km gesteld.&lt;/p&gt;
&lt;p&gt;Als beroepswielrenner was Dickentman zijn eigen manager. Hij
    bepaalde - vaak in overleg met Robl - waar hij zou rijden aan
    de hand van de hoogte van het prijzengeld. Zo reisde hij eind
    1902 met zijn Duitse collega naar Australi&amp;euml; in de
    verwachting daar veel te kunnen verdienen. De onderneming liep
    uit op een teleurstelling: de kosten waren hoog en de
    verdiensten laag. Dat Dickentman het zakelijk belang goed in
    het oog hield, bleek uit de manier waarop hij het Duitse
    publiek wist te bespelen. Na afloop van een wedstrijd liet hij
    zich dikwijls per auto rondrijden en strooide dan muntstukken
    rond, waar de toeschouwers op afvlogen. Aldus verzekerde hij
    zich voor de volgende keer van een grote toeloop naar het
    stadion. Wegens de vele contracten elders was het Nederlandse
    kampioenschap voor hem van ondergeschikt belang. Hij behaalde
    de nationale titel - telkens over 50 km - in 1901, 1903 en
    1904. Aangezien hij verder nogal eens ontbrak, werd hij niet
    altijd naar de wedstrijden voor het wereldkampioenschap
    afgevaardigd. Zijn broodwinning vond hij immers voornamelijk in
    Duitsland.&lt;/p&gt;
&lt;p&gt;Het jaar 1903 bezorgde hem de grootste triomfen: behalve
    andere wedstrijden won Dickentman het Gouden Wiel van Berlijn,
    en op 16 augustus onttroonde hij in Kopenhagen Robl als
    wereldkampioen. In 1904 leek hij zijn zegenreeks te zullen
    voortzetten, totdat hij in het najaar, tijdens een oefenrit op
    de weg bij Berlijn, ten val kwam. Een nierbloeding was het
    gevolg, maar hij wenste niet geopereerd te worden. Door zijn
    grote wilskracht wist hij het oude niveau weer te bereiken. De
    ijzersterke Dickentman bracht de winter van 1906 in
    Australi&amp;euml; door, nu onder betere omstandigheden dan vier
    jaar eerder, en hij verscheen aansluitend opnieuw in Duitsland
    op de baan.&lt;/p&gt;
&lt;p&gt;Dickentman verdiende goudgeld met zijn sport, maar legde
    zich dan ook een strikte discipline op met voeding, dagindeling
    en training. Jarenlang oefende hij iedere dag achter de motor
    en maakte hij lange ritten op de fiets, zoals herhaalde malen
    van Berlijn naar Amsterdam. Voorts hield hij elke technische
    ontwikkeling van fiets of motor bij: weinigen waren zo goed op
    de hoogte als hij. Als vermogend man mocht Dickentman zich in
    1907 zelfs de trotse bezitter noemen van de luxe auto die
    tevoren koningin Wilhelmina had toebehoord. Hij nam een
    chauffeur in dienst om hem van wedstrijd naar wedstrijd te
    rijden.&lt;/p&gt;
&lt;p&gt;Toch trad Dickentman in deze jaren sportief gezien minder op
    de voorgrond. De reden was dat hij er maar niet in slaagde
    goede gangmakers te vinden. Toen Robl echter in 1909 besloot
    het wielrennen te verruilen voor de vliegsport - het jaar
    daarna stortte hij met zijn toestel neer - nam Dickentman diens
    voltallige personeel over. Zodoende zou 1910 een van zijn beste
    jaren worden.&lt;/p&gt;
&lt;p&gt;Stilaan begon de leeftijd te tellen, en na in mei 1913 drie
    keer een nederlaag te hebben geleden, besloot Dickentman te
    stoppen. Reeds een jaar later maakte hij zijn come-back. In de
    Eerste Wereldoorlog gingen baanwedstrijden in Duitsland
    aanvankelijk gewoon door, maar geleidelijk verminderde het
    aanbod, mede door benzineschaarste. Nadat hij van zijn eerste
    echtgenote, een Australische, was gescheiden, hertrouwde hij in
    1918 met een Duitse en begon hij een rijwielhandel in
    Amsterdam.&lt;/p&gt;
&lt;p&gt;Opnieuw was dit afscheid slechts tijdelijk. Heimwee naar de
    baan bracht Dickentman ertoe na de oorlog weer te gaan rijden.
    Inmiddels was er echter een nieuwe generatie stayers opgestaan,
    die de veertigjarige, zij het met moeite, van triomfen afhield.
    In 1921 werd Dickentman tweede en in 1923 en 1924 derde in het
    nationaal kampioenschap. Soms won hij nog wel. In 1927, na een
    overwinning te Amsterdam in recordtijd, stormde het publiek het
    middenterrein op om 'ouwe Piet' op de schouders te nemen. Een
    jaar later nam hij, bijna vijftig, definitief afscheid met een
    wedstrijd op de baan van het gloednieuwe Olympisch Stadion in
    de hoofdstad. Een carri&amp;egrave;re van meer dan dertig jaar,
    waarin hij zeker honderd overwinningen behaalde, werd daarmee
    afgesloten. In deze periode gaf Dickentman, samen met Jaap Eden
    en Mathieu Cordang, de Nederlandse wielrennerij aanzien over de
    eigen grenzen, en van dit drietal was hij in het buitenland
    zonder meer de populairste.&lt;/p&gt;
&lt;p&gt;Na zijn afscheid probeerde Piet Dickentman het nog even als
    gangmaker, maar dat werd geen succes. Hij opende opnieuw een
    eigen rijwielzaak, dit keer in de Scheldestraat in Amsterdam,
    met een grote fietsenstalling. Daar, te midden van de fietsen,
    sleet hij zijn dagen, graag over zijn loopbaan vertellend, met
    een ondertoon van weemoed, en tevreden wanneer hij werd herkend
    als de kampioen van weleer, de enige renner die - zoals hij
    niet naliet te vertellen - vanaf de tribunes met 'Piet' werd
    begroet in een tijd waarin de sport amper voornamen kende&lt;/p&gt;
&lt;p&gt;
  &lt;a href='pgedeelte'&gt;P: &lt;/a&gt;Een chronologisch overzicht van Dickentmans belangrijkste
    wieleroverwinningen tussen 1900 en 1923 in: Wim van Eyle, 
    &lt;em&gt;Een eeuw Nederlandse wielersport. Van Jaap Eden tot Joop
    Zoetemelk&lt;/em&gt;

    (Utrecht [etc.], 1980) 73.&lt;/p&gt;
&lt;p&gt;
  &lt;a href='lgedeelte'&gt;L: &lt;/a&gt;Fredy Budzinski, 
  &lt;em&gt;Piet Dickentman. Eine Biographie&lt;/em&gt;

  (Berlin, s.a.); George J.M. Hogenkamp, 
  &lt;em&gt;Een halve eeuw wielersport&lt;/em&gt;

  (Amsterdam, 1916); 
  &lt;em&gt;De Telegraaf&lt;/em&gt;

  , 17-8-1935; interview door Evert van Mokum, in 
  &lt;em&gt;Amsterdamsch Sportblad&lt;/em&gt;

  , 15-11-1937; M.J. Adriani Engels, 
  &lt;em&gt;Van Jaap Eden tot Jan Derksen. De wielersport in Nederland
  gedurende tachtig jaar&lt;/em&gt;

  (Amsterdam, 1947) hfst. 5; A. v. d. B[roeck], in 
  &lt;em&gt;Nieuwsblad-Sportwereld&lt;/em&gt;

  , 9-10-1950; Evert van Mokum, in 
  &lt;em&gt;Wielersport&lt;/em&gt;

  , 18-12-1958; W. Gronen en W. Lemke, 
  &lt;em&gt;Geschichte des Radsports / des Fahrrades&lt;/em&gt;

  (Eupen, 1978).&lt;/p&gt;




&lt;p&gt;
&lt;a href=&amp;quot;igedeelte&amp;quot;&gt;I: &lt;/a&gt;
Website Sportgeschiedenis.nl: http://www.sportgeschiedenis.nl/wielrennen.aspx [31-1-2008].
&lt;/p&gt;



&lt;p&gt;Frans Oudejans&lt;/p&gt; 
&lt;dtml-var bwn_footer&gt;</text>
  </biography>
</biodes>

