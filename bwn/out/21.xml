<biodes version="1.0">
  <fileDesc>
    <title>Alblas, Aart Hendrik (1918-1944)</title>
    <ref target="http://resources.huygens.knaw.nl/bwn1880-2000/lemmata/bwn1/alblas"/>
    <publisher>
      <name>Biografisch Woordenboek van Nederland:1880-2000</name>
      <ref target="http://resources.huygens.knaw.nl/bwn1880-2000"/>
    </publisher>
  </fileDesc>
  <person>
    <idno type="id">alblas</idno>
    <persName><name type="geslachtsnaam">Alblas</name>, Aart Hendrik</persName>
    <sex value="1"/>
    <event type="birth" when="1918"/>
    <event type="death" when="1944"/>
    <state type="occupation">marineofficier</state>
  </person>
  <biography>
    <text>&lt;dtml-var bwn_header&gt;
 &lt;p class='genealogie'&gt;
  &lt;strong&gt;Alblas, Aart Hendrik&lt;/strong&gt;, marineofficier (Middelharnis 20-9-1918 - Mauthausen 6-9-1944).

Zoon van Cornelis Alblas, graanhandelaar, en Maria Adriana van der Pas.
Hij was ongehuwd. 



&lt;/p&gt;
&lt;p&gt;Albas behaalde het einddiploma van de vijfjarige Christelijke HBS te
Dordrecht en werd op 4 september 1936 benoemd tot adelborst voor de
zeedienst. Hij voltooide de opleiding te Den Helder echter niet en na
eervol ontslag op 1 september 1937 volgde hij tot juni 1938 de studie
aan de zeevaartschool te Rotterdam. Daarna maakte hij als
stuurmansleerling in dienst van de Vereenigde Nederlandsche
Scheepvaartmaatschappij enige reizen naar China en Japan. Een begin
1940 verleend studieverlof maakte het mogelijk om op 23 april het
diploma derde stuurman te verwerven. In mei 1940 was Alblas nog in
Nederland waar hij samen met een vriend, J.A. Idema, kandidaat-notaris
te Dordrecht, inlichtingen betreffende de vijand begon te verzamelen.
In de nacht van 18-19 maart 1941 konden deze inlichtingen door hem naar
Engeland worden meegenomen, toen het gelukte om met een andere
Engelandvaarder in een kleine raceboot uit bezet gebied te ontsnappen.
Hiervoor werd hem het Bronzen Kruis verleend. Ofschoon zelf te kennen
gevend bij de onderzeedienst te willen dienen, werd hem, gezien zijn
ervaring, verzocht zich beschikbaar te stellen als geheim agent van de
Britse en Nederlandse inlichtingendiensten. Na een korte opleiding werd
hij per parachute neergelaten, bij vergissing vlak bij de Duitse grens.
Op 5 juli kon weer verbinding worden gelegd met Idema en via hem met
diverse verzetsgroepen, zoals die van De Geus, en personen, onder meer
F.J. Goedhart en S. Vaz Dias. Alblas deed het werk van agent en
telegrafist en verzorgde geruime tijd de verbinding met Engeland,
waarbij hij veel waardevolle militaire en soms ook politieke
inlichtingen doorgaf. Hij speelde eveneens een rol bij het onderhouden
der verbindingen ten behoeve van S.E. Hazelhoff Roelfzema c.s. Per 1
september 1941 werd hij benoemd tot officier bij de Koninklijke
marine-reserve. Het 'Englandspiel', waarin hij enige tijd
onbewust een rol speelde doordat zijn code na de arrestatie van de
agent W. van der Reyden bij de Duitsers bekend was, werd hem ten slotte
noodlottig. Op 16 juli 1942 werd hij gearresteerd en gevangen gezet in
Scheveningen (Oranjehotel), Haren (N.Br.) en Assen. Hoewel ontsnappen
mogelijk was, heeft hij dat bewust nagelaten om een familie die hem
steeds had geholpen, niet in gevaar te brengen. Bij een verhoor van
honderd uren achtereen liet hij niets los. Ook weigerde hij in te gaan
op het voorstel van Schreieder om een dubbelrol in het
'Englandspiel' te spelen. In april 1944 werd hij overgebracht
naar het concentratiekamp Mauthausen en daar op 6 september 1944
gefusilleerd.&lt;/p&gt;
&lt;p&gt;Hij werd naar aanleiding van zijn verdiensten als geheim agent bij
KB van 4 december 1948 nr. 16 postuum benoemd tot ridder 4e klasse in
de Militaire Willemsorde. Een van de zestien in de jaren 1960-1962 bij
de Koninklijke marine in dienst gestelde ondiepwatermijnenvegers werd
Albas (M 868) genoemd. Het door het schip gevoerde scheepsembleem, van
sabel vijf ruiten van goud, geplaatst 3 en 2, is ontleend aan het wapen
van Oud-Alblas.&lt;/p&gt;
&lt;p&gt;
  &lt;a href='lgedeelte'&gt;L: &lt;/a&gt;L. de Jong, 
&lt;em&gt;Het Koninkrijk der Nederlanden in de Tweede Wereldoorlog&lt;/em&gt;

('s-Gravenhage, 1969- dln.) V, passim; VI, 133; 
&lt;em&gt;Enqu&amp;ecirc;tecommissie regeringsbeleid 1940-1945,&lt;/em&gt;

4A; 4B; 4C; 5C; 7C passim.&lt;/p&gt;
&lt;p&gt;A. van der Moer&lt;/p&gt; 
&lt;dtml-var bwn_footer&gt;</text>
  </biography>
</biodes>

