<biodes version="1.0">
  <fileDesc>
    <title>Verrijn Stuart, Gerard Marius (1893-1969)</title>
    <ref target="http://resources.huygens.knaw.nl/bwn1880-2000/lemmata/bwn2/verrijngm"/>
    <publisher>
      <name>Biografisch Woordenboek van Nederland:1880-2000</name>
      <ref target="http://resources.huygens.knaw.nl/bwn1880-2000"/>
    </publisher>
  </fileDesc>
  <person>
    <idno type="id">verrijngm</idno>
    <persName><name type="geslachtsnaam">Verrijn Stuart</name>, Gerard Marius</persName>
    <sex value="1"/>
    <event type="birth" when="1893"/>
    <event type="death" when="1969"/>
    <state type="occupation">econoom</state>
    <state type="occupation">bankier</state>
  </person>
  <biography>
    <graphic url="http://resources.huygens.knaw.nl/bwn1880-2000/lemmata/bwn2/images/images/VERRIJNGM.jpg"/>
    <text>&lt;dtml-var bwn_header&gt;
 &lt;p class='genealogie'&gt;
  &lt;strong&gt;Verrijn Stuart, Gerard Marius&lt;/strong&gt;, hoogleraar economie, bankier en voorzitter van de Sociaal-Economische Raad ('s-Gravenhage 16-9-1893 - Amsterdam 25-10-1969).

Zoon van Coenraad Alexander Verrijn Stuart, hoogleraar economie, en Eva
Anna Gunning. Gehuwd op 29-6-1921 met Hester Jeanne Pino. Uit dit
huwelijk werden 1 zoon en 1 dochter geboren. Na haar overlijden
(29-4-1948) gehuwd op 3-6-1950 met Helena Frederika Johanna Prior. Uit
dit huwelijk werden geen kinderen geboren.


&lt;img src=&amp;quot;images/VERRIJNGM.jpg&amp;quot; align=&amp;quot;right&amp;quot; BORDER=&amp;quot;0&amp;quot; alt=&amp;quot;afbeelding van Verrijn Stuart, Gerard Marius&amp;quot; class=&amp;quot;bwnimg&amp;quot;&gt;


&lt;/p&gt;
&lt;p&gt;Verrijn Stuart volgde na een gymnasiale opleiding te
's-Gravenhage en Groningen de rechtenstudie in deze laatste stad,
en studeerde tevens een jaar in Z&amp;uuml;rich en Gen&amp;egrave;ve. Zijn
doctoraal examen rechten vond in 1915 plaats. De promotie tot meester
in de rechten (op stellingen) in 1917 en die tot doctor in de
staatswetenschap (cum laude) op 
&lt;em&gt;Inleiding tot de leer der waardevastheid van het geld&lt;/em&gt;

in 1919 geschiedden beide in Groningen. Achtereenvolgens was hij in die
zelfde plaats vanaf 1917 plaatsvervangend agent van De Nederlandsche
Bank. In 1919 werd hij aangesteld bij de Rotterdamsche Bankvereeniging
(1921 directiesecretaris), die hem in 1924/1925 uitzond naar Batavia
als directeur van haar dochteronderneming de Bank voor
Ned.-Indi&amp;euml;.&lt;/p&gt;
&lt;p&gt;Ondertussen verkreeg Verrijn Stuart in 1922 een buitengewoon
hoogleraarschap economie, speciaal munt-, krediet- en bankwezen aan de
Nederlandsche Handels-Hoogeschool te Rotterdam. Hij aanvaardde zijn
leeropdracht met een oratie over 
&lt;em&gt;De waarde van het geld.&lt;/em&gt;

In 1925 volgde hij prof. G.W.J. Bruins als gewoon hoogleraar economie
op met het uitspreken van de rede 
&lt;em&gt;Enkele koloniale bankvraagstukken.&lt;/em&gt;

Tijdens zijn hoogleraarschap schreef hij drie veelgebruikte, talloze
malen herdrukte en van titel veranderende hand- en leerboeken in de
15-delige serie 
&lt;em&gt;Het Bankwezen: Bankpolitiek&lt;/em&gt;

(deel 2), 
&lt;em&gt;Geld en crediet&lt;/em&gt;

(deel 3) en 
&lt;em&gt;Het bankwezen in de Nederlandsche koloni&amp;euml;n&lt;/em&gt;

(deel 14). Als hoogleraar -hij was een der eersten die werkcolleges
gaf- stond Verrijn Stuart open voor zijn studenten. Wellicht dat naast
deze hoedanigheid zijn kwaliteiten als schrijver van leerboeken en als
docent medebepalend zijn geweest om hem in aanmerking te doen komen in
het jaar 1928/1929 onderricht te geven in de economie aan kroonprinses
Juliana. Door zijn werkzaamheden ten behoeve van de aan de Hoogeschool
gelieerde Stichting Nederlands Economisch Instituut, een instelling
voor economisch-analytisch en empirisch onderzoek, werd hij in 1931
gedeeltelijk van zijn hoogleraarschap vrijgesteld. Tevens was hij
redactiesecretaris van twee door dat instituut verzorgde periodieken,
nl. het 
&lt;em&gt;Economisch-Statistisch Kwartaalbericht&lt;/em&gt;

(later 
&lt;em&gt;Maandbericht)&lt;/em&gt;

en de 
&lt;em&gt;Economisch-Statistische Berichten.&lt;/em&gt;
&lt;/p&gt;
&lt;p&gt;In 1934 verliet Verrijn Stuart de Handels-Hoogeschool om aan de
Rijksuniversiteit te Utrecht (juridische faculteit) zijn vader als
hoogleraar economie op te volgen. Hij wisselde deze functie in 1939 in
voor het directeurschap van de Amsterdamsche Bank; na zijn aftreden als
directeur in 1954 was Verrijn Stuart achtereenvolgens commissaris en
president-commissaris van die bank. Van 1-12-1941 tot 1-8-1943 was
Verrijn Stuart buitengewoon hoogleraar in de staathuishoudkunde,
terwijl hij tevens enige tijd bijzonder hoogleraar geweest is vanwege
de Stichting tot bevordering van de studie van het arbeidsrecht en de
rechtssociologie. In 1952 kreeg hij wederom een buitengewoon
hoogleraarschap, nu in de internationale economische betrekkingen en
het bankwezen aan de Universiteit van Amsterdam, gecombineerd met het
voorzitterschap van het curatorium van de aan die universiteit
verbonden Stichting voor economisch onderzoek. Naast zijn functies bij
de Amsterdamsche Bank bekleedde Verrijn Stuart diverse commissariaten,
adviseurschappen en lidmaat- en voorzitterschappen van regerings-,
staatscommissies en verenigingen zoals de Vereeniging van
Staathuishoudkunde. In 1950 vond een benoeming tot kroonlid van de toen
opgerichte Sociaal-Economische Raad plaats; van 1958 tot 1964 was hij,
als opvolger van prof. F. de Vries, voorzitter van deze raad. Tevens
werkte hij in adviserende functies mee aan de Benelux en aan de
voorbereiding van het Verdrag van Rome van 1958, waarmee de Europese
Economische Gemeenschap (EEG) in het leven werd geroepen. Belgische en
Nederlandse onderscheidingen vielen hem ten deel, waaronder in 1954 een
lidmaatschap van de Koninklijke Nederlandse Akademie van Wetenschappen
(vanaf 1964 rustend lid). Zijn actief leven, gekenmerkt door een sterke
zelfdiscipline en een harmonieus gezinsleven, vond afleiding in het
beoefenen van muziek en sport. Tijdens de Duitse bezetting had hij
onderduikers in huis en was zijn vrouw actief in het verzet.&lt;/p&gt;
&lt;p&gt;Opvallend is bij de opsomming van zijn functies de veelzijdigheid
van de loopbaan en de voortdurende combinatie en afwisseling van
wetenschappelijke en praktische werkzaamheid, waarbij het een het ander
ondersteunde en bevruchtte. Wetenschappelijk ging Verrijn Stuarts
belangstelling vooral uit naar het geld- en bankwezen en de gelden
bankpolitiek. Zeer veel van zijn publicistische activiteit was gericht
op actuele vraagstukken: in het interbellum o.a. de grondslag en
toestand van het geldstelsel, die conjunctuur- en handelspolitiek, de
handelsprotectie en de devaluatie van de gulden, alsmede na de Tweede
Wereldoorlog de geldsanering en de Muntwet van 1948, het
conjunctuurbeleid, de internationale handelsbetrekkingen en de Europese
economische integratie. Van deze verbinding van theorie met praktische
vraagstukken leggen talloze artikelen getuigenis af in 
&lt;em&gt;De Economist -&lt;/em&gt;

waaraan hij sinds 1921 meewerkte - en in 
&lt;em&gt;Economisch-Statistische Berichten.&lt;/em&gt;

Daarnaast hield hij academische en niet-academische redes en lezingen
en gaf hij preadviezen. Ook zijn meer theoretische beschouwingen lagen
dicht bij praktische vraagstukken. Specifiek originele, nieuwe
bijdragen aan de theorie gaf hij niet. Het proefschrift van 1919
introduceerde in ons land buitenlandse inzichten omtrent de kwestie van
de beste grondslag voor waardevast geld, die direct na de oorlog van
1914-1918 ook economisch-politiek actueel werd. Het goud, dat tot aan
de oorlog als geldstandaard had gefungeerd, kwam als zodanig in
discussie. Tegen economisten als N.G. Pierson en G.M. Boissevain
schaarde Verrijn Stuart zich samen met zijn vader onder de
ametallisten. Het geld heeft in hoofdzaak de functie van ruilmiddel en
dient daarom 'neutraal' te zijn, dat wil zeggen de
geldhoeveelheid mag geen autonome invloed op de prijs- en
inkomensvorming uitoefenen. Het goud kan, aldus Verrijn Stuart, als
grondslag van het geldstelsel hieraan slechts bij toeval voldoen; op de
langere duur zullen fluctuaties in de goudproduktie de- of inflaties
veroorzaken. Door middel van een 'managed currency' dient de
(chartale en girale) geld-omloop in dier voege te worden gereguleerd,
dat het algemeen prijspeil, niet de afzonderlijke prijzen,
gestabiliseerd blijft, zulks af te meten aan een algemene prijsindex.
Zijn dissertatie, de oratie van 1922 en een preadvies van 1929 voor de
Vereeniging voor Staathuishoudkunde legden van deze opvattingen
getuigenis af.&lt;/p&gt;
&lt;p&gt;Later erkende Verrijn Stuart dat algemene prijsstabilisatie net als
stabilisatie van de afzonderlijke prijzen geen re&amp;euml;el streefdoel
is, aangezien dynamische factoren aan de 're&amp;euml;le' zijde van
het economisch leven - produktiviteitsverbeteringen bijvoorbeeld -
invloeden kunnen uitoefenen op het algemene prijspeil die niets van
doen hebben met autonome wisselingen in de geldvoorraad. Daarom stelde
Verrijn Stuart een regulering van de geldvoorraad met behulp van een
met de goederen- en dienstenomzetten gewogen algemene prijsindex voor.
Deze gedachten vonden in 1933 hun neerslag in: 'Das
Reflationsproblem im Lichte der Theorie des &amp;quot;neutralen&amp;quot;
Geldes' 
&lt;em&gt;(Economie essays in honour of Gustav Cassel&lt;/em&gt;

(London, 1933) 605-622) en 
&lt;em&gt;De waardevastheid van het geld&lt;/em&gt;

(1934). Het ametallistisch standpunt klinkt ook door in zijn
geschriften over de internationale gouden standaard, over de devaluatie
van de gulden en de Muntwet van 1948.&lt;/p&gt;
&lt;p&gt;Ondanks deze en vele andere publikaties op het terrein van de
waardevastheid van het geld en de internationale samenwerking dient
toch Verrijn Stuarts betekenis eerder gezocht te worden in
idee&amp;euml;nvorming omtrent praktische toepassing van de reeds gevormde
theorie&amp;euml;n dan in een verdieping van de theoretische analyse.&lt;/p&gt;
&lt;p&gt;
  &lt;a href='pgedeelte'&gt;P: &lt;/a&gt;Behalve in de tekst genoemde werken: bibliografie in
hieronder vermelde 
&lt;em&gt;Verspreide Opstellen,&lt;/em&gt;

233-254.&lt;/p&gt;
&lt;p&gt;
  &lt;a href='lgedeelte'&gt;L: &lt;/a&gt;G. van Hall, 'Woord ter inleiding', in 
&lt;em&gt;Verspreide Opstellen&lt;/em&gt;

(Haarlem [etc.], 1965) V-VII; H.H. Behrens, 
&lt;em&gt;De ontwikkeling in het economisch denken&lt;/em&gt;

(Utrecht [etc.], 1969) 443-144; P.B. Kreukniet, in 
&lt;em&gt;De Economist&lt;/em&gt;

117 (1969) 593-596; H.M.H.A. van der Valk, in 
&lt;em&gt;Economisch-Statistische Berichten&lt;/em&gt;

54 (1969) 1075; M.W. Holtrop, in 
&lt;em&gt;Jaarboek van de Koninklijke Nederlandse Akademie van Wetenschappen
1969-1970,&lt;/em&gt;

303-310.&lt;/p&gt;

&lt;a href='igedeelte'&gt;I: &lt;/a&gt;&lt;i&gt;Jaarboek van de Koninklijke Nederlandse Akademie van Wetenschappen
1969-1970,&lt;/i&gt; Afbeelding tegenover pagina 303.&lt;/p&gt;


&lt;p&gt;A.C.A.M. Bots&lt;/p&gt; 
&lt;dtml-var bwn_footer&gt;</text>
  </biography>
</biodes>

