<biodes version="1.0">
  <fileDesc>
    <title>Boer, Feike de (1892-1976)</title>
    <author>H. de Liagre B&#246;hl</author>
    <ref target="http://resources.huygens.knaw.nl/bwn1880-2000/lemmata/bwn6/boerf"/>
    <date when="2003-08-08"/>
    <publisher>
      <name>Biografisch Woordenboek van Nederland:1880-2000</name>
      <ref target="http://resources.huygens.knaw.nl/bwn1880-2000"/>
    </publisher>
  </fileDesc>
  <person>
    <idno type="id">boerf</idno>
    <persName><name type="geslachtsnaam">Boer</name>, Feike de</persName>
    <sex value="1"/>
    <event type="birth" when="1892"/>
    <event type="death" when="1976"/>
    <state type="occupation">ondernemer</state>
    <state type="occupation">bestuurder</state>
  </person>
  <biography>
    <graphic url="http://resources.huygens.knaw.nl/bwn1880-2000/lemmata/bwn6/images/images/BOERF.jpg"/>
    <text>&lt;dtml-var bwn_header&gt;
 &lt;p class=&amp;quot;genealogie&amp;quot;&gt;

&lt;strong&gt;Boer, Feike de&lt;/strong&gt;, ondernemer en bestuurder 
(Goingarijp 17-1-1892 - Amsterdam 15-8- 
1976). Zoon van Rients
[Feikes] de Boer, veehouder en Tweede-Kamerlid, en Aaltje [Tjommes]
Elzinga. Gehuwd op 16-8-1919 met Aagot Vestesen (1888-1960). Uit
dit huwelijk werden 2 dochters geboren. Na haar overlijden op
5-4-1962 gehuwd met Helene Kettner (1902-1968). Dit huwelijk bleef
kinderloos. 


&lt;/p&gt;
&lt;img src=&amp;quot;images/BOERF.jpg&amp;quot; align=&amp;quot;right&amp;quot; BORDER=&amp;quot;0&amp;quot; alt=&amp;quot;afbeelding van Boer, Feike de&amp;quot; class=&amp;quot;bwnimg&amp;quot;&gt;
&lt;p&gt;Tot zijn zesde jaar kende de boerenzoon Feike de Boer geen woord
Nederlands en sprak hij slechts Fries. In een dorpje van nog geen
tweehonderd inwoners, gelegen tussen het Snekermeer en de
Go&amp;euml;ngarijpster Poelen, bracht hij zijn jeugd door. Hij was de
oudste van vier broers. Thuis werd hem vroeg afgeleerd om te denken
in standsverschillen. Toen hij met pensioen ging, vertelde hij aan
een journalist over de democratische instelling van zijn ouders:
'Wij aten met ons gezin van zeven mensen, twee meiden en twee
knechts uit dezelfde pan, dezelfde aardappelen. Onze losse hooiers
waren allemaal sociaal-democraten in die tijd. En ik moest het als
jongen heus niet wagen brutaal te zijn tegen een arbeider, want dan
zou mijn vader er op slaan' (&lt;em&gt;Het Parool&lt;/em&gt;, 19-12-1957).&lt;/p&gt;
&lt;p&gt;Feikes vader was in het dorp een ambitieus man, die opklom van
boer naar fabrieksdirecteur. In de jaren twintig zou hij een
tijdlang lid zijn van de Tweede Kamer als vertegenwoordiger van de
Plattelandersbond. Hij stimuleerde zijn oudste zoon om door te
leren. Terwijl de schoolkameraden na het lager onderwijs in het
boerenbedrijf belandden, werd Feike naar de 'Franse School'- de
MULO - gestuurd, een tweejarige opleiding te Joure. Hierna bezocht
hij de vijfjarige HBS, eerst twee jaar in Sneek en daarna in
Deventer, omdat zijn vader daar directeur was geworden van een
zuivelfabriek. Na zijn eindexamen werd hij in 1910 toegelaten als
adelborst aan het Koninklijk Instituut voor de Marine in Den
Helder. Toen deze opleiding was afgerond, vertrok hij in 1913 als
luitenant in actieve dienst met het fregat 'H.M. Koningin Regentes'
naar Nederlands-Indi&amp;euml;. Wegens het uitbreken van de Eerste
Wereldoorlog voer hij vierenhalf jaar lang op dit schip in de
Indische archipel rond.&lt;/p&gt;
&lt;p&gt;Onmiddellijk na zijn terugkeer naar Nederland in 1919 verliet
De Boer de marine en stapte hij over naar een werkkring op het
vasteland bij de koopvaardij. Hij werd - op 27-jarige leeftijd -
onderdirecteur van de Stoomvaartmaatschappij 'Nederland' met
standplaats Batavia. In hetzelfde jaar trouwde hij met Aagot
Vestesen, een vier jaar oudere vrouw uit Denemarken. Het echtpaar
kreeg twee dochters; de eerste werd geboren in 1922 en de tweede in
1926. In 1927 werd De Boer benoemd tot directeur van de
'Nederland'. Tijdens zijn verblijf in Indi&amp;euml; toonde hij zich
betrokken bij de politiek. Hij had zitting in het hoofdbestuur van
de Vaderlandsche Club, een politieke pressiegroep die onder
Europeanen propaganda maakte voor handhaving van het Nederlandse
gezag in de archipel.&lt;/p&gt;
&lt;p&gt;De Boers volgende promotie was overplaatsing in de functie van
directeur naar Amsterdam in 1934. Hier werd hij belast met het
personeelsbeleid en de civiele dienst op de vloot. Als nieuweling
handhaafde hij zich goed binnen de gesloten kaste van de
Amsterdamse rederswereld. Hij onderscheidde zich door een krachtig
leiderschap, waarbij hij strengheid wist te combineren met
souplesse en humor. Bovendien beschikte hij over een goede
talenkennis. Naast Frans, Duits en Engels sprak hij vlot de
Scandinavische talen, Italiaans en Maleis. Spoedig verwierf hij een
opvallend aantal commissariaten in de scheepvaartwereld. In
dezelfde periode reisde hij voor zijn werk door Europa, Azi&amp;euml;
en Afrika. Tijdens vakanties ging hij met zijn gezin uit
zeilen.&lt;/p&gt;
&lt;p&gt;Bij het uitbreken van de Tweede Wereldoorlog was De Boer
voorzitter van de Scheepvaartvereniging-Noord (SVN), waarin de
werkgevers in het Amsterdamse haven- en scheepvaartbedrijf waren
georganiseerd. Toen het Rijkscommissariaat van Seyss-Inquart in het
kader van de gelijkschakeling tot de liquidatie van alle
niet-commerci&amp;euml;le verenigingen overging en het voortbestaan van
de SVN werd bedreigd, bewerkstelligde De Boer de aansluiting van de
Scheepvaartvereniging bij de - door de Duitsers geprotegeerde -
landelijke bedrijfsorganisatie, de 'Organisatie-Woltersom'.
'Hierdoor is het mogelijk geworden', meldde het jaarverslag van de
SVN van 1945, 'het apparaat onzer vereniging en haar bezittingen
vrijwel ongeschonden uit de handen van de bezetter en zijn
trawanten te redden'.&lt;/p&gt;
&lt;p&gt;Tijdens de eerste twee bezettingsjaren speelde De Boer een
belangrijke rol in de Amsterdamse afdeling van de Nederlandsche
Unie. Hij fungeerde als plaatsvervanger voor het geval
&amp;eacute;&amp;eacute;n van de leden van de landelijk leiding uit zou vallen.
In die periode is hij tweemaal door de Duitsers gearresteerd. De
eerste maal op 10 januari 1941 wegens de beschuldiging van
verzetsactiviteiten in de Amsterdamse haven. Na twee weken werd hij
vrijgelaten, omdat de Duitsers geen bewijzen voor hun verdenkingen
hadden gevonden (De Roever, 143). Op 4 mei 1942 werd hij opnieuw
gearresteerd en daarna overgebracht naar het gijzelaarskamp in
Sint-Michielsgestel. Daaruit werd hij na negen dagen vrijgelaten,
omdat hij onmisbaar werd geacht voor een ordelijke gang van zaken
in de Amsterdamse haven (De Roever, 184). In die korte periode
hadden de kampbewoners hem uitverkoren tot leider van de interne
organisatie van het gijzelaarsleven (Jansens, 46). Hij nam deel aan
de politieke discussies en voelde zich, als zoveel gijzelaars,
aangetrokken tot het personalistisch socialisme. Hij sloot er
vriendschap met de sociaal-democratische oud-wethouder B.C. Franke.
In kringen van het politieke verzet in Amsterdam genoot Franke van
alle socialistische gemeentebestuurders het hoogste prestige. Mede
door gesprekken met hem raakte De Boer ervan overtuigd dat 'het
verstokte liberalisme' van v&amp;oacute;&amp;oacute;r de oorlog ingeruild moest
worden tegen een 'compromis van socialisme en liberalisme' (Coll.
Mr. D.U. Stikker, ds. 27/29, map 'Gedachtengangen', 
&lt;em&gt;NA&lt;/em&gt;).&lt;/p&gt;
&lt;p&gt;Al vroeg in de oorlog was De Boer betrokken geraakt bij illegaal
werk. Als directeur van de 'Nederland' behoorde hij tot de reders
die extra geld uitkeerden aan de gezinnen van zeelieden die
buitengaats vertoefden en onder bevel stonden van de Nederlandse
regering in Londen. In april 1941 verboden de Duitsers deze
betalingen. Uit de behoefte deze gezinnen toch te steunen, ontstond
het Zeeliedenfonds, dat opging in het Nationaal Steunfonds, de
'financier van het verzet'.&lt;/p&gt;
&lt;p&gt;Hierdoor kwam De Boer in contact met het Nationaal Comit&amp;eacute;,
de landelijke leiding van het politieke verzet. Regelmatig
overlegde hij met de verzetsleiders, onder wie W. Drees, L. Neher
en J. Oranje, over de toekomst van de hoofdstad. Naar het
oordeel van De Boer diende de politieke elite haar visie op de
economische positie van Amsterdam te wijzigen. De centrale aandacht
moest verlegd worden van marktplaats voor koloniale producten naar
doorvoer van goederen en industrialisering.&lt;/p&gt;
&lt;p&gt;Begin oktober 1944 zwichtte De Boer, na enige weken van
aarzeling, voor de druk van de landelijke verzetsleiding -
inmiddels geformaliseerd tot het College van Vertrouwensmannen - om
na de bevrijding op te treden als burgemeester van Amsterdam, als
opvolger van de collaborateur E.J. Vo&amp;ucirc;te. De Boers voorwaarde
was dat dit slechts een paar maanden zou duren. Hij wilde zo
spoedig mogelijk weer aan de slag bij zijn eigen bedrijf. Na zijn
aanwijzing tot waarnemend burgemeester nam De Boer contact op met
Franke, die begin 1941 was afgezet als wethouder van
Volkshuisvesting en Openbare Gezondheid. Samen formeerden zij het
eerste naoorlogse 'noodcollege' van B en W.&lt;/p&gt;
&lt;p&gt;De formatie stond in het teken van een 'verlinksing' in het
politieke krachtenveld. Door de contacten gelegd in de
Nederlandsche Unie en in Sint- Michielsgestel hadden de
niet-sociaal-democratische wethouders een grotere sympathie voor de
sociaal-democratie ontwikkeld dan hun geestverwanten in de jaren
dertig hadden gehad. Dat gold ook voor de nieuwe burgemeester. De
Boers houding was aanmerkelijk progressiever dan die van zijn
'niet-foute' voorganger, de na de Februari-staking ontslagen en
begin 1945 overleden oud-burgemeester W. de Vlugt.&lt;/p&gt;
&lt;p&gt;Tien maanden - men sprak van de '300 dagen' - was De Boer
burgemeester. Zijn ambtsperiode stond in het teken van de
wederopbouw en werd gekenmerkt door een reeks snelle successen.
Tijdens de eerste vergadering van de tijdelijke gemeenteraad, op 21
november 1945, kon hij al bogen op het herstel van de toegang tot
het Noordzeekanaal bij IJmuiden en op vitale reparaties in de door
de Duitsers verwoeste haven. Ook het herstel van het gehavende
Schiphol ging vlug: in oktober 1945 waren er alweer 475 toestellen
geland en 460 vertrokken. Bij zijn afscheid, op 27 februari 1946,
mocht De Boer in de raad bekendmaken dat koningin Wilhelmina aan
Amsterdam ter herdenking van de Februaristaking van 1941 het recht
had verleend, de wapenspreuk 'Heldhaftig, Vastberaden, Barmhartig'
te voeren.&lt;/p&gt;
&lt;p&gt;De Boer bestuurde de stad als een directeur van een groot
bedrijf. Hij opereerde zonder plichtplegingen, decorum of
ambtelijke taal. Net als op de rederij werd zijn stijl gekenmerkt
door de paradox van jongensachtige vlotheid enerzijds en autoritair
optreden anderzijds. Robuust en luid sprekend met een duidelijk
Fries accent, buitenshuis altijd gehuld in een Amerikaanse legerjas
en de handen diep in de zakken: 'Een ijzeren kerel met een
daverende lach, die struis door de gehavende stad stapte en bevelen
gaf aan ambtenaren als een generaal op inspectie' (&lt;em&gt;De Tijd&lt;/em&gt;, 17-1-1957). Talloze anekdotes deden hierover de
ronde. Hij kwam steeds op de fiets naar het stadhuis, weigerde zijn
jas aan de bode te geven - 'Man, dat kan ik zelf wel' (Roegholt,
16) - en verzocht zijn wethouders af en toe 'niet zo te
ouwehoeren'. Ook waren zijn eerste woorden bij de offici&amp;euml;le
ontvangst ten stadhuize op 7 mei 1945: 'Waar kan ik hier piesen?'
(Arnoldussen, 41).&lt;/p&gt;
&lt;p&gt;Na zijn afscheid als burgemeester was De Boer nog slechts een
halfjaar directeur van de Stoomvaartmaatschappij 'Nederland'. Op 10
september 1946 nam hij ontslag, omdat hij bij KB benoemd was in de
Commissie-Generaal die namens de regering een oplossing moest
vinden in het conflict met de Republiek Indonesi&amp;euml;. Naast hem
hadden oud-premier W. Schermerhorn als voorzitter en de katholieke
parlementari&amp;euml;r Max van Poll in deze commissie zitting.
Gedrie&amp;euml;n hadden zij de rang van minister. De Boer was
aangetrokken als een 'neutraal' - niet uitgesproken partijgebonden
- commssielid. Hij werd geacht het ondernemersstandpunt te
verwoorden.&lt;/p&gt;
&lt;p&gt;Het overleg in de periode september - november 1946 leverde de
overeenkomst van Linggadjati op. Nederland erkende het gezag van de
Republiek over Java, Madoera en Sumatra, mits zij deelstaten zouden
vormen van een federale unie met het moederland. Dit akkoord
stuitte op verzet in het Nederlandse parlement. In de Tweede Kamer
kreeg het in december 1946 een interpretatie toegekend (het
'aangeklede Linggadjati') waarin de suprematie van Nederland binnen
de federale unie werd onderstreept. De Boer stemde in met deze
manoeuvre, omdat hij zich vereenzelvigde met de belangen van de
Indische ondernemers.&lt;/p&gt;
&lt;p&gt;De Nederlandse 'aankleding' van Linggadjati werd ondubbelzinnig
afgewezen door de Indonesische onderhandelaars. Omdat de
commissieleden Schermerhorn en Van Poll toch tot overeenstemming
wilden komen, wisten zij de Nederlandse regering over te halen om
deze interpretatie los te laten. Hierop werd op 25 maart 1947 de
oorspronkelijke overeenkomst (het 'naakte Linggadjati')
geratificeerd. Maar de handtekening van De Boer ontbrak. Omdat zijn
collega's naar zijn oordeel zich te inschikkelijk hadden opgesteld,
was hij kort voordien boos uit de Commissie gestapt. Schermerhorn
en Van Poll hadden in zijn ogen 'een ernstige nederlaag' aan de
Nederlandse politiek bezorgd (Bank, 276).&lt;/p&gt;
&lt;p&gt;In deze hachelijke situatie heeft De Boer zich bij de bepaling
van zijn standpunt niet kunnen onttrekken aan de conservatieve
slogan 'Indi&amp;euml; verloren, rampspoed geboren'. In politiek
opzicht is hij levenslang een volbloed liberaal gebleven. Zijn in
oorlogstijd opgedane sympathie voor het socialisme was
wegge&amp;euml;bd tijdens 'de kater van de bevrijding', toen in heel
Nederland de doorbraakidealen wegzakten. Na zijn weinig succesvolle
optreden in de Commissie-Generaal trok hij zich voorgoed terug uit
de actieve politiek en concentreerde hij zich voortaan op het
ondernemerschap.&lt;/p&gt;
&lt;p&gt;Sindsdien was hij directeur van de NSDM, destijds het grootste
scheepsbouwbedrijf van Nederland. Onder zijn leiding werd het
herstel van de scheepsbouw en -reparatie in Amsterdam met kracht
aangepakt en kwam deze bedrijfstak opnieuw tot bloei. Bovendien
ijverde De Boer voor verbetering van de IJ-oeververbindingen. Ook
na zijn pensionering op 65-jarige leeftijd in 1957 zette hij zich
hiervoor in als voorzitter van de Vereniging van bedrijven
Amsterdam- Noord en als voorzitter van de Stichting IJmond. Voorts
werkte hij aan de stadsvernieuwing als bestuurder van de
Stedenbouwkundige Raad. Kort v&amp;oacute;&amp;oacute;r zijn tachtigste
verjaardag kreeg hij een lichte hartaanval. Hij overleed, 84 jaar
oud, in 1976.&lt;/p&gt;
&lt;p&gt;Verdriet is De Boer in de priv&amp;eacute;-sfeer niet bespaard
gebleven. Hij is tweemaal getrouwd geweest en werd tweemaal
weduwnaar. Zijn eenzaamheid en persoonlijk leed heeft hij
overwonnen door tot aan zijn dood hard te blijven werken. Feike de Boers
belangrijkste verdienste ligt hierin dat hij Amsterdam kalm en
doortastend heeft geloodst door de eerste naoorlogse maanden van
onevenwichtigheid en verwarring.&lt;/p&gt;
&lt;p&gt;
&lt;a href=&amp;quot;agedeelte&amp;quot;&gt;A: &lt;/a&gt;Persdocumentatie betreffende Feike de Boer en een
memorandum van De Boer van 21-1-1949 over de voorgeschiedenis van
zijn benoeming als burgemeester in het Stadsarchief Amsterdam.&lt;/p&gt;
&lt;p&gt;
&lt;a href=&amp;quot;lgedeelte&amp;quot;&gt;L: &lt;/a&gt;Behalve necrologie&amp;euml;n o.a. door Evert Werkman, in 
&lt;em&gt;Het Parool&lt;/em&gt;, 20-8- 1976, in 
&lt;em&gt;NRC Handelsblad&lt;/em&gt;, 20-8-1976 en in 
&lt;em&gt;de Volkskrant&lt;/em&gt;, 1-9-1976: J.W. de Roever, 
&lt;em&gt;De 'Nederland' in de Tweede Wereldoorlog&lt;/em&gt;(Amsterdam 1951); 
&lt;em&gt;Het dagboek van Schermerhorn. Geheim verslag van prof.dr.ir. W.
Schermerhorn als voorzitter der Commissie-Generaal voor
Nederlands-Indi&amp;euml;, 20 september 1946 - 
7 oktober 1947. &lt;/em&gt;Uitg. door C. Smit (2 dln.; Groningen 1970);
Richter Roegholt, &lt;em&gt;Amsterdam in de 20e eeuw&lt;/em&gt;. II: 1945/70
(Utrecht [etc.] 1979); Jan Bank, 
&lt;em&gt;Katholieken en de Indonesische Revolutie&lt;/em&gt; (Baarn 1983); Herman
de Liagre B&amp;ouml;hl en Guus Meershoek, 
&lt;em&gt;De bevrijding van Amsterdam. Een strijd om macht en
moraal&lt;/em&gt; (Zwolle 1989); Saskia Jansens [e.a.], 
&lt;em&gt;Een ruwe hand in het water. De gijzelaarskampen
Sint-Michielsgestel en Haaren&lt;/em&gt; (Amsterdam 1993); 'Een ambtenaar
wacht af. De onstuimige opkomst van Amsterdams burgemeester De
Boer', in Paul Arnoldussen en Albert de Lange, 
&lt;em&gt;Finale mei. Het einde van de oorlog in Nederland&lt;/em&gt; (Amsterdam
1995) 40-55; M.D. Bogaarts, 
&lt;em&gt;De periode van het kabinet-Beel, 3 juli 1946 - 7 augustus
1948&lt;/em&gt;. Band D-1: 
&lt;em&gt;Nederlands-Indi&amp;euml;&lt;/em&gt; (Nijmegen 1995).&lt;/p&gt;
&lt;p&gt;
&lt;a href=&amp;quot;igedeelte&amp;quot;&gt;I: &lt;/a&gt;

&lt;em&gt;Persoonlijkheden in het Koninkrijk der Nederlanden in woord en
beeld&lt;/em&gt;. Onder hoofdred. van H.P. van den Aardweg (Amsterdam
1938) 169.&lt;/p&gt;
&lt;p&gt;H. de Liagre B&amp;ouml;hl&lt;/p&gt;
 
&lt;dtml-var bwn_footer&gt;</text>
  </biography>
</biodes>

