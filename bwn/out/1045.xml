<biodes version="1.0">
  <fileDesc>
    <title>Kruseman, Wilhelmina Jacoba Pauline Rudolphine (1839-1922)</title>
    <ref target="http://resources.huygens.knaw.nl/bwn1880-2000/lemmata/bwn3/kruseman"/>
    <publisher>
      <name>Biografisch Woordenboek van Nederland:1880-2000</name>
      <ref target="http://resources.huygens.knaw.nl/bwn1880-2000"/>
    </publisher>
  </fileDesc>
  <person>
    <idno type="id">kruseman</idno>
    <persName><name type="geslachtsnaam">Kruseman</name>, Wilhelmina Jacoba Pauline Rudolphine</persName>
    <sex value="2"/>
    <event type="birth" when="1839"/>
    <event type="death" when="1922"/>
    <state type="occupation">feministe</state>
  </person>
  <biography>
    <graphic url="http://resources.huygens.knaw.nl/bwn1880-2000/lemmata/bwn3/images/images/KRUSEMAN.jpg"/>
    <text>&lt;dtml-var bwn_header&gt;
 &lt;p class='genealogie'&gt;
  &lt;strong&gt;Kruseman, Wilhelmina Jacoba Pauline Rudolphine&lt;/strong&gt;(Mina), feministe (Velp, gem. Rheden 25-9-1839 - Boulogne-sur-Seine (Frankrijk) 2-8-1922).

  Dochter van Hendrik Georg Kruseman, gen.-majoor inf. O.I.L., en
  Jenny Dorothee Hermine Cornelie Cantzlaar. Sinds 1881 onderhield
  zij een intieme relatie met F.J. Hoffman, fotograaf en
  muziekleraar. Er waren 2 dochters.
  
&lt;img src=&amp;quot;images/KRUSEMAN.jpg&amp;quot; align=&amp;quot;right&amp;quot; BORDER=&amp;quot;0&amp;quot; alt=&amp;quot;afbeelding van Kruseman, Wilhelmina Jacoba Pauline Rudolphine&amp;quot; class=&amp;quot;bwnimg&amp;quot;&gt;
  
  &lt;/p&gt;
&lt;p&gt;Mina groeide samen met haar drie zusters op in Indi&amp;euml;.
    In 1854, na de pensionering van haar vader, keerde het gezin
    terug naar Nederland en vestigde zich in Ginneken. Na de dood
    van haar moeder (1859) verhuisde zij met haar vader en zusters
    naar Brussel. In die periode nam Kruseman zang- en pianolessen
    aan het Brussels conservatorium en zong ze op muziekavonden en
    concerten. In de zomer van 1865 was zij korte tijd verloofd. De
    verbreking van deze verloving om familieredenen betekende voor
    haar een pijnlijke ervaring en kan haar latere uitlatingen
    tegen het huwelijk verklaren. Ze verwerkte deze gebeurtenis ook
    in een hoofdstuk van haar roman 
    &lt;em&gt;Een huwelijk in Indi&amp;euml;&lt;/em&gt;

    ('s-Gravenhage, 1873). Nadat haar pogingen een engagement te
    verwerven in Amsterdam, Rotterdam, 's-Gravenhage, Utrecht en
    Arnhem waren mislukt, ging zij in 1870 naar Parijs om haar
    zangopleiding voort te zetten. Het uitbreken van de
    Frans-Duitse oorlog noodzaakte haar echter in augustus van dat
    jaar naar Brussel terug te keren en bracht haar tot haar eerste
    pacifistisch-getinte uitlatingen.&lt;/p&gt;
&lt;p&gt;In 1871 vertrok Kruseman naar de Verenigde Staten met het
    plan daar onder het pseudoniem Stella Oristorio di Frama een
    carri&amp;egrave;re als concertzangeres op te bouwen. Gebrek aan geld
    om een eigen reclamecampagne te voeren en een weigering in te
    gaan op de eisen van de managers hebben dat volgens haar eigen
    zeggen verhinderd 
    &lt;em&gt;(Sprekende Portretten,&lt;/em&gt;

    25). In de zuidelijke staten had zij weliswaar succes met haar
    optredens, maar dat bracht haar geen financieel voordeel.
    Daarom keerde ze in 1872 naar Brussel terug.&lt;/p&gt;
&lt;p&gt;Tijdens haar verblijf in Amerika had Kruseman haar roman 
    &lt;em&gt;Een huwelijk in Indi&amp;euml;&lt;/em&gt;

    geschreven. Het boek beschreef en kritiseerde de leegheid van
    de meeste vrouwenlevens en de onzedelijkheid van een huwelijk
    uit conventie. Voordat het boek eind 1873 werd uitgegeven, had
    ze lang geruzied met de uitgever Nijhoff over titel, vorm en
    inhoud en over haar auteursrechten. Dit gekibbel over de inhoud
    bracht haar ertoe een hoofdstuk 'Uit het leven van een dokter',
    gepubliceerd in 
    &lt;em&gt;De Nederlandsche Spectator&lt;/em&gt;

    (1872) 380-383; 387-390, in het openbaar voor te lezen als
    aanbeveling voor het boek. De uitgever zou echter in het boek
    zelf het in zijn ogen minder geslaagde hoofdstuk weglaten.
    Ondertussen had eind 1872 de feministe Betsy Perk contact met
    haar gezocht en was daarop van maart 1873 af een reeks van
    optredens in het openbaar gevolgd, waarbij zij beiden op eigen
    wijze haar feministische idealen beleden. Kruseman las haar
    schets 'De Zusters' voor, waarin zij - door de mond van haar
    romanfiguur Norah - een fel pleidooi hield voor de emancipatie
    van de vrouw, voor haar recht op eervolle broodwinning en tegen
    de opvoeding voor een huwelijk, terwijl veel vrouwen toch niet
    trouwen. In de pers kreeg Kruseman deels positieve reacties,
    vooral door haar voordracht, deels negatieve, wegens haar
    radicale opvattingen over vrouwenemancipatie. Zelfs in het
    vrouwenblad 
    &lt;em&gt;Ons Streven&lt;/em&gt;

    werd haar voorstelling van zaken gekritiseerd (21-5-1873). Op
    spotprenten werd zij afgebeeld als een 'moderne Judith', die
    alle mannen wilde onthoofden. In mei 1873 was de tournee
    afgelopen en eindigde de samenwerking met Betsy Perk. Kruseman
    ging daarna door met het houden van lezingen en voordrachten in
    een solo-optreden. Zij had een toneelbewerking gemaakt van haar
    roman 
    &lt;em&gt;Een huwelijk in Indi&amp;euml;:&lt;/em&gt;

    'De Echtscheiding' getiteld, en die droeg ze voor, aanvankelijk
    alleen, in 1874 met een gezelschap. Dit laatste werd een
    fiasco.&lt;/p&gt;
&lt;p&gt;Haar aanvallen op het anti-artistieke klimaat in Nederland
    hadden ondertussen de aandacht getrokken van Multatuli. Zij
    bezocht hem in 1873 en 1874 in Wiesbaden. Vanaf najaar 1873
    correspondeerde zij regelmatig met hem over haar visie op het
    leven, op het huwelijk, op vriendschappen van vrouwen met
    mannen in het algemeen en die van haar met Multatuli in het
    bijzonder. Ook schreef ze aan Multatuli&amp;quot;s vriendin, Mimi
    Hamminck Schepel, vooral wanneer ze een meningsverschil had met
    de schrijver.&lt;/p&gt;
&lt;p&gt;Met haar lezingen en boeken had zij ondertussen genoeg
    verdiend om (begin 1874) een reis naar Itali&amp;euml; te maken.
    Terug in Nederland, stelde ze alles in het werk om ervoor te
    zorgen dat Multatuli's toneelstuk 
    &lt;em&gt;Vorstenschool&lt;/em&gt;

    opgevoerd zou worden: ze zou zelf de hoofdrol spelen en zorgde
    voor een contract. Tijdens de repetities begin 1875 kwam het
    tot een ruzie tussen Kruseman en Multatuli, die een definitieve
    breuk tot gevolg had. Hoewel het stuk op zich zelf daarna
    succes had, werd Kruseman al spoedig ontslagen. Het stuk werd
    verder gespeeld met een andere actrice in de hoofdrol. In het
    najaar van 1875 maakte zij vervolgens, samen met haar
    leerlingen Elize Baart en H&amp;eacute;l&amp;egrave;ne Gerritsen, een
    laatste tournee door Nederland. Ze speelden toen haar stuk 'Een
    blik in de kunstenaarswereld' (&lt;em&gt;Mijn leven,&lt;/em&gt;

    III, 101 -143), over kunst en kritiek in Nederland. In
    september 1877 vertrok zij ten slotte naar Indi&amp;euml;, waar
    haar zuster en zwager, S. van Deventer, woonden. Voor haar
    vertrek schokte ze nog &amp;eacute;&amp;eacute;n keer het Nederlandse
    publiek door de uitgave van 
    &lt;em&gt;Mijn leven&lt;/em&gt;

    (Dordrecht, 1873. 3 dl.), een verzameling van vooral intieme
    brieven van haarzelf en door anderen aan haar geschreven over
    de periode mei 1858-maart 1877.&lt;/p&gt;
&lt;p&gt;Spoedig na aankomst in Batavia begon zij lezingen te houden,
    echter zonder veel succes. Na enkele maanden verhuisde zij naar
    Soerabaja, waar zij in de loop van 1878 haar lezingenreeks
    reeds stopzette en zich tot taak stelde Indonesische en Chinese
    meisjes tot zelfbewuste vrouwen op te voeden. Deze
    opvoedingsactiviteiten brachten haar in conflict met de
    religieuzen, die een belangrijk deel van het meisjesonderwijs
    verzorgden. Zij gaf in die zelfde tijd ook les in pianospelen,
    zang en toneel, en in 1880 voerde zij samen met haar leerlingen
    een door haar geschreven toneelstuk op, 
    &lt;em&gt;Cendrillon...&lt;/em&gt;

    (Pasoeroean, 1880) geheten, een variatie op het
    Assepoestersthema. Ondanks felle kritiek op deze voorstellingen
    bleef zij toneelspelen.&lt;/p&gt;
&lt;p&gt;In 1881 ging zij samenwonen met de schrijver F.J. Hoffman,
    die toen in de twintig was. Dit leidde tot een schandaal; het
    leven werd haar tot zulk een hel gemaakt dat zij samen met
    Hoffman in 1883 Indi&amp;euml; verliet. Ze woonden korte tijd in
    Itali&amp;euml;; daar - in Rome - werden hun twee dochters geboren,
    die beiden zeer jong overleden. Daarna vestigden zij zich in
    Boulogne-sur-Seine bij Parijs. Hoffman werkte als fotograaf en
    gaf vioolles; Kruseman gaf zangles. Nadat Hoffman zijn werk als
    fotograaf verloren had, leefde het paar van een kleine
    lijfrente en van muzieklessen. Hoffman stierf omstreeks het
    einde van de Eerste Wereldoorlog. Hierna ondertekende Kruseman
    haar brieven meermaals met 'Mina Hoff-Kru' (Collectie
    Nederlands Letterkundig Museum en Documentatiecentrum). De
    ervaringen van de Eerste Wereldoorlog in Frankrijk hadden
    inmiddels de pacifistische gevoelens bij Kruseman sterk
    aangewakkerd en haar bewogen tot het schrijven van een brochure
    
    &lt;em&gt;Appel &amp;agrave; toutes les femmes du monde entier&lt;/em&gt;

    (S.l., s.a.), een oproep tot een vredesbeweging van vrouwen.
    Deze pacifistische activiteiten brachten haar op het einde van
    haar leven in contact met de Nederlandse vrouwenbeweging. Zij
    correspondeerde hierover o.a. met Jeanne Reyneke van Stuwe,
    redactrice van het Nederlandse blad 
    &lt;em&gt;De Vrouwenspiegel.&lt;/em&gt;

    Maar ouderdom begon haar te plagen: sedert 1920 was zij slecht
    ter been en verliet zij haar huis praktisch niet meer. Haar
    vroegere leerlingen bezochten haar geregeld en zorgden voor
    haar. Voor het overige leefde zij tamelijk alleen en
    teruggetrokken tot zij in 1922 op 82-jarige leeftijd in
    Boulogne-sur-Seine overleed.&lt;/p&gt;
&lt;p&gt;Wilhelmina Kruseman heeft bewust gekozen voor een leefwijze
    die tegen de conventies inging: zij voorzag in haar onderhoud
    door voor een vrouw van haar stand ongewone artistieke
    activiteiten, zoals zang en voordracht, toneelspel en
    protestlezingen; zij ging samenwonen en was ongehuwd moeder. Ze
    voelde zich tot het excentrieke aangetrokken en werd zelf vaak
    excentriek genoemd. In haar lezingen en toneelstukken lokte ze
    conflicten uit met pers en publiek, maar ook haar samenwerking
    met geestverwanten (Perk, Multatuli) leidde meermaals tot
    ruzies. Als individualiste moest zij niets hebben van een
    georganiseerde vrouwenbeweging. In haar lezingen en geschriften
    keerde zij zich tegen het conventionele huwelijk, dat zij
    gelijk stelde met prostitutie, en pleitte zij voor een
    degelijke opleiding voor meisjes. In Indi&amp;euml; combineerde zij
    dit met een aanval op de koloniale verhoudingen. Onder invloed
    van de Eerste Wereldoorlog stapte zij ten slotte af van haar
    afkeer van organisatie en probeerde zij een pacifistische
    vrouwenbeweging tot stand te brengen.&lt;/p&gt;
&lt;p&gt;De reacties op de inhoud en de vorm van haar literaire en
    toneelwerk liepen sterk uiteen: Busken Huet vond haar werk,
    zowel wat vorm als inhoud betreft, stuitend; anderen, zoals W.
    Doorenbos, Multatuli en Carel Vosmaer, hadden waardering vooral
    voor haar streven voor de rechten van de vrouw 
    &lt;em&gt;(Mina Kruseman,&lt;/em&gt;

    29-30, 55-58). Zij stond zelfs model voor Carel Vosmaers boek 
    &lt;em&gt;Amazone&lt;/em&gt;

    ('s-Gravenhage, 1880), waarin hij met Mina kalm afrekende (F.L.
    Bastet, 
    &lt;em&gt;Mr. Carel Vosmaer&lt;/em&gt;

    (Den Haag, 1967) 51).&lt;/p&gt;
&lt;p&gt;Met haar idee&amp;euml;n over vrouwenemancipatie was Mina
    Kruseman in de jaren '80 van de vorige eeuw haar tijd ver
    vooruit. Haar eigenzinnige leefwijze, haar kritiek op het
    huwelijk, haar activiteiten voor een zelfstandige arbeidskring
    van vrouwen en vooral haar pleidooi ten gunste van goede
    contracten voor schrijfsters en actrices kregen op het einde
    van haar leven echter de aandacht en waardering van een nieuwe
    generatie Nederlandse feministes, die in 1920 een
    geldinzameling voor haar hielden en haar beschouwden als
    &amp;eacute;&amp;eacute;n van de pioniers.&lt;/p&gt;
&lt;p&gt;
  &lt;a href='agedeelte'&gt;A: &lt;/a&gt;Collectie-Kruseman in Nederlands Letterkundig Museum
  en Documentatiecentrum te 's-Gravenhage; collectie-Kruseman op
  Internationaal Instituut voor Sociale Geschiedenis te
  Amsterdam.&lt;/p&gt;
&lt;p&gt;
  &lt;a href='pgedeelte'&gt;P: &lt;/a&gt;Behalve de reeds genoemde: 
    &lt;em&gt;De moderne Judith&lt;/em&gt;

    (Dordrecht, 1873); 
    &lt;em&gt;Meester Kritiek&lt;/em&gt;

    (Middelburg, 1874); 
    &lt;em&gt;H&amp;eacute;l&amp;egrave;ne Richard of in weelde geboren&lt;/em&gt;

    (Soerabaia, 1880); 
    &lt;em&gt;Deux lettres &amp;agrave; Urbain Gohier dont la premi&amp;egrave;re au
    sujet de son article ,,Les Femmes &amp;quot;dans l'Aurore du 27 mars&lt;/em&gt;

    (Dordrecht, 1899); 
    &lt;em&gt;Parias&lt;/em&gt;

    [Dordrecht, 1900. 2 dl.)&lt;/p&gt;
&lt;p&gt;
  &lt;a href='lgedeelte'&gt;L: &lt;/a&gt;S. Kalff, 'Iets over Mina Kruseman', in 
  &lt;em&gt;Vragen van den Dag&lt;/em&gt;

  34 (1919) 670-686; J. van Ammers-K&amp;uuml;ller, 
  &lt;em&gt;Een pionierster: Mina Kruseman en haar verhouding tot
  Multatuli&lt;/em&gt;

  (Amsterdam, 1921); S. Kalff, in 
  &lt;em&gt;Eigen Haard&lt;/em&gt;

  48 (1922) 593-594; J. Koning, 'Mina Hoffman-Kruseman &amp;#134;', in 
  &lt;em&gt;Indi&amp;euml;&lt;/em&gt;

  6 (1922) 25 (20 september) 406-407; W. van Itallie-van Embden, 
  &lt;em&gt;Sprekende Portretten&lt;/em&gt;

  (Leiden, [1924]) 23-33; W. van Riesen, 'Het conflict tusschen
  Mina Kruseman en Multatuli', in 
  &lt;em&gt;Haagsch Maandblad 29&lt;/em&gt;

  (1938) I, 174-184; W.J.M, van Vliet, 'Mina Kruseman. Het leven
  van een Hollandse feministe in Brussel', in 
  &lt;em&gt;De Vlaamse Gids&lt;/em&gt;

  35 (1951) 609-613; idem, 'Mina Kruseman en Multatuli', 
  &lt;em&gt;ibidem,&lt;/em&gt;

  37 (1953) 273-280; G.H. von Faber, 
  &lt;em&gt;Dingen die niet kloppen&lt;/em&gt;

  (Soerabaia, 1955) 113-134; Rob Nieuwenhuys, 
  &lt;em&gt;Oost-Indische Spiegel&lt;/em&gt;

  (Amsterdam, 1972) 220-226; 
  &lt;em&gt;Mina Kruseman, 1839- 1922. Portret van een militante feministe
  en pacifiste.&lt;/em&gt;

  Samengest. door Margot de Waal [Amsterdam, 1978]. De
  Engelbewaarder: 12; Margot de Waal, 'Mina Kruseman', in 
  &lt;em&gt;Vrouwen rond de eeuwwisseling.&lt;/em&gt;

  Onder red. van Aukje Holtrop (Amsterdam, 1979) 35-48; 
  &lt;em&gt;Mina Kruseman. Alles bevalt mij behalve rust. Brieven.&lt;/em&gt;

  Samenst. en inl. Margot de Waal (Amsterdam, 1986).&lt;/p&gt;

&lt;p&gt;
&lt;a href=&amp;quot;igedeelte&amp;quot;&gt;I: &lt;/a&gt;&lt;i&gt;Van moeder op dochter. De maatschappelijke positie van de vrouw in Nederland vanaf de Franse tijd. &lt;/i&gt;Onder red. van W.H. Posthumus-van der Groot en Anna de Waal (Utrecht [etc.] 1968).
&lt;/p&gt;

&lt;p&gt;Fia Dieteren&lt;/p&gt; 
&lt;dtml-var bwn_footer&gt;</text>
  </biography>
</biodes>

