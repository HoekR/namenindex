<biodes version="1.0">
  <fileDesc>
    <title>Kar, Eliazer van de (1913-1992)</title>
    <ref target="http://resources.huygens.knaw.nl/bwn1880-2000/lemmata/bwn5/kar"/>
    <publisher>
      <name>Biografisch Woordenboek van Nederland:1880-2000</name>
      <ref target="http://resources.huygens.knaw.nl/bwn1880-2000"/>
    </publisher>
  </fileDesc>
  <person>
    <idno type="id">kar</idno>
    <persName><name type="geslachtsnaam">Kar</name>, Eliazer van de</persName>
    <sex value="1"/>
    <event type="birth" when="1913"/>
    <event type="death" when="1992"/>
    <state type="occupation">ondernemer</state>
    <state type="occupation">sportman</state>
  </person>
  <biography>
    <graphic url="http://resources.huygens.knaw.nl/bwn1880-2000/lemmata/bwn5/images/images/kar.jpg"/>
    <text>&lt;dtml-var bwn_header&gt;
 &lt;p class='genealogie'&gt;
  &lt;strong&gt;Kar, Eliazer van de&lt;/strong&gt;, ondernemer en sportpromotor (Amsterdam 9-2-1913 - Amsterdam 7-9-1992). 
Zoon van Hartog van de Kar, diamantslijper, later marktkoopman,
  en Kaatje Engelander. Gehuwd op 21-9-1939 met Jansje Molleman
  (geb. 1913). Uit dit huwelijk werden 1 zoon en 1 dochter geboren.
  

  

  
  &lt;/p&gt;
&lt;p&gt;
  &lt;img class='bwnimg' BORDER='0' align='right' src='images/kar.jpg' alt='afbeelding van Kar, Eliazer van de'&gt;Opgegroeid in een Amsterdams joods gezin ging Leo van de
    Kar na de ULO in de leer als diamantslijper, het
    oorspronkelijke beroep van zijn vader. Hij voelde zich al jong
    aangetrokken tot de sport en meldde zich aan het einde van de
    jaren twintig bij voetbalclub SAVM, zonder het daar overigens
    ver te schoppen. Wel zag hij hier dat spelers behoefte hadden
    aan lichamelijke verzorging. Het bracht hem ertoe een opleiding
    als heilgymnast en masseur te volgen. Vrijwel gelijktijdig kwam
    Van de Kar met een andere tak van sport in aanraking. In de
    vroege jaren dertig werden in Amsterdam jaarlijks
    atletiektoernooien voor voetballers georganiseerd. Toen hij in
    1930 in een van deze wedstrijden met overmacht eerste werd op
    de sprint, haalde de toonaangevende atletiekvereniging AAC hem
    over lid te worden.&lt;/p&gt;
&lt;p&gt;Ook als atleet bereikte Van de Kar nooit de top: zijn beste
    tijd op de 100 meter was 11 seconden en op de 200 meter 22,9
    seconden. Maar hij was goed genoeg voor een plaats in het
    estafetteteam van de club, dat in eigen land jarenlang op de 4
    x 100 meter onverslaanbaar was, vooral dankzij Europees
    kampioen Chris Berger. Meer dan door sportieve prestaties
    onderscheidde Van de Kar zich evenwel door zijn optreden als
    masseur. Hij bleek hiervoor een buitengewone bekwaamheid te
    bezitten, waarvan hij zowel ploeggenoten als tegenstanders liet
    profiteren.&lt;/p&gt;
&lt;p&gt;Tijdens de Duitse bezetting was Van de Kar als
    gemengd-gehuwde betrekkelijk veilig, in tegenstelling tot zijn
    verdere familie, die zou worden gedeporteerd en omgebracht.
    Weliswaar verloor hij zijn baan in de diamantbewerking, maar
    zijn bekwaamheid als masseur - en pedicure - zorgde voor een
    bescheiden broodwinning. Aan huis in de Rivierenlaan ontving
    Van de Kar talloze prominente sportlieden als cli&amp;euml;nten,
    die op hun beurt anderen op hem attendeerden. Op Van de Kars
    overtuiging dat de sport aldus zijn leven had gered, steunde
    zijn latere mecenaat.&lt;/p&gt;
&lt;p&gt;Onmiddellijk na de bevrijding in 1945 huurde Van de Kar een
    winkel aan de Amsterdamse Ceintuurbaan om er een sportzaak te
    beginnen. Hij begon er letterlijk met niets, want afgezien van
    een paar geleende speren en een discus in de etalage met
    daarboven de leuze 'Sport in dienst van de vrede', stond hij in
    een lege zaak. Van de Kar kon weinig anders doen dan
    voetbalbroekjes maken van door de klant zelf meegebrachte stof
    en het verrichten van reparaties. Vrij snel hielpen enkele oude
    sportrelaties hem echter aan een bescheiden voorraad
    verkoopartikelen. Bovendien ging hij er na enige tijd toe over
    speciaal aangemeten schoenen te laten vervaardigen, vooral
    spikes, waardoor hij als een van de eersten echt sportschoeisel
    verkocht.&lt;/p&gt;
&lt;p&gt;Tegelijkertijd bleef Van de Kar sportlieden begeleiden.
    Vooral aan de langeafstandsloper Wim Slijkhuis - volgens Van
    de Kar een van de beste atleten die Nederland heeft
    voortgebracht - besteedde hij heel wat tijd. Hij masseerde hem
    niet alleen, maar stelde ook uitvoerige schema's op om zijn
    conditie te verbeteren. Tevens onderwierp hij Slijkhuis aan een
    intensieve training op 'Duindigt' bij Den Haag. Op het laatst
    regelde hij zelfs zoveel dat hij als Slijkhuis' manager werd
    beschouwd. De twee bronzen medailles op de 1500 en 5000 meter
    die deze atleet onder zijn leiding op de Olympische Spelen van
    1948 in Londen veroverde, zag Van de Kar als een persoonlijke
    triomf.&lt;/p&gt;
&lt;p&gt;Reeds v&amp;oacute;&amp;oacute;r de oorlog probeerde Van de Kar het
    uithoudingsvermogen van sporters te verbeteren. Na de
    bevrijding bleef hij zich hiermee bezighouden, en wel in die
    mate dat hij kan worden beschouwd als een pionier op het gebied
    van conditietraining en van de zogeheten 'warming-up'
    voorafgaand aan een wedstrijd. Eerst kwam dit in hoofdzaak
    individuele leden van 'zijn' atletiekvereniging AAC ten goede,
    maar in de jaren vijftig sloegen zijn idee&amp;euml;n ook bij
    anderen aan, vooral bij voetballers. De eerste elftallen van de
    Amsterdamse verenigingen 'Zeeburgia' en DWS maakten er met
    zichtbaar resultaat gebruik van. Ook Olympisch kampioenen als
    de hardloopster Fanny Blankers-Koen en het Tsjechoslowaakse
    loopwonder Emil Zatopek deden een beroep op zijn
    bekwaamheden.&lt;/p&gt;
&lt;p&gt;Bij Van de Kar - zelf nog steeds een veelzijdig sportman,
    die in zijn vrije tijd onder meer aan basketbal, honkbal en
    tafeltennis deed - voelden sportlieden zich vertrouwd. Degenen
    die van zijn diensten gebruik maakten, kwamen graag naar zijn
    sportzaak en hielpen daar soms bij de verkoop. De winkel werd
    zodoende een soort trefpunt van beroemdheden, wat klanten trok.
    Zakelijk ging het steeds beter, zodat Van de Kar een
    naastgelegen pand kon huren om daar een - aanvankelijk
    bescheiden - groothandel in sportartikelen te beginnen.&lt;/p&gt;
&lt;p&gt;Juist toen Van de Kar in 1958 plannen maakte om filialen te
    vestigen, werd hem het aanbod gedaan de toentertijd bekende,
    maar in hun assortiment verouderde Perry-sportzaken over te
    nemen. Eerst weigerde Van de Kar, maar een toevallig contact
    met de leiding van het warenhuisconcern 'De Bijenkorf' leidde
    ertoe dat dit de overname voor zijn rekening nam, met Van de
    Kar als directeur. In deze nieuwe functie wist hij behendig in
    te haken op de toenemende vrije tijd van de Nederlanders. In de
    winkels die jarenlang de naam 'Perry van de Kar' zouden
    dragen, werden daarom naast sportartikelen ook kampeergerei en
    tuinmeubilair verkocht, en met groot succes.&lt;/p&gt;
&lt;p&gt;Niettegenstaande deze drukke zakelijke activiteiten bleef
    Van de Kar nauw betrokken bij de sport. Zo trad hij tussen
    1957 en 1965 drie keer op als chef d'&amp;eacute;quipe van de
    Nederlandse ploeg bij de Maccabiade, de joodse wereldspelen.
    Blijvende faam verwierf hij zich echter door een initiatief uit
    1960. Uit erkentelijkheid voor wat de sport voor hem had
    gedaan, stichtte Van de Kar in dat jaar een sportfonds, dat
    zijn naam droeg en waarvoor hij jaarlijks een bedrag van ? 5000
    beschikbaar zou stellen. Het fonds had tot doel veelbelovende
    jonge sportmensen aan een geschikte stageplaats in het
    buitenland te helpen ter verbetering van hun prestaties. Om
    hiervoor in aanmerking te komen mocht men niet ouder zijn dan
    21 jaar, nog niet tot de top behoren en de studie of
    maatschappelijke positie niet verwaarlozen. Teamsporters werden
    zelden geselecteerd, voetballers nooit. Kandidaten werden
    aangewezen door een commissie van oud-sportmensen en officials,
    terwijl voor de feitelijke organisatie na enige tijd een
    stichting werd opgericht.&lt;/p&gt;
&lt;p&gt;Van de Kar belastte zich met de fondsenwerving en wist zich
    ook op andere wijze van steun te verzekeren, zoals de
    vliegreizen die de Koninklijke Luchtvaart Maatschappij
    beschikbaar stelde. Vooral door zijn inspanningen groeide het
    jaarlijks te besteden bedrag; bij Van de Kars overlijden in
    1992 was er bijna ? 200.000 in kas. In de ruim twintig jaar die
    daaraan voorafgingen hadden ongeveer 900 jonge sportmensen,
    leden van 35 bonden, hiervan geprofiteerd. Vanaf het begin
    behield het 'Sportfonds Leo van de Kar' zijn zelfstandige
    opstelling, al werden kandidaten voor een stageplaats altijd
    aangewezen door tussenkomst van een bond.&lt;/p&gt;
&lt;p&gt;In 1971 trad Leo van de Kar wegens hartklachten terug als
    directeur van Perry van de Kar. Dankzij een uitstekende
    lichamelijke conditie, die hij toeschreef aan de sport, en een
    sobere leefwijze kon Van de Kar zich echter nog jarenlang
    verdienstelijk blijven maken voor het Sportfonds. Zijn
    bescheidenheid ten spijt - hij hield zich bij voorkeur op de
    achtergrond - werden zijn verdiensten algemeen erkend. Van de
    Kars vrij onverwachte dood op 79-jarige leeftijd werd door de
    gehele Nederlandse sportgemeenschap betreurd.&lt;/p&gt;
&lt;p&gt;
  &lt;a href='lgedeelte'&gt;L: &lt;/a&gt;K. Peereboom, 'Wim Slijkhuis ontmoette Pa&amp;auml;vo
  Nurmi', in 
  &lt;em&gt;Sportief&lt;/em&gt;

  , 3-10-1948; Dietert Molanus, 'Leo van de Kar is zelf een stukje
  sport', in 
  &lt;em&gt;Sport en Sportwereld&lt;/em&gt;

  , 24-10-1960; 'Atleet Van de Kar begon in 1945 sportzaak zonder
  iets om te verkopen', in 
  &lt;em&gt;De Zakenwereld&lt;/em&gt;

  , 17-12-1965; Peter de Jonge, in 
  &lt;em&gt;NRC Handelsblad&lt;/em&gt;

  , 8-9-1992; Hans van Wissen, in 
  &lt;em&gt;de Volkskrant&lt;/em&gt;

  , 9-9-1992.&lt;/p&gt;
&lt;p&gt;
  &lt;a href='igedeelte'&gt;I: &lt;/a&gt;

  Foto in familiebezit.&lt;/p&gt;
&lt;p&gt;Frans Oudejans &amp;#134;&lt;/p&gt; 
&lt;dtml-var bwn_footer&gt;</text>
  </biography>
</biodes>

