<biodes version="1.0">
  <fileDesc>
    <title>Dijk, Antoinette van (1879-1975)</title>
    <ref target="http://resources.huygens.knaw.nl/bwn1880-2000/lemmata/bwn1/dijk"/>
    <publisher>
      <name>Biografisch Woordenboek van Nederland:1880-2000</name>
      <ref target="http://resources.huygens.knaw.nl/bwn1880-2000"/>
    </publisher>
  </fileDesc>
  <person>
    <idno type="id">dijk_1</idno>
    <persName><name type="geslachtsnaam">Dijk</name>, Antoinette van</persName>
    <sex value="2"/>
    <event type="birth" when="1879"/>
    <event type="death" when="1975"/>
    <state type="occupation">zangeres</state>
    <state type="occupation">omroepmedewerkster</state>
  </person>
  <biography>
    <graphic url="http://resources.huygens.knaw.nl/bwn1880-2000/lemmata/bwn1/images/images/DIJK.jpg"/>
    <text>&lt;dtml-var bwn_header&gt;
 &lt;p class='genealogie'&gt;
  &lt;strong&gt;Dijk, Antoinette van&lt;/strong&gt;, zangeres en verzorgster van radioprogramma's (Amsterdam 23-8-1879 -'s-Gravenhage 24-6-1975).

Dochter van Pieter van Dijk, firmant van boekdrukkersmaterialen, en
Catharina Weber. Zij was ongehuwd.
&lt;/p&gt;

&lt;img src=&amp;quot;images/DIJK.jpg&amp;quot; align=&amp;quot;right&amp;quot; BORDER=&amp;quot;0&amp;quot; alt=&amp;quot;afbeelding van Dijk, Antoinette van&amp;quot; class=&amp;quot;bwnimg&amp;quot;&gt;

&lt;p&gt;Antoinette van Dijk werd als zangeres opgeleid door Catharina van
Rennes. Zij gaf na het behalen van het Toonkunst-diploma twee jaar
zangonderricht op lagere scholen, studeerde vervolgens verder en
ontving in Parijs een opleiding als operazangeres bij Emma Nevada. Zij
debuteerde in een Londense operavoorstelling waarover Jean Louis
Pisuisse in het 
&lt;em&gt;Algemeen Handelsblad&lt;/em&gt;

een recensie schreef die aanleiding was tot uitnodigingen in eigen
land. Antoinette van Dijk zette haar operacarri&amp;egrave;re in Itali&amp;euml;
voort. In 1909 trad zij ter gelegenheid van de geboorte van prinses
Juliana te midden van Nederlanders in Londen op. Drie jaar reisde zij
vervolgens als operazangeres door Engeland, Schotland en Ierland. In
Duitsland studeerde zij een Wagnerrepertoire in waarvoor echter haar
stem het benodigde volume bleek te missen. Haar zangcarri&amp;egrave;re kwam
ten einde toen in 1914 de oorlog uitbrak.&lt;/p&gt;
&lt;p&gt;Antoinette van Dijk legde zich daarna toe op een geheel ander genre
van de zangkunst: op de wijze van Yvette Guilbert in Frankrijk begon
zij een repertoire op te bouwen van oudhollandse liedjes die zij in
kostuum zong. Toen zij er in 1915 mee voorzong bij de Haagse impresario
Max van Gelder was het Jean Louis Pisuisse die haar zag, herkende,
hoorde en terstond engageerde voor zijn tournee. Het werd een programma
dat kon worden aangekondigd als 'Jean Louis Pisuisse, vertolker van
het levenslied, in samenwerking met Antoinette van Dijk, liederzangeres
en Jan Hemsing, zanger-pianist'. Zij trad ook samen met de zanger
Jan van Riemsdijk op. In 1919 gaf zij in Den Helder haar eerste
kindermiddag, die werd gevolgd door vele matinees waarin zij met
voordracht en zang de kinderen trachtte te boeien, zoals sinds 1921 in
het Scheveningse Kurhaus en de strandfeesten.&lt;/p&gt;
&lt;p&gt;In 1924 schreef zij een brief aan Willem Vogt nadat ze over de
radioprogramma's van de Hilversumsche Draadlooze Omroep (HDO) had
gelezen. Deze liet haar komen en nodigde haar uit om wekelijks een
radiokinderprogramma te verzorgen: kinderuur van den HDO. De eerste
uitzending was in mei 1924 en in de zestien jaar daarna vulde zij
honderden programma's met verhalen, liedjes, spelletjes, raadsels
en gasten, met onderwerpen als de tuin, dieren, sport en liefhebberijen
en vooral met een rubriek waarin jarige kinderen gefeliciteerd werden.
In maart 1926 kwam er een wekelijks Ziekenuur bij waarin zij door
middel van een verkwikkend meeleven zieken het gevoel gaf 'dat ze
bij ons horen'. Bekend was Ons Spaarpotje, een fonds waarin
luisteraars geld konden storten waarvan dan radiotoestellen gekocht
konden worden voor ziekenhuizen, kindertehuizen en ouden van dagen.
Beide programma's hebben haar gedurende vele jaren een grote
populariteit gegeven door de juiste toon die zij wist aan te slaan,
haar warme buigzame stem, haar beschaafde woordkeus en dictie en vooral
door haar grote belangstelling voor jong en oud. Zij schreef ook veel
in 
&lt;em&gt;De Radiobode,&lt;/em&gt;

het programmablad van de AVRO en veel van haar verhalen en liedjes zijn
ook uitgegeven. Om principi&amp;euml;le redenen heeft Antoinette van Dijk
als freelance medewerkster in mei 1940 besloten geen voet meer in de
studio te zetten omdat zij onoverkomelijke bezwaren had tegen het zich
in Duitse geest ontwikkelend omroepbestel. Na de oorlog is zij nog
slechts incidenteel voor de microfoon verschenen.&lt;/p&gt;
&lt;p&gt;
  &lt;a href='agedeelte'&gt;A: &lt;/a&gt;Vraaggesprek met haar door J.J. van Herpen op 10-8-1959.
Historisch Archief van de NOS.&lt;/p&gt;
&lt;p&gt;
  &lt;a href='lgedeelte'&gt;L: &lt;/a&gt;Edmond Visser, 
&lt;em&gt;Het Nederlandsche Cabaret&lt;/em&gt;

(Leiden, 1920) 132-139; 
&lt;em&gt;&amp;quot;Applaus&amp;quot;, Nederlandsch Cabaretboek.&lt;/em&gt;

Samengest. door Wouter Loeb (Den Haag, [1934]); Wim lbo. 
&lt;em&gt;En nu de moraal van dit lied&lt;/em&gt;

(Amsterdam [enz.,1970]) passim; 
&lt;em&gt;De Avrobode&lt;/em&gt;

18-8-1973; J.H.J. van den Heuvel, 
&lt;em&gt;Nationaal of verzuild&lt;/em&gt;

(Baarn, 1976).&lt;/p&gt;
&lt;p&gt;
&lt;a href=&amp;quot;igedeelte&amp;quot;&gt;I: &lt;/a&gt;&lt;i&gt;Persoonlijkheden in het Koninkrijk der Nederlanden in woord en beeld.&lt;/i&gt; Onder hoofdred. van H.P. van den Aardweg (Amsterdam 1938) 406.
&lt;/p&gt;
&lt;p&gt;J.J. van Herpen&lt;/p&gt; 
&lt;dtml-var bwn_footer&gt;</text>
  </biography>
</biodes>

