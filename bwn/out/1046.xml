<biodes version="1.0">
  <fileDesc>
    <title>K&#195;&#188;hler, Wilhelmus Johannes (1874-1946)</title>
    <ref target="http://resources.huygens.knaw.nl/bwn1880-2000/lemmata/bwn2/kuhler"/>
    <publisher>
      <name>Biografisch Woordenboek van Nederland:1880-2000</name>
      <ref target="http://resources.huygens.knaw.nl/bwn1880-2000"/>
    </publisher>
  </fileDesc>
  <person>
    <idno type="id">kuhler</idno>
    <persName><name type="geslachtsnaam">K&amp;uuml;hler</name>, Wilhelmus Johannes</persName>
    <sex value="1"/>
    <event type="birth" when="1874"/>
    <event type="death" when="1946"/>
    <state type="occupation">kerkhistoricus</state>
  </person>
  <biography>
    <text>&lt;dtml-var bwn_header&gt;
 &lt;p class='genealogie'&gt;
  &lt;strong&gt;K&amp;uuml;hler, Wilhelmus Johannes&lt;/strong&gt;, predikant en hoogleraar (Amsterdam 8-12-1874 - Leiden 18-11-1946).

Zoon van Paulus Frans K&amp;uuml;hler, commissionair in manufacturen, en
Karolina Petronella Wijbrands. Gehuwd op 12-10-1904 met Henderika
Lussingh Meursing. Uit dit huwelijk werden 3 zoons geboren.



&lt;/p&gt;
&lt;p&gt;K&amp;uuml;hler bezocht te Amsterdam de lagere school en het stedelijk
gymnasium en studeerde van 1892 tot 1897 theologie aan de Universiteit
van Amsterdam en het Doopsgezind Seminarium. Hij was achtereenvolgens
doopsgezind predikant te West-Terschelling (1897-1902), Meppel
(1902-1905) en Leiden (1905-1912). Hij promoveerde bij prof. S. Cramer
op een proefschrift 
&lt;em&gt;Johannes Brinckerinck en het klooster te Diepenveen&lt;/em&gt;

(Rotterdam, 1908). De moderne devotie behield ook later zijn
belangstelling, zo wist hij in een van zijn artikelen duidelijk te
maken dat een verloren gegane Vita Gerardi Magni de grondslag vormde
van alle levensbeschrijvingen van Geert Grote. Bovendien meende
K&amp;uuml;hler een rechte lijn te zien van de praktische, weinig
dogmatische vroomheid der devotio moderna naar het Nederlandse
anabaptisme, een opvatting die overigens niet onaangevochten is
gebleven. In het laatste jaar van zijn predikantschap voltooide hij
zijn belangwekkende studie 
&lt;em&gt;Het socinianisme in Nederland&lt;/em&gt;

(Leiden, 1912). In 1912 werd hij als opvolger van S. Cramer benoemd aan
de Universiteit van Amsterdam tot hoogleraar voor de geschiedenis van
het christendom na Karel de Grote, bovendien aan het Doopsgezind
Seminarium tot hoogleraar voor praktische godgeleerdheid, uitlegging
van het Nieuwe Testament en geschiedenis der Doopsgezinden.&lt;/p&gt;
&lt;p&gt;Inmiddels publiceerde hij als redacteur van de 
&lt;em&gt;Doopsgezinde Bijdragen&lt;/em&gt;

van 1916 tot 1919 een aantal studies, waarin hij o.m. het vreedzame
doperdom tegenover het revolutionaire anabaptisme van Munster
beklemtoonde. Dit leidde tot een polemiek met zijn neef K. Vos, die een
dergelijke scherpe tegenstelling weigerde te erkennen. Deze studies
vormden de inleiding tot zijn werk over de geschiedenis van de
Nederlandse doopsgezinden, waarvan het eerste deel pas in 1932, het
tweede in 1940 en het laatste postuum in 1950 verscheen.&lt;/p&gt;
&lt;p&gt;De langzame voortgang in K&amp;uuml;hlers publikaties was enerzijds te
wijten aan een zekere traagheid, anderzijds toch ook aan huiselijke
omstandigheden, zoals de ziekte van zijn echtgenote. Geldzorgen die
hierdoor ontstonden verplichtten hem predikbeurten te vervullen en als
deskundige bij de eindexamens van hogereburgerscholen op te treden.&lt;/p&gt;
&lt;p&gt;K&amp;uuml;hler was een typische kamergeleerde, die er niet in slaagde
het merendeel van zijn studenten te boeien; bovendien herhaalde hij
zijn colleges om de twee jaar. Voorde administratieve beslommeringen
die zijn ambt meebracht, voelde hij weinig; het rectoraat van de
universiteit weigerde hij te aanvaarden. In de dertig jaren van zijn
hoogleraarschap had hij slechts &amp;eacute;&amp;eacute;n promovendus, de lutherse
predikant W.J. Kooiman, die hem later aan de universiteit zou
opvolgen.&lt;/p&gt;
&lt;p&gt;Tijdens de Tweede Wereldoorlog was K&amp;uuml;hler weliswaar beslist
anti-Duits, maar zijn al te voorzichtige houding in de senaat had lang
niet ieders instemming. In 1944 kreeg hij aan het doopsgezind
seminarium W. Leendertz als hoogleraar naast zich, voor K&amp;uuml;hler een
verlichting, omdat zijn gezondheid in die tijd achteruitging. De
laatste maanden van zijn leven verbleef hij ten huize van zijn jongste
zoon te Leiden, waar hij nog tamelijk onverwacht in het Diaconessenhuis
overleed.&lt;/p&gt;
&lt;p&gt;
  &lt;a href='pgedeelte'&gt;P: &lt;/a&gt;Behalve de bovengenoemde werken: 
&lt;em&gt;De beteekenis der dissenters in de kerkgeschiedenis van
Nederland.&lt;/em&gt;

Inaugurele rede (Leiden, 1913); 
&lt;em&gt;Geschiedenis der Nederlandsche doopsgezinden&lt;/em&gt;

(Haarlem, 1932-1950. 3 dl.); bijdragen, in 
&lt;em&gt;De Remonstranten. Gedenkboek bij het 300-jarig bestaan der
Remonstrantsche Broederschap...&lt;/em&gt;

(Leiden, [1919]) 137-158; artikelen, in 
&lt;em&gt;Doopsgezinde Bijdragen, Teyler 's Theologisch Tijdschrift,
Archief voor de geschiedenis van het aartsbisdom Utrecht en Nederlands
Archief voor Kerkgeschiedenis.&lt;/em&gt;

Volledige bibliografie in het hieronder genoemde 
&lt;em&gt;Biografisch Lexicon.&lt;/em&gt;
&lt;/p&gt;
&lt;p&gt;
  &lt;a href='lgedeelte'&gt;L: &lt;/a&gt;Chr.P. van Eeghen, in 
&lt;em&gt;Geschiedenis van de doopsgezinden in Nederland. Gemeentelijk leven
1650-1735&lt;/em&gt;

(Haarlem, 1950) 63-79; 
&lt;em&gt;The Mennonite Encyclopedia&lt;/em&gt;

(Scottdale (Pennsylvania), 1957) III, 253-254; D. Nauta, 'De
Reformatie in Nederland in de historiografie', in 
&lt;em&gt;Serta historica&lt;/em&gt;

II (1970) 67; H.W. Meihuizen, 'De beoefening van de doperse
geschiedenis in Nederland', in 
&lt;em&gt;Doopsgezinde Bijdragen&lt;/em&gt;

N.R. 1 (1975) 24-25; S. B. J. Zilverberg, in 
&lt;em&gt;Biografisch Lexicon voor de geschiedenis van het Nederlands
Protestantisme (Kampen,&lt;/em&gt;

1978)1,113-114.&lt;/p&gt;
&lt;p&gt;S.B.J. Zilverberg&lt;/p&gt; 
&lt;dtml-var bwn_footer&gt;</text>
  </biography>
</biodes>

