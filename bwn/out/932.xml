<biodes version="1.0">
  <fileDesc>
    <title>Kessler, Geldolph Adriaan (1884-1945)</title>
    <ref target="http://resources.huygens.knaw.nl/bwn1880-2000/lemmata/bwn1/kesslerga"/>
    <publisher>
      <name>Biografisch Woordenboek van Nederland:1880-2000</name>
      <ref target="http://resources.huygens.knaw.nl/bwn1880-2000"/>
    </publisher>
  </fileDesc>
  <person>
    <idno type="id">kesslerga</idno>
    <persName><name type="geslachtsnaam">Kessler</name>, Geldolph Adriaan</persName>
    <sex value="1"/>
    <event type="birth" when="1884"/>
    <event type="death" when="1945"/>
    <state type="occupation">ondernemer</state>
  </person>
  <biography>
    <graphic url="http://resources.huygens.knaw.nl/bwn1880-2000/lemmata/bwn1/images/images/KESSLERGA.jpg"/>
    <text>&lt;dtml-var bwn_header&gt;
 &lt;p class='genealogie'&gt;
  &lt;strong&gt;Kessler, Geldolph Adriaan&lt;/strong&gt;, industrieel (Batavia 2-4-1884 - Velsen 21-8-1945).

Zoon van Jean Baptiste August Kessler, directeur der Koninklijke Ned.
Mij. tot Exploitatie van Petroleumbronnen in Nederlandsch-Indi&amp;euml;,
en Margaretha Jacoba Johanna de Lange. Gehuwd op 14-4-1916 met
Elisabeth Maria Louise Stoop. Zij kregen 4 zoons en 2 dochters.

&lt;img src=&amp;quot;images/KESSLERGA.jpg&amp;quot; align=&amp;quot;right&amp;quot; BORDER=&amp;quot;0&amp;quot; alt=&amp;quot;afbeelding van Kessler, Geldolph Adriaan&amp;quot; class=&amp;quot;bwnimg&amp;quot;&gt;

&lt;/p&gt;
&lt;p&gt;Op jeugdige leeftijd uit Nederlandsch-Indi&amp;euml; teruggekeerd
bezocht Kessler in 's-Gravenhage de lagere en middelbare school,
waarna hij zich aan de Technische Hogeschool te Delft deed inschrijven
en in 1907 het ingenieursdiploma werktuigbouwkunde behaalde. Evenals
zijn broer J.B. Aug. gold deze Kessler al meteen als een van de
'kroonprinsen' van de Koninklijke. Na Delft bereidde Geldolph
zich dan ook voor op een carri&amp;egrave;re in de petroleum door de functie
te aanvaarden van secretaris van Henry Deterding, de
president-directeur der Koninklijke. Samen met Deterding werd een reis
om de wereld gemaakt en werden alle oliecentra van de maatschappij
aangedaan. In 1908 werd Kessler gedetacheerd bij de 'Astra',
een Roemeense onderneming voor de exploitatie van oliebronnen die later
met een Duitse maatschappij samensmolt tot de 'Astra Romana'.
Sinds 1910 onderdirecteur hiervan behartigde Kessler tot 1911 de
commerci&amp;euml;le zaken, waarna hij terugkeerde op het hoofdkantoor der
Koninklijke te Londen. Daar deden de karaktertegenstellingen tot Henry
Deterding - Kessler gewaagde naderhand van diens toen wel zeer
'galvanische' persoonlijkheid - hem in 1916 niet zonder spijt
besluiten het vaderlijk bedrijf te verlaten. Het jaar daarop was hij op
maatschappelijk terrein in Den Haag werkzaam, waar hij tevens optrad
als gedelegeerd commissaris van de Residugas Maatschappij, een dochter
van de Bataafsche Petroleum Maatschappij. Omdat zijn aanleg en ambities
hierin geen levensvervulling konden vinden, zocht hij weldra een
werkkring in het bedrijfsleven. In juni 1917 bracht H. Colijn, destijds
directeur der Koninklijke, hem in contact met H.J.E. Wenckebach die
Kessler tot secretaris benoemde van het oprichtingscomit&amp;eacute; waaruit
in 1918 de Koninklijke Nederlandsche Hoogovens en Staalfabrieken N.V.
voortsproten. In 1920 volgde zijn benoeming tot directeur en in 1924 na
het overlijden van Wenckebach die tot voorzitter der directie. Met
uitzondering van een onderbreking tijdens de bezettingsjaren toen de
Duitsers hem wegens zijn principi&amp;euml;le houding op non-actief
plaatsten, zou Kessler dit voorzitterschap tot zijn overlijden in
augustus 1945 vervullen.&lt;/p&gt;
&lt;p&gt;Veel meer dan ingenieur, dan technicus was Kessler ondernemer,
begiftigd met een ongemeen scheppende fantasie en buitengewone
dadendrang, een heldere kijk op economische aspecten, ook van algemene
aard, een moderne visie op wat bedrijf en tijd sociaal eisten en
uitgerust met een natuurlijk overwicht en leiderschap. In de
voetbalsport was hij al in 1905 de aanvoerder van het eerste Nederlands
elftal geweest (overwinning tegen Belgi&amp;euml; met 4-1). Voor Hoogovens
IJmuiden was hij de centrale figuur in de moeilijke jaren vanaf het
inwerking treden van het bedrijf via de depressie en de wereldoorlog
tot de bevrijding. Hij verschafte de onderneming levenskansen door het
systematisch nastreven van een plaats op de internationale markt, de
verbreding van de bedrijfsgrondslagen in de verwerking der bijprodukten
en ten slotte de gedurfde sprong in het staal, deze laatste aan het
einde der jaren '30 verwezenlijkt maar al vanaf het begin van die
periode in samenwerking met de overheid voorbereid. Daar ligt
&amp;eacute;&amp;eacute;n der wortels van de Nederlandse industri&amp;euml;le politiek
zoals die zich na 1945 nader ontplooid heeft. Reeds in 1935 zag Kessler
in dat de ontwikkeling der industrie noodzakelijk was, niet slechts om
werkgelegenheid te bieden voor een wassende bevolking maar tevens om de
leemten op te vullen die bij landbouw, handel en verkeer waren
ontstaan.&lt;/p&gt;
&lt;p&gt;
  &lt;a href='pgedeelte'&gt;P: &lt;/a&gt;'Gedachten over handelspolitiek en bedrijfsleven', in 
&lt;em&gt;De Gids&lt;/em&gt;

87 (1923) III, 141-153; 'De beteekenis van trusts en kartels voor
de volkswelvaart' in 
&lt;em&gt;Prae-adviezen voor de Vereeniging voor de staathuishoudkunde en de
statistiek&lt;/em&gt;

(1928) 1-22; 'De perspectieven voor de ontwikkeling der industrie
in ons land' in 
&lt;em&gt;De Ingenieur&lt;/em&gt;

50 (1935) 30 (26 juli) T55-T61; 
&lt;em&gt;Gasvoorziening in districten en op groote afstanden&lt;/em&gt;

(Purmerend, [1936]); 'Internationale kartelvorming en
handelspolitiek', in 
&lt;em&gt;De Gids&lt;/em&gt;

100 (1936) II, 163-173.&lt;/p&gt;
&lt;p&gt;
  &lt;a href='lgedeelte'&gt;L: &lt;/a&gt;A.H. Ingenhousz en M.W. Holtrop, in 
&lt;em&gt;Samen. Maandblad voor directie en personeel van hoogovens en
nevenbedrijven&lt;/em&gt;

14 (1945) 1; Joh. de Vries, 
&lt;em&gt;Hoogovens IJmuiden 1918-1968. Ontstaan en groei van een
basisindustrie&lt;/em&gt;

[IJmuiden, 1968].&lt;/p&gt;

&lt;p&gt;
&lt;a href=&amp;quot;igedeelte&amp;quot;&gt;I: &lt;/a&gt;&lt;i&gt;Persoonlijkheden in het Koninkrijk der Nederlanden in woord en beeld&lt;/i&gt;. Onder hoofdred. van H.P. van den Aardweg (Amsterdam 1938) 796.
&lt;/p&gt;


&lt;p&gt;Joh. de Vries&lt;/p&gt; 
&lt;dtml-var bwn_footer&gt;</text>
  </biography>
</biodes>

