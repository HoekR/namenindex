<biodes version="1.0">
  <fileDesc>
    <title>Posthuma, Folkert Evert (1874-1943)</title>
    <ref target="http://resources.huygens.knaw.nl/bwn1880-2000/lemmata/bwn3/posthuma"/>
    <publisher>
      <name>Biografisch Woordenboek van Nederland:1880-2000</name>
      <ref target="http://resources.huygens.knaw.nl/bwn1880-2000"/>
    </publisher>
  </fileDesc>
  <person>
    <idno type="id">posthuma</idno>
    <persName><name type="geslachtsnaam">Posthuma</name>, Folkert Evert</persName>
    <sex value="1"/>
    <event type="birth" when="1874"/>
    <event type="death" when="1943"/>
    <state type="occupation">landbouwkundige</state>
    <state type="occupation">minister</state>
  </person>
  <biography>
    <graphic url="http://resources.huygens.knaw.nl/bwn1880-2000/lemmata/bwn3/images/images/POSTHUMAFE.jpg"/>
    <text>&lt;dtml-var bwn_header&gt;
 &lt;p class='genealogie'&gt;
  &lt;strong&gt;Posthuma, Folkert Evert&lt;/strong&gt;, landbouwkundige en minister (Leeuwarden 20-5-1874 - Vorden 3-6-1943).

  Zoon van Evert Posthuma, directeur van Van Gend &amp;amp; Loos, en
  Janna Johanna Sterkenburg. Gehuwd op 28-8-1899 met Aaltje van den
  Steen. Uit dit huwelijk werden 2 dochters geboren.
  

  &lt;img src=&amp;quot;images/POSTHUMAFE.jpg&amp;quot; align=&amp;quot;right&amp;quot; BORDER=&amp;quot;0&amp;quot; alt=&amp;quot;afbeelding van Posthuma, Folkert Evert&amp;quot; class=&amp;quot;bwnimg&amp;quot;&gt;

  
  &lt;/p&gt;
&lt;p&gt;Posthuma studeerde na het doorlopen van drie klassen van de
    RHBS te Leeuwarden aan de afdeling B van de Rijkslandbouwschool
    te Wageningen (1890-1893). Aangezien het Wageningse einddiploma
    in die tijd nog niet veel voorstelde, leerde hij door voor de
    akte MO-school- en huisonderwijs in de landbouw. Na het behalen
    van deze akte (1896) studeerde hij nog enige semesters aan het
    landbouwinstituut van de universiteit te Halle an der Saale.
    Zijn eerste sollicitatie, naar het ambt van rijkslandbouwleraar
    in Friesland, werd afgewezen, volgens zijn eigen lezing omdat
    hij te 'rood' was in de ogen van een aantal invloedrijke Friese
    heren. Het is niet onwaarschijnlijk dat hij zijn kansen
    verspeelde door zich tijdens een voordracht voor het
    Landhuishoudkundig Congres (1896) meer eerlijk dan diplomatiek
    uit te laten over het functioneren van de Friese
    pachtcommissie. De gemankeerde benoeming, waarover hij zich nog
    in 1940 beklaagde, veroorzaakte een levenslang litteken. In
    1898 moest hij zich tevreden stellen met de bescheiden functie
    van secretaris van de Bond van Co&amp;ouml;peratieve
    Zuivelfabrieken in Friesland, maar daarna maakte hij snel
    carri&amp;egrave;re. Het jaar daarop werd hij zuivelconsulent in
    Drenthe, een functie die voldoende financi&amp;euml;le basis bood
    voor zijn huwelijk. In 1899 werd hij ook betrokken bij de
    oprichting van de Algemeene Nederlandsche Zuivelbond FNZ,
    waarvan hij in 1900 onbezoldigd secretaris werd. Van 1904 tot
    1905 was hij tevens waarnemend rijkszuivelconsulent in
    Noord-Brabant.&lt;/p&gt;
&lt;p&gt;In 1905 verhuisde Posthuma van Assen naar Den Haag om daar
    als bezoldigd secretaris leiding te geven aan de snel groeiende
    FNZ. Hij bleek een voortreffelijk voorvechter te zijn van de
    belangen van de zuivelbereiders en tijdens de vergaderingen van
    de landbouworganisaties ontpopte hij zich als een overtuigend
    spreker. Weldra was hij in land-bouwkringen algemeen bekend.
    Bij de FNZ kreeg hij te maken met de ongevallenverzekering, en
    daarom werd hij benoemd tot secretaris van een commissie van de
    landbouworganisaties die de vrijwillige ongevallenverzekering
    voor landarbeiders moest voorbereiden. Dit leidde tot de
    oprichting van de Landbouwonderlinge en Tuinbouw-onderlinge,
    waarvan Posthuma directeur werd (1909), terwijl hij tevens werd
    opgenomen in de directies van de daarmee gelieerde instellingen
    als de Co&amp;ouml;peratieve Vereeniging &amp;quot;Centraal Beheer&amp;quot;.
    V&amp;oacute;&amp;oacute;r hij bij de FNZ ontslag nam beschreef Posthuma,
    die zichzelf toen al niet wegcijferde, in een brochure de
    voorspoedige groei die de FNZ onder zijn leiding had
    doorgemaakt.&lt;/p&gt;
&lt;p&gt;Ook zijn nieuwe functies vervulde Posthuma slechts enkele
    jaren. In 1914 trad de minister van Financi&amp;euml;n van het
    extraparlementaire kabinet-Cort van der Linden af. M.W.F.
    Treub, die tot dusver minister van Landbouw, Nijverheid en
    Handel was geweest, nam diens portefeuille over. Posthuma werd
    op de opengevallen plaats van Treub benoemd. Hij kreeg daarmee
    op de voor die tijd zeer jeugdige leeftijd van 40 jaar een van
    de belangrijkste posten in het kabinet. Onze voedselvoorziening
    was grotendeels afhankelijk van de invoer van buitenlandse
    granen, die door de oorlogsomstandigheden ernstig werd
    belemmerd. Gebrek aan levensmiddelen kon slechts worden
    voorkomen door invoering van een steeds stringenter stelsel van
    geleide economie. Door distributie, rantsoenering,
    uitvoerverboden, prijszetting, teeltregelingen en verplichte
    omzetting van grasland in bouwland werd getracht de
    voedselschaarste het hoofd te bieden. Deze uiteraard
    impopulaire maatregelen maakten Posthuma tot het mikpunt van
    ernstige kritiek, die althans ten dele niet gerechtvaardigd
    was. In het kabinet had hij met Treub geregeld ernstige
    meningsverschillen, waarbij ook een rol zal hebben gespeeld,
    dat Posthuma pro-Duits en Treub pro-Entente was. Posthuma wist
    echter vrijwel steeds zijn standpunt te handhaven. Dit
    verhinderde niet dat Treub hem zeer waardeerde en nog in zijn 
    &lt;em&gt;Herinneringen en overpeinzingen&lt;/em&gt;

    (Haarlem, 1931) zijn boven elke verdenking staande
    onkreukbaarheid roemde. Behalve de wetten die uit de
    oorlogseconomie voortvloeiden, loodste Posthuma ook nog twee
    wetsontwerpen van A.S. Talma door de Staten-Generaal, nl. de
    Wet tot regeling van het Hooger Landbouw- en Hooger Veeartsenij
    kundig onderwijs (1917) en de Landarbeiderswet (1918). Bij
    eerstgenoemde wet werden de Wageningse landbouwschool tot
    Landbouwhoogeschool en de Utrechtse veeartsenijschool tot
    Veeartsenijkundige Hoogeschool verheven. Ofschoon Posthuma
    reeds in 1910 in een brochure had gepleit voor overbrenging van
    de Landbouwhoogeschool van Wageningen naar Utrecht verleende de
    Wageningse senaat hem en zijn directeur-generaal, P. van Hoek,
    het eredoctoraat. Toen de Veeartsenijkundige Hoogeschool in
    1921 (ter gelegenheid van het eeuwfeest van het veterinair
    onderwijs in Nederland) alleen aan Van Hoek het eredoctoraat
    toekende, voelde Posthuma zich zo in zijn wiek geschoten dat
    hij de curatoren schriftelijk van zijn verontwaardiging liet
    blijken.&lt;/p&gt;
&lt;p&gt;Posthuma was inmiddels, na het aftreden van het kabinet-Cort
    van der Linden in 1918, teruggekeerd bij &amp;quot;Centraal Beheer&amp;quot;, nu
    als president-directeur. Hij zou deze functie tot zijn
    pensionering (1939) bekleden. Landelijke aandacht trok zijn
    gezamenlijk optreden met de secretaris van het Ned. Verbond van
    Vakvereenigingen (NVV), E. Kupers, in het kader van de Land- en
    Tuinbouwongevallenwet (1922), dat het begin werd van de
    bedrijfsorganisatie in ons land. Het hoogtepunt in zijn
    carri&amp;egrave;re was echter voorbij, en naarmate hij ouder werd,
    voelde hij zich steeds meer miskend, omdat hij niet andermaal
    voor het ministerschap werd uitgenodigd. Tot het einde van zijn
    leven afficheerde hij zich overal als oud-minister van
    Landbouw, en in zijn tientallen nevenfuncties, gehonoreerd met
    vele binnen- en buitenlandse onderscheidingen, vond hij
    weliswaar een uitlaat voor zijn grote werkkracht, maar niet
    voldoende compensatie voor zijn onvoldane eerzucht. Hij was
    o.m. voorzitter van de FNZ (1921 - 1933), de Maatschappij voor
    Nijverheid en Handel (1919-1927), de Nijverheidsraad
    (1921-1933), het Nationaal Technisch Scheepvaartkundig Museum
    (1925-1931), van verschillende instellingen op omroepgebied, de
    voorbereidingscommissie van een Economische Voorlichtingsdienst
    (1928-1931) en van het Landbouwcrisiscomit&amp;eacute; (1930-1934).
    In de jaren '30 was hij vooral werkzaam als lid van Nederlandse
    delegaties en instellingen op het gebied van het internationale
    handelsverkeer.&lt;/p&gt;
&lt;p&gt;In 1933 legde hij tegelijkertijd 24 bestuursfuncties neer,
    omdat de cumulatie van nevenactiviteiten hem belette zijn werk
    naar behoren te vervullen. Vermoedelijk heeft daarbij ook een
    rol gespeeld dat hij het oneens was met de crisispolitiek van
    de regering en zich vrij wilde maken om deze te bestrijden.
    Sterk afkerig als hij was van partijpolitiek had hij zich al
    herhaaldelijk kritisch geuit over het politieke bestel. Zijn
    opvattingen, die ook gevoed werden door zijn frustraties,
    schenen een rechtvaardiging te vinden in de algemeen heersende
    onlustgevoelens, die zich dikwijls manifesteerden in een
    antidemocratische opstelling. Het is derhalve niet zo
    verwonderlijk dat hem reeds in 1932 het leiderschap werd
    aangeboden van een fascistische beweging. Bij die gelegenheid
    antwoordde hij wel voor de fascistische gedachte te voelen,
    maar nog niet toe te zijn aan een 'profetenmantel'. In 1934 en
    1935 hield hij een aantal lezingen voor landbouworganisaties,
    waarin hij o.a. fulmineerde tegen de landbouw- en
    crisispolitiek en tegen de kamerleden, die hij als ondeskundige
    baantjesjagers afschilderde, en waarschuwde voor een afglijden
    naar de chaos. Naar aanleiding van deze lezingen schreef
    Musserts adjudant B. Erkelens aan Posthuma dat er eens een
    grootse taak voor hem zou zijn weggelegd. Posthuma's hoop dat
    er voor hem nog toekomstperspectieven waren, zal erdoor
    versterkt zijn. Van een contact met A.A. Mussert, zoals
    Erkelens gewild had, kwam het nog niet omdat Posthuma opnieuw
    de boot afhield, ook toen Mussert zelf hem tot een gesprek
    uitnodigde. Zijn sympathie voor het nazisme bleef zo weinig
    bekend, dat hij nog in 1938 ter gelegenheid van het
    regeringsjubileum van koningin Wilhelmina werd bevorderd tot
    commandeur in de Orde van de Nederlandse Leeuw.&lt;/p&gt;
&lt;p&gt;Eerst na de capitulatie kwam Posthuma openlijk voor zijn
    opvattingen uit. Hij is echter nooit tot de
    Nationaal-Socialistische Beweging toegetreden, omdat hij niet
    voetstoots het partijprogramma onderschreef. Als oprecht
    gelovig man (hij was doopsgezind) koesterde hij, zoals hij
    Mussert liet blijken, een groot wantrouwen ten aanzien van de
    houding van de NSB op godsdienstig gebied. Op 25 mei 1940 bood
    hij Mussert, die weldra meer vertrouwen in hem dan in de
    boerenleider E.J. Roskam stelde, zijn diensten aan. Enkele
    dagen daarna ontmoetten zij elkaar voor het eerst. Posthuma was
    sterk gekant tegen Duitse inmenging in Nederlandse zaken en
    beeldde zich in zijn zelfoverschatting en eerzucht in dat hij
    de aangewezen man was om ook in deze oorlogstijd leiding te
    geven aan de landbouw en voedselvoorziening en deze uit handen
    van de bezetter te houden. Hij heeft echter geen rol van
    betekenis meer gespeeld. De eerste Commissie-Posthuma (1940),
    ingesteld als adviesorgaan op landbouwgebied door en voor de
    bezetter, ging weldra ter ziele, omdat haar opvattingen niet
    strookten met die van de Duitsers. Posthuma wilde trouwens
    alleen technische, geen politieke, adviezen geven. De taak van
    de tweede Commissie-Posthuma ('Productieslag 1941') werd al
    spoedig overgenomen door de Landstand, waarin Posthuma,
    ofschoon hij tot adviseur van deze organisatie werd benoemd,
    geen invloed had. Tevergeefs trachtte hij de
    landbouworganisaties over te halen zich aan te sluiten bij het
    Boerenfront van de NSB en tegelijkertijd (1940) broedde hij op
    een doorzichtig plan dat de aanstelling van een topfunctionaris
    boven de secretarissen-generaal beoogde. In zijn grenzeloze
    na&amp;iuml;viteit wilde hij dit plan persoonlijk aan Hitler
    voorleggen tijdens een 'zeer gemoedelijk, maar van hart tot
    hart sprekend praatje'. Wel gelukte het hem te voorkomen dat de
    Duitsers, na een eerste geslaagde actie, de bibliotheek van de
    Landbouwhogeschool leegroofden. M.M. Rost van Tonningen wist
    hij de voet dwars te zetten bij diens poging de onderlinge
    verzekeringsmaatschappijen onder te brengen bij een Duitse
    herverzekeringsmaatschappij. In 1943 scheen hij eindelijk de
    kans te krijgen waarop hij altijd was blijven hopen, toen
    Mussert hem benoemde tot gevolmachtigde voor Landbouw en
    Visserij in zijn schaduwkabinet. Deze benoeming was voor een
    verzetsgroep, die evenmin als Posthuma besefte dat dit
    'ministerschap' geen inhoud zou krijgen, aanleiding hem te
    liquideren.&lt;/p&gt;
&lt;p&gt;
  &lt;a href='agedeelte'&gt;A: &lt;/a&gt;Collectie-F.E. Posthuma in het Algemeen Rijksarchief
  te 's-Gravenhage, met inventaris van A.E.M. Ribberink;
  Rijksinstituut voor Oorlogsdocumentatie te Amsterdam, inv. nr.
  Doc. I 1347a-d.&lt;/p&gt;
&lt;p&gt;
  &lt;a href='pgedeelte'&gt;P: &lt;/a&gt;'Is eene rijkssubsidie aan onderlinge
    landbouw-ongevallenverzekeringen ... op billijkheidsgronden te
    verdedigen?' Prae-advies ... 63e Ned. landhuishoudkundig
    congres te Venlo, 12-15 Juni 1911 [S.l., 1911]; samen met J.Ph.
    Holtzschue, 
    &lt;em&gt;De Risico-Bank 1903-1912&lt;/em&gt;

    ('s-Gravenhage, [1914]); 'Food supply and agriculture', in 
    &lt;em&gt;The Netherlands and the world war.&lt;/em&gt;

    Ed.J.T. Shotwell (New Haven, 1928) 210-299; 
    &lt;em&gt;Een agrarisch front als landbouworganisatie&lt;/em&gt;

    2e dr. [Leiden, 1940]; 
    &lt;em&gt;Nederland voedt zich zelf&lt;/em&gt;

    [S.l., s.a.]; 
    &lt;em&gt;De organisatie van den melkveehoudenden boer en de
    fabriekmatige zuivelbereiding&lt;/em&gt;

    [S.l., ca. 1942].&lt;/p&gt;
&lt;p&gt;
  &lt;a href='lgedeelte'&gt;L: &lt;/a&gt;S.B., 'F.E. Posthuma', in 
  &lt;em&gt;Eigen Haard&lt;/em&gt;

  40 (1914) 877-879; [Red.], 'F.E. Posthuma. Minister van Landbouw,
  Nijverheid en Handel', in 
  &lt;em&gt;Cultura&lt;/em&gt;

  26 (1914) 341-343; jubileum- en afscheidsartikelen in 
  &lt;em&gt;Officieel orgaan van den algemeenen Nederlandschen
  zuivelbond&lt;/em&gt;

  28 (1933) 469-470; 678-680; 683-684; 
  &lt;em&gt;Gedenkboek uitgegeven ter gelegenheid van het vijf-en-twintig
  jarig bestaan [van] de co&amp;ouml;peratieve vereeniging &amp;quot;Centraal
  Beheer&amp;quot; G.A.&lt;/em&gt;

  (Amsterdam, 1934); P.J. Oud, 
  &lt;em&gt;Het jongste verleden&lt;/em&gt;

  2e dr. (Assen, 1968. 6 dl.) I - III; L. de Jong, 
  &lt;em&gt;Het Koninkrijk der Nederlanden in de Tweede Wereldoorlog&lt;/em&gt;

  ('s-Gravenhage, 1969-dl.) passim.&lt;/p&gt;

&lt;p&gt;
&lt;a href=&amp;quot;igedeelte&amp;quot;&gt;I: &lt;/a&gt;&lt;i&gt;Persoonlijkheden in het Koninkrijk der Nederlanden in woord en beeld&lt;/i&gt;. Onder hoofdred. van H.P. van den Aardweg (Amsterdam 1938) 1174.
&lt;/p&gt;

&lt;p&gt;J.M.G. van der Poel&lt;/p&gt; 
&lt;dtml-var bwn_footer&gt;</text>
  </biography>
</biodes>

