<biodes version="1.0">
  <fileDesc>
    <title>Dijkstra, Waling (Gerrits) (1821-1914)</title>
    <ref target="http://resources.huygens.knaw.nl/bwn1880-2000/lemmata/bwn3/dijkstra"/>
    <publisher>
      <name>Biografisch Woordenboek van Nederland:1880-2000</name>
      <ref target="http://resources.huygens.knaw.nl/bwn1880-2000"/>
    </publisher>
  </fileDesc>
  <person>
    <idno type="id">dijkstra</idno>
    <persName><name type="geslachtsnaam">Dijkstra</name>, Waling (Gerrits)</persName>
    <event type="birth" when="1821"/>
    <event type="death" when="1914"/>
  </person>
  <biography>
    <text>&lt;dtml-var bwn_header&gt;
 &lt;p class='genealogie'&gt;
  &lt;strong&gt;Dijkstra, Waling (Gerrits)&lt;/strong&gt;, Fries schrijver en voordrachtskunstenaar (Lieve Vrouwenparochie 14-8-1821 - Holwerd 15-1-1914).

  Zoon van Gerrit (Walings) Dijkstra, bakker, en Antje (Keimpes)
  Koopmans. Gehuwd op 15-5-1850 met Hinke (Jans) Huizinga. Uit dit
  huwelijk werd 1 jong overleden zoon geboren. Na haar overlijden
  (8-12-1851) gehuwd op 27-10-1855 met Afke (Jans) de Boer. Uit dit
  huwelijk werden 4 zoons en 7 dochters geboren.&lt;/p&gt;
&lt;p&gt;Dijkstra groeide op in de bakkerij van zijn grootvader, waar
    zijn ouders bij inwoonden. Op zijn twaalfde jaar moest hij het
    bakkersvak leren, om het bedrijf van zijn vader in Spannum te
    kunnen overnemen. Hij groeide niet op in een volledig
    Friestalig milieu, omdat in Vrouwenparochie geen Fries, maar
    Bildts gesproken werd, een Nederlands dialect met Friese
    inslag, maar zijn tantes leerden hem toch Fries spreken en
    lezen. Het Bildts van zijn jeugd zou hij later als gevierd
    schrijver nooit vergeten: een zestal verhalen en een dialoog
    zouden in dat dialect geschreven worden.&lt;/p&gt;
&lt;p&gt;Juist in Dijkstra's jeugd kwam de Friese literatuur onder
    invloed van de Romantiek tot bloei. In 1834 verscheen de eerste
    bundel Friese volksverhalen en gedichten van E.H. en J.H.
    Halbertsma, en voor de jonge, begaafde bakkersknecht ging een
    wereld open. Al gauw begon hij zelf gedichten in het Fries te
    schrijven. In 1839, toen hij nog geen achttien jaar oud was,
    verschenen enkele ballades van hem in de 
    &lt;em&gt;Friesche Almanak&lt;/em&gt;

    van G.T.N. Suringar. Dijkstra ontworstelde zich in die tijd aan
    de orthodox-protestantse geloofsopvattingen die hem thuis waren
    bijgebracht en koos voor het modernisme en in politiek opzicht
    voor het liberalisme. Een groot deel van zijn latere werk zou
    in het teken staan van de bestrijding van christelijke
    huichelarij en schijnheiligheid, in het bijzonder bij
    predikanten. Van calvinistische zijde zou hij daarom veel
    kritiek ondervinden.&lt;/p&gt;
&lt;p&gt;Enkele jaren na de oprichting in 1844 van de eerste
    Friestalige vereniging, het Selskip foar Fryske Tael- en
    Skriftekennisse, sloot Dijkstra zich hier bij aan. Hij ging
    meewerken aan het verenigingsblad 
    &lt;em&gt;Iduna,&lt;/em&gt;

    maar al spoedig bleek dat hij in dit milieu van romantische
    nationalisten toch niet geheel en al op zijn plaats was. Zijn
    bijdragen, die uit verhalende gedichten en korte verhalen
    bestonden, sloten naar geest en doelstelling meer aan bij het
    werk van de Halbertma's dan bij de Selskips-aanvoerders H.
    Sytstra en T. Dijkstra. Waling wilde zo begrijpelijk en
    eenvoudig mogelijk schrijven om de band met de gewone man niet
    te verliezen. Hij bleef altijd aan de oppervlakte, was hooguit
    wat sentimenteel en vaak alleen maar grappig en moralistisch.
    Van de door Sytstra ontwikkelde nieuwe spelling, gemodelleerd
    naar de oude middeleeuwse Friese wetten, moest hij niets
    hebben. Hij begon daarom met een eigen tijdschrift. 
    &lt;em&gt;De Fr&amp;icirc;sce Huesfrjeun,&lt;/em&gt;

    dat tot 1869 zou blijven bestaan en grotendeels door hemzelf
    zou worden volgeschreven. Een jaar eerder had hij van T.
    Dijkstra de redactie overgenomen van 
    &lt;em&gt;De Bye-Koer,&lt;/em&gt;

    een jaarboekje, dat het tot 1896 zou uithouden. Dijkstra
    slaagde er mettertijd in vrijwel alle Friese schrijvers tot
    medewerking te bewegen. Hij werd hierdoor de inspirator van een
    eigen school in de Friese literatuur, die bepalend zou zijn
    voor het geestelijk klimaat van de Friese taalbeweging tot aan
    de Eerste Wereldoorlog. Op het punt van de spelling had hij
    toen al lang gewonnen. Zijn op de Halbertma's
    ge&amp;iuml;nspireerde spelling vormde de grondslag voor de
    offici&amp;euml;le Selskipsspelling van 1879.&lt;/p&gt;
&lt;p&gt;Dijkstra had zich inmiddels ook een andere
    bestaansmogelijkheid verschaft dan het door hem gehate
    broodbakken: van 1853 af trok hij enkele jaren als koopman
    langs de huizen. Bij zijn tweede huwelijk verhuisde hij naar
    Franeker om er in dienst te treden bij de boekhandelaar en
    uitgever T. Telenga, bij wie beide tijdschriften van Dijkstra
    werden uitgegeven. Telenga was in die tijd de belangrijkste
    Friese uitgever, en dat bood Dijkstra goede kansen. Zijn eerste
    individuele publikatie, de vijfmaal herdrukte liederenbundel 
    &lt;em&gt;Doaitse mei de Noardsce balke,&lt;/em&gt;

    was al in 1848 bij Telenga verschenen. Verschillende van de
    hierin opgenomen liederen zouden tot ver in onze eeuw op het
    Friese zangrepertoire staan. Na dit succes verschenen in de
    loop van de tijd nog vier andere bundels, die vaak herdrukt
    werden. Ook schreef hij van 1851 af verscheidene jeugdboekjes.
    In 1856 werd door Telenga de eerste roman van Dijkstra
    gepubliceerd: 
    &lt;em&gt;De silveren rinkelbel&lt;/em&gt;

    (vele herdr.; Ned. vert. 1857; Bildtse vert. 1985). Het is een
    romantisch verhaal met persoonsverwisselingen, vondelingen en
    zoekgeraakte kinderen, spelend in de Patriottentijd. In
    psychologisch opzicht graaft Dijkstra niet diep. De compositie
    is bepaald zwak. Toch geeft het een aardige sfeertekening. In
    nog sterkere mate gelden de gebreken voor zijn tweede roman. 
    &lt;em&gt;De Fr&amp;icirc;ske Th&amp;icirc;l Ulespegel...&lt;/em&gt;

    (Franeker, 1860; vele herdr.). In deze romans dreef Dijkstra
    naar hartelust de spot met allerlei vrome lieden en met het
    slechte schoolonderwijs. Hij schreef nog drie romans, die
    minder succesvol waren, en een goed gecomponeerde
    raamvertelling, 
    &lt;em&gt;Twa Utfanh&amp;ucirc;sers by Nammen-om&lt;/em&gt;

    (Leeuwarden, 1864). Verder vertaalde hij veel verhalen van de
    platduitse schrijvers F. Reuter en KI. Groth. Van Tennysons
    gedicht 
    &lt;em&gt;Enoch Arden&lt;/em&gt;

    (1864) gaf hij in 1871 een prozabewerking.&lt;/p&gt;
&lt;p&gt;Dijkstra was inmiddels in 1861 een eigen boekhandeltje
    begonnen in Holwerd. Hij leefde echter voornamelijk van zijn
    pen en zijn voordrachten, die hij 's winters door heel
    Friesland hield in kroegen en herbergen. Hiermee werd een
    voordrachtsgenre ge&amp;euml;ntameerd, het sindsdien zo genoemde 
    &lt;em&gt;Fr&amp;icirc;ske Winterjoenenocht,&lt;/em&gt;

    dat tot in de jaren twintig van deze eeuw zou worden beoefend.
    In 1857 was hij al een enkele keer op stap gegaan met zijn
    vriend T.G. van der Meulen. Vanaf 1860 tot en met 1885 zou hij
    er iedere winter avond aan avond op uittrekken: tot 1863 met
    Van der Meulen, vervolgens met G. Colmjon en vanaf 1869 tot
    1875 met A. Boonemmer. Daarna zou hij het nog eens tien jaar
    lang alleen doen met afnemend succes, nog een enkele keer zelfs
    in 1887 en 1888 met de jonge schrijver B.S. Hylkema, totdat
    andere werkzaamheden hem volledig in beslag zouden gaan nemen.
    Meestal verschenen de voordrachten naderhand in boekvorm, zodat
    een groot repertoire werd opgebouwd. Hierdoor begon ook het
    Friestalige dorpstoneel op gang te komen, en dat zou
    uiteindelijk de zwaarste concurrent voor de declamatieavonden
    blijken te zijn. Dijkstra zelf leverde hiervoor niet minder dan
    25 oorspronkelijke toneelstukken, allemaal blijspelen, soms met
    zang en muziek. Vier stukken van Moli&amp;egrave;re werden ook door
    hem voor het Friese toneel bewerkt.&lt;/p&gt;
&lt;p&gt;Ook als Fries journalist was Dijkstra van belang, al
    brachten niet al zijn initiatieven succes. In 1897 zou het hem
    lukken met 
    &lt;em&gt;Sljucht en Rjucht,&lt;/em&gt;

    dat tot 1942 zou bestaan. Het jeugdblad 
    &lt;em&gt;Friso&lt;/em&gt;

    hield het in 1866 maar een jaar uit, maar een ander initiatief.
    
    &lt;em&gt;De Fryske Skoeralmenak,&lt;/em&gt;

    die door hem van 1879 tot 1909 van teksten werd voorzien,
    maakte hem in veel huisgezinnen bekend. Hij werkte verder mee
    aan de 
    &lt;em&gt;Friesche Volksalmenak,&lt;/em&gt;

    de 
    &lt;em&gt;Provinciale Friesche Courant, Swanneblommen, Forjit My
    Net&lt;/em&gt;

    en 
    &lt;em&gt;For H&amp;ucirc;s en Hiem.&lt;/em&gt;

    Van 1876 tot 1883 voerde hij samen met O. Stellingwerf de
    redactie van het links-liberale 
    &lt;em&gt;Friesch Volksblad,&lt;/em&gt;

    dat ten dele in het Fries verscheen. Toen deze krant de
    socialistische kant opging, trad hij af als redacteur. Een van
    zijn laatste successen werd het jaarboekje 
    &lt;em&gt;As jimme it leije meije,&lt;/em&gt;

    dat van 1899 tot 1910 door hem werd volgeschreven.&lt;/p&gt;
&lt;p&gt;Op wetenschappelijk gebied leverde Dijkstra belangwekkend
    werk. In 1885 werd hij belast met de eindredactie van het door
    de provincie Friesland uitgegeven 
    &lt;em&gt;Friesch Woordenboek.&lt;/em&gt;

    In 1911 werd de uitgave ervan in vier delen voltooid (herdr.
    1971). In het bijna 900 bladzijden grote tweedelige 
    &lt;em&gt;Uit Friesland's volksleven van vroeger en later&lt;/em&gt;

    (Leeuwarden, 1892-1896; bloemlezing bew. door S. Terpstra,
    1984) heeft Dijkstra voor het nageslacht in het Nederlands een
    verzameling Friese volksgebruiken, sprookjes en gezegden
    gebundeld die voor de vorige eeuw haar weerga niet kent en
    waarvan nog altijd dankbaar gebruik wordt gemaakt.&lt;/p&gt;
&lt;p&gt;Tot vlak voor zijn dood bleef Waling-om publiceren, algemeen
    ge&amp;euml;erd als de grote man van de Friese beweging. Toch
    zouden vrijwel onmiddellijk na zijn overlijden de Jongfriezen
    van Douwe Kalma de aanval inzetten op zijn werk. Zij verweten
    hem het Fries alleen maar te hebben gebruikt voor
    grappenmakerij en plat volksvermaak, terwijl zij verder zijn
    pessimistische toekomstvisie ten aanzien van de
    bestaansmogelijkheden van het Fries hekelden. Pas geleidelijk
    aan zouden ook de latere generaties waardering krijgen voor
    alles wat deze hardwerkende autodidact voor de verbreiding en
    de instandhouding van het Fries in zijn lange, produktieve
    leven had verricht.&lt;/p&gt;
&lt;p&gt;
  &lt;a href='agedeelte'&gt;A: &lt;/a&gt;Handschriften en brieven op de Provinciale Bibliotheek
  van Friesland en op het Frysk Letterkundich Museum en
  Dokumintaasjesintrum te Leeuwarden.&lt;/p&gt;
&lt;p&gt;
  &lt;a href='pgedeelte'&gt;P: &lt;/a&gt;
  &lt;em&gt;Catalogus der Friesche taal- en letterkunde en overige
    Friesche geschriften [in de] Provinciale bibliotheek van
    Friesland&lt;/em&gt;

    [door G.A. Wumkes] (Leeuwarden, 1941); J.J. Kalma, 
    &lt;em&gt;Repertorium Frieslands verleden. Overzicht van
    tijdschriftartikelen de Friese geschiedenis betreffende&lt;/em&gt;

    (Leeuwarden, 1955) passim. Behalve de in de tekst genoemde
    werken moet hier nog vermeld worden: 
    &lt;em&gt;In dei fan plezier. Forhalen &amp;uacute;tjown mei ynlieding en
    oantekeningen troch Y. Poortinga&lt;/em&gt;

    (Leeuwarden, 1971); 
    &lt;em&gt;'n Rare koridon en andere Bildtse ferhalen en gedichten van
    Waling Dykstra.&lt;/em&gt;

    Fersameld en bew. deur S.H. Buwalda ([St. Annaparochie],
    1983).&lt;/p&gt;
&lt;p&gt;
  &lt;a href='lgedeelte'&gt;L: &lt;/a&gt;G.A. Wumkes, in 
  &lt;em&gt;Nieuw Nederlandsch Biografisch Woordenboek&lt;/em&gt;

  (Leiden, 1933) IX, kol. 221-224; J.J. Kalma en S. Sybrandy, 
  &lt;em&gt;Waling Dykstra - bibliografy. Hwat der oer W. Dykstra skreaun
  is; de brieven fan en oan him; syn hanskriften op de Prov.
  Bibliotheek to Ljouwert&lt;/em&gt;

  (Leeuwarden, 1970); 
  &lt;em&gt;Mar ik sil stride... Persoan, libben en wurk fan Waling
  Dykstra, &amp;uacute;tjown ta gelegenheit fan syn
  h&amp;ucirc;ndertfyftichste bertedei&lt;/em&gt;

  (Leeuwarden, 1971); 
  &lt;em&gt;W&amp;acirc;ldman en wr&amp;acirc;ldboarger. Tsjibbe Gearts van der
  Meuten (1824-1906)&lt;/em&gt;

  [door F. Dam et al.] (Leeuwarden, 1974) passim; Sj. van der
  Schaaf, 
  &lt;em&gt;Skiednis fan de Fryske Biweging&lt;/em&gt;

  (Leeuwarden, 1977) passim; K. Dijkstra, 
  &lt;em&gt;Lyts H&amp;acirc;ndboek fan de Fryske Literatuer&lt;/em&gt;

  (Leeuwarden, [1977]) 50-53; 
  &lt;em&gt;Tobeksjen op 't oulein paed. Fiifentwintich jier Fryske
  winterjounenocht. Joop Boomsma yn petear mei Waling Dijkstra&lt;/em&gt;

  [Menaldum, 1978]; Ph.H. Breuker, 'De fryske literatuer tusken
  1820 en 1980 fan &amp;uuml;tjowerskant bisjoen', in 
  &lt;em&gt;Mear as jiske bleau der oer. Freone-album foar Tabe
  Beintema&lt;/em&gt;

  [Onder red. fan Freark Dam, Teake Hoekema, Martin Hopman]
  (Leeuwarden, 1980) 31-49; D.A. Tamminga, 
  &lt;em&gt;Fan hearren en sizzen. Anekdoaten oer Fryske skriuwers fan
  earder en letter&lt;/em&gt;

  (Leeuwarden, 1981) 57-66; J. van der Kooi, 
  &lt;em&gt;Volksverhalen in Friesland. Lectuur en mondelinge
  overlevering. Een typencatalogus&lt;/em&gt;

  (Groningen, 1984) passim; S.J. van der Molen, 
  &lt;em&gt;'En &amp;uacute;s Harke mei syn kleare kop' (65 jier
  Winter-j&amp;ucirc;nenocht)&lt;/em&gt;

  (Augustinusga [etc.], 1984) passim; T. Riemersma, 
  &lt;em&gt;Proza van het platteland. Een onderzoek naar de normen en
  waarden in het grotere Friese proza van 1855-1945&lt;/em&gt;

  (Bolsward, 1984) passim.&lt;/p&gt;
&lt;p&gt;G.R. Zondergeld&lt;/p&gt; 
&lt;dtml-var bwn_footer&gt;</text>
  </biography>
</biodes>

