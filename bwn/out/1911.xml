<biodes version="1.0">
  <fileDesc>
    <title>Visser, Philips Christiaan (1882-1955)</title>
    <ref target="http://resources.huygens.knaw.nl/bwn1880-2000/lemmata/bwn1/visserpc"/>
    <publisher>
      <name>Biografisch Woordenboek van Nederland:1880-2000</name>
      <ref target="http://resources.huygens.knaw.nl/bwn1880-2000"/>
    </publisher>
  </fileDesc>
  <person>
    <idno type="id">visserpc</idno>
    <persName><name type="geslachtsnaam">Visser</name>, Philips Christiaan</persName>
    <sex value="1"/>
    <event type="birth" when="1882"/>
    <event type="death" when="1955"/>
    <state type="occupation">ontdekkingsreiziger</state>
    <state type="occupation">diplomaat</state>
  </person>
  <biography>
    <graphic url="http://resources.huygens.knaw.nl/bwn1880-2000/lemmata/bwn1/images/images/VISSERPC.jpg"/>
    <text>&lt;dtml-var bwn_header&gt;
 &lt;p class='genealogie'&gt;
  &lt;strong&gt;Visser, Philips Christiaan&lt;/strong&gt;, glacioloog en diplomaat (Schiedam 8-5-1882 - Wassenaar 3-5-1955).

Zoon van Gerrit Bastiaansz. Visser, eigenaar-directeur van de
familiezaak 'De Graauwe Hengst', een jeneverstokerij in
Schiedam, en Maurina Gerarda van der Pant. Gehuwd 1. op 25-1-1912 met
jkvr. Jeannette Hooft en na haar overlijden op 16-9-1939 met 2. jkvr.
Corn&amp;eacute;lie Alexine de Graeff op 15-1-1941. Uit het laatste huwelijk
werden 1 dochter en 2 zoons geboren.


&lt;img src=&amp;quot;images/VISSERPC.jpg&amp;quot; align=&amp;quot;right&amp;quot; BORDER=&amp;quot;0&amp;quot; alt=&amp;quot;afbeelding van Visser, Philips Christiaan&amp;quot; class=&amp;quot;bwnimg&amp;quot;&gt;


&lt;/p&gt;
&lt;p&gt;Philip Visser is, na enige tijd de HBS in Schiedam te hebben
gevolgd, opgeleid bij het instituut Esmeyer, een handelsschool in
Rotterdam. Op zijn twintigste jaar met vakantie in Zwitserland, maakte
hij kennis met het hooggebergte; de gevolgen van deze kennismaking
hebben hem letterlijk en figuurlijk boven zijn omgeving uitgetild.
Jaarlijks ging hij terug naar de Alpen - daar deed hij de praktische
kennis op die nodig was voor zijn latere expedities.&lt;/p&gt;
&lt;p&gt;In 1910, het jaar waarin zijn eerste boek 
&lt;em&gt;Boven en beneden de sneeuwgrens&lt;/em&gt;

het licht zag, ontmoette hij jonkvrouw Jeannette Hooft. Hij huwde haar
twee jaar later. Zij was in Engeland opgevoed en was al even
gefascineerd door het hooggebergte als hij. In 1914 besloot het
echtpaar in de Kaukasus te gaan klimmen, maar door de oorlog gedwongen
reisden zij via Petersburg terug. In Nederland hield Visser lezingen
over zijn reis. Weldra ontwikkelde hij zich tot een begaafd spreker die
zijn gehoor boeide. De over uitstekende contacten beschikkende reiziger
werd nu in 1916 firmant bij de firma Daniel Visser en Zoonen 'De
Graauwe Hengst' te Schiedam, een firma waarin hij zou blijven
participeren tot 1927. In dat zelfde jaar 1916 vertrokken Visser en
zijn vrouw opnieuw naar Rusland, ditmaal met de door mevrouw
Heemskerk-von Zaremba, die in Rusland was geboren, uitgeruste
ambulance. Gedurende dit maandenlange verblijf werd hem ook gelegenheid
geboden het Russische front te bezoeken.&lt;/p&gt;
&lt;p&gt;Na terugkeer in Nederland kwamen er moeilijkheden bij de firma D.
Visser en Zoonen en wellicht zal het echtpaar opgelucht hebben
ademgehaald toen zij naar Stockholm konden vertrekken. Hier maakten zij
zich bijzonder verdienstelijk. Visser werd attach&amp;eacute; honorair aan
het gezantschap dat werd geleid door mr.dr. A.M.D. baron Sweerts de
Landas Wyborgh, wat hem de nodige status bezorgde. Onder de vele
vooraanstaande mensen die Visser in deze tijd ontmoette was ook Sven
Hedin, die hem raadde zijn belangstelling voor het hooggebergte niet te
versnipperen, maar te concentreren op &amp;eacute;&amp;eacute;n bepaald gebied. De
kaart van de Karakorum vertoonde toen vele witte plekken. Daarom
vertrok het echtpaar in april 1922, zo goed mogelijk voorbereid,
daarheen. Toppen werden overwonnen, gletsjers in kaart gebracht;
mevrouw Visser, even getraind als haar man, botaniseerde in dit gebied
en Visser zelf fotografeerde tot op de hoogste toppen, ontwikkelde en
drukte zijn foto's ter plaatse af. In januari van het volgend jaar
keerde het echtpaar terug en werkte de resultaten uit. Boeken over de
expeditie werden persklaar gemaakt en over geheel Europa, en weldra ook
daarbuiten, waren de Vissers welkome sprekers, die volle zalen trokken.
Dit bracht geld binnen, dat nodig was voor de voorbereiding van
volgende expedities. Hoewel o.a. het Koninklijk Nederlandsch
Aardrijkskundig Genootschap bereid was subsidies te geven en de
zeereizen soms door de stoomvaartmaatschappijen werden aangeboden,
moest het grootste bedrag toch door hen zelf op tafel worden gelegd en
dat betekende hard werk.&lt;/p&gt;
&lt;p&gt;De tweede expeditie begon in november 1924 en duurde tot januari
1926. Wederom konden vele witte plekken in de Karakorum in kaart worden
gebracht. De Nederlandse Alpenvereniging maakte hen beiden erelid. Ook
de over deze tocht - de eerste met de sedertdien bekende hond Patiala
die de maharadja van Patiala had geschonken - verschenen publikatie is
tot op de dag van vandaag boeiende lectuur. Teruggekeerd werden de
ontdekkingsreizigers erelid van het Koninklijk Aardrijkskundig
Genootschap.&lt;/p&gt;
&lt;p&gt;De derde expeditie duurde van februari 1929 tot januari 1931, dus
welhaast twee jaar waarbij in Chinees Turkestan werd overwinterd. De
vierde expeditie nam de zomer van 1935 in beslag.&lt;/p&gt;
&lt;p&gt;Hun lezingen, boeken en kranteartikelen waren steeds weer
voltreffers. Dat bracht de secretaris-generaal van het ministerie van
Buitenlandse Zaken, jhr.mr. A.M. Snouck Hurgronje, op het idee dat
Philip Visser weleens de juiste consul-generaal voor Nederland in
Brits-Indi&amp;euml; zou kunnen zijn. De wereldreiziger, nu een vijftiger,
aanvaardde de aangeboden post op 15 november 1931, en op deze wijze is
hij zonder de gebruikelijke opleiding en zonder het afleggen van de
diplomatieke examens in de buitenlandse dienst
'geparachuteerd'. In het koele seizoen werkte de
consul-generaal in de grote havenstad Calcutta, maar in het warme
seizoen bewoonde hij Simla, de zomerresidentie van de vice-koning van
Brits-Indi&amp;euml;. In 1932 bezocht het echtpaar Visser Nepal - een voor
vreemdelingen toen volledig gesloten gebied. In dat zelfde jaar werd de
wereldreiziger honorair lector aan de Universiteit van Calcutta. Op 10
juni 1933 werd hij om zijn glaciologisch onderzoek doctor honoris causa
in de filosofie aan de Universiteit van Innsbruck. Aan het einde van
dat zelfde jaar vertrokken de Vissers, belast met een opdracht van de
Nederlandse regering in verband met de suikeraanplant, naar
Nederlands-Indi&amp;euml;.&lt;/p&gt;
&lt;p&gt;Ook na de reeds genoemde vierde Karakorum-expeditie was het echtpaar
een paar maanden in Nederland om in 1937 opnieuw naar
Nederlands-Indi&amp;euml; te vertrekken. Bij terugkomst werd hem de
gezantschapspost in Turkije aangeboden (1938) en volgde begin 1940 de
benoeming tot gezant in Denemarken. Die laatste post werd echter ten
gevolge van de oorlog nooit door hem bezet: Visser bleef in Turkije,
waar hij verdienstelijk ambassadewerk verrichte. Zo onderhield hij
contacten met Fr. von Papen waarbij o.a. vredesmogelijkheden besproken
werden (zie Fr. von Papen, 
&lt;em&gt;Memoirs&lt;/em&gt;

(London, [1952]) 455). Na de oorlog was Visser achtereenvolgens van
1945 tot 1948 gezant in de Unie van Zuid-Afrika en van 1948 tot 1950
ambassadeur in Moskou. Zijn indrukken over het Russische land en zijn
volk beschreef hij na zijn pensionering in 1950: 
&lt;em&gt;Mijn indrukken uit de Sowjet-Unie&lt;/em&gt;

(Amsterdam, [1952]).&lt;/p&gt;
&lt;p&gt;Vervolgens accepteerde hij het aanbod om als Nederlands
vertegenwoordiger zitting te nemen in de Bijzondere Commissie van de
Verenigde Naties voor de Balkan, welke functie hij vervulde tot 1952,
terwijl hij ten slotte nog werkzaam is geweest als lid van de vaste
staf van het Defensie Studiecentrum als vertegenwoordiger van het
ministerie van Buitenlandse Zaken.&lt;/p&gt;
&lt;p&gt;
  &lt;a href='pgedeelte'&gt;P: &lt;/a&gt;
  Behalve de in de tekst genoemde werken: 
&lt;em&gt;Wissenschaftliche Ergebnisse der niederl&amp;auml;ndischen Expeditionen
in dem Karakorum und die angrenzenden Gebiete in den Jahren 1922, 1925,
1929/ 30&lt;/em&gt;

[
&lt;em&gt;und 1935&lt;/em&gt;

]
&lt;em&gt;.&lt;/em&gt;

(Leipzig [etc.], 1935-1938.2 Bde.); 'God en de mens' in 
&lt;em&gt;Wending&lt;/em&gt;

4 (1949) 8 (oktober) 473-483, alsmede de publikaties in hieronder
genoemd 
&lt;em&gt;Tijdschrift van het Koninklijk Nederlandsch Aardrijkskundig
Genootschap&lt;/em&gt;

en 
&lt;em&gt;Jaarboek van de Maatschappij&lt;/em&gt;

...
&lt;/p&gt;
&lt;p&gt;
  &lt;a href='lgedeelte'&gt;L: &lt;/a&gt;J.H.G. Schepers, in 
&lt;em&gt;Tijdschrift van het Koninklijk Nederlandsch Aardrijkskundig
Genootschap&lt;/em&gt;

2e reeks 72 (1955) 191-199 en J.S. Schippers, in 
&lt;em&gt;Jaarboek van de Maatschappij der Nederlandse Letterkunde te Leiden
1955-1956. Levensberichten&lt;/em&gt;

128-129.&lt;/p&gt;



&lt;p&gt;
&lt;a href=&amp;quot;igedeelte&amp;quot;&gt;I: &lt;/a&gt;&lt;i&gt;Persoonlijkheden in het Koninkrijk der Nederlanden in woord en beeld&lt;/i&gt;. Onder hoofdred. van H.P. van den Aardweg (Amsterdam 1938) 1541.
&lt;/p&gt;


&lt;p&gt;Mw. M.W. Jurriaanse&lt;/p&gt; 
&lt;dtml-var bwn_footer&gt;</text>
  </biography>
</biodes>

