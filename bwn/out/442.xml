<biodes version="1.0">
  <fileDesc>
    <title>Doude van Troostwijk, Willem Isaac (1868-1957)</title>
    <ref target="http://resources.huygens.knaw.nl/bwn1880-2000/lemmata/bwn2/doude"/>
    <publisher>
      <name>Biografisch Woordenboek van Nederland:1880-2000</name>
      <ref target="http://resources.huygens.knaw.nl/bwn1880-2000"/>
    </publisher>
  </fileDesc>
  <person>
    <idno type="id">doude</idno>
    <persName><name type="geslachtsnaam">Doude van Troostwijk</name>, Willem Isaac</persName>
    <sex value="1"/>
    <event type="birth" when="1868"/>
    <event type="death" when="1957"/>
    <state type="occupation">diplomaat</state>
  </person>
  <biography>
    <graphic url="http://resources.huygens.knaw.nl/bwn1880-2000/lemmata/bwn2/images/images/DOUDE.jpg"/>
    <text>&lt;dtml-var bwn_header&gt;
 &lt;p class='genealogie'&gt;
  &lt;strong&gt;Doude van Troostwijk, Willem Isaac&lt;/strong&gt;, diplomaat (Nieuwersluis, gem. Loenen 3-3-1868 - Murten (Zwitserland) 26-11-1957).

Zoon van Willem Isaac van Beusekom (wijziging geslachtsnaam bij KB d.d.
6-8-1860 nr. 24 in Doude van Troostwijk), burgemeester van Loenen, en
Sara Louise Luzac. Gehuwd op 21-10-1897 met jkvr. Woltera Gerardina
Irmgard van Schuijlenburch. Uit dit huwelijk werden 1 zoon en 1 dochter
geboren. Na haar overlijden (14-2-1912) gehuwd op 27-3-1917 met Sophia
Frederika Mathilda barones Taets van Amerongen, vrouwe van Natewisch.
Uit dit huwelijk werden geen kinderen geboren.

&lt;img src=&amp;quot;images/DOUDE.jpg&amp;quot; align=&amp;quot;right&amp;quot; BORDER=&amp;quot;0&amp;quot; alt=&amp;quot;afbeelding van Doude van Troostwijk, Willem Isaac&amp;quot; class=&amp;quot;bwnimg&amp;quot;&gt;

&lt;/p&gt;
&lt;p&gt;Willem Isaac, afkomstig uit een gegoed Betuws geslacht, volgde een
gymnasiale opleiding en studeerde in de rechten te Utrecht. In 1895
promoveerde hij daar achtereenvolgens op stellingen bij H.J. Hamaker en
J. de Louter tot doctor in de rechts- en staatswetenschappen;
vervolgens werkte hij bij het kantongerecht te Wijk bij Duurstede.&lt;/p&gt;
&lt;p&gt;Doude trad per 1 januari 1902 in dienst van het ministerie van
Buitenlandse Zaken; hoofdcommies geworden, vroeg hij ontslag met ingang
van februari 1905. Na een periode van reizen door Europa werd hij in
1907 secretaris-generaal van de Tweede Vredesconferentie in Den Haag.
Als gezant te Lissabon vanaf juni 1908 kreeg Doude een afkeer van het
'roekelooze politieke spel' dat de leiders van de grootste
Portugese partijen bedreven. De omverwerping van het koningschap in
1910 bracht in zijn ogen zeker geen verbetering van de toestand. Na
november 1910, toen hij eveneens belast werd met de behartiging van de
Nederlandse belangen in Spanje, moest hij zijn tijd verdelen tussen
Lissabon en Madrid; in de laatstgenoemde stad liet hij veel zaken over
aan de gezantschapssecretaris.&lt;/p&gt;
&lt;p&gt;Met ingang van januari 1913 was Doude weer werkzaam aan het
departement in Den Haag, vanaf 1 maart 1914 als chef van het kabinet
van de minister. Als zodanig de naaste adviseur van minister J. Loudon
tijdens de Eerste Wereldoorlog, hechtte hij zeer aan de Nederlandse
neutraliteit (zie C. Smit, 
&lt;em&gt;Hoogtij der neutraliteitspolitiek. De buitenlandse politiek van
Nederland, 1899-1919&lt;/em&gt;

(Leiden, 1959) 130). Doude bepleitte terughoudendheid van de regering
bij het geven van garanties voor invoer van goederen door particulieren
en leverde binnenskamers kritiek op haar tegemoetkomingen aan de
Nederlandsche Overzee Trustmaatschappij. In zijn contacten met de
vertegenwoordigers van de oorlogvoerende mogendheden moest Doude
vertrouwen wekken naar beide zijden; gezien het feit dat de Duitse
gezant F. Rosen hem 'uns [immerhin] freundlich gesinnt' 
&lt;em&gt;(Bescheiden... 1848-1919&lt;/em&gt;

3e periode VIII, 145) noemde en dat hij de verhouding tussen Nederland
en Duitsland tegenover de Britse gezant A. Johnstone in vrij donkere
kleuren schilderde, lijkt hij daarin wel geslaagd te zijn. Doude werd
door minister H.A. van Karnebeek als chef van zijn kabinet gehandhaafd
tot 15 november 1919, toen hij op eigen verzoek disponibel gesteld
werd. Dat bleef hij ruim vier jaar, zij het dat hij gedurende de
conferentie van Washington (oktober 1921 -maart 1922) optrad als
waarnemend chef van de afdeling Diplomatieke Zaken.&lt;/p&gt;
&lt;p&gt;Op 1 februari 1924 nam Doude het gezantschap te Bern op zich. Deze
functie, waaraan de vertegenwoordiging van Nederland bij de Volkenbond
gekoppeld was, heeft hij met genoegen vervuld tot zijn ontslag per 16
oktober 1934. Nederland had geen politieke en, zelfs in het begin van
de jaren dertig, weinig economische moeilijkheden met Zwitserland.
Doude vatte respect op voor het hoofd van het Politieke Departement te
Bern, G. Motta, en in het algemeen voor 'het bewonderenswaardig
evenwicht' dat de Zwitserse politiek kenmerkte. Na zijn
pensionering bleef hij in de omgeving van Bern wonen.&lt;/p&gt;
&lt;p&gt;Doude van Troostwijk had een uitgesproken statische
wereldbeschouwing en een sto&amp;iuml;cijnse levensopvatting. Daarnaast was
zijn praktische handelwijze kenmerkend; hij gaf zelf verre de voorkeur
aan mondeling overleg boven het indienen van een nota. Toch hoedde hij
zich voor onnodige besprekingen: 'Zoolang de zaken blijven loopen,
is het beter niet met vragen te komen', schreef hij op 15 september
1932 in verband met de contingering van de Zwitserse import. De invloed
van Doude, een diplomaat van de oude stempel, was het grootst ten tijde
van de Eerste Wereldoorlog.&lt;/p&gt;
&lt;p&gt;
  &lt;a href='lgedeelte'&gt;L: &lt;/a&gt;
  &lt;em&gt;Handelsverdragspolitiek van Nederland. Notulen van de vergaderingen
en Conclusies eener Commissie, ingesteld aan het Departement van
Buitenlandsche Zaken...&lt;/em&gt;

('s-Gravenhage, 1928) 398-407, 412-432 en 577-580; 
&lt;em&gt;Bescheiden betreffende de buitenlandse politiek van Nederland
1848-1919.&lt;/em&gt;

Derde periode 1899-1919. Uitg. door C. Smit ('s-Gravenhage
1962-1973) IV, V, VII, VIII (RGP nrs. 109, 116, 117, 137, 145) en 
&lt;em&gt;Documenten betreffende de buitenlandse politiek van Nederland
1919-1945.&lt;/em&gt;

Periode A 1919-1930. Uitg. door J. Woltring ('s-Gravenhage, 1980)
III (RGP nr. 173).&lt;/p&gt;
&lt;p&gt;
&lt;a href=&amp;quot;igedeelte&amp;quot;&gt;I: &lt;/a&gt;&lt;i&gt;Persoonlijkheden in het Koninkrijk der Nederlanden in woord en beeld&lt;/i&gt;. Onder hoofdred. van H.P. van den Aardweg (Amsterdam 1938) 382.
&lt;/p&gt;

&lt;p&gt;W.J.M. Klaassen&lt;/p&gt; 
&lt;dtml-var bwn_footer&gt;</text>
  </biography>
</biodes>

