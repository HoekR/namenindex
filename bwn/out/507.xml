<biodes version="1.0">
  <fileDesc>
    <title>Euwe, Machgielis (1901-1981)</title>
    <ref target="http://resources.huygens.knaw.nl/bwn1880-2000/lemmata/bwn4/euwe"/>
    <publisher>
      <name>Biografisch Woordenboek van Nederland:1880-2000</name>
      <ref target="http://resources.huygens.knaw.nl/bwn1880-2000"/>
    </publisher>
  </fileDesc>
  <person>
    <idno type="id">euwe</idno>
    <persName><name type="geslachtsnaam">Euwe</name>, Machgielis</persName>
    <sex value="1"/>
    <event type="birth" when="1901"/>
    <event type="death" when="1981"/>
    <state type="occupation">sportman</state>
    <state type="occupation">wiskundige</state>
  </person>
  <biography>
    <graphic url="http://resources.huygens.knaw.nl/bwn1880-2000/lemmata/bwn4/images/images/EUWE.jpg"/>
    <text>&lt;dtml-var bwn_header&gt;
 &lt;p class='genealogie'&gt;
  &lt;strong&gt;Euwe, Machgielis&lt;/strong&gt;, schaakgrootmeester en wiskundige (Watergraafsmeer (N.H.) 20-5-1901 - Amsterdam 26-11-1981). Zoon van Cornelis Willem Euwe, hoofdonderwijzer, en Elizabeth
  Maria van der Meer. Gehuwd op 3-8-1926 met Carolina Elisabeth
  Bergman. Uit dit huwelijk werden 3 dochters geboren.
&lt;/p&gt;

&lt;img src=&amp;quot;images/EUWE.jpg&amp;quot; align=&amp;quot;right&amp;quot; BORDER=&amp;quot;0&amp;quot; alt=&amp;quot;afbeelding van Euwe, Machgielis&amp;quot; class=&amp;quot;bwnimg&amp;quot;&gt;

&lt;p&gt;Max Euwe leerde schaken van zijn moeder, die een groot
    liefhebster van dit spel was. Een familieanekdote vertelt dat
    de kleine Max reeds op vierjarige leeftijd de huiskamer
    binnenkwam met de mededeling 'de koning staat mat', naar
    aanleiding van een schaakstelling waarvan hij de oplossing had
    gevonden. Een des te opmerkelijker prestatie, in aanmerking
    genomen dat niemand hem toen nog de spelregels had geleerd.&lt;/p&gt;
&lt;p&gt;In Amsterdam bezocht Euwe eerst vanaf 1912 de driejarige HBS
    aan de Weteringschans, en vervolgens de vijfjarige HBS aan de
    Mauritskade. Na het behalen van het eindexamen in 1918 ging hij
    aan de Universiteit van Amsterdam wis- en natuurkunde studeren.
    Als middelbare scholier speelde Euwe met toenemend succes in
    allerlei toernooien, en in 1919 mocht hij zich tot de beste
    schakers van Nederland rekenen. Internationaal gezien had dit
    echter nog weinig te betekenen, want toen Euwe in augustus van
    dat zelfde jaar meedeed aan het First Class Tournament te
    Hastings - zijn eerste optreden in het buitenland - werd hij
    slechts vierde. Pas in het toernooi te G&amp;ouml;teborg in
    augustus 1920, waar hij als tweede eindigde in groep-B,
    verwierf hij in het buitenland enig aanzien.&lt;/p&gt;
&lt;p&gt;Hierna rees Euwes ster gestaag. Na eind januari 1921 het
    kandidaatsexamen te hebben behaald, zette hij zijn
    wiskundestudie enige tijd opzij om van het ene toernooi naar
    het andere te reizen. In augustus werd hij in Nijmegen voor de
    eerste maal kampioen van Nederland, een titel die hij, telkens
    als hij meedeed, tot 1954 met overmacht zou prolongeren.
    Uiteindelijk bleek Euwe te veel hooi op zijn vork te hebben
    genomen, met als gevolg dat hij 'overschaakt' raakte en op een
    internationaal toernooi in Den Haag in oktober 1921 een
    smadelijke nederlaag leed: hij werd er voorlaatste. Door deze
    ervaring wijs geworden, zette Euwe zich weer aan zijn studie en
    koos hij ten aanzien van het schaken definitief voor de
    amateurstatus.&lt;/p&gt;
&lt;p&gt;Op 7 november 1923 legde Euwe cum laude het doctoraal examen
    af. Vervolgens begon hij aan een carri&amp;egrave;re als leraar
    wiskunde: eerst van januari tot juli 1924 als invaller in
    Winterswijk, de daaropvolgende twee jaar aan een Rotterdamse
    HBS. Slechts af en toe onderbrak hij zijn werkzaamheden om aan
    een schaaktoernooi deel te nemen, zoals het wereldkampioenschap
    voor amateurs te Parijs in juli 1924, waar hij de vierde plaats
    deelde. Op 28 april 1926 promoveerde Euwe, wederom cum laude,
    bij prof. R.W. Weitzenb&amp;ouml;ck op het proefschrift 
    &lt;em&gt;Differentiaalinvarianten van twee covariante-vectorvelden met
    vier veranderlijken&lt;/em&gt;

    . Vier maanden later trouwde hij met Caro Bergman en verhuisde
    hij naar Amsterdam, waar hij in het najaar een baan als leraar
    wiskunde aan het Gemeentelijk Lyceum voor Meisjes
    aanvaardde.&lt;/p&gt;
&lt;p&gt;Nu de studie was voltooid en het maatschappelijk fundament
    naar behoren was gelegd, vond Euwe weer tijd voor het schaken.
    Reeds onmiddellijk boekte hij een van de grootste successen uit
    zijn carri&amp;egrave;re door de Rus met Franse nationaliteit
    Alexander Aljechin - op dat moment de uitdager van
    wereldkampioen Jos&amp;eacute; Raoul Capablanca uit Cuba - in
    december 1926/januari 1927 in een oefentweekamp tot het einde
    toe onder druk te houden. Pas in de slotpartij - de stand was
    toen, tegen ieders verwachting in, gelijk - kon Aljechin, die
    kort daarop de wereldtitel zou veroveren, zijn tegenstander nog
    net met 5 1/2 - 4 1/2 verslaan.&lt;/p&gt;
&lt;p&gt;In deze match kwam een van Euwes belangrijkste eigenschappen
    als schaker goed naar voren, namelijk zijn buitengewoon grote
    en veelzijdige openingskennis. In de tien gespeelde partijen
    kwamen niet minder dan negen verschillende openingen aan bod,
    en telkens was het Euwe die deze decorwisselingen entameerde.
    Zijn wetenschappelijke aanpak van het spel, met kaartenbakken
    waarin huisvlijtvarianten werden opgeborgen totdat deze aan de
    praktijk konden worden getoetst, was uniek voor die tijd. Als
    schaker was Euwe op zijn best wanneer hij in door hem thuis
    reeds bestudeerde sleutelstellingen terecht kwam of geforceerde
    varianten moest uitrekenen. Zodra in de partij een
    intu&amp;iuml;tieve beslissing moest worden genomen, was zijn
    zelfvertrouwen echter minder groot. Vooral wanneer de
    tegenstander een drieste koningsaanval opzette, kon men aan
    Euwes gedrag achter het bord merken dat hij zich niet echt
    prettig voelde: zijn gezicht werd dan enigszins rood, en zijn
    hoofd verzonk in zijn handen.&lt;/p&gt;
&lt;p&gt;Door zijn ongedachte prestatie tegen Aljechin was Euwes naam
    sinds 1927 in de schaakwereld gevestigd. Het
    amateur-wereldkampioenschap dat Euwe in juli 1928 in Den Haag
    op zijn naam wist te brengen, vormde slechts de bevestiging van
    het feit dat hij schakers van het tweede garnituur nu
    definitief achter zich had gelaten. De proef op de som werd
    geleverd in twee grote toernooien, in augustus 1928 in Bad
    Kissingen en het jaar daarop in Karlsbad, waar Euwe met
    respectievelijk een gedeelde derde en een gedeelde vijfde
    plaats liet zien voortaan bij de sterksten te horen.&lt;/p&gt;
&lt;p&gt;Door zijn verplichtingen als leraar ontliep Euwe ongewild de
    ontmoedigende ervaringen die de meeste topschakers aan het
    begin van de jaren dertig opdeden met wereldkampioen Aljechin.
    Deze won met groot gemak negen toernooien achter elkaar,
    waarbij zijn eerste plaats in het Joegoslavische Bled in 1931 -
    met 5 1/2 voorsprong op nummer twee - nog steeds als een
    onge&amp;euml;venaarde prestatie geldt. Euwe kon niet deelnemen aan
    deze toernooien, daar ze buiten zijn schoolvakanties vielen.
    Wel kreeg hij, bij wijze van uitzondering, in
    augustus/september 1930 verlof voor een zesweekse toernee door
    Nederlands-Indi&amp;euml; om de schaaksport daar tot leven te
    brengen.&lt;/p&gt;
&lt;p&gt;Na deze Indische reis sloeg de twijfel bij Euwe toe. Hij kon
    als amateur blijven meedraaien in de toptien van het schaken en
    tot zijn pensioen leraar blijven, maar dan zou hij noch in het
    schaken noch in de wiskunde zijn belofte inlossen. Aanvankelijk
    koos Euwe voor de wiskunde. Hij begon weer te studeren en
    stelde zich een hoogleraarschap als doel. Maar reeds na een
    jaar wist een oude vriend, de Oostenrijkse schaakmeester Hans
    Kmoch, hem om te praten. Aljechin had Euwe namelijk een
    uitnodiging voor een titelmatch gezonden, en Kmoch overtuigde
    hem ervan het aan zijn stand verplicht te zijn hierop in te
    gaan. De logicus Euwe, zo redeneerde Kmoch, zou in een
    dergelijke wedstrijd de kans krijgen te laten zien wat
    methodische voorbereiding en wetenschappelijke spelopvatting
    vermochten tegen een grillig genie als dat van Aljechin.&lt;/p&gt;
&lt;p&gt;Nadat hij iemand had gevonden die hem op school zou
    vervangen, ging Euwe zich op het grote treffen voorbereiden.
    Daarbij werkte hij, als eerste schaker op dit niveau, ook aan
    zijn lichamelijke conditie. Zwemmen, boksen, gymnastiek en elke
    dag een koude douche hoorden evenzeer in zijn programma als het
    minutieus doornemen - samen met Kmoch - van Aljechins
    gebruikelijke openingszetten. Verder speelde Euwe in 1934, als
    praktische oefening, een aantal toernooien en matches, waarbij
    een gedeelde tweede plaats in Z&amp;uuml;rich - hij versloeg hier
    Aljechin - werd gevolgd door een matig optreden in Leningrad,
    het eerste toernooi waarin hij de 'patriarch van de
    Sovjetschaakschool', Micha&amp;iuml;l Botwinnik, ontmoette.&lt;/p&gt;
&lt;p&gt;De match over dertig partijen tegen Aljechin begon op 3
    oktober 1935 in Amsterdam, met nadien lokaties in heel
    Nederland. Aanvankelijk leek Euwe onder de voet te worden
    gelopen. Na zeven partijen stond hij al drie punten achter,
    maar er volgde een opmerkelijk herstel: zeven partijen verder
    had Euwe de stand gelijk getrokken. Toen Aljechin na 19
    partijen opnieuw een comfortabele voorsprong van twee punten
    had opgebouwd, leek de strijd echter in zijn voordeel beslist.
    Euwe bleek evenwel over een grote veerkracht te beschikken.
    Twee achtereenvolgende overwinningen brachten hem nogmaals uit
    een kansloze positie op gelijke hoogte. De 21e partij, gespeeld
    te Ermelo, was daarbij bepaald dramatisch: Aljechin verscheen
    te laat en allerminst nuchter achter het bord. De bewering dat
    Euwe zijn overwinning hieraan zou hebben te danken, is, gezien
    het verloop van deze partij en van de rest van de match,
    onbillijk. In de 25e partij kwam Euwe, die een gevaarlijke
    aanval van Aljechin fraai weerlegde, voor het eerst op
    voorsprong, om hem in de daaropvolgende partij - bekend als 'de
    parel van Zandvoort' - met superieur spel de genadeslag toe te
    brengen. De wereldkampioen kwam weliswaar meteen de volgende
    partij terug, maar daarna hield Euwe in een zenuwslopende
    slotfase zijn voorsprong vast en hij behaalde op 15 december
    1935 ten overstaan van ruim tweeduizend uitzinnige toeschouwers
    in het Amsterdamse theater 'Bellevue', door middel van een
    overmachtsremise in de laatste partij, de wereldtitel.
    Aljechin, de beroepsschaker, kreeg tienduizend gulden; Euwe, de
    wiskundeleraar die gewonnen had, kreeg niets.&lt;/p&gt;
&lt;p&gt;In de twee jaren die verstreken tot beide spelers de
    contractueel vastgestelde revanchematch begonnen, speelde Euwe
    op niveau. Weliswaar moest hij in juli 1936 te Nottingham - wel
    'het zwaarste toernooi aller tijden' genoemd - door een
    verschrikkelijke blunder tegen de Amerikaans-Duitse Emanuel
    Lasker Capablanca en Botwinnik voor laten gaan, maar alle
    ontmoetingen met Aljechin, zowel in Nottingham als daarna,
    eindigden in Euwes voordeel. Niettemin liep de eind 1937
    gehouden revanchematch uit op een grote teleurstelling. De
    Nederlandse grootmeester verloor kansloos tegen de goed
    voorbereide Aljechin: 15 1/2 - 9 1/2. Hierna bleef Euwe nog geruime
    tijd aan de top meedraaien. In het AVRO-toernooi van november
    1938 eindigde hij op een gedeelde vierde plaats, en een match
    met de winnaar, de Est Paul Keres, verloor hij een jaar later
    met nipt verschil: 6 1/2 - 7 1/2.&lt;/p&gt;
&lt;p&gt;Door de Tweede Wereldoorlog kwam het internationale
    schaakleven zo goed als stil te liggen. Anders dan Aljechin en
    Keres deed Euwe in deze jaren niet mee aan verschillende door
    de nazi's georganiseerde toernooien. Na een oefentweekamp tegen
    de tot Duitser genaturaliseerde Rus Jefim Bogoljubov in
    Karlsbad in juli 1941 liet Euwe zich niet meer in het
    buitenland zien. Inmiddels had hij in de zomer van 1940 zijn
    leraarschap aan het meisjeslyceum be&amp;euml;indigd en was hij
    toegetreden tot de directie van het levensmiddelenbedrijf Van
    Amerongen. Onvermijdelijk kwam hij in deze functie met de
    bezettingsautoriteiten in aanraking, maar hij slaagde erin zijn
    bedrijf zo goed en kwaad als het ging te dienen en zelfs, via
    een enkele Duitse relatie, in de hongerwinter voor
    voedseltransporten ten behoeve van het hongerende westen zorg
    te dragen.&lt;/p&gt;
&lt;p&gt;Nadat Aljechin in maart 1946 was overleden, besloot het
    congres van de wereldschaakbond, de F&amp;eacute;d&amp;eacute;ration
    Internationale des &amp;eacute;checs (FIDE), in augustus 1947 de
    vacant gekomen titel aan Euwe toe te kennen; zijn fraaie succes
    in het beroemde Staunton-toernooi te Groningen in augustus en
    september 1946, waarin hij met een half punt verschil achter
    Botwinnik tweede werd, rechtvaardigde deze beslissing
    alleszins. Toen echter de met enige uren vertraging
    gearriveerde Sovjetdelegatie daar bezwaar tegen maakte, werd
    deze beslissing herroepen. Er zou een nieuwe titelmatch worden
    gehouden. In 1947 was Euwe als beroepsschaker in dienst
    getreden van de Koninklijke Nederlandse Schaakbond (KNSB) en
    wisselde hij twee zware toernooien in zuid-amerika af met een
    aantal kleine in nederland. Kennelijk was de belasting voor hem
    te groot, want hij speelde steeds minder goed. De in 1948 in
    den haag en moskou gehouden wedstrijd om de wereldtitel werd
    dan ook - zoals hijzelf terecht opmerkte - zijn 'waterloo': hij
    eindigde als laatste, op grote achterstand van de overige
    deelnemers. Euwe zei daarop het leven van beroepsschaker
    vaarwel, en in september 1948 stond hij weer voor de klas.&lt;/p&gt;
&lt;p&gt;Hierna was het met de ambities van Euwe ten aanzien van de
    wereldtitel voorgoed gedaan, al deed hij nog een geslaagde
    poging om de blamage van 1948 uit te wissen. In het toernooi
    van Z&amp;uuml;rich van augustus tot oktober 1953, een
    monsterwedstrijd van 28 ronden die geheel werd gedomineerd door
    de nieuwe generatie sovjetschakers, eindigde Euwe weliswaar als
    voorlaatste, maar het verschil was niet groot, en beroemd
    geworden winstpartijen tegen Miguel Najdorf en Jefim Geller
    schonken de 52-jarige ex-wereldkampioen enige bevrediging. Nog
    jarenlang bleef Euwe actief in verschillende landenwedstrijden
    als eerste-bordspeler van het Nederlandse team. Zijn afscheid
    als nationaal kampioen vond plaats in december 1955/januari
    1956 via een overtuigende matchzege op Jan Hein Donner (7-3),
    die hem twee jaar eerder in het toernooi om de nationale titel
    was voorgebleven.&lt;/p&gt;
&lt;p&gt;Euwe's belangstelling ging in de jaren vijftig steeds meer
    uit naar de wetenschap. In 1956 werd hij wetenschappelijk
    adviseur van de Amerikaanse firma Remington Rand, waar hij
    betrokken was bij de ontwikkeling van de computer. Het schaken
    was inmiddels duidelijk naar het tweede plan gedrongen. Een
    enkel optreden, zoals in 1957, toen hij in een
    exhibitie-tweekamp de veertienjarige Bobby Fischer met 1 1/2 - 1/2
    versloeg - het wonderkind was in tranen - gaf aan dat Euwe nog
    steeds op hoog niveau kon spelen, maar aan toernooien nam hij
    niet meer deel. Van 1959 tot 1963 was hij directeur van het
    Studiecentrum Automatische Dataverwerking. Zijn autoriteit in
    de informatica leidde in 1964 tot zijn benoeming tot buitengewoon 
hoogleraar in de methodologie van de automatische
    informatieverwerking aan de Nederlandse Economische Hogeschool
    te Rotterdam en gewoon hoogleraar met dezelfde leeropdracht aan
    de Katholieke Hogeschool te Tilburg. In deze Brabantse stad
    woonde hij van 1965 tot aan zijn emeritaat in 1971, toen hij
    zich weer in Amsterdam vestigde.&lt;/p&gt;
&lt;p&gt;Pas met het emeritaat in zicht, begon euwe een nieuw
    schaakleven, ditmaal als voorzitter van de FIDE, een functie
    die hij van 1970 tot 1978 bekleedde. Onder zijn leiding breidde
    de wereldschaakbond zijn gezag sterk uit. Als een soort
    schaakambassadeur reisde Euwe de hele wereld af en legde hij
    vele contacten op hoog niveau. Daarbij bleef hij het belang van
    het schaken voorop stellen, ook toen in 1972, bij het gekrakeel
    om de titelmatch tussen de Rus Boris Spasski en de Amerikaan
    Fischer op IJsland, zijn functie als FIDE-voorzitter in het
    gedrang dreigde te komen. Tegen de zin van de sovjets in liet
    Euwe de match doorgaan, hoewel de nukkige Fischer het reglement
    verscheidene malen aan zijn laars lapte en bovendien te laat in
    Reykjavik verscheen. Dank zij de houding van Euwe - en Spasski
    - kon de veelbesproken tweekamp ten slotte toch doorgang
    vinden. Het professionele schaken zou, dank zij het voor die
    tijd aanzienlijke prijzengeld van de wedstrijd, sindsdien
    beduidend beter worden gehonoreerd. Voor Euwe, zelf amateur
    gebleven, maar door eigen ervaring goed op de hoogte van de
    noden van de beroepsschakers, was dit een grote voldoening.&lt;/p&gt;
&lt;p&gt;'Het genie van de orde' luidde het epitheton waarmee Euwe
    vaak werd aangeduid. Daarbij doelde men op de effici&amp;euml;nte
    wijze waarop hij zijn tijd wist te verdelen tussen zijn vak, de
    wiskunde, en zijn hartstocht, het schaken. Die wisselwerking
    tussen beide disciplines had euwe nodig. De combinatie van
    leraar en schaker maakte hem ook bij uitstek geschikt voor het
    schrijven van schaakleerboeken, en als weinig anderen heeft hij
    daarmee bijgedragen tot de popularisering van het schaakspel.
    Met een produktie van ruim honderd werken werd hij door geen
    enkele scribent op dit terrein ook maar in de verte benaderd.
    Bekende standaardwerken zijn het vierdelige 
    &lt;em&gt;Praktische schaaklessen&lt;/em&gt;

    uit 1927/1928 en het twaalfdelige, tussen 1937 en 1939
    verschenen 
    &lt;em&gt;Theorie der schaakopeningen&lt;/em&gt;

    , later gevolgd door eveneens twaalfdelige series over 
    &lt;em&gt;Het eindspel&lt;/em&gt;

    uit 1940/1941 en 
    &lt;em&gt;Het middenspel&lt;/em&gt;

    uit 1952-1964. Maar ook boeken als 
    &lt;em&gt;Strategie en taktiek in het schaakspel&lt;/em&gt;

    uit 1935 en 
    &lt;em&gt;Oordeel en plan. Het denkproces van het schaken&lt;/em&gt;

    uit 1952, die in verschillende talen werden vertaald, en zeker
    het klassieke, vele malen herdrukte 
    &lt;em&gt;Oom Jan leert zijn neefje schaken&lt;/em&gt;

    uit 1935, vormen nog steeds verplichte literatuur voor iedereen
    die verder wil komen in het 'spel der koningen'.&lt;/p&gt;
&lt;p&gt;
  &lt;a href='pgedeelte'&gt;P: &lt;/a&gt;Een overzicht van de door Euwe in de jaren 1919-1975
    gespeelde partijen is opgenomen in het onder L genoemde werk
    van M&amp;uuml;nninghoff, 487-496. Vrijwel alle publikaties van
    Euwe op schaakgebied berusten in de Bibliotheca Van der
    Linde-Niemeijeriana in de Koninklijke Bibliotheek te
    's-Gravenhage. Over informatica publiceerde Euwe o.a.: 
    &lt;em&gt;Inleiding tot computer en automatisering&lt;/em&gt;

    (Alphen aan den Rijn [etc.], 1966); 'De computer, zijn
    werkwijze en programmering', in 
    &lt;em&gt;Computer en onderneming&lt;/em&gt;

    (Alphen aan den Rijn [etc.], 1968) 9-57; [samen met J.D.
    Albarda,] 
    &lt;em&gt;Bedrijfsvoering met de computer&lt;/em&gt;

    (2 dln.; Alphen aan den Rijn [etc.], 1969-1970).&lt;/p&gt;
&lt;p&gt;
  &lt;a href='lgedeelte'&gt;L: &lt;/a&gt;Hans Kmoch, 
  &lt;em&gt;Euwe slaagt&lt;/em&gt;

  (Amsterdam, 1937); Fred Reinfeld, 
  &lt;em&gt;The human side of chess. The story of the world champions:
  their triumphs and their illusions, their achievements and their
  faillures&lt;/em&gt;

  (Londen, 1953); W.B.F. Schaper, 'Max Euwe', in idem, 
  &lt;em&gt;In het eerste gelid. Twaalf vooraangaande Nederlanders&lt;/em&gt;

  (Meppel, 1955) 55-70; 
  &lt;em&gt;Dr. Max Euwe. Eine Auswahl seiner besten Partien mit
  Originalbeitr&amp;auml;gen f&amp;uuml;hrender Meister&lt;/em&gt;. Onder red. van Kurt Richter en Rudolf Teschner (Berlijn, 1965);
  Max Pam, 
  &lt;em&gt;De zuiverste liefde is die tussen een man en zijn paard.
  Interviews met schakers&lt;/em&gt;

  (Amsterdam, 1975) 170-188; Alexander M&amp;uuml;nninghoff, 
  &lt;em&gt;Max Euwe. Biografie van een wereldkampioen&lt;/em&gt;

  M.m.v. Jules Welling (Amsterdam, 1976). In 1976 werd door de
  NOS-televisie in de serie 'Markant' een gefilmd portret van Max
  Euwe uitgezonden.&lt;/p&gt;

&lt;p&gt;
  &lt;a href='igedeelte'&gt;I: &lt;/a&gt;Website &lt;i&gt;Chessbase&lt;/i&gt;: www.chessbase.de/nachrichten.asp?newsid=4984 [14-3-2007].
&lt;/p&gt;
&lt;p&gt;A. M&amp;uuml;nninghoff&lt;/p&gt; 
&lt;dtml-var bwn_footer&gt;</text>
  </biography>
</biodes>

