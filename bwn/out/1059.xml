<biodes version="1.0">
  <fileDesc>
    <title>Kunst, Antonie Johannes Maria (1916-1986)</title>
    <ref target="http://resources.huygens.knaw.nl/bwn1880-2000/lemmata/bwn3/kunst"/>
    <publisher>
      <name>Biografisch Woordenboek van Nederland:1880-2000</name>
      <ref target="http://resources.huygens.knaw.nl/bwn1880-2000"/>
    </publisher>
  </fileDesc>
  <person>
    <idno type="id">kunst_3</idno>
    <persName><name type="geslachtsnaam">Kunst</name>, Antonie Johannes Maria</persName>
    <sex value="1"/>
    <event type="birth" when="1916"/>
    <event type="death" when="1986"/>
    <state type="occupation">rechtshistoricus</state>
  </person>
  <biography>
    <text>&lt;dtml-var bwn_header&gt;
 &lt;p class='genealogie'&gt;
  &lt;strong&gt;Kunst, Antonie Johannes Maria&lt;/strong&gt;, rechtshistoricus (Breda 13-3-1916 - Vessem 21-4-1986).

  Zoon van Cornelis Johannes Franciscus Kunst, boekhouder, en
  Elisabeth Antonissen. Gehuwd op 23-7-1941 met Cornelia Maria
  Laarakker. Uit dit huwelijk werden 4 zoons en 1 dochter geboren.
  

  
  &lt;/p&gt;
&lt;p&gt;De levensloop van Anton Kunst biedt het beeld van een
    opgewekt en nijver man, die zijn enigszins grillige
    carri&amp;egrave;re begon als onderwijzer in zijn geboorteplaats en
    eindigde als hoogleraar rechtsgeschiedenis op de Nederlandse
    Antillen. Kunst genoot zijn opleiding tot onderwijzer in Breda,
    waar hij vervolgens in het lager en mulo-onderwijs werkzaam
    was. Voortgezette studie in een geheel andere richting bracht
    hem in 1940 een aanstelling als inspecteur van politie te
    Helmond; in deze functie volgde in 1946 overplaatsing naar
    Utrecht, waar hem de mogelijkheid geboden werd om naast zijn
    werk een academische graad te behalen. Zijn keuze viel op de
    rechtenstudie: in 1948 behaalde hij het doctoraal examen
    Nederlands recht en het doctoraal examen Vrije Studierichting,
    met als hoofdvak economie. Dit laatste specialisme bracht hem
    een positie als leraar staathuishoudkunde aan het Sint
    Bonifacius Lyceum te Utrecht. Tijdens de rechtenstudie had het
    oudvaderlandse recht de belangstelling van Kunst opgewekt. Met
    de hem eigen bedrijvigheid stortte hij zich in het lokaal
    rechtshistorisch onderzoek, hetgeen in snel tempo (1954) leidde
    tot een proefschrift - bij L.J. Hijmans van den Bergh -
    getiteld 
    &lt;em&gt;Van Sint Elisabeths-Gasthuis tot Gereformeerd Burgerweeshuis
    (1485-1814).&lt;/em&gt;

    Zijn promotie bezorgde hem een aanstelling als medewerker aan
    de faculteit der rechtsgeleerdheid, een functie die op haar
    beurt, dank zij publikaties op het gebied van het burgerlijk
    recht en de rechtsgeschiedenis, in 1963 leidde tot de benoeming
    als gewoon hoogleraar in de historische ontwikkeling van het
    recht aan de Nederlandsche Economische Hoogeschool te
    Rotterdam.&lt;/p&gt;
&lt;p&gt;Anders dan bij de juridische opleidingen aan de oudere
    universiteiten lag het accent in Rotterdam op de
    rechtsgeschiedenis als een ontwikkelingsproces dat zijn
    voorlopig eindpunt vindt in de actualiteit van het
    contemporaine recht. Met de hem eigen dynamiek en werkkracht
    heeft Kunst zich ingespannen dit nieuwe idee gestalte te geven.
    Hij hoopte bovendien een zeker voorbeeld te kunnen stellen voor
    de andere juridische faculteiten in Nederland, waar de
    rechtsgeschiedenis - in het bijzonder het Romeinse recht - aan
    voortdurende druk van inkrimping was blootgesteld. Met grote
    gedrevenheid werkte hij enige jaren aan een tweedelig boekwerk
    waarin de Nederlandse rechtsgeschiedenis als een
    continu&amp;uuml;m, beginnend in het antieke Rome, werd beschreven:
    
    &lt;em&gt;Historische ontwikkeling van het recht&lt;/em&gt;

    (1967 - 1968). Beide delen zijn gedurende een drietal jaren in
    Utrecht gebruikt. Dat zij uiteindelijk hun weg toch niet
    gevonden hebben, lag aan een aantal elementen: de omvang was
    eerder die van een handboek dan die van een inleidend leerboek.
    Ook de overvloed aan details en de aanwezigheid van
    onnauwkeurigheden die als gevolg van het hoge tempo waarin de
    boeken waren ontstaan in de tekst waren geslopen, maakten in de
    praktijk het gebruik bezwaarlijk. Moge er ook kritiek mogelijk
    zijn op de vormgeving van beide delen, onverlet blijft toch het
    feit dat Kunst met zijn historische ontwikkelingsconcept ertoe
    heeft bijgedragen dat didactisch de traditionele grenzen tussen
    de rechtshistorische vakken werden doorbroken.&lt;/p&gt;
&lt;p&gt;In 1968 werd Kunst te Utrecht benoemd tot gewoon hoogleraar
    in de historische ontwikkeling van het recht, bezien in het
    licht der rechtsstelsels waaruit het Nederlandse recht zich
    heeft ontwikkeld, meer in het bijzonder het Romeinse
    rechtsstelsel. In zijn oratie 
    &lt;em&gt;Opmerkingen over het juridisch onderwijs tussen de tweede en
    de twintigste eeuw&lt;/em&gt;

    (Zwolle, 1969) betoonde hij zich opnieuw een pleitbezorger voor
    het ongescheiden doceren van onderdelen van de
    rechtsgeschiedenis die elders nog voorwerp van zelfstandig
    onderwijs en niet-ge&amp;iuml;ntegreerde wetenschapsbeoefening
    waren. Kunst had deze benoeming in Utrecht zeer begeerd en hij
    beschouwde haar als het hoogtepunt van zijn carri&amp;egrave;re. Het
    is dan ook betreurenswaardig dat hem op de Utrechtse leerstoel
    niet veel geluk ten deel is gevallen. Tussen Kunst en zijn net
    aangestelde medewerkers en ook met de studenten ontstonden
    conflicten over examen- en onderwijskwesties. Toen zich een
    mogelijkheid voordeed om een bijdrage te leveren aan de opbouw
    van de in 1971 opgerichte Rechtshogeschool op Cura&amp;ccedil;ao
    (Nederlandse Antillen), greep hij met beide handen de kans aan
    om uit Utrecht te vertrekken.&lt;/p&gt;
&lt;p&gt;Tussen 1971 en 1976 heeft hij aan deze instelling de
    Inleiding tot de rechtswetenschap. Beginselen van het
    Antilliaans privaatrecht en Historische ontwikkeling van het
    recht gedoceerd. Bovendien heeft hij op bepalende wijze
    bijgedragen aan het cre&amp;euml;ren van een goede bestuurlijke en
    onderwijskundige infrastructuur van de jonge instelling alsmede
    aan de verwezenlijking - tegen de oorspronkelijke bedoelingen
    in - van een doctorale vervolgfase in het juridische
    curriculum. Moge de leest waarop de Antilliaanse juridische
    faculteit werd ingericht ook het Nederlands/ Europees model
    zijn. Kunst heeft de op de Antillen levende gedachte om binnen
    deze vorm de inhoud zoveel mogelijk te laten aansluiten op de
    eigen Antilliaanse en Cara&amp;iuml;bische tradities warm gesteund.
    Ook wetenschappelijk heeft Kunst zich op de Antillen niet
    onbetuigd gelaten. Hij schreef er zijn omvangrijke boek 
    &lt;em&gt;Recht, commercie en kolonialisme in West-Indi&amp;euml; vanaf de
    zestiende tot in de negentiende eeuw&lt;/em&gt;

    (1981), waarin hij een poging onderneemt om in het kader van de
    regionale geschiedenis de (rechts)historische en economische
    ontwikkeling van de Nederlandse Antillen te beschrijven. De lof
    die hem in zijn kortstondige Utrechtse periode onthouden is
    gebleven, is hem, dank zij zijn bijdrage aan het jonge
    academisch onderwijs op de Nederlandse Antillen, in veelvoud
    ten deel gevallen.&lt;/p&gt;
&lt;p&gt;
  &lt;a href='pgedeelte'&gt;P: &lt;/a&gt;Behalve de reeds genoemde publikaties: 'De metamorphose van
    de &amp;quot;grote leugen&amp;quot; ', in 
    &lt;em&gt;Nederlands Juristenblad&lt;/em&gt;

    37 (1962) 253-256; 'Die Lex XII Tabularum VIII, 26 und der
    Decanus Traiectensis', in 
    &lt;em&gt;Zeitschrift der Savigny-Stiftung f&amp;uuml;r
    Rechtsgeschichte.&lt;/em&gt;

    Romanistische Abteilung 82 (1965) 329-340; 
    &lt;em&gt;Korte voorgeschiedenis van het Nederlands Burgerlijk
    Wetboek&lt;/em&gt;

    3e dr. (Zwolle, 1967); 
    &lt;em&gt;Receptie en concordantie van recht. De invloed van het
    Nederlands recht op dat van de Nederlandse Antillen&lt;/em&gt;

    [Willemstad, 1973]. Uitg. van de Rechtshogeschool van de
    Nederlandse Antillen II. Volledige bibliografie in onder L
    genoemde publikatie van J.E. Spruit.&lt;/p&gt;
&lt;p&gt;
  &lt;a href='lgedeelte'&gt;L: &lt;/a&gt;J.E. Spruit, 'In memoriam Antonie Johannes Marie
  Kunst', in 
  &lt;em&gt;Tijdschrift voor Antilliaans recht-Justicia&lt;/em&gt;

  (1987) 138-144.&lt;/p&gt;
&lt;p&gt;J.E. Spruit&lt;/p&gt; 
&lt;dtml-var bwn_footer&gt;</text>
  </biography>
</biodes>

