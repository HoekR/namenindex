<biodes version="1.0">
  <fileDesc>
    <title>Leur, Jacob Cornelis van (1908-1942)</title>
    <ref target="http://resources.huygens.knaw.nl/bwn1880-2000/lemmata/bwn3/leur"/>
    <publisher>
      <name>Biografisch Woordenboek van Nederland:1880-2000</name>
      <ref target="http://resources.huygens.knaw.nl/bwn1880-2000"/>
    </publisher>
  </fileDesc>
  <person>
    <idno type="id">leur</idno>
    <persName><name type="geslachtsnaam">Leur</name>, Jacob Cornelis van</persName>
    <sex value="1"/>
    <event type="birth" when="1908"/>
    <event type="death" when="1942"/>
    <state type="occupation">historicus</state>
    <state type="occupation">indoloog</state>
  </person>
  <biography>
    <graphic url="http://resources.huygens.knaw.nl/bwn1880-2000/lemmata/bwn3/images/images/LEUR.jpg"/>
    <text>&lt;dtml-var bwn_header&gt;
 &lt;p class='genealogie'&gt;
  &lt;strong&gt;Leur, Jacob Cornelis van&lt;/strong&gt;, historicus (Utrecht 5-12-1908 - a/b 'Houston' in Javazee 28-2-1942).

  Zoon van Jacobus van Leur, sigarenkoopman, en Cornelia Maria
  Verschoor. Gehuwd op 12-10-1934 met Jeanne de Loos. Uit dit
  huwelijk werden geen kinderen geboren.
  
&lt;img src=&amp;quot;images/LEUR.jpg&amp;quot; align=&amp;quot;right&amp;quot; BORDER=&amp;quot;0&amp;quot; alt=&amp;quot;afbeelding van Leur, Jacob Cornelis van&amp;quot; class=&amp;quot;bwnimg&amp;quot;&gt;
  

  
  &lt;/p&gt;
&lt;p&gt;Jacob Cornelis van Leur werd in Utrecht geboren, maar
    groeide op in Middelburg. Aan die stad, en aan het eiland
    Walcheren, bleef hij gedurende zijn gehele, korte, leven
    verknocht. Hij doorliep er de HBS en maakte in de laatste klas
    kennis met P.J. Bouman, de latere hoogleraar in de sociologie
    te Groningen, toen zijn nieuwe geschiedenisleraar. Tussen deze
    twee werd een hechte en duurzame vriendschap gesloten. Het was
    Bouman die hem in contact bracht met het werk van Max Weber,
    dat van beslissende betekenis voor zijn intellectuele
    ontwikkeling zou blijken.&lt;/p&gt;
&lt;p&gt;In 1927 schreef Van Leur zich in voor de opleiding tot
    indoloog aan de Leidse universiteit. Van zijn hoogleraren
    aldaar moet vooral C. van Vollenhoven worden genoemd. Voor deze
    deskundige op het gebied van het Indonesisch adatrecht
    koesterde hij een diepe bewondering. In april 1933, toen hij
    als assistent werkte aan de indices op Van Vollenhovens 
    &lt;em&gt;Staatsrecht overzee&lt;/em&gt;

    (Leiden, 1934), overviel hem het nieuws van diens dood. Het
    bracht hem aan de rand van een psychische instorting.&lt;/p&gt;
&lt;p&gt;Inmiddels was bekend geworden dat de bezuinigingen op de
    Indische begroting tot vertraging in de uitzending van
    bestuursambtenaren zou leiden. Hierdoor was Van Leur in staat
    aan een proefschrift te gaan werken. Geldgebrek weerhield hem
    ervan in Rotterdam te studeren bij Z.W. Sneller en aldaar op
    een onderwerp uit de economische geschiedenis van Zeeland te
    promoveren. Hij bleef dus in Leiden en promoveerde in oktober
    1934 bij J.H. Boeke op een proefschrift, 
    &lt;em&gt;Eenige beschouwingen betreffende den ouden Asiatischen
    handel&lt;/em&gt;

    (Middelburg, 1934).&lt;/p&gt;
&lt;p&gt;Nadat hij in het huwelijk was getreden met Jeanne de Loos
    vertrok het jonge echtpaar naar Nederlands-Indi&amp;euml;. Vanaf
    december 1934 tot juli 1936 werkte Van Leur als
    assistent-controleur in Toeloengagoeng. Daarna werd hij
    overgeplaatst naar de Algemeene Secretarie te Buitenzorg,
    afdeling financi&amp;euml;le en economische aangelegenheden, een
    eervolle promotie voor een jong ambtenaar. Eind 1940, getroffen
    door het bericht van het bombardement op Middelburg meldde hij
    zich vrijwillig bij de marine in Indi&amp;euml;. Na zijn opleiding
    werd hij als verbindingsofficier aangesteld bij het Amerikaanse
    smaldeel en nam hij aan boord van de kruiser 'Houston' deel aan
    de slag in de Javazee. De 'Houston' overleefde de eigenlijke
    slag, maar werd bij een poging om via Straat Soenda te ontkomen
    alsnog tot zinken gebracht. Op 33-jarige leeftijd verloor Van
    Leur toen het leven.&lt;/p&gt;
&lt;p&gt;Van Leurs dissertatie is nu al enkele decennia, ook
    internationaal, erkend als een meesterwerk op het gebied van de
    niet-westerse geschiedenis. De ambitie tot het schrijven van
    zo'n werk bezat hij in hoge mate, maar van zijn kwaliteiten was
    hij allerminst overtuigd. Talrijke brieven aan Bouman getuigen
    van een beklemmend minderwaardigheidsgevoel. Zo schreef hij op
    11-9-1932 dat het beter zou zijn, zijn leven '...te voleindigen
    als haltechef van het station Borgercompascuum'. Dit gevoel van
    telkens tekort schieten werd gevoed door de extreem hoge, haast
    onmogelijke, eisen die hij aan zijn wetenschappelijke arbeid
    stelde. Het was zijn ideaal om in het voetspoor van Max Weber
    een bouwwerk van theoretische categorie&amp;euml;n op te trekken
    dat een zinvolle synthese van de wereldgeschiedenis mogelijk
    zou maken. Daarvoor achtte hij niet alleen een bijzonder grote
    theoretische kennis, maar ook een alomvattende belezenheid en
    eruditie noodzakelijk. Terugschrikkend voor de omvang van zijn
    levensdoel verviel hij regelmatig tot apathie. En zo groeide in
    hem dan telkens weer het neerdrukkend gevoel voor de wetenschap
    totaal ongeschikt te zijn.&lt;/p&gt;
&lt;p&gt;Van Leurs apatische perioden werden afgewisseld door die van
    koortsachtige werkzaamheid. In zijn korte leven kwam hij zo nog
    tot verschillende belangrijke publikaties. Zijn naam is
    onlosmakelijk verbonden aan de 'Indo-centrische'
    geschiedbeschouwing, waarvan hij terecht als grondlegger wordt
    gezien. Deze beschouwing maakt zich los van de door
    traditioneel kolonialistische benaderingen veelal beschreven
    geschiedenis van Indonesi&amp;euml; en poogt als het ware van
    binnenuit ten volle recht te doen aan intern-inheemse
    ontwikkelingen en toestanden, die naar de mening van Van Leur
    een veel zelfstandiger rol speelden dan uit de koloniale
    benaderingen, die de superioriteit en overmacht van de Europese
    invloeden beklemtoonden, was geconcludeerd. Al in zijn
    proefschrift van 1934 is deze visie het stramien waarop hij
    zijn beschouwingen borduurde. Na in het eerste hoofdstuk, in
    navolging van Max Weber, een aantal theoretische
    categorie&amp;euml;n te hebben ontwikkeld, paste hij die toe op de
    vroege Indonesische geschiedenis. Dit analytisch
    instrumentarium, en een open oog voor de eigen dynamiek van de
    Indonesische samenleving, stelden hem in staat vele
    koloniaal-historische stokpaardjes te lijf te gaan. Hij liet
    zien dat Indonesi&amp;euml; niet de passieve ontvanger was van
    hindoe&amp;iuml;sme en islam, maar dat deze religieuze stromingen,
    die hun oorsprong weliswaar buiten de archipel hadden, op eigen
    wijze werden binnengehaald en verwerkt. Gevoeliger echter voor
    zijn tijdgenotengeschiedschrijvers was zijn aanval op het
    geschiedbeeld van Indonesi&amp;euml; vanaf de 16e eeuw, wanneer na
    de aankomst van enkele Europese schepen wordt overgegaan op het
    '... gezichtspunt van de benauwde kleine Europeesche forteres,
    de bedompte loge en het gewapende schip op de ree' 
    &lt;em&gt;(Tijdschrift voor Indische taal-, land- en volkenkunde&lt;/em&gt;

    80 (1940) 546-547). Met iconoclastische verve bleef Van Leur
    zich in geschrifte verzetten tegen deze voorstelling van zaken,
    tegen dit eenzijdig Europees perspectief. In zijn proefschrift
    toonde hij daarom aan dat de Portugezen en de Nederlanders nog
    gedurende lange tijd slechts een fractie vormden van talrijke
    andere buitenlandse handelaren in de archipel.&lt;/p&gt;
&lt;p&gt;Op dit fundament heeft hij later voortgebouwd, in de
    schaarse tijd die zijn ambtelijke werkkring bood. In 1937 hield
    hij een rede voor de Historische Sectie van het Bataviaasch
    Genootschap. Bij die gelegenheid kritiseerde hij de gangbare
    periodisering van de Indonesische geschiedenis, waarschuwde hij
    tegen de al te gemakkelijke hantering van aan de Europese
    geschiedenis ontleende begrippen en bepleitte hij andermaal een
    Indocentrisch alternatief. Als voorwaarde voor een werkelijk
    historische studie van Indonesi&amp;euml; noemde hij de afbraak van
    deelspecialismen, die zich bij uitstek op bepaalde tijdperken
    richtten, en het invoeren van flexibele begrippen en
    categorie&amp;euml;n in de analyse, waarbij andermaal Webers werk
    als uitgangspunt werd aanbevolen.&lt;/p&gt;
&lt;p&gt;Ten slotte moeten nog drie zeer kritische recencies van het
    onder leiding van F.W. Stapel geredigeerde meerdelige
    standaardwerk 
    &lt;em&gt;Geschiedenis van Nederlandsen Indi&amp;euml;&lt;/em&gt;

    (Amsterdam, 1938-1940. 5 dl.) worden genoemd. Zijn inzichten
    stelden hem als geen ander in staat te wijzen op de vele
    tekortkomingen van dit overwegend traditioneel
    koloniaal-historisch werk. Dit, zo oordeelde Van Leur, '...is
    geen geschiedschrijving maar nationale catechismus' 
    &lt;em&gt;(Tijdschrift voor Indische taal-, land- en volkenkunde
    79&lt;/em&gt;

    (1939) 595).&lt;/p&gt;
&lt;p&gt;Bij zijn leven ondervond Van Leur nauwelijks enige
    erkenning. P.J. Bouman, aanwezig bij de openbare verdediging
    van het proefschrift, omschreef de sfeer als: 'kil, vijandig
    bijna. Geen woord van lof voor het zo bijzondere proefschrift
    waarvan blijkbaar geen van de hoogleraren de strekking en de
    draagwijdte ten volle scheen te begrijpen' 
    &lt;em&gt;(Voor en na de zondvloed&lt;/em&gt;

    (Amsterdam, 1970) 52). In een overigens niet onvriendelijke
    bespreking van het proefschrift door H. Terpstra in het 
    &lt;em&gt;Tijdschrift voor Geschiedenis&lt;/em&gt;

    51 (1936) 81-84 werd waardering uitgesproken voor sommige
    nieuwe idee&amp;euml;n, maar werd het theoretische gedeelte als
    welhaast overbodig afgedaan. Pas na 1945, toen de dekolonisatie
    doorzette, groeide de waardering voor Van Leur. Eerst bij
    enkelen die het Nederlands machtig waren, van de Nederlandse
    geleerden mogen in dit verband W.F. Wertheim en G.J. Resink
    genoemd worden. Toen zijn voornaamste geschriften na 1955 in
    Engelse vertaling: 
    &lt;em&gt;Indonesian trade and society&lt;/em&gt;

    beschikbaar waren, viel het werk van Van Leur een grote
    internationale erkenning ten deel. Een oordeel als dat van K.G.
    Tregonning: '... the man whose ideas have influenced modern
    South-East Asian studies more than any other single persen...' 
    &lt;em&gt;(Journal of Southeast Asian History&lt;/em&gt;

    2 (1961) 3 (oktober) 115) vormde geen uitzondering.&lt;/p&gt;
&lt;p&gt;De dekolonisatie heeft in de receptie van Van Leurs werk
    ontegenzeglijk een grote rol gespeeld. Ten onrechte wordt
    daaraan wel de conclusie verbonden dat Van Leurs hypothesen
    gezien moeten worden tegen het licht van de opkomende
    nationalistische beweging in Indonesi&amp;euml; en elders in
    Azi&amp;euml;. Hoewel hij voor zijn tijd zeker verlichte
    denkbeelden over het kolonialisme koesterde (hij behoorde tot
    de vriendenkring van Eddy du Perron en werkte incidenteel mee
    aan 
    &lt;em&gt;Kritiek en Opbouw)&lt;/em&gt;

    moet toch worden vastgesteld dat Van Leurs werk een produkt van
    de studeerkamer was. Het is de verwerking van Webers
    gedachtengoed geweest die hem op het spoor van de
    Indocentrisehe geschiedbeschouwing heeft gezet. Daarnaast heeft
    waarschijnlijk een romantische trek in zijn karakter - hij liep
    als jongen over Walcheren, mijmerend over de vergane glorie van
    stadjes als Arnemuiden en Vlissingen - hem een sterk gevoel
    voor het anders zijn van het verleden bezorgd. Zo ook was hij
    in staat zich te realiseren dat het twintigste-eeuwse Bantam
    heel iets anders was dan de drukke havenstad van de 16e en 17e
    eeuw.&lt;/p&gt;
&lt;p&gt;
  &lt;a href='agedeelte'&gt;A: &lt;/a&gt;Brieven aan P.J. Bouman. Priv&amp;eacute;-collectie onder
  beheer van de familie.&lt;/p&gt;
&lt;p&gt;
  &lt;a href='pgedeelte'&gt;P: &lt;/a&gt;
  Bibliografie in onder L genoemd werk van Van Leur, 
    &lt;em&gt;Indonesian trade and society...,&lt;/em&gt;

    XVI -XIX.
&lt;/p&gt;
&lt;p&gt;
  &lt;a href='lgedeelte'&gt;L: &lt;/a&gt;W.F. Wertheim, 'Een nieuwe visie op het oude oosten.
  Leven en werken van wijlen dr. Van Leur', in 
  &lt;em&gt;Herrijzend Azi&amp;euml;&lt;/em&gt;

  (Arnhem, 1950) 11-29; P.J. Bouman, 'Posthume erkenning van een
  jong begaafd Indoloog', in
  &lt;em&gt;Het Parool,&lt;/em&gt;

  24-9-1955; Jan Romein, 'De ontdekking van Van Leur', in 
  &lt;em&gt;De Nieuwe Stem&lt;/em&gt;

  11 (1956) 416-419; J.C. van Leur, 'Afscheid van Europa.
  Fragmenten uit brieven van J.C. van Leur', 
  &lt;em&gt;ibidem,&lt;/em&gt;

  420-436; idem, 'Java vreemd en vertrouwd', 
  &lt;em&gt;ibidem&lt;/em&gt;

  12 (1957) 276-293; W. Walraven, 
  &lt;em&gt;Brieven aan familie en vrienden 1919-1941&lt;/em&gt;

  (Amsterdam, 1966) 748-749, 774-775, 839-840; P.J. Bouman, 
  &lt;em&gt;Voor en na de zondvloed (Amsterdam,&lt;/em&gt;

  1970)31-32,50-55; E. du Perron, 
  &lt;em&gt;Brieven&lt;/em&gt;

  (Amsterdam, 1981, 1984) VII, 350-351,491, 503-505, VIII, 33-34,
  48-49,54-55,82-83,153-154,172-175,214; The editors, 'Foreword',
  in J.C. van Leur, 
  &lt;em&gt;Indonesian trade and society. Essays in Asian social and
  economie history&lt;/em&gt;

  [transl, from the Dutch by James S. Holmes et al.] (Dordrecht,
  1983) V-XV.&lt;/p&gt;


&lt;p&gt;
&lt;a href=&amp;quot;igedeelte&amp;quot;&gt;I: &lt;/a&gt;Jaap Vogel, &lt;i&gt;De opkomst van het Indocentrische geschiedbeeld. Leven en werken van B.J.O. Schrieke en J.C. van Leur &lt;/i&gt;(Hilversum 1992) 245.&lt;/p&gt;






&lt;p&gt;J. Vogel&lt;/p&gt; 
&lt;dtml-var bwn_footer&gt;</text>
  </biography>
</biodes>

