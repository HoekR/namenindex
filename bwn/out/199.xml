<biodes version="1.0">
  <fileDesc>
    <title>Bolkestein, Gerrit (1871-1956)</title>
    <ref target="http://resources.huygens.knaw.nl/bwn1880-2000/lemmata/bwn1/bolkesteing"/>
    <publisher>
      <name>Biografisch Woordenboek van Nederland:1880-2000</name>
      <ref target="http://resources.huygens.knaw.nl/bwn1880-2000"/>
    </publisher>
  </fileDesc>
  <person>
    <idno type="id">bolkesteing</idno>
    <persName><name type="geslachtsnaam">Bolkestein</name>, Gerrit</persName>
    <sex value="1"/>
    <event type="birth" when="1871"/>
    <event type="death" when="1956"/>
    <state type="occupation">pedagoog</state>
    <state type="occupation">minister</state>
  </person>
  <biography>
    <graphic url="http://resources.huygens.knaw.nl/bwn1880-2000/lemmata/bwn1/images/images/BOLKESTEING.jpg"/>
    <text>&lt;dtml-var bwn_header&gt;
 &lt;p class='genealogie'&gt;
  &lt;strong&gt;Bolkestein, Gerrit&lt;/strong&gt;, onderwijsdeskundige en minister (Amsterdam 9-10-1871 - Den Haag 8-9-1956).

Zoon van Klaas Bolkestein, melkslijter, en Fijtje Haring. Oudere broer
van de oud-historicus H. Bolkestein. Getrouwd op 17-4-1895 met Johanna
Meijer. Uit dit huwelijk werden 2 zonen en 2 dochters geboren.


&lt;img src=&amp;quot;images/BOLKESTEING.jpg&amp;quot; align=&amp;quot;right&amp;quot; BORDER=&amp;quot;0&amp;quot; alt=&amp;quot;afbeelding van Bolkestein, Gerrit&amp;quot; class=&amp;quot;bwnimg&amp;quot;&gt;


&lt;/p&gt;
&lt;p&gt;Bolkestein groeide op in een gereformeerd gezin. Hij volgde lager
onderwijs te Amsterdam en bezocht de christelijke normaalschool
'Klokkenberg' te Nijmegen. Na het behalen van zijn akte L.O. in
1890 startte hij als onderwijzer aan de bijzondere lagere school te
Nijmegen, en werkte vervolgens aan de 'Klokkenberg'. In 1895
werd hij hoofd van de bijzondere christelijke ULO-school te Rhenen en
was daarna van september 1901 tot november 1907 leraar Nederlands aan
de gemeentelijke HBS te Nijmegen, tevens leraar aan de
Rijksnormaalschool en de cursus voor de hoofdakte. Behalve zijn
onderwijzers- en hoofdakte had hij inmiddels de aktes L.O. Frans,
Duits, Engels en gymnastiek en in 1898 M.O. Nederlands behaald.&lt;/p&gt;
&lt;p&gt;Op 24 augustus 1904 slaagde hij voor zijn staatsexamen en 30 april
1907 voor zijn kandidaatsexamen in de Nederlandse letteren. Tot 1
september 1912 was hij als leraar Nederlands en geschiedenis aan de
derde 5-jarige HBS en tot 16 juli 1916 als directeur van de eerste
3-jarige HBS, beide te Amsterdam, werkzaam. Op 1 januari 1917 werd hij
tot inspecteur van het M.O. benoemd en in 1934 tot inspecteur van het
middelbaar en gymnasiaal onderwijs. Op 1 maart 1937 trok hij zich op
grond van de pensioengerechtigde leeftijd uit alle offici&amp;euml;le
functies terug.&lt;/p&gt;
&lt;p&gt;Bij deze zo geschakeerde en intense onderwijspraktijk, die
Bolkestein nog had weten te combineren met een respectable zelfstudie,
bekleedde hij tevens talrijke functies in het onderwijs. Ook was hij
lid van de redacties van 
&lt;em&gt;De Wereld, De Opbouw, Paedagogische Studi&amp;euml;n&lt;/em&gt;

en 
&lt;em&gt;De Nieuwe Amsterdammer.&lt;/em&gt;

Een lijst van uiteenlopende werkzaamheden, die echter aantoont, dat
Bolkestein in de jaren twintig en dertig een gezaghebbende plaats in
het Nederlandse onderwijs was gaan bekleden, want daarnaast publiceerde
hij artikelen en hield voordrachten over pedagogische en didactische
kwesties van zeer uiteenlopende aard en voor zeer diverse geboren. Niet
toevallig was hij al in juli 1918 aan de fractievoorzitter van de RKSP,
Nolens, als geschikt kandidaat voor een nieuw te vormen ministerie van
Onderwijs aanbevolen.&lt;/p&gt;
&lt;p&gt;Van zijn reformatorische herkomst had Bolkestein zich al
betrekkelijk vroeg, vermoedelijk reeds omstreeks of v&amp;oacute;&amp;oacute;r de
eeuwwisseling gedistantieerd, al bleef hij in zijn denken wel op
algemeen protestants-christelijke bodem staan. Maar de talrijke
functies, die hem met de diverse bevolkingsgroepen en
levensovertuigingen in aanraking brachten, bevorderden zeer
waarschijnlijk een uitgesproken vrijzinnige en sociale instelling. Hij
sloot zich dan ook al v&amp;oacute;&amp;oacute;r de Eerste Wereldoorlog bij de
Vrijzinnig-Democratische Bond aan, overigens zonder specifiek politieke
belangstelling of ambities. Onder invloed van D. Bos stelde hij zich
tot taak de schoolstrijd definitief te helpen begraven. De traditionele
tegenstelling tussen openbaar en bijzonder onderwijs achtte hij
verderfelijk. Hij werd voorstander van een openbaar onderwijs, dat niet
als een soort neutralistische overkoepeling zou fungeren, maar een
eigen christelijk-humanistisch karakter zou dragen. Hij pleitte voor
een qua levensovertuiging zo gedifferentieerd mogelijk onderwijs,
waarbij ook zijn benauwdheid voor het moderne totalitarisme meesprak.
Daarbij kwam hij tevens onder de indruk van belangrijke
onderwijsvemieuwers zoals Montessori, Dalton en later ook Kees Boeke
die individueel onderwijs en zelfwerkzaamheid propageerden en tegenover
de 19de-eeuwse positivistische traditie, weer de persoon en de
overdracht van inzicht en vaardigheden i.p.v. intellectuele
kennisvergaring op de voorgrond stelden.&lt;/p&gt;
&lt;p&gt;Op 10 augustus 1939 werd de bijna 68-jarige onverwachts, tot
minister van Onderwijs, Kunsten en Wetenschappen benoemd in het
kabinet-De Geer; een politieke benoeming overigens, die meer te danken
was aan de behoefte een VDB-man in het kabinet op te nemen, dan aan
zijn reputatie als onderwijsdeskundige. Niettemin een benoeming ook,
die in onderwijskringen algemeen om de laatste reden werd toegejuicht.
Een op 26 november 1939 gehouden rede over 
&lt;em&gt;Onderwijsvernieuwing,&lt;/em&gt;

waarin hij voor de boven geschetste denkbeelden pleitte, leidde echter
ook tot een storm van verontwaardiging bij onderwijzers uit het
openbaar onderwijs die zich tegen Bolkesteins christelijk-humanistische
conceptie voor dat schooltype verzetten. In 
&lt;em&gt;De Opbouw&lt;/em&gt;

bepleitte hij tevens subsidi&amp;euml;ring van het bijzonder hoger
onderwijs. Hiermee riep hij wederom het verzet van de CHU op, die
benauwd was voor staatsinfiltratie; terwijl Liberalen, Communisten en
NSB'ers zich om tactische politieke redenen daarbij aansloten. Als
minister zette hij zich voorts in voor verlaging van de
leerlingenschaal, die door de mobilisatie echter onmogelijk werd
gemaakt. Daarnaast stelde hij nog een wetsontwerp tot regeling van het
voorbereidend hoger en algemeen vormend middelbaar onderwijs samen, dat
in april 1940 werd gepubliceerd. Ook lag al een wetsontwerp voor de
spellingsregeling gereed.&lt;/p&gt;
&lt;p&gt;De Duitse invasie maakte een abrupt einde aan al deze werkzaamheden.
Bolkestein, met het kabinet naar Londen uitgeweken, werd tot
verregaande non-activiteit gedwongen. Hij benutte die tijd voor een
grondige studie van het Angelsaksische onderwijs, waarbij zijn
vernieuwingsidee&amp;euml;n werden versterkt en verdiept. Zo werd hij een
voorstander van de 'Comprehensive school', een denkbeeld, dat
jaren na de oorlog door zijn opvolgers zou worden overgenomen. Onder
zijn leiding werd de 'Nederlandse Kring' in Londen opgericht,
die in de periode 1941-1944 bijeenkomsten en discussies over actuele
kwesties organiseerde. Ook bewerkstelligde hij bij een studiereis naar
de VS in 1944 Amerikaanse steun voor het Nederlandse Universitaire
Onderwijs na de oorlog. Tevens pleitte hij voor invoering van het
Engels als internationale taal. Van belang was zijn oproep op 7 april
1943 aan de studenten om de loyaliteitsverklaring van de bezetter te
weigeren, waarmee hij stellig een bijdrage tot de omvangrijke boycot
leverde (85 % der studenten tekende niet). Hij hield voorts
voordrachten voor 'Radio Oranje' en schreef voor 'De
Brandaris'.&lt;/p&gt;
&lt;p&gt;Na de bevrijding werd hij persoonlijk adviseur van de nieuwe
minister van O K en W. Het 'plan-Bolkestein', onder minister G.
van der Leeuw uitgewerkt, waarbij o.a. de toekomstige school als
werkgemeenschap werd ontworpen, verraadt duidelijk zijn belangrijk
aandeel. Daarnaast bekleedde hij opnieuw tal van functies, w.o. lid van
het Nederlands comit&amp;eacute; voor Benelux. Hij bleef op de bres staan
voor vernieuwing en met name hechtte hij grote waarde aan de
pedagogische psychologie bij de vorming van leraren. Nog in 1955
publiceerde de tachtigjarige met F.J.Th. Rutten, oud-minister van O K
en W samen een proeve van een leerplan voor een algemene middelbare
school. Tal van elementen uit de zogenaamde 'mammoet-wet' en
uit het 'testament' van Cals, gaan op initiatieven van
Bolkenstein terug, die zich, vitaal tot in zijn laatste jaren, als
uitermate integer mens en als deskundig en vooruitziend schoolman,
hoogachting en algemeen gezag had weten te verwerven als weinigen in
het Nederlandse onderwijs.&lt;/p&gt;
&lt;p&gt;
  &lt;a href='pgedeelte'&gt;P: &lt;/a&gt;
  Bibliografie in hieronder vermeld Levensbericht van Stutterheim.&lt;/p&gt;

&lt;p&gt;
  &lt;a href='lgedeelte'&gt;L: &lt;/a&gt;C.F.P. Stutterheim, in 
&lt;em&gt;Jaarboek van de Maatschappij der Nederlandse Letterkunde te Leiden
1956-1957.&lt;/em&gt;

Levensberichten 25-31; H.W.F. Stelwag, in 
&lt;em&gt;Paedagogische Studi&amp;euml;n&lt;/em&gt;

33 (1956) 289-291; L. de Jong, 
&lt;em&gt;Het Koninkrijk der Nederlanden in de tweede wereldoorlog&lt;/em&gt;

('s-Gravenhage, 1969) I, 692-693.&lt;/p&gt;


&lt;p&gt;
&lt;a href=&amp;quot;igedeelte&amp;quot;&gt;I: &lt;/a&gt;Beeldbank van het Nationaal Archief in Den Haag [Collectie ANEFO; Bolkestein in 1944].&lt;/p&gt;



&lt;p&gt;H.W. von der Dunk&lt;/p&gt; 
&lt;dtml-var bwn_footer&gt;</text>
  </biography>
</biodes>

