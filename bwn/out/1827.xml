<biodes version="1.0">
  <fileDesc>
    <title>Tindal, jhr. Hendrik Pieter (1852-1902)</title>
    <ref target="http://resources.huygens.knaw.nl/bwn1880-2000/lemmata/bwn3/tindal"/>
    <publisher>
      <name>Biografisch Woordenboek van Nederland:1880-2000</name>
      <ref target="http://resources.huygens.knaw.nl/bwn1880-2000"/>
    </publisher>
  </fileDesc>
  <person>
    <idno type="id">tindal</idno>
    <persName><name type="geslachtsnaam">Tindal</name>, jhr. Hendrik Pieter</persName>
    <sex value="1"/>
    <event type="birth" when="1852"/>
    <event type="death" when="1902"/>
    <state type="occupation">publicist</state>
    <state type="occupation">ondernemer</state>
  </person>
  <biography>
    <text>&lt;dtml-var bwn_header&gt;
 &lt;p class='genealogie'&gt;
  &lt;strong&gt;Tindal, jhr. Hendrik Pieter&lt;/strong&gt; (Henry), publicist en ondernemer ('s-Gravenhage 27-6-1852 - St. Petersburg (Rusland) 31-1-1902).

  Zoon van jhr. Willem Frederik Tindal, beroepsmilitair, en Maria
  van der Vliet. Gehuwd op 19-5-1885 met Jacoba Johanna van Hoey
  Smith. Uit dit huwelijk werden 1 zoon en 1 dochter geboren.
  

  

  
  &lt;/p&gt;
&lt;p&gt;In navolging van zijn vader, grootvader en andere
    familieleden koos Tindal het beroep van militair. Hij was naar
    een kostschool gezonden nadat zijn moeder in 1864 was gestorven
    en zijn vader - majoor bij de dragonders en kamerheer i.b.d. -
    enkele maanden later onder mysterieuze omstandigheden oneervol
    was ontslagen en naar het buitenland vertrokken. In 1869 werd
    Henry ingeschreven op de Koninklijke Militaire Academie te
    Breda. Tindal vertrok in 1873 als tweede luitenant naar Atjeh
    en in 1875 werd hij benoemd tot ridder vierde klasse der MWO.
    Drie jaar later keerde hij naar Nederland terug. In 1883
    verliet Tindal als kapitein de militaire dienst; hij trouwde
    twee jaar daarna met de weduwe van de commissionair en
    financier Willem Borski jr., Jacqueline van Hoey Smith.&lt;/p&gt;
&lt;p&gt;Tindal heeft bekendheid gekregen door zijn scherpe kritiek
    op allerlei aangelegenheden, zijn bemoeiingen met de pers en
    zijn industri&amp;euml;le projecten. Hij wendde zich negen keer met
    een rekest tot het parlement, schreef in een zeer directe en
    openhartige stijl talrijke open brieven, artikelen en
    brochures, en hield diverse redevoeringen. Hij heeft zich
    vooral beziggehouden met militair-strategische onderwerpen,
    alsmede met staatsrechtelijke zaken, zoals de invloed van de
    hofhouding op het beleid van de regering en de formatie van het
    kabinet-Van Tienhoven, voorts met het werkloosheidsvraagstuk en
    het herstel van het gezantschap bij het Vaticaan.&lt;/p&gt;
&lt;p&gt;In een geschrift. 
    &lt;em&gt;Nederland in gevaar. Geen sensatie-roman, maar
    werkelijkheid,&lt;/em&gt;

    dat in 1888 verscheen, wees Tindal op het dreigende gevaar van
    een onverhoedse aanval door Duitsland, waartegen de Hollandse
    waterlinie weinig zou kunnen uitrichten. Bovendien bestond de
    kans dat Den Haag vanuit zee zou worden beschoten. Hij
    betwijfelde of de residentie als open stad kon worden beschouwd
    en achtte het zeer wel mogelijk dat de aanvaller zich er niets
    van zou aantrekken als dat toch het geval was. Over de
    volkenrechtelijke aspecten van deze kwestie ontstond een
    heftige discussie; diverse bekende rechtsgeleerden schaarden
    zich aan Tindals kant. Nog groter opzien baarde op 25 september
    1890 in het dagblad 
    &lt;em&gt;De Amsterdammer&lt;/em&gt;

    zijn open brief 'Aan het Nederlandsche volk', waarin hij stelde
    dat Willem III niet meer bij machte was de staatszaken te
    behartigen en het kabinet naliet de bij de grondwet
    voorgeschreven maatregelen te nemen. Tindal vestigde opnieuw de
    aandacht op zich toen hij in 1891 en 1892 de bemoeienissen van
    de hofhouding met de benoeming van de commandant van het
    regiment grenadiers en jagers aan de kaak stelde en aantoonde
    dat regentes Emma de neiging had meer naar de officieren van
    haar Militaire Huis te luisteren dan naar de ministers van haar
    regering.&lt;/p&gt;
&lt;p&gt;Tindal had een tomeloze energie en was recht door zee, ijdel
    en zelfingenomen. Het laatste bleek ook uit zijn publikaties,
    die nogal gelijkhebberig van toon waren. Aanvankelijk vond hij
    een ruim gehoor, maar langzamerhand liet men hem praten, ook de
    pers. Om toch toegang tot de media te hebben participeerde hij
    in enkele periodieken en stichtte hij kranten. Zo verwierf hij
    in de tweede helft van de jaren tachtig een meerderheidsbelang
    bij het dagblad 
    &lt;em&gt;De Amsterdammer.&lt;/em&gt;

    Als complement op 
    &lt;em&gt;De Amsterdammer,&lt;/em&gt;

    een avondblad, lanceerde hij in 1893 het ochtendblad 
    &lt;em&gt;De Telegraaf.&lt;/em&gt;

    Deze krant was ook bedoeld om het 
    &lt;em&gt;Algemeen Handelsblad,&lt;/em&gt;

    dat hem altijd &amp;oacute;f genegeerd &amp;oacute;f gekritiseerd had, te
    bestrijden. Uit het zetsel van 
    &lt;em&gt;De Amsterdammer&lt;/em&gt;

    en 
    &lt;em&gt;De Telegraaf&lt;/em&gt;

    werd 
    &lt;em&gt;De Courant&lt;/em&gt;

    samengesteld; dit blad was voor 'het volk'. Deze kranten,
    alsmede andere bladen die Tindal had overgenomen (onder meer 
    &lt;em&gt;Algemeen Belang&lt;/em&gt;

    en 
    &lt;em&gt;Ge&amp;iuml;llustreerd Politie-nieuws),&lt;/em&gt;

    werden vervaardigd in een eigen drukkerij in Amsterdam. In
    diezelfde tijd was hij mede&amp;euml;igenaar van zuivelfabrieken in
    Kampen en Vreeland geworden. Tindal is ook intensief betrokken
    geweest bij de pogingen water door middel van ozon te zuiveren,
    een proc&amp;eacute;d&amp;eacute; dat grote technische problemen opleverde.
    Nabij Alphen aan den Rijn werd een proefbedrijf gesticht, en
    toen het erop leek dat men succes had kwamen er ook
    proefbedrijven bij Blankenberg en Parijs.&lt;/p&gt;
&lt;p&gt;Al deze activiteiten verslonden kapitalen, en in de tweede
    helft van de jaren negentig geraakte Tindal in financi&amp;euml;le
    moeilijkheden. Om de proefnemingen in de ozonisatiebedrijven te
    kunnen voortzetten deed hij een toenemend beroep op het
    vermogen van zijn vrouw en onttrok hij geld aan de andere
    ondernemingen, wat merkbaar was aan zijn kranten, die duidelijk
    verschraalden. Omdat hij van zijn medewerkers geen kritiek
    duldde was hij op het laatst alleen door jaknikkers omringd,
    hetgeen de bedrijfsvoering van zijn ondernemingen evenmin ten
    goede kwam. In 1898 werd hij in Parijs wegens wisselruiterij
    bij verstek veroordeeld en in 1901 in Nederland failliet
    verklaard. Zijn schulden beliepen toen ruim 1 miljoen gulden.
    Dit weerhield hem er niet van met het ozonproject door te gaan.
    Tijdens een bezoek in januari 1902 aan St. Petersburg, waar hij
    een waterzuiveringsinstallatie hoopte te verkopen, werd hij
    ziek. Hij stierf in de toenmalige Russische hoofdstad.&lt;/p&gt;
&lt;p&gt;
  &lt;a href='pgedeelte'&gt;P: &lt;/a&gt;Een lijst van publikaties is opgenomen in het onder L
    vermelde boek van Scheffer.&lt;/p&gt;
&lt;p&gt;
  &lt;a href='lgedeelte'&gt;L: &lt;/a&gt;G.J.W. Koolemans Beijnen, 'Jhr. Hendrik Pieter
  Tindal', in 
  &lt;em&gt;Nieuw Nederlandsch Biografisch Woordenboek&lt;/em&gt;

  (Leiden, 1921) V, kol. 931-933; M.W.F. Treub, 
  &lt;em&gt;Herinneringen en overpeinzingen&lt;/em&gt;

  (Haarlem, 1931) 112-116; H.J. Scheffer, 
  &lt;em&gt;Henry Tindal. Een ongewoon heer met ongewone besognes&lt;/em&gt;

  (Bussum, 1976).&lt;/p&gt;
&lt;p&gt;H.J. Scheffer&lt;/p&gt; 
&lt;dtml-var bwn_footer&gt;</text>
  </biography>
</biodes>

