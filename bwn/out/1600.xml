<biodes version="1.0">
  <fileDesc>
    <title>Sant, Fran&#195;&#167;ois van 't (1883-1966)</title>
    <ref target="http://resources.huygens.knaw.nl/bwn1880-2000/lemmata/bwn2/sant"/>
    <publisher>
      <name>Biografisch Woordenboek van Nederland:1880-2000</name>
      <ref target="http://resources.huygens.knaw.nl/bwn1880-2000"/>
    </publisher>
  </fileDesc>
  <person>
    <idno type="id">sant</idno>
    <persName><name type="geslachtsnaam">Sant</name>, Fran&amp;ccedil;ois van 't</persName>
    <sex value="1"/>
    <event type="birth" when="1883"/>
    <event type="death" when="1966"/>
    <state type="occupation">politieofficier</state>
  </person>
  <biography>
    <text>&lt;dtml-var bwn_header&gt;
 &lt;p class='genealogie'&gt;
  &lt;strong&gt;Sant, Fran&amp;ccedil;ois van 't&lt;/strong&gt;, hoofdcommissaris van politie, particulier secretaris van koningin Wilhelmina (Den Helder 11-2-1883 - Rotterdam 3-6-1966).

Zoon van Laurens van 't Sant, Ned. Herv. predikant, en N&amp;eacute;line
Fran&amp;ccedil;ois. Gehuwd op 27-8-1914 met Kerstin Margaretha Jonsson. Uit
dit huwelijk werd 1 dochter geboren.



&lt;/p&gt;
&lt;p&gt;Fran&amp;ccedil;ois van 't Sant groeide op in een arm gezin als een
van de negen kinderen van een Nederlands Hervormd predikant. Omdat er
geen geld om te studeren was moest hij zijn schoolopleiding met het
aflopen van de mulo staken. Na van 2 juni 1901 tot 1 mei 1906 bij de
PTT als telegraafbeambte met als laatste standplaats Almelo te hebben
gewerkt, trad hij in dat zelfde jaar in dienst bij de Rotterdamse
gemeentepolitie. Hij begon er als schrijver, maar kreeg al na een
halfjaar de inspecteursrang - een buitengewone prestatie. In 1910 werd
hij belast met de leiding van de rivierpolitie. In deze functie kwam
hij in aanraking met het inlichtingenwerk, dat in zijn leven zo'n
grote rol zou spelen.&lt;/p&gt;
&lt;p&gt;In de Eerste Wereldoorlog was de doorvoerhaven Rotterdam een
belangrijke operatiebasis, vooral voor de Duitse en Britse
inlichtingendiensten. Dat de Nederlandse geheime dienst, de sectie III
van de Generale Staf (GS III), in deze activiteiten ge&amp;iuml;nteresseerd
was spreekt vanzelf, terwijl het eveneens logisch was dat GS III een
beroep deed op Van 't Sant. Deze slaagde erin, onder meer door het
aanwerven van geheime agenten, gegevens boven water te krijgen die voor
de Nederlandse, maar vooral voor de Britse inlichtingendienst (waarmee
GS III samenwerkte) van groot belang waren. Het lag dan ook in de rede
dat Van 't Sants geheime activiteiten voor het overgrote deel door
de Britten werden gefinancierd. Om de schijn van neutraliteit op te
houden onderhield Van 't Sant ook relaties met de representant van
de Duitse inlichtingendienst in Rotterdam.&lt;/p&gt;
&lt;p&gt;Waaraan Van 't Sant in 1916 zijn wel zeer snelle promotie naar
een hoge functie te danken had is onbekend, maar in ieder geval werd
hij hoofdcommissaris van politie in Utrecht. Ook in deze functie bleef
hij samenwerken met de Britse inlichtingendienst, tot in 1920 de
vertegenwoordiger van deze dienst in Nederland werd vervangen. Van
't Sant had in de opvolger geen vertrouwen en stopte met zijn
inlichtingenwerk. Wellicht hing die beslissing ook samen met zijn
benoeming, per 25 oktober van dat jaar, tot hoofdcommissaris in Den
Haag. Het was in die functie dat hij zich het levenslange vertrouwen
van koningin Wilhelmina verwierf door op discrete wijze oplossingen te
vinden voor problemen die samenhingen met persoonlijke affaires van
prins Hendrik.&lt;/p&gt;
&lt;p&gt;Een van die problemen (gewoonlijk aangeduid als de zaak-Le Roi,
waarbij het gegaan zou zijn om een natuurlijk kind van de prins of een
geheimhouding van een buitenechtelijke relatie van de Nederlandse
gezant te Brussel) kostte de Haagse hoofdcommissaris zijn baan. Aan Van
't Sant, door het gedeeltelijk uitlekken van de affaire in opspraak
gebracht, werd bij KB van 28 december 1934 eervol ontslag verleend,
ingaande per 1 januari 1935, 'wegens lichamelijke
ongeschiktheid'. Direct of kort daarna werd Van 't Sant
secretaris van koningin Wilhelmina - een functie die 'monsieur Le
Sable', zoals de Koningin hem noemde, tot mei 1944 zou blijven
bekleden. Van 't Sants positie en de zaak-Le Roi bleven toch nog in
1935 in discussie. Bij de Haagse rechtbank werd in hetzelfde jaar tegen
hem een gerechtelijk vooronderzoek ingesteld t.z.v. beweerdelijk
gepleegde valsheid in geschrifte en oplichting ten aanzien van jhr.
C.G.W.F. van Vredenburch, de in 1927 in Brussel overleden Nederlandse
gezant. Na een zeer uitvoerig onderzoek werd de instructie in 1938
afgesloten met een kennisgeving van niet verdere vervolging, omdat het
bewijs dat door Van 't Sant strafbare feiten zouden zijn gepleegd
niet kon worden geleverd.&lt;/p&gt;
&lt;p&gt;Het uitbreken van de Tweede Wereldoorlog bracht Van 't Sant weer
in de belangstelling. Op 11 mei 1940 nam hij zijn intrek in het paleis
Noordeinde en op 13 mei vertrok hij in het gevolg van de Koningin met
de Britse torpedobootjager 'Here-ward' naar Engeland met
achterlating van zijn gezin. De controverses rond zijn persoon, die na
zijn ontslag als hoofdcommissaris in Den Haag langzamerhand schenen te
verstommen, laaiden in de kleine Londense gemeenschap weer op. Niet alleen bleef Van 't Sant secretaris van de Koningin, maar ook werd hij op 3 juni 1940 raadadviseur bij het ministerie van Justitie. Bovendien werd hij op aandringen van Wilhelmina hoofd van de bij KB van 19 juli 1940 opgerichte Centrale Inlichtingen Dienst (CID). Het was duidelijk dat de Koningin meer vertrouwen stelde in
de haar blindelings toegewijde Van 't Sant dan in de militairen die
zich tot het uitbreken van de oorlog zonder veel succes met het
inlichtingenwerk hadden beziggehouden. Van 't Sants benoeming in
1940 als hoofd van die destijds nieuwe dienst was overigens ook om
andere redenen dan Wilhelmina's voorkeur begrijpelijk geweest: hij
had ruime ervaring met het rekruteren en instrueren van geheime
medewerkers en hij had het volledige vertrouwen van de leiding van de
Britse inlichtingendienst MI-6. Op een desbetreffende vraag had P.S.
Gerbrandy, die als minister van Justitie de politieke
verantwoordelijkheid voor de CID droeg, al dadelijk van S. Menzies, het
hoofd van de MI-6, te horen gekregen dat hij met slechts &amp;eacute;&amp;eacute;n
Nederlander wenste samen te werken: Van 't Sant.&lt;/p&gt;
&lt;p&gt;Evenwel, noch de steun van Menzies, noch het onbeperkte vertrouwen
van de Koningin bleek opgewassen tegen de stroom van geruchten en
verdachtmakingen. Van 't Sant zou, zo wisten 'ingewijden'
te vertellen, de 'verrader in Londen' zijn door wiens toedoen
in Nederland gedropte agenten door de Gestapo werden gearresteerd (het
zg. Englandspiel). Het bleek echter dat de CID met heel deze
organisatie van droppings niets te maken had gehad. Het ontslag als
hoofd van de CID vond ten slotte plaats op 14 augustus 1941 nadat de
minister van Buitenlandse Zaken, E.N. van Kleffens, hem had
voorgehouden dat hij door zijn combinatie van functies de positie van
de Koningin in het geding bracht. Van 't Sant bleef evenwel
samenwerken met MI-6, behield zijn post als secretaris van de Koningin
en was tot het einde van de oorlog belast met de zorg voor haar
veiligheid en die van het koninklijk gezin (zijn hoofdtaak). Eveneens
werd hij in zijn functie als raadadviseur bij het departement van
Justitie gehandhaafd en vervolgens zelfs op aandringen van de Koningin
met ingang met 22 april 1942 tot hoofd van de afdeling Politie met de
titel van Directeur van Politie bevorderd. In verband met gerezen
tegenstellingen tussen hem en zijn superieuren op het terrein van de
organisatie van het inlichtingenwerk en de bewaking van de Koningin
verzocht hij op 1 oktober 1942 om eervol ontslag in zijn functie van
directeur van Politie. Toen de Koningin weigerde in het ontslag te
bewilligen trok Van 't Sant zijn verzoek in, omdat de redenen die
hem tot het indienen van zijn ontslagaanvrage bewogen hadden vervallen
waren. Het zou nog wel tot mei 1944 duren voordat de Koningin voor de
steeds sterker worden druk (van o.m. Churchill, Eden en Gerbrandy, die
de hardnekkige geruchten rond Van 't Sant omtrent het Englandspiel
als een bezwaar gingen zien) boog en Van 't Sant als haar
secretaris ontsloeg. Hij bleef evenwel tot 1 maart 1946 Directeur van
Politie; bij KB van 18-2-1946 ontving hij op eigen verzoek eervol
ontslag.&lt;/p&gt;
&lt;p&gt;Na de bevrijding bleef Van 't Sant, een teleurgesteld man, in
Engeland wonen, omdat hij door verzetskringen in Nederland al gedurende
de oorlog van verraad was beschuldigd. Pas in 1961 keerde hij naar
Nederland terug om zich in Rotterdam te vestigen. Hij behield zijn
nauwe relatie met prinses Wilhelmina tot aan haar dood in 1962; in 1963
werd hij als raadadviseur van het Koninklijk Huis eervol ontslagen.&lt;/p&gt;
&lt;p&gt;Twee vertrouwensrelaties hebben het ambtelijk leven Van 't Sant
bepaald: die met MI- en die met koningin Wilhelmina. In Nederland
laadde hij de verdenking op zich er financieel onevenredig op vooruit
te zijn gegaan. In Londen raakten beide relaties met elkaar
verstrengeld, hetgeen zeker heeft geholpen de start van de CID te
vergemakkelijken. Het is Van 't Sants, door velen niet steeds
erkende en wellicht door koningin Wilhelmina overschatte, verdienste
geweest dat hij als eerste hoofd van de Centrale Inlichtingen Dienst de
Nederlandse deelneming heeft gegarandeerd bij het onderhouden van de
inlichtingingencontacten met Nederland. Het was voor hem een tegenslag
dat juist zijn vertrouwensrelatie met de Koningin moest leiden tot het
neerleggen van deze functie.&lt;/p&gt;
&lt;p&gt;Van 't Sant, die zijn ontslag maar moeilijk kon verkroppen,
heeft er steeds naar gestreefd om gerehabiliteerd naar Nederland terug
te keren. Hij is in zijn toeleg niet geslaagd. Juist de noodzakelijke
geheimhouding (dan wel bewust gecre&amp;euml;erde geheimzinnigheid) ten
aanzien van een aantal in zijn leven belangrijke zaken staat een
ondubbelzinnig oordeel over de man in de weg.&lt;/p&gt;
&lt;p&gt;
  &lt;a href='lgedeelte'&gt;L: &lt;/a&gt;
  &lt;em&gt;Verslag... [der] Enqu&amp;ecirc;tecommissie regeringsbeleid
1940-1945.&lt;/em&gt;

('s-Gravenhage, 1949-1973. 20 dl.) 4a/b, 4c I, 4c II, passim; L. de
Jong, 
&lt;em&gt;Het Koninkrijk der Nederlanden in de Tweede Wereldoorlog&lt;/em&gt;

('s-Gravenhage, 1979) IX passim; reactie jhr. mr. H. van
Vredenburch in 
&lt;em&gt;Haagsche Courant,&lt;/em&gt;

16-10-1979; J. Rogier, 'In een echte democratie had Wilhelmina al
voor de oorlog moeten aftreden', in 
&lt;em&gt;Vrij Nederland,&lt;/em&gt;

16-2-1980; A. den Doolaard, 
&lt;em&gt;Londen en de zaak Van 't Sant&lt;/em&gt;

(Amsterdam, 1980).&lt;/p&gt;
&lt;p&gt;D. Engelen&lt;/p&gt; 
&lt;dtml-var bwn_footer&gt;</text>
  </biography>
</biodes>

