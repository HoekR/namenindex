<biodes version="1.0">
  <fileDesc>
    <title>Tilanus, Hendrik Willem (1884-1966)</title>
    <ref target="http://resources.huygens.knaw.nl/bwn1880-2000/lemmata/bwn1/tilanus"/>
    <publisher>
      <name>Biografisch Woordenboek van Nederland:1880-2000</name>
      <ref target="http://resources.huygens.knaw.nl/bwn1880-2000"/>
    </publisher>
  </fileDesc>
  <person>
    <idno type="id">tilanus</idno>
    <persName><name type="geslachtsnaam">Tilanus</name>, Hendrik Willem</persName>
    <sex value="1"/>
    <event type="birth" when="1884"/>
    <event type="death" when="1966"/>
    <state type="occupation">politicus</state>
  </person>
  <biography>
    <text>&lt;dtml-var bwn_header&gt;
 &lt;p class='genealogie'&gt;
  &lt;strong&gt;Tilanus, Hendrik Willem&lt;/strong&gt;, politicus (Deventer 5-10-1884 - 's-Gravenhage 16-2-1966).

Zoon van Willem Joris Tilanus, officier der huzaren, en Clasina Jacoba
Johanna van Os. Gehuwd op 30-9-1909 met Johanna Catharina Hillegonda
Adriana Middelbeek. Uit dit huwelijk werden 3 zoons en 2 dochters
geboren.



&lt;/p&gt;
&lt;p&gt;Na onder meer op het Instituut Tesch in de Molenstraat te
's-Gravenhage lager onderwijs te hebben ontvangen, kreeg hij zijn
opleiding op de Cadettenschool te Alkmaar (1902-1904) en de Koninklijke
Militaire Akademie te Breda (1904-1907), waar hij onder meer de
strafrechtcolleges volgde van J.J.C. van Dijk. Op 19-7-1907 volgde zijn
be&amp;euml;diging als officier te Gorkum. Vervolgens was hij als
beroepsmilitair in Gorkum (1907-1909), Amsterdam (1909-1910) en te
Utrecht (1910-1913) werkzaam en doceerde van 1913-1919 aan de
Koninklijke Militaire Akademie te Breda de artilleriewetenschappen. In
deze jaren was hij tevens werkzaam ten bate van de Christelijke
Militaire Tehuizen.&lt;/p&gt;
&lt;p&gt;Reeds in zijn militaire loopbaan had Tilanus belangstelling getoond
voor de Nederlandse politiek, maar in het actieve partijwerk trad hij
sedert 1917 naar voren, toen hij de functie van tweede secretaris van
het hoofdbestuur van de Christelijk-Historische Unie ging vervullen. In
1922 verwierf hij het lidmaatschap van de Tweede Kamer voor deze partij
en werd secretaris van de fractie. Sedertdien ontwikkelde Tilanus zich
tot &amp;eacute;&amp;eacute;n van de leidende figuren in de CHU en hij werd in 1939
zowel voorzitter van de partij als van de fractie. In de Kamer nam hij
als onderwijsspecialist en defensiedeskundige aan de werkzaamheden
deel. Daarnaast vervulde hij ook andere maatschappelijke taken: van
1919-1922 als secretaris van de Centrale Commissie voor georganiseerd
overleg in ambtenarenzaken en van 1919 tot 1951, met uiteraard een
onderbreking in de bezettingstijd, als secretaris van de
Onderwijsraad.&lt;/p&gt;
&lt;p&gt;Tilanus wekte in de zomer van 1940, na de capitulatie voor
Duitsland, in een persoonlijk rondschrijven zijn partijgenoten en
bekenden op om trouw te blijven aan de naar Engeland uitgeweken
koningin Wilhelmina en haar ministers, aan de nationale tradities en
religieuze overtuiging. Hij tekende verzet aan, deels in samenwerking
met H. Colijn, W. Drees, J. Schouten, B.M. Telders, T.J. Verschuur en
J. Donner, tegen de actie van de Nederlandse Unie. Hij werd op
7-10-1940 door de Duitsers als gijzelaar gevangen genomen, en vertoefde
als zodanig in gijzelaarskampen te Buchenwald (9-10-1940 - 15-11-1941),
te Haaren, N. BR. (16-11-1941 - 11-5-1942), te Beekvliet (11-5-1942 -
29-10-1942), op 'De Ruwenberg' (29-10-1942 - 6-9-1944) en te
Vught (6-9-1944 - 17-9-1944).&lt;/p&gt;
&lt;p&gt;Tilanus nam direct na zijn invrijheidstelling, reeds tijdens de
hongerwinter, zoveel mogelijk zijn politieke contacten op. Hij
probeerde de CHU weer op te richten wat niet zonder moeilijkheden ging.
Spoedig kwam Tilanus in conflict met mr. G.E. van Walsum over het
eigendomsrecht van het christelijk-historische dagblad 
&lt;em&gt;De Nederlander&lt;/em&gt;

dat zich tot spreekbuis van de Nederlandse Volksbeweging maakte, en
daarmee pleitend voor de zg. 'doorbraak', het fundament van een
zelfstandige Unie aantastte. Ook gingen enige zeer bekwame
christelijk-historische jongeren als prof. P. Lieftinck, mr.dr. A.A.
van Rhijn en mr. G.E. van Walsum over naar de nieuw opgerichte PvdA.
Vooral echter dank zij de volhardende verkiezingsactie van Tilanus, kon
de CHU toch na de verkiezingen van 17-5-1946 met acht van de 100 zetels
in de Tweede Kamer terugkeren, met Tilanus opnieuw als fractieleider.
Tot 1963 zou hij deze belangrijke leidinggevende taak in de Kamer
blijven vervullen.&lt;/p&gt;
&lt;p&gt;In 's lands vergaderzaal verzette hij zich scherp tegen de
Indi&amp;euml;-politiek van de kabinetten-Schermerhorn, -Beel, en -Drees,
maar bevorderde dat in 1948 en daarna christelijk-historische
bewindslieden in het kabinet optraden. Wel leverde hij tegen het einde
van zijn politieke loopbaan ernstig kritiek op de Mammoetwet van
minister J.M.L.Th. Cals, wiens deskundigheid hij erkende, maar wiens
onderwijsvernieuwing hij slechts matig kon waarderen, mede omdat hij de
resultaten daarvan voor de positie van het bijzonder onderwijs
wantrouwde. Op grond van zijn verdiensten op staat- en onderwijskundig
terrein, alsmede zijn arbeid op het gebied van de christelijke
werkgevers- en werknemersorganisaties heeft de VU hem op 20-10-1958 het
eredoctoraat in de rechten verleend.&lt;/p&gt;
&lt;p&gt;Zijn gehele leven hard werkend, om door noeste zelfstudie vooruit te
komen en bij te blijven, daarbij levend vanuit de orthodox-protestantse
traditie, die hij hoog schatte, heeft dr. Tilanus, zowel voor als na de
Tweede Wereldoorlog, voor en achter de schermen, in het binnenlandse
politieke leven een rol van betekenis gespeeld. Binnen en buiten het
parlement was hij lid van talloze commissies en besturen (o.a.
voorzitter van de defensiecommissie en van de Vereniging voor
Christelijk Volksonderwijs). Als fractieleider stond Tilanus vrijwel
dagelijks in contact met de Nederlandse bewindslieden, terwijl hij zijn
invloed liet gelden bij diverse naoorlogse kabinetsformaties.
Beminnelijk in gesprek, hoffelijk in de omgang, maar vasthoudend waar
het zijn inzichten betrof - zowel jegens politieke tegenstanders als
naaste geestverwanten - met groot respect voor kennis en levenservaring
van anderen, met een uitgesproken oordeel over zijn medepolitici en hun
standpunten, was hij na A.F. de Savornin Lohman, J.Th. de Visser, J.W.
Schokking, D.J. de Geer en J.R. Slotemaker de Bru&amp;iuml;ne de eigenlijke
en enige leider van de CHU, die soms tegen veler verwachtingen in zijn
kiezers wist vast te houden. Hoewel loyaal in de persoonlijke omgang
met de rooms-katholieken, stond hij gereserveerd tegenover hun grote
invloed. Door afkomst en jeugdervaringen vaak met veel begrip voor de
antirevolutionairen, voelde hij voor incidenteel contact en overleg
tussen beide grote protestantse partijen, maar verwachtte geen spoedige
samensmelting, en meende deze ook niet concreet te moeten
bevorderen.&lt;/p&gt;
&lt;p&gt;In religieus opzicht was dr. Tilanus een uitgesproken kerkelijk
meelevend mens (Nederl. Herv.) van orthodoxe inslag, maar zonder
scherpe dogmatische trekken; qua vroomheid was hij meer praktisch dan
leerstellig ingesteld.&lt;/p&gt;
&lt;p&gt;Zonder enig uiterlijk vertoon leidde hij met vaste, wilskrachtige
hand zijn partij en Kamerfractie, en betoonde zich vooral in en na de
Tweede Wereldoorlog door ervaring en positie &amp;eacute;&amp;eacute;n der
invloedrijkste personen in de Tweede Kamer. Dr. Tilanus behoorde zeker
niet tot politici die binnen en buiten eigen kring nieuwe banen hebben
gewezen. Veeleer werd zijn politieke optreden gekenmerkt door een zo
krachtig mogelijk handhaven van de eenmaal bestaande politieke
overtuiging van de partij. Daartoe moest de politieke organisatie
volgens hem in stand gehouden worden, en moesten leden daarvan, indien
mogelijk, medewerking verlenen aan het landsbewind.&lt;/p&gt;
&lt;p&gt;
  &lt;a href='agedeelte'&gt;A: &lt;/a&gt;Archief-Tilanus in Algemeen Rijksarchief te
's-Gravenhage.&lt;/p&gt;
&lt;p&gt;
  &lt;a href='lgedeelte'&gt;L: &lt;/a&gt;'dr. H.W. Tilanus 80 jaar', in 
&lt;em&gt;Binding. Maandelijks Contactblad van de Christelijke-Historische
Unie&lt;/em&gt;

9 (1964) 12 (sept.); G. Puchinger, 
&lt;em&gt;Tilanus vertelde mij zijn leven&lt;/em&gt;

(Kampen, 1966).&lt;/p&gt;
&lt;p&gt;G. Puchinger&lt;/p&gt; 
&lt;dtml-var bwn_footer&gt;</text>
  </biography>
</biodes>

