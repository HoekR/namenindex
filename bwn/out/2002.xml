<biodes version="1.0">
  <fileDesc>
    <title>Westerouen Van Meeteren, Frederik Willem (1851-1904)</title>
    <ref target="http://resources.huygens.knaw.nl/bwn1880-2000/lemmata/bwn1/westerouen"/>
    <publisher>
      <name>Biografisch Woordenboek van Nederland:1880-2000</name>
      <ref target="http://resources.huygens.knaw.nl/bwn1880-2000"/>
    </publisher>
  </fileDesc>
  <person>
    <idno type="id">westerouen</idno>
    <persName><name type="geslachtsnaam">Westerouen Van Meeteren</name>, Frederik Willem</persName>
    <sex value="1"/>
    <event type="birth" when="1851"/>
    <event type="death" when="1904"/>
    <state type="occupation">bestuurder</state>
    <state type="occupation">publicist</state>
  </person>
  <biography>
    <text>&lt;dtml-var bwn_header&gt;
 &lt;p class='genealogie'&gt;
  &lt;strong&gt;Westerouen Van Meeteren, Frederik Willem&lt;/strong&gt;, technoloog (Amsterdam 13-8-1851 - Amsterdam 6-2-1904).

Zoon van Bernhard Theodor Anne Westerouen van Meeteren, fabrikant
(koren- en pelmolenaar A'dam; fabrikant-eigenaar terracottafabriek
Utrecht), en Hermina Maria Jacoba Insinger. Gehuwd op 18-2-1875 met
Willemina Elisabeth van Hasselt. Het huwelijk bleef kinderloos. 





&lt;/p&gt;
&lt;p&gt;Na in 1868 het eindexamen HBS in Utrecht te hebben afgelegd,
studeerde hij te Delft aan de Polytechnische School tot 1871. In
laatstgenoemd jaar verhuisde hij naar Haarlem, waar zijn moeder zich na
de dood van haar man had gevestigd. Ook na zijn huwelijk bleef hij in
deze stad wonen, waar hij enige tijd lid was van de in 1853 door C.
Busken Huet en J.T. Buys opgerichte 'Haarlemsche Debating
Society'; uit de ledenlijst zou zijn op te maken dat hij toen nog
geen maatschappelijke functie bekleedde. In 1884 verhuisde hij naar
Amsterdam, waar hij tot zijn dood zou blijven wonen. Sindsdien gaf hij
op technoloog van beroep te zijn. Van 1883-1885 maakte hij deel uit van
de directie van de in het eerstgenoemde jaar opgerichte N.V. Het
Neder-landsch Handelsmuseum, die ten doel had een handelsmuseum tevens
bureau voor handelsinlichtingen te exploiteren. Hoewel deze
vennootschap slechts kort bestond, kan zij als de voorloper worden
beschouwd van het in 1903 opgerichte Bureau voor Handelsinlichtingen
aldaar.&lt;/p&gt;
&lt;p&gt;Van Meeteren is in feite zijn gehele verdere leven opgetreden als
onafhankelijk adviseur voor veiligheid en hygi&amp;euml;ne in fabrieken en
werkplaatsen. In aanraking gekomen met het werk van De
&amp;quot;Association pour pr&amp;eacute;venir les accidents de fabrique&amp;quot; te
M&amp;uuml;lhausen, publiceerde hij in 1890 een brochure over dit werk.
Aanvankelijk meer verwachtende van het particulier initiatief dan van
staatsbemoeiing, werd door hem samen met mr. H.J.A. Mulder in hetzelfde
jaar te 's-Gravenhage de Ned. Vereeniging tot Voorkoming van
Ongelukken in Fabrieken en Werkplaatsen opgericht. In deze vereniging
was Van Meeteren behalve bestuurslid ook technisch adviseur. Het op
onregelmatige tijden verschenen orgaan van deze vereniging, 
&lt;em&gt;De Veiligheid genaamd,&lt;/em&gt;

bevat tal van artikelen van zijn hand. In 1891 werd Van Meeteren ook
benoemd tot technisch adviseur van de 2e Afd. van de Eerste
Verzekeringsmij. op het Leven en tegen Invaliditeit, belast met de
fabrieksinspectie. Sedertdien trad hij op tal van binnen- en
buitenlandse veiligheids- en sociale verzekeringscongressen op de
voorgrond. In 1893 verscheen zijn belangrijkste publikatie 
&lt;em&gt;Handboek der Nijverheidshygi&amp;euml;ne&lt;/em&gt;

in 2 delen. Vanuit zijn bijzondere belangstelling voor veiligheid en
gezondheidszorg in de nijverheid, strekten Van Meeterens activiteiten
zich ook uit over het wijdere veld van het bedrijfsleven. Na reeds van
1883 af lid te zijn geweest, viel hem van 1898-1904 het voorzitterschap
van het Departement Amsterdam van de Ned. Mij. ter bevordering van
Nijverheid, evenals het hoofdbestuurslidmaatschap ten deel. Lange tijd
was hij ook redacteur van de van deze organisatie uitgaande wekelijkse
courant 
&lt;em&gt;De Nijverheid.&lt;/em&gt;

Voorts was hij van 1890-1900 lid van het Kon. Instituut van Ingenieurs.
Door zijn verbindingen met het verzekeringswezen werden hem
verschillende commissariaten bij verzekeringsmaatschappijen
toevertrouwd.&lt;/p&gt;
&lt;p&gt;Nadat de Ongevallenwet - 1901 in werking was getreden - aan de
totstandkoming waarvan Van Meeteren in de laatste fase in bescheiden
mate heeft bijgedragen - namen zijn activiteiten op het terrein van
veiligheid in fabrieken en werkplaatsen af. Van belang is nog dat hij
samen met zijn vrouw de totstandkoming van zg. volksbadhuizen in
Amsterdam bevorderde en daarmee opnieuw bewees hoezeer veiligheid en
hygi&amp;euml;ne hem in het algemeen ter harte gingen. Zelfheeft Van
Meeteren eens van zijn activiteiten voor arbeidsveiligheid en
arbeidshygi&amp;euml;ne gezegd: 'Het eigenaardige van mijn standpunt is
geweest, dat het te radikaal voor zg. liberalen, te conservatief voor
de radikalen was. Ook in de dagen dat ik in persoon fabrieken
dirigeerde heb ik steeds getracht te doen, wat ik meende dat mijn
plicht was tegenover werklieden, maar heb zeer vast gestaan tegen
eischen, die in mijn oog onbillijk waren.'&lt;/p&gt;
&lt;p&gt;
  &lt;a href='pgedeelte'&gt;P: &lt;/a&gt;
  
    &lt;em&gt;Tijdschrift der Maatschappij van Nijverheid&lt;/em&gt;

70 ( 1903) 51-53 vermeldt de lijst van zijn publikaties.
&lt;/p&gt;
&lt;p&gt;
  &lt;a href='lgedeelte'&gt;L: &lt;/a&gt;
  &lt;em&gt;Tijdschrift der Maatschappij van Nijverheid&lt;/em&gt;

71 (1904) 57, 105,131; W. de Vries Wzn., 
&lt;em&gt;De invloed van werkgevers en werknemers op de totstandkoming van de
eerste sociale verzekeringswet&lt;/em&gt;
&lt;/p&gt;
&lt;p&gt;W. de Vries Wzn.&lt;/p&gt; 
&lt;dtml-var bwn_footer&gt;</text>
  </biography>
</biodes>

