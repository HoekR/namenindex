<biodes version="1.0">
  <fileDesc>
    <title>Viotta, Henricus Anastasius (1848-1933)</title>
    <ref target="http://resources.huygens.knaw.nl/bwn1880-2000/lemmata/bwn2/viotta"/>
    <publisher>
      <name>Biografisch Woordenboek van Nederland:1880-2000</name>
      <ref target="http://resources.huygens.knaw.nl/bwn1880-2000"/>
    </publisher>
  </fileDesc>
  <person>
    <idno type="id">viotta</idno>
    <persName><name type="geslachtsnaam">Viotta</name>, Henricus Anastasius</persName>
    <sex value="1"/>
    <event type="birth" when="1848"/>
    <event type="death" when="1933"/>
    <state type="occupation">dirigent</state>
  </person>
  <biography>
    <graphic url="http://resources.huygens.knaw.nl/bwn1880-2000/lemmata/bwn2/images/images/VIOTTA.jpg"/>
    <text>&lt;dtml-var bwn_header&gt;
 &lt;p class='genealogie'&gt;
  &lt;strong&gt;Viotta, Henricus Anastasius&lt;/strong&gt;, dirigent (Amsterdam 16-7-1848 - Montreux (Zwitserland) 18-2-1933).

Zoon van Joannes Josephus Viotta, arts en componist, en Helena
Petronella Louise Gelissen. Gehuwd op 4-2-1897 met Leonie
Henri&amp;euml;tte Wilson, zangeres. Uit dit huwelijk werd 1 zoon geboren.
Na haar overlijden (13-9-1918) gehuwd op 27-12-1919 met Alice Beatrix
Prager. Uit dit huwelijk werden geen kinderen geboren.

&lt;img src=&amp;quot;images/VIOTTA.jpg&amp;quot; align=&amp;quot;right&amp;quot; BORDER=&amp;quot;0&amp;quot; alt=&amp;quot;afbeelding van Viotta, Henricus Anastasius&amp;quot; class=&amp;quot;bwnimg&amp;quot;&gt;

&lt;/p&gt;
&lt;p&gt;Henri Viotta kwam uit een muzikaal gezin en raakte al tijdens zijn
eerste schooljaren in de ban van de muziek. Zijn moeder was een
uitstekend pianiste; zijn vader, zoon van een Italiaans koopman, was
behalve medicus een bekwaam pianist, organist en zanger, terwijl hij
ook als componist van voornamelijk vocale muziek bekendheid genoot. Van
hem stammen de nog altijd niet vergeten melodie&amp;euml;n van liederen (op
teksten van J.P. Heye) als: 'Ferme jongens, stoere knapen',
'Heb je van de zilveren vloot wel gehoord', 'Een karretjen
op een zandweg reed' en 'Zie de maan schijnt door de
bomen'. In het Amsterdamse muziekleven speelde hij een belangrijke
rol, o.a. als voorzitter van het hoofdbestuur van de Maatschappij tot
Bevordering der Toonkunst. Na de dood van zijn vader begon Viotta zich
autodidactisch in de muziektheorie te verdiepen. In het begin van de
jaren zestig was zijn mentor bij het componeren - want daarop had hij
al zijn zinnen gezet - Richard Hol. Ook kreeg hij celloles. Hij ging zo
snel vooruit dat hij op zijn dertiende in het orkest van de
Maatschappij Caecilia mocht meespelen.&lt;/p&gt;
&lt;p&gt;In 1864 stelden vermogende vrienden van zijn vader hem in de
gelegenheid aan het conservatorium in Keulen te gaan studeren. Hij kwam
in de compositieklas van Ferdinand Hiller en studeerde verder cello
(Henrich Schmitt) en piano (Ferdinand Breunung). In de conservatieve
Hiller vond de jonge Viotta, die gegrepen was door de moderne muziek
van toen (Berlioz, Liszt, Wagner etc.), echter niet de leermeester die
hij zocht. Na een examen, waarbij hij voor compositie en violoncelspel
een eerste, voor piano een tweede graad verwierf, verliet hij Keulen in
1865.&lt;/p&gt;
&lt;p&gt;Terug in Amsterdam, trof hij evenmin een muzikaal klimaat aan dat
met zijn idealen strookte. Richard Hol was inmiddels naar Utrecht
vertrokken en degene die de scepter zwaaide over het Amsterdamse
muziekleven was Johannes Verhulst, leerling van Mendelssohn en vriend
van Schumann. Als dirigent van het Toonkunstkoor, van de orkesten van
de Maatschappij Caecilia en van Felix Meritis waakte Verhulst erover
dat de moderne muziek geen kans kreeg. Viotta gaf celloles en trad
enkele keren op als solist (o.a. met een zelf gecomponeerd
celloconcert), maar kwam al spoedig tot de overtuiging dat noch het
lesgeven, noch een carri&amp;egrave;re als 'virtuoos' hem op den duur
zou kunnen bevredigen. Eigenlijk wilde hij het liefst dirigent worden.
Maar gezien de oppermachtige positie van Verhulst waren de
mogelijkheden voor iemand als Viotta met een dergelijk geprononceerde
voorkeur voor het moderne repertoire niet bepaald gunstig. Na korte
tijd (1869) de Amsterdamsche Orkestvereeniging, een amateurorkest, te
hebben gedirigeerd, besloot hij in 1871 dan ook van koers te veranderen
en rechten te gaan studeren in Leiden na eerst staatsexamen gymnasium
te hebben gedaan. Een jaar voor zijn promotie, in de zomer van 1876,
bezocht Viotta als een van de weinige Nederlanders de eerste
'B&amp;uuml;hnenfestspiele' in Bayreuth, waar hij getuige was van
de eerste complete opvoering van Wagners 
&lt;em&gt;Ring des Nibelungen.&lt;/em&gt;

Dat het 'Gesamtkunstwerk' van Wagner een diepe indruk op hem
maakte, blijkt uit de artikelen die hij voor het 
&lt;em&gt;Algemeen Handelsblad&lt;/em&gt;

schreef over dit historisch evenement. In het najaar van 1876 verscheen
bovendien een omvangrijk opstel over Wagner van zijn hand in 
&lt;em&gt;De Gids.&lt;/em&gt;
&lt;/p&gt;
&lt;p&gt;In 1877 promoveerde Viotta te Leiden op het proefschrift 
&lt;em&gt;Het auteursrecht van den componist.&lt;/em&gt;

Na enige tijd als advocaat in Amsterdam werkzaam te zijn geweest,
besloot hij zich toch weer meer aan de muziek te gaan wijden en nam hij
de redactie op zich van het 
&lt;em&gt;Lexicon der Toonkunst,&lt;/em&gt;

dat tussen 1881 en 1885 in drie delen verscheen. Zijn liefde voor
Wagners kunst kreeg een nieuwe impuls toen hij in de zomer van 1882 in
Bayreuth de eerste uitvoering van de 
&lt;em&gt;Parsifal&lt;/em&gt;

bijwoonde. Voor de 
&lt;em&gt;Nieuwe Rotterdamsche Courant,&lt;/em&gt;

het muziektijdschrift 
&lt;em&gt;Caecilia&lt;/em&gt;

en 
&lt;em&gt;De Gids&lt;/em&gt;

schreef hij artikelen over Wagners zwanenzang. Na Wagners dood in 1883
publiceerde hij de eerste Nederlandse monografie over deze componist: 
&lt;em&gt;Richard Wagner. Zijn leven en zijne werken,&lt;/em&gt;

waarin Viotta zich laat kennen als een toegewijd discipel van de
'meester van Bayreuth'.&lt;/p&gt;
&lt;p&gt;Na een hernieuwd bezoek aan de Bayreuther Festspiele in 1883 richtte
Viotta, samen met een aantal gelijkgezinden uit het Amsterdamse
patriciaat (Julius G. Bunge, prof.dr. H. Herz, mr. J. Lublink Weddik,
Alex. Philippeau, J.W. Wilson), eind augustus van dat jaar in Amsterdam
de Wagner-Vereeniging op. Als doelstelling had men voor ogen: 
&lt;em&gt;'de waardige uitvoering van Richard Wagner's
dramatisch-muzikale werken',&lt;/em&gt;

zoals in de notulen van de oprichtingsvergadering staat vermeld (vgl. 
&lt;em&gt;Gedenkboek der Wagnervereeniging,&lt;/em&gt;

26). Daarmee richtte men zich bewust tegen de hegemonie van Verhulst in
het Amsterdamse muziekleven. Het woord 'waardige' geeft
bovendien aan dat men zich van de gangbare operapraktijk wenste te
distanti&amp;euml;ren en de plechtige sfeer van Bayreuth als een ideaal
beschouwde. Hoewel de uitvoering van fragmenten in concertvorm uit
praktische overwegingen het eerst ter hand werd genomen, bleef het
geven van integrale sc&amp;egrave;nische opvoeringen het uiteindelijke doel.
Viotta werd als dirigent benoemd en met de artistieke leiding belast.
Gedurende 35 jaar, vanaf het eerste concert op 26 januari 1884 in Felix
Meritis tot aan zijn afscheid met de 
&lt;em&gt;Parsifal&lt;/em&gt;

in 1919, leidde Viotta, met uitzondering van vier voorstellingen in
1898, alle manifestaties van de Wagner-Vereeniging. De eerste
sc&amp;egrave;nische voorstelling vond plaats in 1893 met een opvoering van
de 
&lt;em&gt;Siegfried.&lt;/em&gt;

Premi&amp;egrave;res in de daarop volgende jaren waren: 
&lt;em&gt;Die Walk&amp;uuml;re&lt;/em&gt;

in 1894, 
&lt;em&gt;Die Meistersinger von N&amp;uuml;rnberg&lt;/em&gt;

en 
&lt;em&gt;Tristan und Isolde&lt;/em&gt;

in 1896, 
&lt;em&gt;G&amp;ouml;tterd&amp;auml;mmerung&lt;/em&gt;

in 1897, 
&lt;em&gt;Das Rheingold&lt;/em&gt;

in 1899, 
&lt;em&gt;Lohengrin&lt;/em&gt;

in 1901, 
&lt;em&gt;Parsifal&lt;/em&gt;

in 1905 (de eerste uitvoering in Europa buiten Bayreuth, tegen het
uitdrukkelijk veto van Cosima Wagner in) en 
&lt;em&gt;Tannh&amp;auml;user&lt;/em&gt;

in 1913. Het waren zonder uitzondering modelopvoeringen. Vanaf het
begin zorgde Viotta ervoor dat alle aspecten: regie, decors, costuums,
vocale solisten, het aandeel van orkest (Concertgebouworkest) en koor
de toets der strengste kritiek konden doorstaan. Overigens beperkte de
Vereeniging zich niet tot Wagner: gedurende eerste jaren (1884-1888)
stonden ook werken van o.a. Gluck, Beethoven, Weber, Berlioz en Liszt
op het programma, terwijl in 1912 Humperdincks 
&lt;em&gt;K&amp;ouml;nigskinder,&lt;/em&gt;

in 1913 en in 1914 Strauss' 
&lt;em&gt;Salome&lt;/em&gt;

werden opgevoerd.&lt;/p&gt;
&lt;p&gt;Viotta's dirigentschap van de Wagner-Vereeniging betekende niet
alleen voor het werk van zijn idool, maar ook voor hemzelf een
doorbraak. In 1886 werd hij tot dirigent benoemd van het koor 
&lt;em&gt;Excelsior,&lt;/em&gt;

dat samen met het koor van de Wagner-Vereeniging uitvoeringen gaf van
werken van o.a. Berlioz, Liszt en Bruckner, maar ook van modernere
componisten als Vincent d'Indy 
&lt;em&gt;(Le chant de la cloche).&lt;/em&gt;

Nog duidelijker komt zijn doorbraak als dirigent tot uiting wanneer hem
de leiding wordt toevertrouwd van het concert ter gelegenheid van de
offici&amp;euml;le opening van het Concertgebouw te Amsterdam op 11 april
1888. Het aanbod om zich als vast dirigent aan de nieuwe instelling te
verbinden, wees hij echter van de hand, waarschijnlijk in het besef dat
bij een dergelijke aanstelling het zwaartepunt van zijn activiteiten
bij de symfonische muziek en niet bij het muziekdrama zou komen te
liggen.&lt;/p&gt;
&lt;p&gt;Intussen nam Viotta ook de literaire propaganda voor Wagner
systematisch ter hand. In oktober verscheen het eerste nummer van het
door hem geredigeerde 
&lt;em&gt;Maandblad voor Muziek, tevens orgaan der &amp;quot;Wagner-
Vereeniging&amp;quot; te Amsterdam.&lt;/em&gt;

De meeste artikelen werden door Viotta zelf geschreven. Een te klein
lezerspubliek en een te beperkt aantal medewerkers waren er de oorzaak
van dat de uitgave na voltooiing van de vijfde jaargang moest worden
gestaakt. Sindsdien publiceerde Viotta met vaste regelmaat over de
meest verschillende muzikale onderwerpen, maar zonder zijn
'Wagnerisme' te verloochenen, in 
&lt;em&gt;Caecilia&lt;/em&gt;

en 
&lt;em&gt;De Gids.&lt;/em&gt;

Bovendien verzorgde hij van 1893-1903 een wekelijks muziekfeuilleton in

&lt;em&gt;De Telegraaf.&lt;/em&gt;
&lt;/p&gt;
&lt;p&gt;In 1896 volgde Viotta de in dat jaar overleden W.F.G. Nicola&amp;iuml;
op als directeur van de Koninklijke Muziekschool (sinds 1900 Koninklijk
Conservatorium) in Den Haag, als voorzitter van de Nederlandsche
Toonkunstenaars Vereeniging en als redacteur van het tijdschrift 
&lt;em&gt;Caecilia.&lt;/em&gt;

De laatstgenoemde functie, die hij tot 1917 bekleedde, gaf hem
ruimschoots de gelegenheid van zijn verering voor Wagner te getuigen.
Eveneens in 1896 verhuisde hij naar Den Haag.&lt;/p&gt;
&lt;p&gt;Toen Viotta in 1904 werd benoemd tot eerste dirigent van het mede op
zijn initiatief in dat zelfde jaar opgerichte Residentie-Orkest,
aanvaardde hij een functie die hij zestien jaar daarv&amp;oacute;&amp;oacute;r bij
het Concertgebouw had afgewezen. Dit heeft ongetwijfeld te maken met
het feit dat 'zijn' Wagner-Vereeniging inmiddels een niet meer
weg te denken plaats in het culturele leven had weten te veroveren. Het
pionierswerk, waarop hij tot nu toe al zijn krachten had
geconcentreerd, was gedaan. Het pleit was gewonnen: Wagners kunst had
in Nederland erkenning gevonden en er was zelfs sprake van een evidente
invloed op muziek, literatuur en beeldende kunst. Dit nu gaf Viotta, zo
mag men aannemen, de nodige ruimte om als dirigent ook aandacht te
schenken aan het symfonische repertoire en aan de artistieke
ontwikkeling van een eigen orkest. Viotta's initiatief, genomen
mede met het oog op de werkgelegenheid van zijn Conservatoriumleraren
en -leerlingen, kreeg de nodige tegenwerking te verduren. Sinds 1891
was immers het Concertgebouworkest 'vaste bespeler' van het
gebouw voor Kunsten en Wetenschappen in Den Haag. Pas toen in 1906 het
contract met het Amsterdamse orkest niet meer werd verlengd, kreeg het
Residentie-Orkest vaste voet in eigen stad en kon het zich artistiek
verder ontplooien. Overigens is het niet moeilijk om in het
programmabeleid dat hij tot aan zijn afscheid in 1917 voerde, de hand
van de Wagneriaan te herkennen. Behalve aan het oeuvre van Berlioz,
Wagner en Liszt werd met name aan dat van Richard Strauss ruime
aandacht besteed.&lt;/p&gt;
&lt;p&gt;In 1919 nam Viotta afscheid als directeur van het Koninklijk
Conservatorium en als dirigent van de Wagner-Vereeniging. Een jaar
later verliet hij Nederland en vestigde hij zich in Zwitserland, eerst
in Clarens bij Montreux, vervolgens in Montreux.&lt;/p&gt;
&lt;p&gt;Viotta's werkzaamheid als schrijver over muziek kreeg in de
eerste helft van de jaren twintig een indrukwekkende coda. Hij nam de
redactie op zich van een nieuw maandblad voor muziek: 
&lt;em&gt;Kunst.&lt;/em&gt;

Tussen 1920 en 1925 verschenen vijf jaargangen. Door zijn nog altijd
rijkelijk vloeiende pen werd het vrijwel een eenmanstijdschrift.
Vanzelfsprekend bracht dit met zich dat aan Wagner ruime aandacht werd
besteed. Zijn geloof in het 'Gesamtkunstwerk' als kunstwerk van
de toekomst heef hij nooit verloren.&lt;/p&gt;
&lt;p&gt;
  &lt;a href='pgedeelte'&gt;P: &lt;/a&gt;Lijst van composities, voornaamste geschriften, en muzikale
overzichten en aankondigingen in 
&lt;em&gt;De Gids&lt;/em&gt;

van 1875-1913 verschenen, in onderstaande levensberichten van S.A.M.
Bottenheim; autobiografie in H. Viotta, 
&lt;em&gt;Onze hedendaagsche toonkunstenaars&lt;/em&gt;

(Amsterdam, [1893-1896] 2 dl.) II, 1-16; Mr. Henri Viotta, 
&lt;em&gt;Richard Wagner. Zijn leven en zijne werken.&lt;/em&gt;

Met een inleiding door Paul Op de Coul (Amsterdam, 1980).&lt;/p&gt;
&lt;p&gt;
  &lt;a href='lgedeelte'&gt;L: &lt;/a&gt;S.A.M. Bottenheim, in 
&lt;em&gt;Handelingen en Levensberichten van de Maatschappij der Nederlandsche
Letterkunde te Leiden 1932-1933,&lt;/em&gt;

97-125; Paul Cronheim, '50 jaar Wagnervereeniging', in 
&lt;em&gt;Gedenkboek der Wagnervereeniging. Haar geschiedenis in beeld,
1884-1934&lt;/em&gt;

[Amsterdam, 1934] 7-13; S.A.M. Bottenheim, in 
&lt;em&gt;De Gids&lt;/em&gt;

111 (1948) III, 45-52; A.B.M. Brands en Evert Cornelis, 
&lt;em&gt;Het Residentie-Orkest 50 jaar&lt;/em&gt;

['s-Gravenhage, 1954]; J. Kasander, 150 
&lt;em&gt;Jaar Koninklijk Conservatorium&lt;/em&gt;

[Zutphen, 1976] 45-51.&lt;/p&gt;

&lt;p&gt;
&lt;a href=&amp;quot;igedeelte&amp;quot;&gt;I: &lt;/a&gt;&lt;i&gt;Een muziekgeschiedenis der Nederlanden&lt;/i&gt;. Onder hoofdred. van Louis Peter Grijp (Amsterdam 2001) 519.&lt;/p&gt;


&lt;p&gt;P.M. Op de Coul&lt;/p&gt; 
&lt;dtml-var bwn_footer&gt;</text>
  </biography>
</biodes>

