<biodes version="1.0">
  <fileDesc>
    <title>Stikker, Dirk Uipko (1897-1979)</title>
    <ref target="http://resources.huygens.knaw.nl/bwn1880-2000/lemmata/bwn2/stikker"/>
    <publisher>
      <name>Biografisch Woordenboek van Nederland:1880-2000</name>
      <ref target="http://resources.huygens.knaw.nl/bwn1880-2000"/>
    </publisher>
  </fileDesc>
  <person>
    <idno type="id">stikker</idno>
    <persName><name type="geslachtsnaam">Stikker</name>, Dirk Uipko</persName>
    <sex value="1"/>
    <event type="birth" when="1897"/>
    <event type="death" when="1979"/>
    <state type="occupation">ondernemer</state>
    <state type="occupation">minister</state>
  </person>
  <biography>
    <graphic url="http://resources.huygens.knaw.nl/bwn1880-2000/lemmata/bwn2/images/images/STIKKER.jpg"/>
    <text>&lt;dtml-var bwn_header&gt;
 &lt;p class='genealogie'&gt;
  &lt;strong&gt;Stikker, Dirk Uipko&lt;/strong&gt;, staatsman (Winschoten 5-2-1897 - Wassenaar 24-12-1979).

Zoon van Uipko Obbo Stikker, bankier, en Ida Meursing. Gehuwd op
2-5-1922 met Catharina Paulina van der Scheer. Uit dit huwelijk werden,
behalve 1 zoon en 1 dochter die jong overleden, 2 zoons geboren.



&lt;img src=&amp;quot;images/STIKKER.jpg&amp;quot; align=&amp;quot;right&amp;quot; BORDER=&amp;quot;0&amp;quot; alt=&amp;quot;afbeelding van Stikker, Dirk Uipko&amp;quot; class=&amp;quot;bwnimg&amp;quot;&gt;


&lt;/p&gt;
&lt;p&gt;Stikker kwam uit een geslacht van hereboeren in het Groningse
Oldambt, zijn vader echter gaf de voorkeur aan een loopbaan in het
bankwezen. Stikker is zijn hele leven een typische Groninger gebleven:
hij groeide er op, volgde het gymnasium en studeerde aan de
universiteit. Zijn belangstelling voor de rechtenstudie was duidelijk
minder dan voor de studentenwereld, waarin hij een uiterst actieve rol
speelde.&lt;/p&gt;
&lt;p&gt;Twee gebeurtenissen uit die periode hebben voor zijn latere leven
een bijzondere betekenis gehad: zijn wankele gezondheid, die hem had
gedwongen tijdens zijn gymnasiumtijd een jaar in Zwitserland door te
brengen, en de moeilijkheden in het bankiersbedrijf van zijn vader, die
hem jong verantwoordelijkheid gaven en in hem de vaste wil ontwikkelden
om daar te slagen waar zijn vader het had moeten opgeven.&lt;/p&gt;
&lt;p&gt;Na in 1922 afgestudeerd te zijn aanvaardde hij, juist bij de
Twentsche Bank, waarmee zijn vader moeilijkheden had gekregen, een
betrekking. Door zijn vasthoudendheid en toewijding maakte hij snel
carri&amp;egrave;re. Na vier jaar werd hij directeur van een zelfstandige
dochter van de bank, de Lissesche Bankvereeniging. Hier moest Stikker
als bankier met harde hand ingrijpen in de door de economische crisis
zwaar getroffen bollenkwekerij. Daarna volgden directiefuncties in
Leiden en Haarlem. Een belangrijke verandering trad op toen hij op 1
juli 1935 overging naar de directie van Heineken's Bierbrouwerij NV
in Amsterdam: daar wist hij grote uitbreiding te geven aan de
buitenlandse vestigingen, hetgeen hem, door het vele reizen, inzicht
gaf in de internationale economische en politieke verhoudingen.&lt;/p&gt;
&lt;p&gt;In oorlogstijd zorgde Stikker voor het gezamenlijk functioneren van
de Nederlandse brouwerijen: later groeiden zijn activiteiten uit tot
een centrale rol bij het verlenen van financi&amp;euml;le steun aan
tallozen die door de bezetter wegens hun overtuiging van
bestaansmiddelen waren beroofd, waarbij hij niet aarzelde de
organisatie en de financi&amp;euml;le middelen van de brouwerijen te
gebruiken. Hoewel hij in zijn optreden altijd een typische ondernemer
is gebleven, kwam hij door zijn ondergronds werk in aanraking met
vooraanstaande leiders van de vakbeweging, wat soms tot vriendschap
uitgroeide. Dientengevolge kwamen betrekkingen tot stand tussen
maatschappelijke groeperingen die elkaar in het verleden grotendeels
genegeerd hadden. In deze atmosfeer nam Stikker het initiatief tot de
oprichting van de Stichting van den Arbeid, op 17 mei 1945, waarin een
nieuwe vorm van samenwerking tussen werkgevers en werknemers tot stand
werd gebracht. Stikker werd voorzitter van de organisatie die er sterk
toe heeft bijgedragen dat de moeilijke jaren van de wederopbouw zonder
veel stakingen en arbeidsconflicten konden verlopen. In de positie van
werkgever nam Stikker bovendien belangrijke functies op zich, o.a. als
voorzitter van het Centraal Sociaal Werkgevers Verbond (1945-1948) en
van de Raad van Bestuur in Arbeidszaken (1945-1948).&lt;/p&gt;
&lt;p&gt;Door zijn activiteit in de oorlogsjaren was Stikker gaandeweg bij
maatschappelijke en politieke kwesties betrokken geraakt die buiten
zijn ondernemerswereld stonden. Toen in de naoorlogse kortstondige golf
van doorbraak en vernieuwing de liberale stroming buiten spel dreigde
te worden gezet, nam hij een politiek initiatief dat in 1946 uitmondde
in de oprichting van de Partij van de Vrijheid onder zijn
voorzitterschap. Daardoor kwam hij in de binnenlandse politiek terecht,
maar van zichzelf schreef hij: 'Ik ben in mijn hart geen
partijman.' Het succes van het optreden van deze nieuw opgezette
liberale partij bleek spoedig groter dan in 1946 verwacht kon worden.
Vooral oppositie tegen het door de 'rooms-rode' kabinetten in
de Indonesische kwestie gevoerde beleid gaf de liberalen bij een deel
van de kiezers de wind in de zeilen. De vroegere leidende politicus van
de Vrijzinnig Democratische Bond die bij de oprichting van de Partij
van de Arbeid in begin 1946 betrokken was geweest, P.J. Oud, was zo
teleurgesteld over de positie die hem daarin werd toegedacht, dat hij
uit de PVDA trad. In november 1947 zocht Oud contact met Stikker en de
Partij van de Vrijheid en verklaarde zich bereid in een
gereorganiseerde liberale partij, die op 24 januari 1948 als
Volkspartij voor Vrijheid en Democratie (VVD) werd opgericht, als
lijsttrekker bij de verkiezingen op te treden. Stikker leek door dit
naar voren treden van Oud enigszins teruggedrongen te worden, al werd
hij voorzitter van de nieuwe VVD en had hij als lid van de Eerste Kamer
sedert 1946 wel van zich laten horen. Onder de slogan 'Het roer
moet om', daarbij doelend op de Indonesische kwestie, ging de VVD
in hetzelfde jaar de verkiezingen in.&lt;/p&gt;
&lt;p&gt;Misschien zou Stikkers politieke rol door het naar voren treden van
Oud uitgespeeld zijn, als niet aan Stikker een ministerschap, zelfs een
portefeuille van groot gewicht, was toegevallen. Bij de nieuwe
kabinetsformatie Drees-Van Schaik, medio 1948, was de medewerking van
de liberalen voor de oplossing van het Indonesische vraagstuk
essentieel. Stikker werd eerst de portefeuille van Waterstaat
aangeboden, die hij weigerde; wel accepteerde hij, als partijpoliticus
en niet-vakminister, die van Buitenlandse Zaken. Oud bleef voorzitter
van de VVD-fractie in de Tweede Kamer. Hiermede werd Stikkers
activiteit in het bedrijfsleven voorlopig afgesloten: talrijke
commissariaten, waaronder dat van De Nederlandsche Bank, en tientallen
andere functies, zoals het voorzitterschap van de Stichting van den
Arbeid, moest hij neerleggen. Toen dit besluit, dat hem niet licht
viel, eenmaal genomen was, gaf hij zich volledig aan de regeringstaak
op nationaal en internationaal niveau. In 1950 erkende Nederland onder
Stikkers bewind de Volksrepubliek China: onder zijn
verantwoordelijkheid werd een reorganisatie van het departement van
Buitenlandse Zaken tot stand gebracht, waardoor dit beter werd
uitgerust voor de veranderde positie van Nederland in de naoorlogse
internationale samenleving. Ten aanzien van het alles beheersende
Indonesische vraagstuk nam hij, als man van de praktijk, gaandeweg een
meer pragmatische houding aan dan de meer principi&amp;euml;le van de
Katholieke Volkspartij (KVP) en vooral van zijn collega op het
departement van Overzeese Gebiedsdelen, E.M.J.A. Sassen. Met deze
geraakte Stikker in een ernstig conflict over de internationale
aspecten van het Indonesische vraagstuk. Voor Sassen was dit een
belangrijke reden om na een botsing met de ministerraad, waarbij hij
volstrekt alleen kwam te staan, op 14 februari 1949 als minister af te
treden.&lt;/p&gt;
&lt;p&gt;Reizen naar de Verenigde Staten en Indonesi&amp;euml; overtuigden
Stikker dat de onderhandelingsmarge voor Nederland veel smaller was dan
men wilde toegeven en dan zijn eigen partij in de verkiezingscampagne
had voorgespiegeld. Hij smaakte niettemin de voldoening dat zijn partij
hem steunde bij de kritieke stemming over de grondwetswijziging, die
voor de soevereiniteitsoverdracht noodzakelijk was en die alleen met
een tweederde meerderheid tot stand kon worden gebracht. Bij de
beslissing om over te gaan tot de tweede politi&amp;euml;le actie hoopte
Stikker door te dreigen met militair ingrijpen de Verenigde Staten te
bewegen druk op de Republiek uit te oefenen om de voortdurende
bestandsschendingen te staken. In tegenstelling tot de KVP wilde hij
niet de Republiek vernietigen en de hoofdstad Djokjakarta bezetten. Ten
gevolge van de wijze waarop de termijn van het ultimatum werd veranderd
en de gevangen genomen Republikeinse leiders werden behandeld, geraakte
Nederland in ernstige internationale verwikkelingen, waarvoor Stikker
had gewaarschuwd.&lt;/p&gt;
&lt;p&gt;Bij een conflict over het te volgen beleid ten aanzien van
Nieuw-Guinea begin 1951, liet zijn partij hem in de steek, zodat hij
aftrad, nadat Oud een motie van afkeuring had ingediend die wel geen
meerderheid kreeg maar door Ouds liberale fractie werd gesteund. Toen
evenwel bleek dat geen vooraanstaand liberaal bereid was zijn plaats in
het kabinet in te nemen, kwam Stikker op zijn besluit terug, maar hij
verwierf als prijs voor zijn terugkeer in het kabinet een verhoging van
het defensiebudget met f500.000.000,- teneinde aan de verplichtingen
van de Noordatlantische Verdragsorganisatie (NAVO) beter te kunnen
voldoen. De in het politieke spel veel meer bedreven Oud werd steeds
meer de onbetwiste leider van de partij, terwijl Stikker in 1950 als
politiek bemiddelaar en het volgend jaar als voorzitter van de
Organisatie van Economische Samenwerking en Ontwikkeling (OESO) meer
tot een internationale figuur uitgroeide.&lt;/p&gt;
&lt;p&gt;Stikkers opgedane ervaringen met de volksvertegenwoordiging waren
van dien aard, dat hij zich in 1952 niet beschikbaar stelde voor
herkiezing in de Kamer. Bovendien bleven de liberalen buiten het in
1952 gevormde kabinet, waarin het duo Beyen-Luns gezamenlijk
Buitenlandse Zaken beheerde. Stikker gaf er daarop de voorkeur aan om
internationaal werkzaam te blijven: hij werd tot Nederlands ambassadeur
in Londen benoemd. Op die post viel het hem, die zijn leven lang gewend
was geweest om zelf leiding te geven, niet altijd gemakkelijk om de
instructies van anderen, in casu zijn opvolgers op Buitenlandse Zaken,
uit te voeren. Ofschoon de functie van ambassadeur hem, naar eigen
zeggen, toch voldoening verschafte, greep hij gaarne de gelegenheid
aan, toen hij in 1958 kans kreeg om hoofd van de Nederlandse Permanente
Vertegenwoordiging bij de NAVO te worden, waardoor hij weer in het
centrum van de internationale politiek kwam te staan. Hij bouwde snel
een zodanige reputatie op dat hij, ondanks Frans verzet, in 1961 tot
secretaris-generaal van deze organisatie werd verkozen, welke functie
hij als de bekroning van zijn leven beschouwde. Deze functie kon hij
drie jaar vervullen. Zijn zwakke gezondheidstoestand belette hem in
toenemende mate om de vermoeiende taak vol te houden en in 1964 na een
langdurige ziekteperiode besloot hij af te treden.&lt;/p&gt;
&lt;p&gt;Bij de internationale organisaties als de NAVO, OESO, Europese
Betalingsunie en in de Europese samenwerking toonde Stikker zich
voorstander van een prioriteit voor de Atlantische samenwerking. Van
het oorspronkelijke Europa van de Zes zonder Engeland verwachtte hij
weinig: aan het Nederlandse streven naar supranationaliteit en
vergaande integratie bewees hij niet meer dan lippendienst. Hij
geloofde er niet in en achtte het niet voor verwerkelijking vatbaar.
Hij streefde vooral naar economische en financi&amp;euml;le sanering van
Europa, waardoor het een sterkere deelnemer in de Westelijke
samenwerking zou kunnen worden.&lt;/p&gt;
&lt;p&gt;Stikkers talent lag vooral in zijn overredingskracht binnenkamers en
zijn helder inzicht in de mogelijkheden van het ogenblik, die hij
volledig wist te benutten. Een meeslepend redenaar was hij niet en voor
meer theoretische beschouwingen had hij weinig belangstelling. Als hij
leiding kon geven wist hij voortreffelijk met anderen samen te werken
en hen te inspireren met als gevolg dat hij steeds goede medewerkers
aantrok, aan wie hij grote mate van vrijheid liet.&lt;/p&gt;
&lt;p&gt;Deze waardevolle eigenschappen maakten dat in zijn latere jaren
zowel het bedrijfsleven als internationale organisaties veelvuldig een
beroep op hem deden. Verschillende commissariaten, o.a. van de Shell
Groep, vielen hem ten deel: in 1952 kreeg hij de Wateler-vredesprijs;
Brown University gaf hem in 1964 een eredoctoraat op verzoek van de
Verenigde Naties. Ook nam hij een actief aandeel in de oprichting van
de Asian Development Bank. Hij adviseerde o.m. inzake de mogelijkheid
van particuliere investeringen in de ontwikkelingslanden.&lt;/p&gt;
&lt;p&gt;In zijn internationale periode woonde hij sinds 1964 in Menaggio in
Noord-Itali&amp;euml;. Tegen zijn levensavond keerde hij echter naar
Nederland terug, waar hij voor een brede kring een gewaardeerde
vraagbaak bleef. In talrijke artikelen gaf hij zijn mening over een
breed veld van politieke en sociale vraagstukken. Tot het laatst toe
bleef zijn belangstelling gericht op een verbetering van de positie van
de minder bedeelden in de internationale samenleving. Een diepgaande
studie van het rapport van een internationale studiegroep 
&lt;em&gt;Naar een rechtvaardiger internationale orde&lt;/em&gt;

(Amsterdam [etc.], 1976), het zg. Rio-rapport, leidde tot een
radiogesprek voor de AVRO in het programma 'Delta' op 23 maart
1977 met prof. J. Tinbergen, de geestelijke vader hiervan.&lt;/p&gt;
&lt;p&gt;Daarna maakte zijn gaandeweg volledig verlies van zijn
gezichtsvermogen schrijven en verdere studie onmogelijk. Met dezelfde
rustige moed die zijn optreden steeds gekenmerkt had, droeg hij het
verval van zijn fysieke vermogens. De ouderdom bracht in 1972 ook de
verzoening met de partij die hij mede had opgericht, maar waarvan hij
steeds meer vervreemd was geraakt en die hij in 1966 verlaten had. In
1973 werd hij tot erelid benoemd: het nieuwe centrum van de
jongerenorganisatie van de partij, waar ook het secretariaat van de
Amsterdamse afdeling was gevestigd, werd als 'Dirk Stikker
huis' in zijn bijzijn feestelijk geopend.&lt;/p&gt;
&lt;p&gt;Stikker heeft in de naoorlogse Nederlandse samenleving een
belangrijke rol gespeeld, allereerst door zijn bijdrage aan het
scheppen van een nieuwe vorm van samenwerking tussen ondernemers en
werknemers; verder door zijn bijdrage aan de herleving van de liberale
gedachte; binnen de Nederlandse politiek was zijn uiterst pragmatische
aanpak ten aanzien van de Indonesische kwestie van groot belang, omdat
mede onder zijn invloed zijn partij meegetrokken werd naar de
aanvaarding van de soevereiniteitsoverdracht; op
internationaal-economisch terrein heeft hij stimulerend gewerkt en een
nauwere Europese economische samenwerking bevorderd. Zijn
persoonlijkheid heeft ertoe bijgedragen dat, ondanks de Indonesische
kwestie en ondanks 's lands naoorlogse berooidheid, Nederlands
gezag in de jaren van zijn ministerschap groter was dan op grond van de
feiten kon worden verwacht. In zekere zin was hij de belichaming van de
deugden die de buitenwereld aan de Nederlander toeschreef. In de NAVO
heeft hij een belangrijke bijdrage geleverd tot het bewaren van een
harmonische verhouding tussen de Verenigde Staten en de Europese
deelnemende landen. Dr. W. Drees, de minister-president van het kabinet
waarvan hij deel uitmaakte, karakteriseerde hem als 'een figuur van
zeldzame bekwaamheid en bijzonder zuiver karakter'.&lt;/p&gt;
&lt;p&gt;
  &lt;a href='agedeelte'&gt;A: &lt;/a&gt;Collectie-Stikker in het Algemeen Rijksarchief te
's-Gravenhage.&lt;/p&gt;
&lt;p&gt;
  &lt;a href='pgedeelte'&gt;P: &lt;/a&gt;
  &lt;em&gt;Men of responsibility&lt;/em&gt;

(London, [1966]). Ook in Ned. vert. in 1966; 
&lt;em&gt;The role of private enterprise in investment and promotion of
exports m developing countries&lt;/em&gt;

(New York, 1968); samen met Ryokichi Hirono, 'The impact of foreign
private investment', in 
&lt;em&gt;Southeast Asia's economy in the 1970s&lt;/em&gt;

[London, 1971] 370-445; verder een reactie op een artikel over o.a. de
dekolonisatie en onafhankelijkheid van Indonesi&amp;euml; in 
&lt;em&gt;Foreign Affairs&lt;/em&gt;

52 (1973-1974) 184-190 en artikelen 'Na dertig jaar
Vietnamoorlogen', in NRC, 7-4-1973; 14-4-1973 en
21-4-1973.&lt;/p&gt;
&lt;p&gt;
  &lt;a href='lgedeelte'&gt;L: &lt;/a&gt;C. Smit, 
&lt;em&gt;De liquidatie van een imperium&lt;/em&gt;

(Amsterdam, 1962); H.J.L. Vonhoff, 
&lt;em&gt;Bewegend verleden. Een biografische visie op prof.mr. P.J. Oud&lt;/em&gt;

(Alphen a/d Rijn, 1969); Kees Tamboer en John Jansen van Galen,
'Mr. D.U. Stikker - toch nog ge&amp;euml;erd door de VVD', in 
&lt;em&gt;Haagse Post,&lt;/em&gt;

21-4-1973; H.J.A. Hofland, 'Staatsman?' 
&lt;em&gt;ibidem;&lt;/em&gt;

verder vele necrologie&amp;euml;n o.a. in 
&lt;em&gt;NRC,&lt;/em&gt;

24-12-1979, 
&lt;em&gt;de Volkskrant,&lt;/em&gt;

27-12-1979, 
&lt;em&gt;Haagsche Courant,&lt;/em&gt;

27-12-1979; Robert Jordan, 
&lt;em&gt;Political leadership in NATO. Study in international diplomacy&lt;/em&gt;

(Colorado, 1979) 103-164; John Jansen van Galen, 'Erelid', in 
&lt;em&gt;Haagse Post,&lt;/em&gt;

5-1-1980; H.A. Schaper, 'Het Nederlandse veiligheidsbeleid
1945-1950', in 
&lt;em&gt;Bijdragen en mededelingen betreffende de geschiedenis van Nederland
96&lt;/em&gt;

(1981) 277-299; L.G.M. Jaquet, 
&lt;em&gt;Minister Stikker en de souvereiniteitsoverdracht aan
Indonesi&amp;euml;&lt;/em&gt;

('s-Gravenhage, 1982); P.F. Maas, 'Stikker in
&amp;quot;Kaliurang&amp;quot;, laatste halte op weg naar de tweede
politi&amp;euml;le actie, november-december 1948', in 
&lt;em&gt;Politiek(e) opstellen 1982&lt;/em&gt;

(Nijmegen: Katholieke universiteit. Centrum voor Parlementaire
Geschiedenis van de faculteit der rechtsgeleerdheid, [1982]
38-57).&lt;/p&gt;

&lt;p&gt;
&lt;a href=&amp;quot;igedeelte&amp;quot;&gt;I: &lt;/a&gt;Beeldbank van het Nationaal Archief in Den Haag [Foto: Keystone; Collectie ANEFO; Stikker in januari 1966].&lt;/p&gt;




&lt;p&gt;H.N.Boon&lt;/p&gt; 
&lt;dtml-var bwn_footer&gt;</text>
  </biography>
</biodes>

