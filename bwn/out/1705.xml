<biodes version="1.0">
  <fileDesc>
    <title>Snapper, Isidore (1889-1973)</title>
    <author>Annet Mooij</author>
    <ref target="http://resources.huygens.knaw.nl/bwn1880-2000/lemmata/bwn6/snapper"/>
    <date when="2003-08-08"/>
    <publisher>
      <name>Biografisch Woordenboek van Nederland:1880-2000</name>
      <ref target="http://resources.huygens.knaw.nl/bwn1880-2000"/>
    </publisher>
  </fileDesc>
  <person>
    <idno type="id">snapper</idno>
    <persName><name type="geslachtsnaam">Snapper</name>, Isidore</persName>
    <sex value="1"/>
    <event type="birth" when="1889"/>
    <event type="death" when="1973"/>
    <state type="occupation">medicus</state>
  </person>
  <biography>
    <graphic url="http://resources.huygens.knaw.nl/bwn1880-2000/lemmata/bwn6/images/images/SNAPPER.jpg"/>
    <text>&lt;dtml-var bwn_header&gt;
 &lt;p class=&amp;quot;genealogie&amp;quot;&gt;

&lt;strong&gt;Snapper, Isidore&lt;/strong&gt;, medicus 
(Amsterdam 5-1-1889 - New York (Verenigde Staten)
30-6-1973). Zoon van David
Snapper, diamantslijper, en Helena Barends. Gehuwd op 1-12-1911 met
Henrietta Maria Jacqueline van Buuren (1890-?). Uit dit huwelijk
werden 2 zoons en 1 dochter geboren. 

&lt;/p&gt;
&lt;img src=&amp;quot;images/SNAPPER.jpg&amp;quot; align=&amp;quot;right&amp;quot; BORDER=&amp;quot;0&amp;quot; alt=&amp;quot;afbeelding van Snapper, Isidore&amp;quot; class=&amp;quot;bwnimg&amp;quot;&gt;
&lt;p&gt;Isidore Snapper groeide op in Amsterdam in een eenvoudig joods
gezin. Zijn ouders waren voor hem 'een voorbeeld van rechtschapen
plichtsbetrachting en werkzaamheid', over wie hij altijd met
eerbied zou blijven spreken (Groen, 1106). Isidore bezocht het
Stedelijk Barlaeus Gymnasium in Amsterdam en moet een vlotte leerling zijn
geweest. Al in de vijfde klas legde hij met goed gevolg het
staatsexamen af. In 1905, op zestienjarige leeftijd, begon hij aan
de medicijnenstudie aan de Universiteit van Amsterdam. Tijdens zijn
studiejaren was de hoogleraar interne geneeskunde P.K. Pel zijn
voornaamste leermeester. Niettemin leek Snapper aanvankelijk af te
stevenen op een loopbaan in een van de chirurgische vakken. Na zijn
artsexamen op 6 juli 1911 werd hij assistent bij B.J. Kouwer, hoogleraar verloskunde en gynaecologie aan de
Rijksuniversiteit te Utrecht. Dit beviel hem echter
maar matig, voornamelijk omdat hij weinig gelegenheid kreeg
tot eigen onderzoek en zelfwerkzaamheid. Daar kwam bij dat zijn verhouding met Kouwer snel verslechterde.&lt;/p&gt;
&lt;p&gt;In 1911 trouwde Snapper met de Amsterdamse koopmansdochter Hetty
van Buuren. Dit huwelijk bracht niet alleen verandering in zijn
persoonlijke omstandigheden, maar leidde ook tot een wending in
zijn professionele bestaan. Via zijn schoonfamilie kwam hij
namelijk in contact met de Groningse hoogleraar fysiologie H.J.
Hamburger, bij wie hij in 1912 medewerker werd. Snapper nam deel
aan diens onderzoek naar de doorlaatbaarheid van celmembranen en
leerde in Groningen de beginselen kennen van het biochemisch
onderzoek. Op 23 mei 1913 promoveerde hij cum laude bij Hamburger
op het proefschrift 
&lt;em&gt;Chloorretentie bij koortsige ziekten&lt;/em&gt;.&lt;/p&gt;
&lt;p&gt;Kenmerkend voor de Groningse fysiologie onder Hamburger was de
vruchtbare uitwisseling die hier tot stand werd gebracht tussen
fysiologisch onderzoek en klinische geneeskunde. Deze combinatie
zou Snapper zijn verdere leven blijven nastreven en bood hem in
Groningen de mogelijkheid samen te werken met de internist A.A.
Hijmans van den Bergh. Die samenwerking verliep dermate goed dat
Snapper in 1917 het fysiologisch laboratorium verruilde voor de
inwendige kliniek, waar Hijmans de leiding had. Hier leverde
Snapper een bijdrage aan het onderzoek naar galkleurstoffen in het
bloed, waarmee Hijmans grote bekendheid verwierf.&lt;/p&gt;
&lt;p&gt;Met het vertrek van Hijmans van den Bergh naar Utrecht in 1918
viel de belangrijkste reden voor Snappers verblijf in Groningen
weg. Nog in hetzelfde jaar keerde hij met zijn gezin - er waren
tussen 1912 en 1917 drie kinderen geboren - terug naar Amsterdam om
assistent te worden bij zijn voormalige leermeester Pel. Na diens
dood in februari 1919 kwam Snappers carri&amp;egrave;re in een
stroomversnelling. Pel werd opgevolgd door zijn schoonzoon, de
hoogleraar P. Ruitinga, waardoor diens leerstoel voor 'Algemene
Ziektekunde, Propaedeutische Kliniek en Geneesmiddelenleer'
vrijkwam. Per 4 juni 1919 werd Snapper, pas dertig jaar oud, hierop
benoemd. Een jaar later stond hij de geneesmiddelenleer af aan de
juist benoemde hoogleraar farmacologie E. Laqueur.&lt;/p&gt;
&lt;p&gt;In Amsterdam vervolgde Snapper de in Groningen ingeslagen weg.
In zijn op 22 september 1919 uitgesproken oratie 
&lt;em&gt;Voor- en nadeelen van nieuwe stroomingen in laboratorium en
kliniek&lt;/em&gt; hield hij een warm pleidooi voor de kruisbestuiving van
biochemisch laboratoriumonderzoek en ziekbedgeneeskunde. Ook liet
Snapper zich in deze rede kennen als een echte generalist, die -
tegen de onstuitbare tendens van de specialisering in - het belang
onderstreepte van internisten die hun vak in de volle breedte
beheersten, hoeveel toewijding en ijver dat ook van hen
vereiste.&lt;/p&gt;
&lt;p&gt;Als hoogleraar vervulde Snapper taken op het terrein van
onderzoek, pati&amp;euml;ntenzorg en onderwijs, en op elk van deze drie
gebieden blonk hij uit. In zijn onderzoek besteedde hij veel
aandacht aan de stofwisseling van de nier. Daarnaast leverde hij
belangrijke bijdragen aan het onderzoek naar bloed- en
leverziekten, maar zijn speciale belangstelling ging uit naar de
ziekten van het skelet. De resultaten van zijn wetenschappelijke
activiteiten legde hij neer in vele boeken en artikelen, die hij
vaak samen met anderen schreef en die hem internationale bekendheid
verschaften.&lt;/p&gt;
&lt;p&gt;Als arts maakte Snapper op velen diepe indruk door zijn
diagnostische vaardigheden, zijn bedrevenheid in het herkennen van
nieuwe ziektebeelden en zijn fabelachtige kennis en geheugen. Met
zijn vele gaven heeft Snapper een krachtig stempel gedrukt op de
vooroorlogse interne geneeskunde in Amsterdam, vooral in het
Wilhelmina Gasthuis, dat in 1925 - naast het Binnengasthuis - tot
tweede academisch ziekenhuis werd uitgeroepen. Van de nieuwe
universitaire afdeling voor inwendige geneeskunde die hier in 1930
werd gevestigd, was Snapper de grondlegger. De bestaande afdeling
voor inwendige ziekten, Paviljoen I, werd naar zijn inzichten
verbouwd en uitgebreid met een fraaie collegezaal.&lt;/p&gt;
&lt;p&gt;De colleges van Snapper behoorden voor vele generaties studenten
tot de hoogtepunten van hun studietijd; zelfs uit andere steden
trok hij hiermee studenten. Simon Vestdijk heeft in zijn Anton
Wachterromans een uitvoerige literaire beschrijving van de
Amsterdamse medicijnenstudie in de jaren twintig nagelaten. Snapper
treedt erin op onder de naam 'Cohen' en wordt door Vestdijk
beschreven als een uitzonderlijk begaafd docent: 'Hij toverde hun
de ziekten voor met de losse hand en het achteloos
virtuositeitvertoon van de Europese vermaardheid op 35-jarige
leeftijd. En toch alles even precies, leerzaam, stelselmatig. Daar
kwam hij schommelend binnenlopen, jong en al wat kaal, het
Spinoza-achtige gelaat door een berustende glimlach overtogen, en
dan begon hij'. Onder 'Anton Wachter' en zijn medestudenten ging
het verhaal dat 'Cohen' eens, nadat hij met de nachttrein uit
Berlijn was teruggekeerd, met wallen onder de ogen de collegezaal
binnenkwam, zich de r&amp;ouml;ntgenfoto's liet overhandigen en in zijn
slaperige toestand direct zeven adequate diagnoses stelde
(Vestdijk, 34). Waar of niet waar, deze literaire anekdote is in
elk geval niet in strijd met de feiten. Snapper reisde voor
consulten geregeld af naar Europese hoofdsteden en onderhield veel
internationale contacten, die ongetwijfeld werden vergemakkelijkt
door zijn goede beheersing van diverse talen.&lt;/p&gt;
&lt;p&gt;Snapper leefde niet alleen voor de wetenschap. Zijn
belangstelling gold ook de voetbalsport. Tussen 1920 en 1931 was
hij actief als scheidsrechter in de hoogste afdeling. Voetbal was
toentertijd nog een elitesport. Zo werd de viering van het 25-jarig
regeringsjubileum van koningin Wilhelmina in september 1923 in
Amsterdam afgesloten met een sportevenement waarvan ook een
voetbalwedstrijd tussen de hoofdstad en Groningen deel uit maakte.
De wedstrijd werd door Snapper gefloten. Ook leidde de Amsterdamse
hoogleraar wel internationale wedstrijden, die hij vaak combineerde
met wetenschappelijke voordrachten en kliniekbezoek in het
gastland. De scheldwoorden die hij tijdens zulke wedstrijden van
het publiek naar zijn hoofd geslingerd kreeg, vormden naar zijn
eigen zeggen een gezond tegenwicht tegen de verleiding van de
arrogantie, die voor een jonge hoogleraar in de hi&amp;euml;rarchische
medisch-wetenschappelijke wereld altijd op de loer lag. Na zijn
afscheid van de velden bleef Snapper nog bij het voetbal betrokken
als lid van de subcommissie Scheidsrechterswezen van de toenmalige
Nederlandsche Voetbal Bond.&lt;/p&gt;
&lt;p&gt;De toenemende oorlogsdreiging en een conflict met de faculteit
over zijn onderwijs deden Snapper besluiten om Nederland te
verlaten. In 1938 werd hem in Amsterdam buitengewoon verlof
verleend vanwege zijn benoeming door de Rockefeller Foundation tot
hoogleraar in de inwendige geneeskunde aan Peiping Union Medical
College in Peking. Samen met zijn vrouw, maar zonder hun drie,
inmiddels volwassen, kinderen, vestigde Snapper zich in de Chinese
hoofdstad. Een deel van de ervaringen die hij daar op deed, zou hij
beschrijven in het boek 
&lt;em&gt;Chinese lessons to western medicine&lt;/em&gt; (1941), waarin hij de
ziektepatronen van West-Europa en China in verband bracht met
verschillen in voedingsgewoonten. Zo legde hij een relatie tussen
de lage frequentie van hart- en vaatziekten die hij in bepaalde
delen van China aantrof, een laag cholesterolgehalte in het bloed
en het specifieke dieet in die streken. Deze relatie zou door later
experimenteel onderzoek worden bevestigd.&lt;/p&gt;
&lt;p&gt;Vlak v&amp;oacute;&amp;oacute;r de Duitse inval in Nederland diende Snapper
een verzoek in tot verlenging van zijn verlofperiode. Dit werd niet
gehonoreerd, en hem werd verzocht zo spoedig mogelijk zijn
werkzaamheden aan de Amsterdamse Universiteit te hervatten. Snapper
vroeg daarop ontslag, dat hem met ingang van 1 september 1940
eervol werd verleend. In China geraakte hij in 1941 in Japanse
gevangenschap, maar het jaar daarop kwam hij bij een uitwisseling
van gevangenen weer vrij en vertrok hij via Engeland naar de Verenigde Staten.
Na eerst werkzaam te zijn geweest als adviseur van de 'Surgeon
General' van het Amerikaanse leger, werd Snapper in 1944 benoemd
tot hoofd van de medische opleiding en leider van de tweede interne
kliniek van het Mount Sinai Hospital te New York. Tevens werd hij
hoogleraar aan Columbia University aldaar.&lt;/p&gt;
&lt;p&gt;Snapper zou de rest van zijn leven in de Verenigde Staten
blijven. Wel onderhield hij nauwe banden met zijn geboorteland. Hij
ontving vele Nederlandse collega's die na de oorlog Amerika
bezochten, maakte hen wegwijs, hielp hen aan nuttige introducties
of organiseerde een lezingentour. Een aantal van hen raadde hij aan
een wetenschappelijke carri&amp;egrave;re in de Verenigde Staten na te
streven, onder wie zijn neef de dichter-bioloog Leo Vroman en de
arts Willem Kolff, die tijdens de oorlog in Nederland de eerste
kunstnier had ontwikkeld. Beiden volgden zijn raad op. In 1952 werd
Snapper corresponderend lid van de Koninklijke Nederlandse Akademie
van Wetenschappen. Ook kwam hij door de jaren heen op gezette
tijden voor familiebezoek naar Nederland. Tijdens zulke verblijven
gaf hij tevens drukbezochte voordrachten voor een gehoor van
Amsterdamse artsen en woonde hij, als toeschouwer, graag
voetbalwedstrijden bij.&lt;/p&gt;
&lt;p&gt;In 1952 legde Snapper zijn betrekking bij het Mount Sinai
Hospital neer, waarna hij nog tot op hoge leeftijd was verbonden aan verschillende andere ziekenhuizen en
opleidingscentra, zoals het Cook County Hospital in Chicago en het Beth-El Hospital in Brooklyn. Op wetenschappelijke bijeenkomsten bleef hij
een veelgevraagde spreker en een graag geziene gast. Tussen 1954 en
1968 was hij bovendien redacteur van het tijdschrift 
&lt;em&gt;Advances in internal medicine&lt;/em&gt;. Snapper genoot in de
Amerikaanse medische wereld groot aanzien, maar ook stond hij
bekend om zijn autoritaire en arrogante manier van doen. Het
verhaal deed de ronde dat hij, op de vraag waarom hij niet in het
bezit was van het diploma van de American Board of Internal
Medicine, antwoordde: 'who on the Board would dare to examine
me?'&lt;/p&gt;
&lt;p&gt;Ook na zijn emeritaat bleef Snapper artikelen en boeken
publiceren. Vergeleken met zijn vroege werk is hierin een meer
reflexieve inslag te herkennen. Zijn gedachten over het medisch
onderwijs legde hij neer in 
&lt;em&gt;Meditations on medicine and medical education. Past and
present&lt;/em&gt; (1956), waarin hij de invloed naging die Nederlanders,
in het bijzonder de 17de-eeuwse Hollandse kolonisten en de school
van Boerhaave, hebben gehad op het ontstaan en de ontwikkeling van
het Amerikaanse systeem voor medisch hoger onderwijs. Dat Snapper
het op latere leeftijd belangrijk vond iets van zijn eigen
omvangrijke klinische ervaringen over te dragen, bleek uit de
publicatie van 
&lt;em&gt;Bedside medicine&lt;/em&gt; (1960), waarin hij zijn brede kennis van de
ziektekunde boekstaafde. Zijn laatste - samen met A. Kahn
geschreven - boek 
&lt;em&gt;Myelomatosis: fundamentals and clinical features&lt;/em&gt; over tumoren
van het beendermerg verscheen in 1971. Snapper overleed in 1973 in
New York op 84-jarige leeftijd.&lt;/p&gt;
&lt;p&gt;Uit alles wat er over hem is nagelaten komt Snapper naar voren
als een charismatische persoonlijkheid, een briljant geleerde met
een tomeloze werkkracht en een onafhankelijke en oorspronkelijke
geest. Als docent wordt hij geroemd om zijn magistrale colleges en
pati&amp;euml;ntendemonstraties. Als leermeester was hij iemand die
werkelijk school maakte. 'Steeds had hij nieuwe idee&amp;euml;n en
suggesties en hij prikkelde daardoor zijn leerlingen tot nadenken
en verrichten van eigen onderzoekingen', schreef een van zijn
oud-medewerkers (Delprat, 91). Zelfs in zijn arrogante en soms
aanmatigende optreden wekte Snapper eerder ontzag dan
antipathie.&lt;/p&gt;
&lt;p&gt;Behalve uit zijn grote talenten is Snappers roem misschien ook
te verklaren uit het feit dat hij een laatste vertegenwoordiger was
van een tijdperk in de geneeskunde dat onafwendbaar ten einde liep
en dat tegen het einde van Snappers leven eigenlijk al ten einde
w&amp;agrave;s. De inwendige geneeskunde zoals hij die had voorgestaan
werd van twee kanten ondergraven. Enerzijds door de toenemende
technologie en het blinde vertrouwen in de biochemische
laboratoriumdiagnostiek, die ten koste gingen van de klinische
ervaringskennis. Snapper had zijn hele leven getracht een
vruchtbare wisselwerking tussen deze twee sferen te bevorderen en
betreurde dan ook de toenemende marginalisering van de traditionele
ziekbedgeneeskunde, waaraan hij met het klimmen der jaren eerder
meer dan minder waarde was gaan hechten. Anderzijds werd zijn
vakopvatting aangetast door de onstuitbare specialisering, waardoor
de interne geneeskunde haar algemene karakter steeds meer moest
prijsgeven. 'The days of the giants are probably over for internal
medicine', meldde het 'woord vooraf' van de 
&lt;em&gt;Advances in internal medicine&lt;/em&gt; in 1968 bij het afscheid van
Snapper als redacteur. Dat was zonder twijfel het geval. Maar
zolang zij nog leefden, torenden de laatste exemplaren van deze
uitstervende soort des te hoger boven iedereen uit.&lt;/p&gt;
&lt;p&gt;
&lt;a href=&amp;quot;pgedeelte&amp;quot;&gt;P: &lt;/a&gt;Bibliografie van de belangrijkste geschriften van I.
Snapper in de onder L genoemde publicatie van Lindeboom, 1830-1831.
Verder: 
&lt;em&gt;Bibliotheca Medica Neerlandica&lt;/em&gt;, I: 240, 323; II: 2, 21, 65,
69, 91, 101, 116, 117; III: 724- 725.&lt;/p&gt;
&lt;p&gt;
&lt;a href=&amp;quot;lgedeelte&amp;quot;&gt;L: &lt;/a&gt;C.H. Delprat, 'Prof.dr. I. Snapper 70 jaar', in &lt;em&gt;Nederlands Tijdschrift voor Geneeskunde&lt;/em&gt; 103 (1959) I, 91-92;
Simon Vestdijk, 
&lt;em&gt;De rimpels van Esther Ornstein. De geschiedenis van een
verzuim&lt;/em&gt; [Anton Wachter roman 7] ('s- Gravenhage 1959); Gene H.
Stollerman, 'Foreword', in 
&lt;em&gt;Advances in Internal Medicine&lt;/em&gt; XIV (1968) 7; J.J. Groen, in 
&lt;em&gt;Nederlands Tijdschrift voor Geneeskunde&lt;/em&gt; 117 (1973) II,
1106-07; W.J. Kolff, 
&lt;em&gt;ibidem&lt;/em&gt; 117 (1973) II, 1137-38; Hans Popper, in 
&lt;em&gt;The Mount Sinai Journal of Medicine. New York&lt;/em&gt; 40 (1973)
716-719; A. Querido, in 
&lt;em&gt;Jaarboek [der] Koninklijke Nederlandse Akademie van
Wetenschappen 1973&lt;/em&gt; (Amsterdam 1974) 206-209; lemma in G.A.
Lindeboom, 
&lt;em&gt;Dutch medical biography&lt;/em&gt; (Amsterdam 1984) 1828-1831; 'The days
of the giants. Emanuel Libman, Isidor Snapper, Soma Weiss'
(Internetpublicatie van de American Physicians Fellowship for
Medicine in Israel (Boston 2001):
http://www.apfmed.org/chevra/giants.htm).&lt;/p&gt;
&lt;p&gt;
&lt;a href=&amp;quot;igedeelte&amp;quot;&gt;I: &lt;/a&gt;

&lt;em&gt;Het Vroman-effect. Over leven en werk van Leo Vroman&lt;/em&gt;. Onder
red. van Jan Kuiper [e.a.] (Amsterdam [etc.] 1990) 85 [Snapper in
de jaren zestig].&lt;/p&gt;
&lt;p&gt;Annet Mooij&lt;/p&gt;
 
&lt;dtml-var bwn_footer&gt;</text>
  </biography>
</biodes>

