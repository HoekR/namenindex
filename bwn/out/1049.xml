<biodes version="1.0">
  <fileDesc>
    <title>Kuenen, Philip Henry (1902-1976)</title>
    <ref target="http://resources.huygens.knaw.nl/bwn1880-2000/lemmata/bwn5/kuenen"/>
    <publisher>
      <name>Biografisch Woordenboek van Nederland:1880-2000</name>
      <ref target="http://resources.huygens.knaw.nl/bwn1880-2000"/>
    </publisher>
  </fileDesc>
  <person>
    <idno type="id">kuenen</idno>
    <persName><name type="geslachtsnaam">Kuenen</name>, Philip Henry</persName>
    <sex value="1"/>
    <event type="birth" when="1902"/>
    <event type="death" when="1976"/>
    <state type="occupation">geoloog</state>
  </person>
  <biography>
    <graphic url="http://resources.huygens.knaw.nl/bwn1880-2000/lemmata/bwn5/images/images/kuenen.jpg"/>
    <text>&lt;dtml-var bwn_header&gt;
 &lt;p class='genealogie'&gt;
  &lt;strong&gt;Kuenen, Philip Henry&lt;/strong&gt;, geoloog (Dundee (Groot-Brittanni&amp;euml;) 22-7-1902 - Leiden 17-12-1976). 
Zoon van Johannes Petrus Kuenen, hoogleraar natuurkunde, en
  Dora Wicksteed. Gehuwd op 2-4-1932 met Charlotte Susanne
  Wilhelmine Peizel (1909-1967). Uit dit huwelijk werden 1 zoon en
  3 dochters geboren.
  

  
  &lt;/p&gt;
&lt;p&gt;
  &lt;img class='bwnimg' BORDER='0' align='right' src='images/kuenen.jpg' alt='afbeelding van Kuenen, Philip Henry'&gt;Philip Kuenen stamde uit een geleerdengeslacht, waarvan niet
    minder dan zes leden aan een Nederlandse universiteit een
    professoraat verwierven. Hij groeide op in een gezin van vier
    kinderen, dat, door de Britse afkomst van zijn moeder,
    tweetalig was. Zijn vader was eerst, vanaf 1895, hoogleraar
    proefondervindelijke natuurkunde aan de universiteit van het
    Schotse Dundee en daarna, vanaf 1906, aan de Rijksuniversiteit
    te Leiden. In de laatstgenoemde stad doorliep Kuenen de HBS en
    liet hij zich in 1919 inschrijven als student in de geologie.
    Zijn jaar telde slechts twee studenten. Hun eerste leermeester
    was tot 1922 de paleontoloog prof. K. Martin en daarna de
    structuurgeoloog prof. B.G. Escher. Op 16 oktober 1924 legde
    Kuenen het doctoraalexamen af.&lt;/p&gt;
&lt;p&gt;Nog geen jaar later, op 29 september 1925, promoveerde
    Kuenen, 23 jaar oud, bij Martin op het proefschrift 
    &lt;em&gt;The porphyry district of Lugano, west of the Valganna&lt;/em&gt;

    , waarvoor hij onderzoek had verricht in de omgeving van
    Martins favoriete vakantieoord. Deze dissertatie stemde hem
    echter niet tevreden, en hij zou er later nooit meer over
    spreken. Na zijn militaire dienstplicht te hebben vervuld als
    boordwaarnemer bij de luchtmacht was Kuenen tussen 1926 en 1934
    achtereenvolgens assistent en hoofdassistent in Leiden. Hij
    hield zich hier vooral bezig met experimentele geologie en
    verrichtte onderzoek naar natuurkundige processen in de
    geologie.&lt;/p&gt;
&lt;p&gt;Op aanbeveling van Escher - van wie hij zijn leven lang een
    portret op zijn studeerkamer had hangen - nam Kuenen in
    1929/1930 als geoloog deel aan de eerste Snellius-expeditie in
    de oostelijke wateren van Nederlands-Indi&amp;euml;. Deze
    wetenschappelijke tocht zou, mede door nieuwe methoden, zoals
    echolodingen, waarmee hij hier kennis maakte, grote gevolgen
    hebben voor zijn toekomstige activiteiten als marien geoloog.
    De bevindingen van de expeditie vonden hun weerslag in zes
    rapporten, waarvan het vijfde - betreffende geologische
    interpretaties van de bathymetrische resultaten, het ontstaan
    van koraalriffen en een beschrijving van bodemmonsters - geheel
    door Kuenen werd verzorgd. Daarnaast publiceerde hij
    afzonderlijke verhandelingen over door hem in de Indische
    wateren verricht onderzoek naar onder meer zeebodemsedimenten
    en zeebodemreli&amp;euml;f.&lt;/p&gt;
&lt;p&gt;Tijdens de Snellius-expeditie had Kuenen verscheidene
    vulkanen kunnen bestuderen. Zijn belangstelling voor de
    vulkanologie, die reeds was gewekt door Eschers inspirerend
    werk op dit terrein, werd erdoor versterkt. Het bracht Kuenen
    ertoe niet lang na zijn huwelijk op het eiland Mull voor de
    Schotse westkust vulkanologisch onderzoek te verrichten. Toen
    bleek dat hij de eenzaamheid niet kon verdragen, zag Kuenen
    zich echter gedwongen dit veldwerk voortijdig af te breken.
    Deze ervaring droeg ertoe bij dat hij voortaan de voorkeur aan
    laboratoriumonderzoek zou geven.&lt;/p&gt;
&lt;p&gt;In 1934 werd Kuenen als conservator met de leeropdracht
    geologie aangesteld aan de Groninger faculteit der Wis- en
    Natuurkunde, nadat de hoogleraarsstoel in alle geologische
    vakken hier twee jaar tevoren wegens bezuinigingen was
    opgeheven. Zijn onderwijstaak beperkte zich tot het verzorgen
    van enkele bijvakcolleges voor biologiestudenten, zodat er alle
    ruimte was voor experimenteel onderzoek. In 1939 verwierf hij
    wegens zijn talrijke wetenschappelijke publicaties en zijn
    bijdragen aan de Snellius-expeditie een persoonlijk lectoraat
    in de fysische aardrijkskunde, geologie en paleontologie.&lt;/p&gt;
&lt;p&gt;De mobilisatie van 1939 dwong Kuenen de hoogleraarstoga te
    verruilen voor het officiersuniform. In de rang van
    reserve-kapitein was hij in mei 1940 met zijn tweedekker
    betrokken bij de luchtgevechten boven Rotterdam. Hij raakte er
    licht gewond en werd korte tijd door de Duitsers gevangen
    gehouden. Terug in Groningen zag hij aan het einde van dat
    eerste oorlogsjaar zijn onderwijstaak aanzienlijk uitgebreid.
    Nadat hun universiteit in november 1940 door de bezetter was
    gesloten, hadden de Leidse studenten geologie hun studie in
    Groningen voortgezet. Aangezien hier nu weer hoofdvakstudenten
    waren, werd in 1943 een poging ondernomen Kuenen een
    professoraat te bezorgen, een poging die om onopgehelderde
    redenen - mogelijk zijn antinazistische opstelling of zijn
    half-Britse afkomst - faalde. Pas in 1946 werd Kuenen in
    Groningen tot hoogleraar benoemd, en wel met terugwerkende
    kracht tot 1943. De uitnodiging om een leerstoel in Liverpool
    te bekleden sloeg hij af. Eveneens in 1946 werd hij lid van de
    Koninklijke Nederlandse Akademie van Wetenschappen.&lt;/p&gt;
&lt;p&gt;Dankzij Kuenen was het na de bevrijding weer mogelijk in
    Groningen geologie te studeren, zij het alleen tot en met het
    kandidaatsexamen. Deze laatste beperking vond de hoogleraar
    overigens allerminst een bezwaar. Indien er in Groningen een
    doctoraalopleiding was gekomen, zo liet hij weten, zou zijn
    wetenschappelijk oeuvre een aanzienlijk geringere omvang hebben
    gehad. Hoewel zijn voorkeur naar het onderzoek uitging,
    betekende dat niet dat Kuenen het onderwijs niet ernstig nam;
    hij schreef zelfs een artikel over de techniek van het doceren.
    Het aantal geologiestudenten in Groningen bleef echter gering:
    tot 1966 waren het er twee &amp;agrave; drie per jaar.
    Aspirant-studenten ontmoedigde hij, bij gebrek aan
    toekomstperspectief, de geologie als loopbaan te kiezen. Elf
    maal trad Kuenen op als promotor. Hij was zijn promovendi tot
    grote steun, mede door zijn uitstekende beheersing van de
    Engelse taal. Maar ook al herleefde onder zijn hoogleraarschap
    de Groninger geologie, schoolvorming vond er nauwelijks
    plaats.&lt;/p&gt;
&lt;p&gt;Kuenens wetenschappelijk onderzoek gold het geologisch
    proces en niet de geologische objecten of casu&amp;iuml;stiek. In
    Groningen bestudeerde hij Drentse beken om inzicht te krijgen
    in het meanderen in het algemeen. Tevens zette hij hier zijn
    onderzoek naar strandhorens voort. In zijn laboratorium aan de
    Melkweg experimenteerde Kuenen met was om plooiingsprocessen na
    te bootsen en onderzocht hij in grote aquaria het ontstaan van
    afglijdings- en inzinkingsstructuren en gegradueerde
    gelaagdheid. In andere proefopstellingen werden het afslijten
    van rolstenen en de afronding en mattering van zandkorrels door
    hem onderzocht. Hij maakte berekeningen over de geochemie van
    de aardse sedimenthuishouding en bespiegelde over de aard en
    het verband tussen absolute en relatieve zeespiegelbewegingen.
    Kuenen verrichtte zijn onderzoek in hoofdzaak aan de
    schrijftafel en in het laboratorium, daar hij - in afwijking
    van de meeste geologen - door aanleg en opvoeding een sterke
    voorkeur had voor het uittesten van idee&amp;euml;n en hypothesen
    over geologische verschijnselen. Dit geschiedde overigens
    steeds met de eenvoudigste middelen. Buitenlandse bezoekers
    keken vreemd op wanneer zij bij een bezoek aan het
    Geologisch-Mineralogisch Instituut zagen met welke eenvoudige
    middelen de hoogleraar zijn vermaard geworden onderzoek had
    verricht.&lt;/p&gt;
&lt;p&gt;Kuenens belangrijkste bijdrage aan de wetenschap lag op het
    gebied van de mariene geologie. Anders dan zijn veelal nog op
    Duitsland geori&amp;euml;nteerde vakgenoten onderging hij daarbij
    sterk de invloed van R.A. Daly, hoogleraar geologie aan de
    universiteit van Harvard, zonder het steeds met hem eens te
    zijn. Ten aanzien van de vorming van atollen meende Kuenen
    bijvoorbeeld in navolging van Darwin dat daling van de
    ondergrond - meestal een vulkaanromp - de beste verklaring bood
    voor de verschillende rifvormen. Boringen op de atollen Bikini
    en Eniwetok in de Grote Oceaan bevestigden de juistheid van
    deze opvatting. De hypothese van Daly uit 1910, die atolvorming
    toeschreef aan de groei van riffen tijdens lage standen van het
    zeeniveau in de IJstijd, werd daarmee weerlegd.&lt;/p&gt;
&lt;p&gt;Kuenens poging langs proefondervindelijke weg de hypothese
    van Daly te toetsen dat onderzeese canyons geen verdronken
    rivierdalen, maar submariene vormingen waren, liep op niets
    uit. Dit experiment bleek echter wel uiterst bruikbaar bij de
    bestudering van troebelingsstromen en de daardoor gevormde
    afzettingen, de zogeheten turbidieten. Juist met betrekking tot
    dit onderdeel van de geologie zou Kuenen baanbrekend onderzoek
    verrichten, waardoor hij een der grondleggers werd van de
    (experimentele) sedimentologie van diepwaterafzettingen. Zijn
    activiteiten op dit gebied leidden onder meer tot een nauwe
    samenwerking met de Italiaanse hoogleraar C.I. Migliorini, die
    gegradeerde lagen in de Apennijnen had bestudeerd en toen tot
    de conclusie was gekomen dat deze door troebelingsstromen
    moesten zijn afgezet. Voorts kwam Kuenen in contact met de
    Californische paleontoloog M.L. Natland. Diens opvatting dat
    niet alleen zand, maar ook conglomeraten in diep water waren
    gedeponeerd, was verworpen en zelfs bespot. Door het werk van
    Kuenen kreeg Natland erkenning.&lt;/p&gt;
&lt;p&gt;In 1950 publiceerde Kuenen in New York zijn 
    &lt;em&gt;Marine geology&lt;/em&gt;

    , een synthetisch standaardwerk, waarin hij zijn op
    verschillende terreinen van de geologie verworven kennis had
    verwerkt. Het veel geraadpleegde boek gaf zo'n grote stimulans
    aan het zeebodemonderzoek dat het al betrekkelijk snel
    verouderd raakte. De auteur zag echter geen kans geheel alleen
    de grote hoeveelheid nieuwe onderzoeksgegevens in een tweede
    druk te verwerken. Kuenen schreef overigens niet alleen voor
    vakgenoten. Hij achtte het zijn plicht zijn kennis ook onder
    een niet-academisch publiek te verspreiden en deed daarom drie
    populair-wetenschappelijke boeken het licht zien. Over zijn
    belevenissen tijdens de Snellius-expeditie van 1929/1930
    publiceerde hij in 1941 zijn 
    &lt;em&gt;Kruistochten over de Indische diepzeebekkens&lt;/em&gt;

    . In 1948 verschenen van zijn hand 
    &lt;em&gt;De kringloop van het water&lt;/em&gt;

    - in 1955 vertaald als 
    &lt;em&gt;Realms of water&lt;/em&gt;

    - en het samen met zijn Leidse collega I.M. van der Vlerk
    samengestelde 
    &lt;em&gt;Geheimschrift der aarde&lt;/em&gt;

    .&lt;/p&gt;
&lt;p&gt;In het academisch jaar 1960/1961 was Kuenen rector
    magnificus. Op 18 september 1961 loste hij, die nooit zijn
    oratie had uitgesproken, maar wel twee maal - als conservator
    met leeropdracht en als lector - openbare lessen had
    uitgesproken, met zijn rectorale rede een, naar eigen zeggen,
    oude schuld in. Reflecterend op de aard en de omvang van zijn
    vak deed hij in 
    &lt;em&gt;Grenzen der geologische wetenschap&lt;/em&gt;

    een opmerkelijke aanval op wat hij zag als de expansiedrift van
    de fysische geografen, die steeds dieper op het terrein van de
    zuivere geologie doordrongen. Met deze rede kwam de aftredende
    rector in botsing met de in 1958 benoemde lector fysische
    geografie W.F. Hermans, die om die reden zelfs overwoog ontslag
    te nemen. Het zou niet de laatste maal zijn dat zij met elkaar
    in aanvaring kwamen.&lt;/p&gt;
&lt;p&gt;In 1967 werd Kuenen door een ernstige geestelijke inzinking
    getroffen na het overlijden van zijn vrouw. Deze persoonlijke
    crisis deed zijn wetenschappelijke productie scherp dalen. Een
    andere hem tot neerslachtigheid stemmende factor vormde het
    aanvankelijke voornemen van het ministerie van Onderwijs,
    Kunsten en Wetenschappen om het Groninger instituut geleidelijk
    op te heffen en de gehele geologie aan de universiteit van
    Utrecht te concentreren. Uiteindelijk gingen deze plannen niet
    door, maar de spanningen waren Kuenen inmiddels te veel
    geworden. Na een emotioneel bezoek aan minister G.H. Veringa,
    waarbij hij hem de Penrose- en de Wollaston-medaille, de twee
    hoogste buitenlandse onderscheidingen voor zijn
    wetenschappelijk werk, had getoond, stortte hij in 1970
    psychisch volledig in. De drastische inperking van de
    Nederlandse geologie beschouwde hij mede als een aantasting van
    zijn persoonlijke eer en een grove miskenning van zijn
    internationaal gewaardeerde werk. Op 1 januari 1972 ging hij in
    alle stilte met emeritaat. Hij zou nooit meer helemaal
    herstellen en bracht zijn laatste jaren door in een
    verzorgingsflat te Naarden. Hij overleed vijf jaar later, na
    een operatie aan een adergezwel.&lt;/p&gt;
&lt;p&gt;Als sedimentoloog was Kuenen een internationale grootheid.
    Hij was de eerste die de mariene geologie, de experimentele
    geologie en het veldwerk integreerde. Daarmee oefende hij op
    talloze vooraanstaande vakgenoten grote invloed uit. Kuenen was
    de meest gelauwerde Nederlandse geoloog: hij ontving talloze
    hoge onderscheidingen, waaronder eredoctoraten in Dublin,
    Exeter en Krak&amp;oacute;w, het erelidmaatschap van de Britse,
    Belgische, Zweedse en Amerikaanse geologische genootschappen,
    alsmede het lidmaatschap van de American Academy of Arts and
    Sciences.&lt;/p&gt;
&lt;p&gt;
  &lt;a href='agedeelte'&gt;A: &lt;/a&gt;Correspondentie van Ph.H. Kuenen met Francis P.
  Shepard berust in het Scripps-Institution for Oceanography in La
  Jolla (Californi&amp;euml;, Verenigde Staten).&lt;/p&gt;
&lt;p&gt;
  &lt;a href='pgedeelte'&gt;P: &lt;/a&gt;De belangrijkste artikelen van Kuenen worden genoemd in de
    onder L vermelde publicatie van Bourgeois, 513.&lt;/p&gt;
&lt;p&gt;
  &lt;a href='lgedeelte'&gt;L: &lt;/a&gt;L.M.J.U. van Straaten, in 
  &lt;em&gt;Jaarboek [der] Koninklijke Nederlandse Akademie van
  Wetenschappen 1976&lt;/em&gt;

  (Amsterdam 1977) 203-206; Joanne Bourgeois, lemma in 
  &lt;em&gt;Dictionary of Scientific Biography&lt;/em&gt;

  XVII, Supplement II (New York 1981) 509-514; E.W.A. Henssen,
  'Willem Frederik Hermans tussen literatuur en wetenschap', in 
  &lt;em&gt;Het Oog in 't Zeil&lt;/em&gt;

  9 (1992) 2 (jan.) 1-9; idem, ' ''Geen van mijn vijanden heb ik
  ooit zo bewonderd als deze''. Willem Frederik Hermans en Philip
  Henry Kuenen. De geleerde schrijver en de geleerde', in 
  &lt;em&gt;Maatstaf&lt;/em&gt;

  42 (1994) 11/12 (nov./dec.) 39-43; idem, 
  &lt;em&gt;Uit de geschiedenis der Nederlandse geologische
  wetenschappen&lt;/em&gt;

  (Groningen 1995) 22-37, 53-60.&lt;/p&gt;
&lt;p&gt;
  &lt;a href='igedeelte'&gt;I: &lt;/a&gt;

  E.W.A. Henssen, 
  &lt;em&gt;Uit de geschiedenis der Nederlandse geologische
  wetenschappen&lt;/em&gt;

  (Groningen 1995) 63.&lt;/p&gt;
&lt;p&gt;E.W.A. Henssen &amp;#134;&lt;/p&gt; 
&lt;dtml-var bwn_footer&gt;</text>
  </biography>
</biodes>

