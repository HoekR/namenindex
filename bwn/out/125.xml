<biodes version="1.0">
  <fileDesc>
    <title>Bergh, Zadok van den (1859-1942)</title>
    <ref target="http://resources.huygens.knaw.nl/bwn1880-2000/lemmata/bwn1/berghz"/>
    <publisher>
      <name>Biografisch Woordenboek van Nederland:1880-2000</name>
      <ref target="http://resources.huygens.knaw.nl/bwn1880-2000"/>
    </publisher>
  </fileDesc>
  <person>
    <idno type="id">berghz</idno>
    <persName><name type="geslachtsnaam">Bergh</name>, Zadok van den</persName>
    <sex value="1"/>
    <event type="birth" when="1859"/>
    <event type="death" when="1942"/>
    <state type="occupation">jurist</state>
    <state type="occupation">politicus</state>
  </person>
  <biography>
    <graphic url="http://resources.huygens.knaw.nl/bwn1880-2000/lemmata/bwn1/images/images/BERGHZ.jpg"/>
    <text>&lt;dtml-var bwn_header&gt;
 &lt;p class='genealogie'&gt;
  &lt;strong&gt;Bergh, Zadok van den&lt;/strong&gt;

, jurist en politicus (Oss 9-8-
1859

- Nice 13-6-
1942
).

Zoon van Simon van den Bergh, margarinefabrikant, en Elisabeth van der
Wielen. Hij trouwde op 25-8-1885 met Carolina Wolf, uit welk huwelijk 2
zoons en 1 dochter werden geboren. Dit huwelijk werd op 13-6-1921 door
echtscheiding ontbonden. Op 12-7-1921 hertrouwd met Alexandrine
Charlotte Paulowna van den Berg.


&lt;img src=&amp;quot;images/BERGHZ.jpg&amp;quot; align=&amp;quot;right&amp;quot; BORDER=&amp;quot;0&amp;quot; alt=&amp;quot;afbeelding van Bergh, Zadok van den&amp;quot; class=&amp;quot;bwnimg&amp;quot;&gt;


&lt;/p&gt;
&lt;p&gt;Van den Bergh bezocht de lagere school te Oss en de HBS te Nijmegen.
Tijdens zijn werkzaamheid bij de registratie te Eindhoven bekwaamde hij
zich in de oude talen, deed staatsexamen en studeerde
rechtswetenschappen aan de Universiteit te Amsterdam. In 1885 volgde
zijn promotie cum laude op het proefschrift 
&lt;em&gt;Aanvulling en ruiling van onderpand kort voor faillissement.&lt;/em&gt;

In hetzelfde jaar vestigde hij zich als advocaat en procureur en trad
toe tot het kantoor van mr. D. Simons, de latere Utrechtse hoogleraar
in het strafrecht. Uit deze praktijk verdienen de aandacht zijn
verdediging in 1886 van de verdachten van het zg. Palingoproer te
Amsterdam en van de socialist J.A. Fortuyn, alsook de revisieprocedure
voor de Hoge Raad van de gebrs. Hogerhuis van 1898-1901. Tal van
publikaties op het gebied van arbeids-, handels-, proces-, pacht- en
fiscaal recht getuigen van zijn grondige vakkennis.&lt;/p&gt;
&lt;p&gt;Levendige belangstelling toonde hij ook voor het bedrijfsleven, uit
welk milieu hij was voortgekomen. Zo pleitte hij in 1888 in het 
&lt;em&gt;Algemeen Handelsblad&lt;/em&gt;

van 23 april, na afloop van de bekende Almelose staking, voor de
oprichting van een bond van werkgevers met het doel 'elkander in te
lichten over hetgeen voor het werkvolk kan worden gedaan' op
sociaal gebied; een gedachte die, in gewijzigde vorm, eerst in 1899
leidde tot de oprichting van het Centraal Bureau voor Sociale Adviezen
te Amsterdam. In het bestuur daarvan namen progressieve politici,
werkgevers- en werknemersvertegenwoordigers plaats. Aanvankelijk onder
leiding van mr. M.W.F. Treub verrichtte het bureau tot zijn opheffing
in 1924 zeer nuttig werk. Een ander blijk van belangstelling voor en
goede kijk op industri&amp;euml;le ontwikkelingen legde Van den Bergh o.a.
in 1890 aan de dag, toen te Amsterdam in de eerste week van september
een congres voor nijverheidshygi&amp;euml;ne en reddingswezen werd
georganiseerd. Bij de behandeling van voorstellen ter zake van de
geneeskundige verzorging van werknemers werd niet het door de inleider
ingenomen standpunt gedeeld, maar het voorstel van de outsider Van den
Bergh overgenomen.&lt;/p&gt;
&lt;p&gt;Van den Berghs optreden in en belangstelling voor het bedrijfsleven,
maar ook de overeenstemmende politieke overtuiging brachten hem in
aanraking met de Delftse industrieel J.C. van Marken, en dit had ten
gevolge, dat Van den Bergh zijn praktijk neerlegde en op 1 oktober 1891
in dienst trad van de Ned. Gist- &amp;amp; Spiritusfabriek te Delft. Hij
werd aangesteld als rechtsgeleerd adviseur en secretaris voor de
algemene handelsbelangen van dat bedrijf en een viertal andere
ondernemingen, waaraan Van Marken leiding gaf; ook in de sociale
afdeling vervulde hij een actieve rol door zijn lidmaatschap van
commissies en zijn opneming in de redactie van 
&lt;em&gt;De Fabrieksbode.&lt;/em&gt;

In de jaargangen 1892 en 1893 komt een aantal artikelen van zijn hand
voor over fabrieksaangelegenheden. De samenwerking met Van Marken liep
echter op een teleurstelling uit: beiden waren te zelfstandige
karakters voor een zo nauwe samenwerking. In 1892 liet Van den Bergh
zich be&amp;euml;digen als advocaat bij de Hoge Raad en in 1893 verhuisde
hij van Delft naar Den Haag. Nadat zijn werkzaamheden als secretaris
voor de algemene handelsbelangen en in de sociale afdeling in 1894
be&amp;euml;indigd waren, werd in 1897 ook de band met Van Marken als diens
rechtsgeleerd adviseur verbroken. In 1898 vatte Van den Bergh de
advocatuur te Amsterdam weer op, waar hij het kantoor van Simons, die
inmiddels te Utrecht was benoemd, voortzette. In 1899 werd door Delft
ook de relatie met Van den Bergh als advocaat en procureur gestaakt,
met het motief dat Amsterdam te ver van Delft verwijderd lag voor het
onderhouden van een doelmatig contact.&lt;/p&gt;
&lt;p&gt;Behalve Van den Berghs blijkende sociale belangstelling in het
praktische bedrijfsleven was reeds vroeg duidelijk dat hij zich ook
direct met de politiek in het land van een radicaal-liberale kant wilde
bezighouden. Sinds zijn eerste vestiging te Amsterdam in 1885 sloot Van
den Bergh zich aan bij de liberale kiesvereniging Burgerplicht waarvan
hij zich tot de linkervleugel rekende. In 1887 behoorde hij tot een van
de oprichters van De Radicale Kas te Amsterdam die ten doel had een
kapitaal te vormen ter bevordering van radicale denkbeelden door middel
van lezingen, geschriften en het aansporen tot het oprichten van
soortgelijke verenigingen in andere plaatsen. In het jaar daarop was
hij &amp;eacute;&amp;eacute;n van de mede-ondertekenaars van een advertentie in 
&lt;em&gt;De Amsterdammer,&lt;/em&gt;

waarin een vergadering werd aangekondigd tot stichting van een nieuwe
kiesvereniging van radicale kleur. In 1891 volgde zijn bedanken voor
Burgerplicht. Met M.W.F. Treub en C.V. Gerritsen nam hij ijverig deel
aan de actie door radicale kiesverenigingen op touw gezet, om
vertegenwoordigers van deze richting in de Amsterdamse gemeenteraad te
brengen. Sinds 1892 kwam Van den Berghs naam voor onder die van de
vaste medewerkers aan het 
&lt;em&gt;Sociaal Weekblad&lt;/em&gt;

toen onder de redactie van mr. A. Kerdijk en mr. Treub, waarvoor hij in
1891, meer als columnist, verscheidene bijdragen had geleverd. Dit
blad, opgericht door eerstgenoemde, bood een tijdlang onderkomen aan
sociaal-politieke idee&amp;euml;n die in de Radicale Partij leefden.&lt;/p&gt;
&lt;p&gt;Na zijn verhuizing naar Delft in 1891 was Van den Bergh ook
voorzitter van de aldaar in maart door J.C. van Marken opgerichte
radicale vereniging Maatschappelijke Hervorming. Voor de Delftse
studenten-Debating Club behoorde Van den Bergh met Tak, Van der Goes en
Pekelharing tot de graag gehoorde gastsprekers. In de agitatie gevolgd
op het artikel 'Honger en Schrik' van F.M. Wibaut in 
&lt;em&gt;Sociaal Weekblad&lt;/em&gt;

van 11 maart 1893 behoorde Van den Bergh tot de ondertekenaars van de
in de pers geplaatste oproep om de tegen de arbeiders in Friesland
gevelde vonnissen af te keuren en een inzameling te hunnen behoeve te
steunen. Nog tijdens zijn verblijf in Delft had Van den Bergh deel aan
de oprichting van de Radicale Bond te Amsterdam (1892). Hij nam in het
eerste bestuur onder voorzitterschap van C.V. Gerritsen al meteen
zitting. Voor het behoud van het dagblad 
&lt;em&gt;De Amsterdammer&lt;/em&gt;

van deze richting, dat na het aftreden van De Koo als redacteur in
handen kwam van Henry Tindal, heeft zijn inspanning echter geen
resultaat gehad. Toen Treub in 1894 een fusie trachtte te bewerken
tussen de zg. Kerdijk-Liberalen en de Radicalen verzette Van den Bergh
zich heftig daartegen. Op initiatief van V. Bruinsma en de Ned. Bond
voor Alg. Kies- en Stemrecht werd in januari 1895 een poging ondernomen
alle democratische elementen in den lande te verenigen door oprichting
van een Nederlandse Volkspartij. Van den Bergh werd tot vice-voorzitter
van het bestuur benoemd, maar deze partij toonde geen
levensvatbaarheid. In 1897 werden in Amsterdam in vijf districten
radicale kandidaten gesteld, onder wie Van den Bergh; met een verschil
van honderd stemmen moest hij het onderspit delven tegen de voorzitter
der Tweede Kamer mr. J.G. Gleichman. In 1899 volgde zijn verkiezing tot
lid van de gemeenteraad van Amsterdam, waarvan hij twaalf jaren aaneen
deel zou uitmaken. Aanvankelijk vertegenwoordigde hij de Radicale
Partij tot deze in 1901 opging in de Vrijzinnig Democratische Bond. Bij
de oprichting van deze partij oefende Van den Bergh van den beginne af
aan een grote invloed uit binnen het bestuur, daarbij behorend tot die
leden van de partij die sterk naar de sociaal-democratische richting
overhelden. Hoewel zijn optreden niet altijd door iedereen gewaardeerd
werd en soms als te eigenzinnig werd ervaren, genoot hij spoedig groot
aanzien door zijn deskundig en gedegen werk. Er was bijna geen kwestie
waarover Van den Bergh niet zijn oordeel uitsprak of adviezen gaf. In
1903 werd zijn naam onafscheidelijk verbonden met de
waterleidingkwestie. Op advies van de toenmalige directie van de
Amsterdamse Waterleiding werd door het college van B. en W. voorgesteld
door middel van een aanleg van een prise d'eau in de Nederrijn bij
Amerongen met bijbehorende werken Amsterdam van drinkwater te voorzien.
Van den Bergh diende een tegenvoorstel in tot het aanspreken van de
diepwatervoorraad in de duinen, dat werd aangenomen en een besparing
van het voor die tijd aanmerkelijke bedrag van 13 miljoen gulden
betekende. De feiten stelden hem later in het gelijk en het bleek hoe
juist hij de toestand had doorzien. In 1907 volgde de verkiezing tot
wethouder van Publieke Werken, Bouwkunde en Woningtoezicht,
Handelsinrichtingen en Arbeidszaken. Met de van hem bekende ijver en
grondigheid verrichtte hij ook de werkzaamheden aan deze functie
verbonden. Een steeds onafhankelijker optreden leidde in 1910 tot een
conflict met de vrijzinnig-democratische raadsfractie, dat hem deed
besluiten af te treden.&lt;/p&gt;
&lt;p&gt;Van den Bergh wijdde zich daarna weer aan zijn praktijk als advocaat
en was om zijn brede deskundigheid een gezocht commissaris in
vennootschappen met uiteenlopende doelstellingen o.a. als voorzitter
van de Raad van Beheer van het Warenhuis De Bijenkorf N.V. te Amsterdam
van 1919 tot 1940. Hoewel hij in 1914 verklaard had zijn politieke
loopbaan als ge&amp;euml;indigd te beschouwen, keerde hij toch nog even,
van 1919 tot 1921, in de gemeenteraad van Amsterdam terug om daarna
niet meer herkozen te worden.&lt;/p&gt;
&lt;p&gt;Na 1929 verbleef hij te Laren, waar hij zich metterwoon had
gevestigd, en in Frankrijk, waar hij een woning in Bretagne bezat. De
pers schonk nog aandacht aan de 40- en 50-jarige herdenking van zijn
doctoraat en aan zijn 80ste verjaardag. De Tweede Wereldoorlog overviel
hem in Laren, maar het gelukte hem nog in het najaar van 1940 naar
Zuid-Frankrijk te ontkomen, waar hij op ruim 82-jarige leeftijd te Nice
overleed.&lt;/p&gt;
&lt;p&gt;
  &lt;a href='agedeelte'&gt;A: &lt;/a&gt;Personalia en persverzameling Z. van den Bergh in
Gemeentelijke Archiefdienst in Amsterdam.&lt;/p&gt;
&lt;p&gt;
  &lt;a href='pgedeelte'&gt;P: &lt;/a&gt;Publikaties in periodieken als 
&lt;em&gt;Sociaal Weekblad van&lt;/em&gt;

1890-1898, 1901; 
&lt;em&gt;Rechtsgeleerd Magazijn&lt;/em&gt;

van 1896 en 1897; 
&lt;em&gt;De Fabrieksbode&lt;/em&gt;

1891-1895; Verder 'Over de taak van den Staat', in 
&lt;em&gt;Vragen des Tijds&lt;/em&gt;

(1894) II, 21-59; 
&lt;em&gt;De Sociaal-demokraten en hun tegenstanders&lt;/em&gt;

(Amsterdam, 1891); 
&lt;em&gt;Populaire bewerking der arbeidswet en van de besluiten tot
uitvoering der wet&lt;/em&gt;

(Delft, 1894; versch. dr.); 
&lt;em&gt;Hoe behoort de verdediging in het strafrecht te worden geregeld,
zoowel bij het vooronderzoek als bij de behandeling ter
terechtzitting?&lt;/em&gt;

Preadvies der Nederlandsche Juristen-Vereeniging van 1902; 'Een
creditpost op onze balans', in 
&lt;em&gt;Gedenkboek [van]&lt;/em&gt;

den 
&lt;em&gt;Vrijzinnig-democratische Bond 17 Maart 1901-1926&lt;/em&gt;

('s-Gravenhage, 1926).&lt;/p&gt;
&lt;p&gt;
  &lt;a href='lgedeelte'&gt;L: &lt;/a&gt;'De leden van den Amsterdamschen Gemeenteraad XVIII: mr.
Zadok van den Bergh', in 
&lt;em&gt;Het Nieuwsblad van Nederland,&lt;/em&gt;

11 april 1904; S. van den Bergh jr.. 
&lt;em&gt;Het leven van het echtpaar Simon van den Bergh en Elisabeth van der
Wielen. Voor hun nageslacht geschetst door hun jongsten zoon&lt;/em&gt;

[Rotterdam, 1908]; M.M. van Praag, 
&lt;em&gt;De Radicalen&lt;/em&gt;

(Assen, 1939) passim; H.J. Scheffer, 
&lt;em&gt;Henry Tindal. Een ongewoon heer met ongewone besognes&lt;/em&gt;

(Bussum, [1976] 272, 279, 286 en 54.&lt;/p&gt;

&lt;p&gt;
&lt;a href=&amp;quot;igedeelte&amp;quot;&gt;I: &lt;/a&gt;Peter Hofland, &lt;i&gt;Leden van de Raad. De Amsterdamse Gemeenteraad 1814-1941&lt;/i&gt;. (Amsterdam 1998) 122.
&lt;/p&gt;


&lt;p&gt;W. de Vries Wzn.&lt;/p&gt; 
&lt;dtml-var bwn_footer&gt;</text>
  </biography>
</biodes>

