<biodes version="1.0">
  <fileDesc>
    <title>Cate, Willem ten (1860-1942)</title>
    <ref target="http://resources.huygens.knaw.nl/bwn1880-2000/lemmata/bwn2/cate"/>
    <publisher>
      <name>Biografisch Woordenboek van Nederland:1880-2000</name>
      <ref target="http://resources.huygens.knaw.nl/bwn1880-2000"/>
    </publisher>
  </fileDesc>
  <person>
    <idno type="id">cate</idno>
    <persName><name type="geslachtsnaam">Cate</name>, Willem ten</persName>
    <sex value="1"/>
    <event type="birth" when="1860"/>
    <event type="death" when="1942"/>
    <state type="occupation">marineofficier</state>
    <state type="occupation">minister</state>
  </person>
  <biography>
    <graphic url="http://resources.huygens.knaw.nl/bwn1880-2000/lemmata/bwn2/images/images/CATE.jpg"/>
    <text>&lt;dtml-var bwn_header&gt;
 &lt;p class='genealogie'&gt;
  &lt;strong&gt;Cate, Willem ten&lt;/strong&gt;

(door naamstoevoeging bij KB van 7-5-1870 nr. 6 gewijzigd in &lt;b&gt;
Naudin ten Cate&lt;/b&gt;), vice-admiraal en minister van Marine (Haarlem 15-7-1860 - 's-Gravenhage 18-12-1942).

Zoon van Albert Willem ten Cate (door naamstoevoeging bij KB van
7-5-1870 nr. 6 gewijzigd in Naudin ten Cate), reder in de grote vaart,
en Elizabeth Klein. Gehuwd op 10-5-1894 met Gertrude Maria Catharina
Gebel. Uit dit huwelijk werden 4 zoons en 1 dochter geboren.


&lt;img src=&amp;quot;images/CATE.jpg&amp;quot; align=&amp;quot;right&amp;quot; BORDER=&amp;quot;0&amp;quot; alt=&amp;quot;afbeelding van Cate, Willem ten&amp;quot; class=&amp;quot;bwnimg&amp;quot;&gt;




&lt;/p&gt;
&lt;p&gt;Naudin ten Cate meldde zich in 1875, na in Amersfoort de HBS met
3-jarige cursus te hebben gevolgd, bij het Koninklijke Instituut voor
de Marine te Willemsoord. In 1880 werd hij als luitenant ter zee 2e
klasse aangesteld, om zijn aanvankelijke loopbaan in Ned.-Indi&amp;euml; te
vervolgen: in 1882 als commandant van een marinedetachement met
artillerie betrokken bij de verdediging van de nederzetting te
Samalangan (Atjeh), daarna voornamelijk belast met hydrografische
opnemingen van de kusten voor Ned.-Indi&amp;euml;. Terug in Nederland
voerde hij tussen 1899 en 1900 het commando over het riviervaartuig
'Merva' en daarna over marineopleidingsschepen in
Hellevoetsluis. Na een bevordering tot kapitein-luitenant ter zee in
1902 werd hij betrokken bij de bouw van Hr.Ms. pantserschip 'Hertog
Hendrik', waarvan hij als eerste officier de proefvaart in 1904
meemaakte. Dat zelfde schip bracht hem naar Ned.-Indi&amp;euml; terug. Hier
voerde hij in 1906 als kapitein ter zee het bevel over Hr.Ms. kruiser
'Zeeland', die deelnam aan de expedities tegen de Kleine Soenda
Eilanden.&lt;/p&gt;
&lt;p&gt;Het jaar 1907 bracht voor Naudin ten Cate de benoeming tot chef van
de torpedodienst in Den Helder. Van daaruit nam hij in 1910 deel aan
een oefenreis met drie torpedoboten naar Noorwegen. Thans volgden
gewichtiger opdrachten. Met ingang van 4 juli 1911 werd hem het bevel
opgedragen over het Nederlandse eskader in de Oostindische wateren en
hem verzocht een standpunt te vormen omtrent de maritieme verdediging
van Ned.-Indi&amp;euml;. Na deze missie werd Naudin ten Cate tot
schout-bij-nacht bevorderd en benoemd tot lid van de Staatscommissie
voor de verdediging van Ned.-Indi&amp;euml; (de zogenaamde Vloot-commissie
1912). In deze staatscommissie pleitte hij voor de vaststelling van
Tandjong-Priok als voornaamste vlootbasis.&lt;/p&gt;
&lt;p&gt;De nadere wetgeving op grond van de gegeven adviezen van dit rapport
moest inmiddels wegens het uitbreken van de Eerste Wereldoorlog worden
uitgesteld.&lt;/p&gt;
&lt;p&gt;Begin oktober 1913 werd aan Naudin ten Cate het commando over de
stelling van Den Helder opgedragen en in augustus 1914, bij het
uitbreken van de Eerste Wereldoorlog, werd hij tot vice-admiraal
bevorderd. Hij streefde naar de verbetering van de verouderde
fortengordel rondom Den Helder, liet de vliegkampen De Mok en De Kooy
aanleggen en ook de Waddeneilanden versterken. Zijn zorg voor het
marinepersoneel bleek onder meer uit voorstellen vlootaalmoezeniers en
-predikanten aan te stellen. Wellicht droeg zijn streven ertoe bij dat
op 21 juni 1918 het verbod van de Bond van Minder Marinepersoneel, die
nauwe banden met de Sociaal-Democratische Arbeiderspartij onderhield,
werd opgeheven en deze potentieel revolutionaire beweging zich als
moderne vakbeweging ging toeleggen op het verkrijgen van intern-sociale
hervormingen binnen de marine.&lt;/p&gt;
&lt;p&gt;In september 1918 werd Naudin ten Cate door formateur Ch.J.M. Ruijs
de Beerenbrouck aangezocht als minister van Marine. Na lang aarzelen,
zich van zijn gebrek aan politieke ervaring bewust, aanvaardde hij op
18 september 1918 deze post. Hij kreeg spoedig te maken met de gevolgen
van de Russische en Duitse revolutie in Nederland. Over de handhaving
van de rust onder het marinepersoneel raakte hij in conflict met zijn
opvolger in Den Helder, de stellingcommandant J. Albarda, aan wie hij
onzeker gedrag en een verkeerd oordeel over de politieke gezindheid van
het marinepersoneel verweet. Albarda was aanvankelijk gaan
onderhandelen met de marinebonden, maar nam daarna maatregelen tot
ontwapening van het personeel. Dat schokte ieders vertrouwen. Bij KB
van 29 november 1918 nr. 32 onthief Naudin ten Cate hem met ingang van
3 december 1918 eervol uit zijn functie.&lt;/p&gt;
&lt;p&gt;Van 11 tot 13 februari 1919 moest Naudin ten Cate voor het eerst in
de Tweede Kamer zijn beleid verantwoorden tijdens de begrotingsdebatten
van de marine. De oppositie leverde kritiek op zijn beleid ten aanzien
van de vakbondsproblemen in de stelling Den Helder, verweet hem daar
een te groot vertrouwen in het marinepersoneel te hebben gesteld en
diende tevens moties in tegen zijn plan de bouw van drie voor
Ned.-Indi&amp;euml; bestemde kruisers te voltooien. Toen zijn repliek de
oppositie niet overtuigde, vroeg hij schorsing van beraad en nam
vervolgens, ondanks zijn militair flegma blijkbaar niet opgewassen
tegen de emoties van het parlementaire debat, ontslag als minister. Op
19 februari werd hij door koningin Wilhelmina van zijn ministerspost
ontheven.&lt;/p&gt;
&lt;p&gt;Eenmaal met pensioen als marineofficier bleef Naudin ten Cate een
pleitbezorger voor de versterking van de vloot. Nog in 1939 verstrekte
hij hierover adviezen aan het ministerie van Defensie. Op 12 augustus
1942 stelde hij zich aan de bezetter ter beschikking als gijzelaar in
ruil voor personen van jongere leeftijd. Men heeft van het aanbod van
de toen 82-jarige oud-marineman geen gebruik gemaakt.&lt;/p&gt;
&lt;p&gt;
  &lt;a href='agedeelte'&gt;A: &lt;/a&gt;Familiearchief Naudin ten Cate in Algemeen Rijksarchief te
's-Gravenhage.&lt;/p&gt;
&lt;p&gt;
  &lt;a href='pgedeelte'&gt;P: &lt;/a&gt;Samen met S. Bakker, 
&lt;em&gt;Beschrijving van Hr.Ms. pantserschip &amp;quot;Hertog Hendrik&amp;quot;&lt;/em&gt;

('s-Gravenhage, 1904).&lt;/p&gt;
&lt;p&gt;
  &lt;a href='lgedeelte'&gt;L: &lt;/a&gt;L.A.M. Goossens, 'De koninklijke marine en de rode week
in 1918', in 
&lt;em&gt;Marineblad&lt;/em&gt;

83 (1973) 387-404; idem. 
&lt;em&gt;De Koninklijke Marine en haar monument te Den Helder, 1914-1922&lt;/em&gt;

(Haarlem, [1974]); Th.J. Naudin ten Cate, 'Beknopte
levensbeschrijving van vice-admiraal W. Naudin ten Cate
(1860-1942)'. Ms. in familiearchief (zie onder A).&lt;/p&gt;


&lt;p&gt;
&lt;a href=&amp;quot;igedeelte&amp;quot;&gt;I: &lt;/a&gt;
Website Dutch Submarines: http://www.dutchsubmarines.com/men/commanding_officers/images/men_w_naudin_ten_cate.jpg [5-2-2008].
&lt;/p&gt;





&lt;p&gt;J.A.A. Bervoets&lt;/p&gt; 
&lt;dtml-var bwn_footer&gt;</text>
  </biography>
</biodes>

