<biodes version="1.0">
  <fileDesc>
    <title>Ingen Housz, Arnold Hugo (1888-1983)</title>
    <ref target="http://resources.huygens.knaw.nl/bwn1880-2000/lemmata/bwn3/ingenhousz"/>
    <publisher>
      <name>Biografisch Woordenboek van Nederland:1880-2000</name>
      <ref target="http://resources.huygens.knaw.nl/bwn1880-2000"/>
    </publisher>
  </fileDesc>
  <person>
    <idno type="id">ingenhousz</idno>
    <persName><name type="geslachtsnaam">Ingen Housz</name>, Arnold Hugo</persName>
    <sex value="1"/>
    <event type="birth" when="1888"/>
    <event type="death" when="1983"/>
    <state type="occupation">ondernemer</state>
  </person>
  <biography>
    <graphic url="http://resources.huygens.knaw.nl/bwn1880-2000/lemmata/bwn3/images/images/HOUSZ.jpg"/>
    <text>&lt;dtml-var bwn_header&gt;
 &lt;p class='genealogie'&gt;
  &lt;strong&gt;Ingen Housz, Arnold Hugo&lt;/strong&gt;, president-directeur van Hoogovens ('s-Gravenhage 22-8-1888 - Gorssel 4-7-1983).

  Zoon van Florentius Antonius Ingen Housz, arts, en Aletta
  Emerentia Maria Beijerman. Gehuwd op 11-12-1915 met Maria
  Catharina Crena de Iongh. Uit dit huwelijk werden 3 zoons en 1
  dochter geboren. Na echtscheiding (6-1-1936) gehuwd op 7-7-1936
  met Ursula Hovij. Uit dit huwelijk werden 2 zoons en 1 dochter
  geboren
  
&lt;img src=&amp;quot;images/HOUSZ.jpg&amp;quot; align=&amp;quot;right&amp;quot; BORDER=&amp;quot;0&amp;quot; alt=&amp;quot;afbeelding van Ingen Housz, Arnold Hugo&amp;quot; class=&amp;quot;bwnimg&amp;quot;&gt;
  
  &lt;/p&gt;
&lt;p&gt;Ingen Housz bezocht in Den Haag de lagere school en de HBS.
    In 1905 liet hij zich inschrijven aan de Technische Hoogeschool
    te Delft voor de opleiding tot werktuigkundig ingenieur. Als
    bestuurslid van het corps en voorzitter van de Soci&amp;euml;teit
    'Phoenix' nam hij actief deel aan het
    studentenverenigingsleven. In 1911 voltooide hij zijn
    studie.&lt;/p&gt;
&lt;p&gt;In hetzelfde jaar gaat Ingen Housz een dienstverband aan met
    de Koninklijke Nederlandsche Petroleum Maatschappij, welke
    onderneming hem uitzendt naar Roemeni&amp;euml; en Rusland.
    Gedurende twee jaren is hij er gedetacheerd bij de Astra
    Romana, een maatschappij die zich in beide landen bezighoudt
    met het opsporen en exploiteren van oliebronnen. Na
    be&amp;euml;indiging van zijn contract met de Koninklijke, kiest
    Ingen Housz voor een betrekking bij de Hollandsche Maatschappij
    voor Havenwerken. Door de breedte van haar arbeidsveld, in alle
    werelddelen, biedt deze aannemings-firma aan jonge ingenieurs
    diverse varianten voor het opdoen van buitenlandse ervaring.
    Zijn eerste aantreden in dit bedrijf brengt hem naar Hamburg,
    maar het uitbreken van de Eerste Wereldoorlog maakt een eind
    aan de daar in uitvoering genomen havenwerken. Teruggekeerd in
    Nederland treedt Ingen Housz, na een kortstondige werkzaamheid
    als ingenieur bij de Gemeentelijke Gasfabriek in Den Haag, in
    1915 in dienst van de Hollandsche Maatschappij tot het maken
    van werken in gewapend Beton.&lt;/p&gt;
&lt;p&gt;In het voorjaar van 1917 kwam onder leiding van H.J.E.
    Wenckebach het Comit&amp;eacute; voor de oprichting van een
    hoogoven-, staal- en walswerk in Nederland tot stand. Een der
    leden van dit Comit&amp;eacute; was de bekende A.C.C.G. van Hemert,
    Ingen Housz' directeur bij de Hollandsche Maatschappij tot het
    maken van werken in gewapend
    &lt;em&gt;&lt;/em&gt;

    Beton. Zowel deze samenloop als de buitengewone
    tijdsomstandigheden noodden Wenckebach en Van Hemert tot het
    treffen van een vooralsnog tijdelijk arrangement, dat evenwel
    bepalend zou worden voor de verdere levensloop van Ingen Housz.
    Het hield de opdracht in zich als ingenieur in algemene dienst,
    gedurende de helft van zijn werktijd, ter beschikking te
    stellen van het Comit&amp;eacute;. In deze relatie stond Ingen Housz
    tijdens de drie daaropvolgende jaren Wenckebach terzijde bij de
    technische voorbereiding van het hoogovenproject. Vooral diens
    visie op de keuze van de vestigingsplaats - toentertijd een
    centraal thema in de belangstelling van ingenieurs - sprak
    Ingen Housz sterk aan.&lt;/p&gt;
&lt;p&gt;Met ingang van 1 april 1920 treedt hij in een volledige
    dienstbetrekking bij de inmiddels opgerichte Koninklijke
    Nederlandsche Hoogovens en Staalfabrieken NV. De bouwjaren
    (1920-1924) nemen te IJmuiden een aanvang. Per 1 januari 1924
    volgt de benoeming van Ingen Housz tot bedrijfsdirecteur, een
    functie waarin hij op dat tijdstip in het bijzonder de
    verantwoordelijkheid draagt voor het op gang brengen van de
    ruwijzerproduktie. Wenckebach is als oprichter gehouden het
    voorzitterschap van de directie te bekleden. Mededirecteur is
    de veeleer economisch geori&amp;euml;nteerde G.A. Kessler, voordien
    secretaris van het Comit&amp;eacute;.&lt;/p&gt;
&lt;p&gt;Na het voortijdig overlijden van Wenckebach, in februari
    1924, neemt Kessler de plaats van voorzitter over. Ingen Housz
    wordt ultimo september benoemd tot directeur der vennootschap.
    Een twintig jaar lang zullen bij deze twee directeuren de
    leiding &amp;eacute;n het initiatief berusten, gericht op de verdere
    ontplooiing van het nog kleine twee-hoog-ovenbedrijf tot een
    ge&amp;iuml;ntegreerde ijzer- en staalindustrie. Nevenbedrijven ter
    verwerking van bijprodukten, gesticht in samenwerking met
    andere ondernemingen, verbreden de smalle basis die de verkoop
    van ruwijzer biedt. Zo verrijst in 1929 te IJmuiden een fabriek
    voor stikstofmeststoffen, Mekog. Een jaar later komt het tot de
    oprichting van de Cementfabriek IJmuiden, Cemij, producent van
    hoogovencement. Van beide ondernemingen wordt de leiding aan de
    directie van Hoogovens toevertrouwd. Al in een eerder stadium
    is deelgenomen in achtereenvolgens de staalfabriek Demka, de
    Duitse Phoenix AG en in het teerdestillatiebedrijf Tebu. Voorts
    verwerft de onderneming de gasleveranties van een toenemend
    aantal gemeenten in Noord-Holland en van het Provinciaal
    Electriciteitsbedrijf Noord-Holland. Het verwezenlijken van een
    buizengieterij, waarvoor Ingen Housz een studiereis naar
    Noord-Amerika maakt, vormt de typische afronding van het
    (ijzer-)bedrijf in zijn eerste ontwikkelingsfase.&lt;/p&gt;
&lt;p&gt;Ondanks zeer beperkte eigen middelen, en niet tegenstaande
    de gevolgen van een diepe economische crisis in de jaren '30,
    had de ondernemingsleiding aan tal van uitdagingen het hoofd
    geboden. Dividenden, in de zin van uitkering aan
    aandeelhouders, had de onderneming nog niet afgeworpen. Met het
    personeel en zijn vertegenwoordigers waren er, op basis van
    vertrouwen, gezonde betrekkingen tot stand gekomen. Met zijn
    ogenschijnlijk afstandelijke opstelling heeft Ingen Housz,
    binnen de grenzen van het redelijke en het mogelijke, tot het
    bereiken van dit resultaat re&amp;euml;el bijgedragen. Het behoeft
    geen betoog dat hij als ingenieur, bij het projecteren en tot
    ontwikkeling brengen van een zo uitermate technisch
    geoutilleerd bedrijf, zich ten volle heeft kunnen ontplooien.
    Ook gaf hij inhoud aan de organisatie van de
    produktieafdelingen en de diensten die deze moesten
    ondersteunen. Welhaast de strengste eisen stelde Ingen Housz
    waar het gold het veilig werken.&lt;/p&gt;
&lt;p&gt;Wanneer in de tweede helft van de jaren '30 de conjunctuur
    verbetert liggen de plannen al klaar voor de bouw van een
    staalfabriek en walserij. Een financi&amp;euml;le reorganisatie in
    1938 verschaft de onderneming de noodzakelijk nieuwe middelen.
    Ingen Housz ori&amp;euml;nteert zich, met name voor de walserij,
    opnieuw in de Verenigde Staten. In maart 1939 wordt de eerste
    Siemens Martin-staaloven in bedrijf genomen. De uitvoering van
    de bouw van een walserij van zware en middelzware plaat
    ondervindt vertraging door het uitbreken van de Tweede
    Wereldoorlog. Wanneer de walserij tegen 1943 uiteindelijk is
    voltooid, vindt kort daarop de demontage en gedwongen afvoer
    naar Duitsland plaats. Overigens is van een normale
    bedrijfsvoering tijdens de bezetting - Ingen Housz duikt in
    1944 onder - geen sprake. Geteisterd door plundering en
    gehavend door bombardementen komt het bedrijf de oorlog door.
    Het overlijden van Kessler, in augustus 1945, treft de
    onderneming en haar medewerkers als opnieuw een slag. Men
    verloor in hem een ware directeur en geboren ondernemer, voor
    wie de volbrenging van Wenckebachs plannen het levensdoel was
    geweest. Vanaf 17 april 1946 rust op Ingen Housz de
    verantwoordelijkheid van voorzitter van de directie. Als nieuwe
    mededirecteuren treden op P.R. Bentz van den Berg en prof. J.F.
    ten Doesschate. Met de benoeming van P. van Delden in 1952
    wordt het aantal directeuren op vier gebracht.&lt;/p&gt;
&lt;p&gt;De naoorlogse jaren staan in het teken van schaarste,
    improvisatie en wederopbouw. Mijlpalen zijn het aansteken van
    hoogoven 1 in oktober 1945 en de triomfantelijke terugkeer van
    de weggevoerde walserij, medio 1946. Naast het herstel dringt
    zich expansie op. Niet alleen wegens de grote vraag naar ijzer-
    en staalprodukten, maar ook tegen de achtergrond van de
    technische ontwikkeling in de richting van veel grotere
    produktieeenheden. Daarenboven gaat een sterke invloed uit van
    het door de overheid gevoerde industrialisatiebeleid.
    Internationaal rijpen de plannen voor een Europese Gemeenschap
    voor Kolen en Staal (EGKS). Het zijn jaren waarin Ingen Housz
    tot grootindustrieel wordt en als zodanig zijn capaciteiten
    voluit tot gelding brengt. Dit niet alleen in zijn positie van
    eerste man bij Hoogovens, doch tevens, en met niet minder
    gezag, in de sterk toegenomen aanraking met de overheid en
    internationale instanties. Zo vertegenwoordigt hij de
    Nederlandse ijzer- en staalproducerende industrie als
    voorzitter, is hij lid van het Raadgevend Comit&amp;eacute; van de
    EGKS en van het Internationaal Comit&amp;eacute; van presidenten der
    ijzer- en staalindustrie in de EGKS.&lt;/p&gt;
&lt;p&gt;Wel het grootste werk dat onder zijn leiding tot stand komt
    is het imposante Breedbandproject; een walserij van blik en
    dunne plaat die in 1953 in werking wordt gesteld. De Staat der
    Nederlanden, grootste aandeelhouder van Breedband NV, legt het
    beheer in handen van de directie van Hoogovens. Ingen Housz,
    inmiddels 65 jaar, ontvangt het verzoek nog een vijftal jaren
    aan te blijven. De bouw van een sinterfabriek (1956) en een
    oxystaal-fabriek (1958) vormen onderdeel van een veel breder
    scala van uitbreidingen. Het aansteken van hoogoven 4, in 1957,
    kenschetst Ingen Housz als een historisch moment: 'Hierdoor
    komen wij boven de grens van 1 miljoen ton, en wie die grens
    overschrijdt behoort tot een volgende categorie!' Wanneer Ingen
    Housz op 22 december 1958 zijn functie van voorzitter neerlegt,
    is het oog gericht op 1,8 &amp;agrave; 2 miljoen ton.&lt;/p&gt;
&lt;p&gt;Voor Ingen Housz betekende het afscheid van Hoogovens, zij
    het dat hij tot 1962 het voorzitterschap bekleedde van de raad
    van commissarissen, tevens het definitieve vertrek, hoewel zijn
    betrokkenheid onverbrekelijk bleef. In de trits van Wenckebach,
    de grondlegger, en de niet minder begaafde Kessler, vond met
    Ingen Housz bij Hoogovens de afsluiting plaats van een type
    leiderschap dat werd gedragen door de prominente enkeling. Zijn
    opvolger, Van Delden, zou eerder als
    woordvoerder/co&amp;ouml;rdinator van de directie, later van de
    raad van bestuur optreden.&lt;/p&gt;
&lt;p&gt;De plaats die Ingen Housz in het Nederlandse bedrijfsleven
    innam, bezorgde hem, buiten de commissariaten die hij voor
    Hoogovens al waarnam, nog tal van andere, zoals bijv. de
    Algemene Kunstzijde Unie, Koninklijke Nederlandsche
    Machinefabriek v/ h H.H. Begemann, Chamotte Unie,
    Electromotorenfabriek Dordt, Joh. Ensched&amp;eacute; &amp;amp; Zonen,
    Koninklijke Nederlandsche Grofsmederij, Nederlandsche
    Handel-Maatschappij, Nederlandse Soda Industrie, Koninklijke
    Machinefabriek Gebr. Stork &amp;amp; Co., Verenigde
    Machinefabrieken en Werkspoor. Hiernaast bekleedde hij
    vooraanstaande posities in verschillende werkgeversverenigingen
    en in colleges van advies, waaronder de Beneluxcommissie van de
    Sociaal Economische Raad, het Instituut voor
    Nederlands-Amerikaanse Industri&amp;euml;le Samenwerking en het
    Instituut Kerk en Wereld. Voorts was hij curator van de
    Universiteit van Amsterdam, de Nederlandsche Economische
    Hoogeschool en de Stichting Interacademiale Opleiding
    Organisatiekunde. Talrijke onderscheidingen vielen hem te
    beurt. Zo eerde de Britse staalindustrie Ingen Housz met de
    verkiezing tot president van het Iron and Steel Institute voor
    het zittingsjaar 1957/ 1958 en schonk de gemeente Beverwijk hem
    het ereburgerschap.&lt;/p&gt;
&lt;p&gt;Tot op zeer hoge leeftijd in goede gezondheid, genoot Ingen
    Housz een teruggetrokken bestaan in zijn woonplaats aan de
    IJssel, eerst te Spaensweerd, Brummen, later in Gorssel. Nog
    lang voelde hij zich betrokken bij het wel en wee van
    industrieel Nederland. In dit verband bepleitte hij onder meer
    een veel intensievere uitwisseling tussen de wetenschappelijke
    wereld en ervaren industri&amp;euml;le leiders bij de vorming van
    toekomstige ondernemers. Van tijd tot tijd gaf hij uiting aan
    zijn bezorgdheid dat het ondernemerschap in Nederland al te
    zeer werd vereenzelvigd met alleen het beheren van een
    onderneming en dat men visie, inspiratie en het nemen van eigen
    initiatieven uit het oog zou verliezen. Ook hield hij vast aan
    zijn overtuiging dat wie tot leiding geven in een onderneming
    is geroepen, aan de grondslag hiervan een zedelijk fundament
    heeft te weten, hetzij vanuit een persoonlijk algemeen besef
    van zedelijke normen, hetzij vanuit een humanistische
    levensbeschouwing of religieuze overtuiging, zoals bij hem een
    vrijzinnig-christelijke geloofsgrond - woorden die Ingen Housz
    in 1938 sprak en die hij later, als tachtigjarige, nog eens
    onderstreepte in 
    &lt;em&gt;De Nederlandse Onderneming&lt;/em&gt;

    met de waarschuwing dat gezag waarin het zedelijke element
    ontbreekt, vroeg of laat ongelukken maakt.&lt;/p&gt;
&lt;p&gt;
  &lt;a href='agedeelte'&gt;A: &lt;/a&gt;Archief-Hoogovens in IJmuiden waarin o.a. voordrachten
  en lezingen van Ingen Housz; dagboekaantekeningen en reisjournaal
  onder beheer van ir. A.J. Ingen Housz in Enschede.&lt;/p&gt;
&lt;p&gt;
  &lt;a href='pgedeelte'&gt;P: &lt;/a&gt;'F.H. Fentener van Vlissingen', in 
    &lt;em&gt;Economisch-Historisch Jaarboek 29&lt;/em&gt;

    (1963) 347-350.&lt;/p&gt;
&lt;p&gt;
  &lt;a href='lgedeelte'&gt;L: &lt;/a&gt;Joh. de Vries, 
  &lt;em&gt;Hoogovens IJmuiden, 1918-1968. Ontstaan en groei van een
  basisindustrie&lt;/em&gt;

  [IJmuiden, 1968]; A. Heerding, 
  &lt;em&gt;Cement in Nederland&lt;/em&gt;

  (IJmuiden, 1971); A.J. Ingen Housz, &lt;i&gt;Ir. A.H. Ingen Housz. Een studie gebaseerd op z&amp;#307;n nagelaten priv&#233; archief&lt;/i&gt; (Enschede 2006). &lt;/p&gt;

&lt;p&gt;
&lt;a href=&amp;quot;igedeelte&amp;quot;&gt;I: &lt;/a&gt;&lt;i&gt;Persoonlijkheden in het Koninkrijk der Nederlanden in woord en beeld&lt;/i&gt;. Onder hoofdred. van H.P. van den Aardweg (Amsterdam 1938) 729.
&lt;/p&gt;


&lt;p&gt;A. Heerding &amp;#134;&lt;/p&gt; 
&lt;dtml-var bwn_footer&gt;</text>
  </biography>
</biodes>

