<biodes version="1.0">
  <fileDesc>
    <title>Kern, Johan Hendrik Caspar (1833-1917)</title>
    <ref target="http://resources.huygens.knaw.nl/bwn1880-2000/lemmata/bwn3/kern"/>
    <publisher>
      <name>Biografisch Woordenboek van Nederland:1880-2000</name>
      <ref target="http://resources.huygens.knaw.nl/bwn1880-2000"/>
    </publisher>
  </fileDesc>
  <person>
    <idno type="id">kern_3</idno>
    <persName><name type="geslachtsnaam">Kern</name>, Johan Hendrik Caspar</persName>
    <sex value="1"/>
    <event type="birth" when="1833"/>
    <event type="death" when="1917"/>
    <state type="occupation">taalkundige</state>
    <state type="occupation">sanskritist</state>
  </person>
  <biography>
    <graphic url="http://resources.huygens.knaw.nl/bwn1880-2000/lemmata/bwn3/images/images/KERNH.jpg"/>
    <text>&lt;dtml-var bwn_header&gt;
 &lt;p class='genealogie'&gt;
  &lt;strong&gt;Kern, Johan Hendrik Caspar&lt;/strong&gt;

  (bekend onder de naam &lt;b&gt;H. Kern&lt;/b&gt;), taalkundige en indoloog (Poerworedjo (Ned.-Indi&amp;euml;) 6-4-1833 - Utrecht 4-7-1917).

  Zoon van Johan Hendrik Kern, officier in het Koninklijk
  Nederlandsch-Indische Leger, en Maria Conradina Schindler. Gehuwd
  op 17-8-1859 met Hendrika Anna Wijnveldt. Uit dit huwelijk werd 1
  jong overleden dochter geboren. Na haar overlijden (17-8-1860)
  gehuwd op 1-5-1866 met Annette Marie Th&amp;eacute;r&amp;egrave;se Mo&amp;iuml;se
  de Chateleux. Uit dit huwelijk werden 3 zoons en 3 dochters
  geboren. 
  

  
&lt;img src=&amp;quot;images/KERNH.jpg&amp;quot; align=&amp;quot;right&amp;quot; BORDER=&amp;quot;0&amp;quot; alt=&amp;quot;afbeelding van Kern, Johan Hendrik Caspar&amp;quot; class=&amp;quot;bwnimg&amp;quot;&gt;
  

  
  &lt;/p&gt;
&lt;p&gt;De eerste zes jaar van zijn leven bracht Kern in
    Nederlands-Indi&amp;euml; door, het laatst te Makassar, waar zijn
    vader majoor-commandant was. Toen deze in 1839 om
    gezondheidsredenen naar patria terugkeerde, vestigde het gezin
    zich in 1840 in Doesburg, en drie jaar later in Groenlo. De
    Graafschap is Kern veel meer dan Indi&amp;euml; bijgebleven als het
    land van zijn jeugd. Het Maleis van zijn jonge jaren was
    spoedig vergeten, maar op de Latijnse school vertoonden zich de
    eerste tekenen van Kerns taalkundige belangstelling. Italiaans
    en Engels (dat toen nog niet op het schoolprogramma voorkwam)
    werden er door hem vrijwillig bijgeleerd. In 1849 ging hij naar
    het gymnasium te Zutfen, waar hij in de op een na hoogste
    klasse kwam. Een jaar later deed hij staatsexamen, liever dan
    de laatste klas op school te doorlopen, en daarna begon in
    september 1850 de letterenstudie te Utrecht.&lt;/p&gt;
&lt;p&gt;Kerns vader had eigenlijk een militaire loopbaan voor zijn
    enige zoon gewenst; als compromis was eerst nog besloten tot
    een opleiding tot officier van gezondheid, maar dat ging niet
    door wegens zijn bijziendheid. Taal- en letterkunde hadden van
    nu af aan Kerns onvermoeide aandacht, in het bijzonder ook de
    oosterse talen. Toen hij in 1851 in Utrecht het
    groot-mathesisexamen had gedaan vertrok hij naar Leiden, waar
    de mogelijkheid bestond bij de hebra&amp;iuml;cus A. Rutgers les te
    nemen in het Sanskriet. De grote C.G. Cobet gaf er Grieks, maar
    de jonge Kern haalde zijn inspiratie voornamelijk bij Matthijs
    de Vries, die Nederlands gaf, maar die ook iets wist over te
    brengen van het romantische enthousiasme dat de jonge Duitse
    taalwetenschap bezielde in het voetspoor van Jacob Grimm. In
    oktober 1855 promoveerde hij bij Rutgers op een 
    &lt;em&gt;Specimen historicum exhibens scriptores Graecos de rebus
    Persicis Achaeme-nidarum monumentis collatos;&lt;/em&gt;

    daarin werd gedemonstreerd hoe de kennis van het oude
    Perzi&amp;euml; niet langer tot Griekse berichten was beperkt, maar
    kon worden aangevuld met de recentelijk gevonden Perzische
    inscripties.&lt;/p&gt;
&lt;p&gt;Om zijn studies te verdiepen vertrok Kern nu naar Berlijn
    waar hij zich vooral bij Albrecht Weber verder bekwaamde in het Sanskriet, al versmaadde hij de
    Germaanse talen evenmin als de Slavische. Op Webers aanwijzing
    zette hij zich aan de uitgave van een astrologisch werk, de
    Brhat-samhita van Varahamihira. Daartoe was behalve
    filologische vaardigheid ook grondige vertrouwdheid met de Indische sterrenkunde vereist. Hoezeer zijn
    reputatie toen al groeiende was blijkt wel uit de hem gevraagde
    medewerking aan het grote Sanskritische woordenboek van Otto
    B&amp;ouml;htlingk en Rudolph Roth. Toen hij in 1857 in Nederland
    terugkeerde was er niet aanstonds een passende werkkring voor
    hem. Als privaatdocent probeerde hij het een jaar in Utrecht
    met lessen Gotisch en Nederlands. In de zomer van 1858 volgde
    de benoeming tot docent Grieks aan het Koninklijk Athenaeum te
    Maastricht; aan het huwelijk dat hij in 1859 sloot kwam al een
    jaar later een dramatisch einde met de dood van zijn vrouw en
    hun jonge dochtertje. Behalve Grieks gaf Kern in de hogere
    klassen ook Nederlands; de 
    &lt;em&gt;Handleiding bij het onderwijs der Nederlandsche taal&lt;/em&gt;

    (1859- 1860. 2 dl.), die hij daartoe opstelde, werd nog
    jarenlang herdrukt (7e dr. 1883).&lt;/p&gt;
&lt;p&gt;In 1861 was hij in Londen om een daar aanwezig handschrift
    van een commentaar op Varahamihira te collationeren; tijdens
    zijn verblijf werd hem op een mogelijke betrekking in
    Brits-Indi&amp;euml; gewezen, mits hij zich eerst in Engeland
    vestigde. Hetzelfde jaar zag een vertaling van Ka 
    lidasa's bekende toneelstuk 
    &lt;em&gt;Sakuntala&lt;/em&gt;


    het licht, en kwam er dank zij de inspanningen van Rutgers en
    De Vries uitzicht op een hoogleraarschap te Leiden. Maar de
    curatoren aarzelden, en Kern verliet daarom in 1862 Maastricht
    om in Engeland te werken en te wachten. Hij maakte kennis met
    voormannen als M. Monier-Williams en F. Max M&amp;uuml;ller.
    Voorjaar 1863 werd hij benoemd tot professor in het
    Anglo-Sanskriet aan het Brahmana College en Queen's College te
    Benares; hij zou er onderwijs geven in het Sanskriet naar
    westerse methode en in het Engels. De mogelijkheid kennis te
    maken met India en de geleerdheid der brahmanen stimuleerde
    Kern zeer. Hij bestudeerde daar de Dravidische talen en leerde
    er ook enig Arabisch en Hebreeuws. Ook een taal als het
    Hongaars maakte hij zich voldoende eigen om er romans in te
    kunnen lezen. In 1865 kwam de benoeming af tot hoogleraar te
    Leiden: als een der laatste Europese landen telde nu ook
    Nederland een hoogleraar in het Sanskriet.&lt;/p&gt;
&lt;p&gt;Zijn benoeming aanvaardde Kern met een rede over 
    &lt;em&gt;Het aandeel van Indi&amp;euml; in de geschiedenis der beschaving
    en de invloed der studie van het Sanskrit op de
    taalwetenschap&lt;/em&gt;

    (1865). Dit was tevens een programma, want naast 
    de Indische talen besteedde Kern
    ook veel tijd aan de vergelijkende taalwetenschap. De
    Brhatsamhita was, toen hij nog in Benares verbleef,
    verschenen, en andere werken volgden. Daar onder was een
    uitgave van het werk van de astronoom Aryabhata, dat in
    1874 bij Brill in Leiden verscheen,
    en dat het eerste boek was dat in Nederland in het
    nagari-schrift werd gedrukt. Voor de uitgever
    Kruseman schreef hij een tweedelige

    &lt;em&gt;Geschiedenis van het buddhisme in Indi&amp;euml;&lt;/em&gt;

    (1882-1884), dat niet alleen nauwgezette kennis aan het licht
    bracht, maar ook Kerns beperkingen toonde. Weliswaar werd het
    in het Duits en Frans vertaald, maar het aanknopen bij de
    astraal-mythologische theorie&amp;euml;n was toch weinig gelukkig.
    Het vlakke positivisme van zijn tijd speelde ook Kern parten;
    met C.C. Uhlenbeck mag men zeggen dat hij 'altijd te zeer een
    kind der eenzijdige Europeesche verlichting [is] gebleven om
    zich ooit geheel in de geconcentreerde vroomheid van den
    oosterling te kunnen verplaatsen' (30).&lt;/p&gt;
&lt;p&gt;In de filologie lag Kerns eigenlijke kracht, en zijn
    polyglottisme nam nu spectaculaire vormen aan. Allerlei
    grammaticale en etymologische verhandelingen getuigen daarvan.
    Tot op hoge leeftijd demonstreerde hij zijn vermogen een
    moeilijke taal zo snel te leren dat hij er binnen een jaar over
    kon publiceren. Wellicht dat zijn werk op dit terrein nog
    gewonnen zou hebben bij een minder afwijzende houding tegenover
    de Junggrammatiker. Niet alleen de Indo-europese talen werden
    door hem bestudeerd. Hij werd de grondlegger van de epigrafiek
    van Cambodja, toen hij er in 1879 in slaagde inscripties uit
    dat land te ontcijferen. In Leiden werd Kern ook de grondlegger
    van de studie der Austronesische talen. Dat begon met het Kawi,
    het Oud-Javaans, dat door hem als eerste wetenschappelijk
    ontsloten werd. Vrucht was o.a. een uitgave van de
    Javaanse Ramayana in 1900. In een verhandeling uit
    1886 over.

    &lt;em&gt;De Fidji-taal vergeleken met hare verwanten in
    Indonesi&amp;euml; en Polynesie&lt;/em&gt;

    wordt aangetoond dat Fidji en het Polynesisch verwant zijn. Een
    voordracht uit 1889 bracht 'Taalkundige gegevens ter bepaling
    van het stamland der Maleisch-Polynesische volken', waarbij op
    grond van namen van planten, dieren en voorwerpen een poging
    werd gedaan de herkomst der genoemde volken aan te wijzen.&lt;/p&gt;
&lt;p&gt;Het is echter ondoenlijk in kort bestek een overzicht te
    geven van Kerns activiteiten. Wel vermeld mag worden dat hij
    ook nog tijd vond voor zulke zaken als het voorzitterschap van
    het mede op zijn initiatief in 1897 opgerichte Algemeen
    Nederlandsen Verbond, terwijl hij ook jarenlang voorzitter was
    van de letterkundige afdeling van de Koninklijke Akademie van
    Wetenschappen. Ook na zijn emeritaat in 1903 ging hij
    onverdroten voort, totdat het overlijden van zijn vrouw in 1916
    hem knakte, en binnen een jaar ook voor hem het einde kwam.
    Kern was een taalkundig genie, een fenomeen zoals slechts
    zelden voorkomt. Hoewel hij eigenlijk geen bijzonder begaafd
    docent was, heeft hij toch school gemaakt. Als hoogleraar stond
    hij aan de basis van de Sanskrietstudies hier te lande, maar
    ook drukte hij zijn stempel op tal van andere takken van
    wetenschap, van de Avesta tot de Indische chronologie, van tal
    van Indo-europese, Austronesische en andere talen tot de studie
    der oosterse filosofie en yoga. Vele binnen- en buitenlandse
    onderscheidingen vielen hem daarvoor ten deel. Zijn naam leeft
    voort in het aan de Leidse universiteit verbonden Instituut
    Kern, dat als centrum dient voor de indologische studi&amp;euml;n.
    Het laatste woord is aan Huizinga: 'Indien een leven aan de
    wetenschap gewijd hero&amp;iuml;sch kan zijn, dan is dat van Kern
    het geweest.' 
    &lt;em&gt;(VW,&lt;/em&gt;

    VI 320).&lt;/p&gt;
&lt;p&gt;
  &lt;a href='agedeelte'&gt;A: &lt;/a&gt;Collectie-Kern in Instituut Kern te
  Leiden.&lt;/p&gt;
&lt;p&gt;
  &lt;a href='pgedeelte'&gt;P: &lt;/a&gt;
  L.D. Petit, 'Geschriften van prof.dr. H. Kern 1855 - 1903',
    in 
    &lt;em&gt;Album-Kern&lt;/em&gt;

    (Leiden, 1903) 409-420; lijst der geschriften 1903- 1917, in
    hierna te noemen levensbericht door Caland, 24 - 30; 
    &lt;em&gt;Verspreide Geschriften&lt;/em&gt;

    (1913-1929. 15 dl. met reg.).
&lt;/p&gt;
&lt;p&gt;
  &lt;a href='lgedeelte'&gt;L: &lt;/a&gt;J. Brandes, 'Kern en de archipel', in extrabijvoegsel
  van de 
  &lt;em&gt;Java-Bode,&lt;/em&gt;

  6-4-1903; C.C. Uhlenbeck, in 
  &lt;em&gt;Jaarboek van de Koninklijke Akademie van Wetenschappen&lt;/em&gt;

  (1917) 15-47; C. Snouck Hurgronje, in 
  &lt;em&gt;Bijdragen tot de taal-, land- en volkenkunde van
  Nederlandsch-Indi&amp;euml;&lt;/em&gt;

  73 (1917) I -VIII (tussen p. 154 en 155); W. Galand, in 
  &lt;em&gt;Handelingen van de Maatschappij der Nederlandsche Letterkunde
  te Leiden en Levensberichten harer afgestorven medeleden
  1917-1918,&lt;/em&gt;

  1-30; E. K&amp;uuml;hn, in 
  &lt;em&gt;Jahrbuch der k&amp;ouml;niglich Bayerischen Akademie der
  Wissenschaften&lt;/em&gt;

  (1918) 25-29; J.Ph. Vogel, F.W. Thomas and C.O. Blagden, in 
  &lt;em&gt;The Journal of the Royal Asiatic Society of Great Britain and
  Ireland&lt;/em&gt;

  (1918) 173-184: zie voorts 
  &lt;em&gt;Repertorium op de literatuur betreffende de Nederlandsche
  koloni&amp;euml;n 5e vervolg (1916-1920).&lt;/em&gt;

  Door W.J.P.J. Schalker en W.C. Muller ('s-Gravenhage, 1923) 143;
  J.Ph. Vogel, 'Brieven van Kern aan Matthijs de Vries', in 
  &lt;em&gt;De Gids&lt;/em&gt;

  97 (1933) II, 80-94; 224-241; idem, 'In memoriam Hendrik Kern',
  in 
  &lt;em&gt;Annual bibliography of Indian Archeology for the year 1933&lt;/em&gt;

  8 (1935) 1-2; J. Huizinga, in 
  &lt;em&gt;Verzamelde werken&lt;/em&gt;

  (Haarlem, 1950-1951) VI, 277-315; 315-320 en VIII, 371-376; Hanna
  't Hart, 'Imagine Leiden without Kern', in 
  &lt;em&gt;The Leiden oriental connection.&lt;/em&gt;

  Ed.W. Otterspeer and F. Schr&amp;ouml;der (Leiden, [ca.
  1989]).&lt;/p&gt;


&lt;p&gt;
&lt;a href=&amp;quot;igedeelte&amp;quot;&gt;I: &lt;/a&gt;
Website Digitale Bibliotheek voor de Nederlandse Letteren: http://www.dbnl.org/auteurs/beeld.php?id=kern002 [22-5-2008].
&lt;/p&gt;



&lt;p&gt;H. van der Hoeven&lt;/p&gt; 
&lt;dtml-var bwn_footer&gt;</text>
  </biography>
</biodes>

