<biodes version="1.0">
  <fileDesc>
    <title>Heldt, Bernardus Hermanus (1841-1914)</title>
    <ref target="http://resources.huygens.knaw.nl/bwn1880-2000/lemmata/bwn3/heldt"/>
    <publisher>
      <name>Biografisch Woordenboek van Nederland:1880-2000</name>
      <ref target="http://resources.huygens.knaw.nl/bwn1880-2000"/>
    </publisher>
  </fileDesc>
  <person>
    <idno type="id">heldt</idno>
    <persName><name type="geslachtsnaam">Heldt</name>, Bernardus Hermanus</persName>
    <sex value="1"/>
    <event type="birth" when="1841"/>
    <event type="death" when="1914"/>
    <state type="occupation">vakbondsbestuurder</state>
  </person>
  <biography>
    <graphic url="http://resources.huygens.knaw.nl/bwn1880-2000/lemmata/bwn3/images/images/HELDT.jpg"/>
    <text>&lt;dtml-var bwn_header&gt;
 &lt;p class='genealogie'&gt;
  &lt;strong&gt;Heldt, Bernardus Hermanus&lt;/strong&gt;, voorzitter Algemeen Nederlandsch Werklieden-Verbond (Amsterdam 1-9-1841 - Arnhem 13-1-1914).

  Zoon van Bernardus Heldt, kleermaker, en Francina Castrop. Gehuwd
  op 28-7-1883 met Lucia Postma. Uit dit huwelijk werden 1 zoon en
  2 dochters geboren.
  
&lt;img src=&amp;quot;images/HELDT.jpg&amp;quot; align=&amp;quot;right&amp;quot; BORDER=&amp;quot;0&amp;quot; alt=&amp;quot;afbeelding van Heldt, Bernardus Hermanus&amp;quot; class=&amp;quot;bwnimg&amp;quot;&gt;
  
  &lt;/p&gt;
&lt;p&gt;Heldt groeide in armoede op. Zijn vader stierf al vroeg. Na
    zijn dood moest de moeder als wasvrouw de kost verdienen voor
    haar drie zoons. De kelder waarnaar het gezin noodgedwongen
    verhuisde, werd in 1874 door de gemeente onbewoonbaar
    verklaard. Van enig geregeld onderwijs was geen sprake. Soms
    ontbrak het schoeisel, een andere keer mankeerde het aan
    schoolbenodigdheden. Op tienjarige leeftijd werd Heldt
    loopjongen in een bibliotheek. Een halfjaar later werkte hij
    eveneens als loopjongen in een meubelmakerij. Pas nadat hij
    voor de zoveelste maal mishandeld was door de patroon en op het
    punt stond weg te lopen, kreeg hij als zeventienjarige de
    status van leerling-meubelmaker. In 1863 was hij volleerd
    meubelmakersgezel.&lt;/p&gt;
&lt;p&gt;Uit deze tijd dateren ook zijn eerste
    vakverenigingsactiviteiten. Mede op zijn initiatief kwam in
    1864 de meubelmakersvereniging 'Amstels Eendracht' tot stand,
    waarvan Heldt in 1866 eerste secretaris werd. In oktober 1870
    werd hij als werkmansvertegenwoordiger opgenomen in het
    Comit&amp;eacute; ter bespreking der Sociale Quaestie, een gezelschap
    van sociaal bewogen liberalen uit de gegoede burgerij, zoals
    bijv. A. Kerdijk, B.H. Pekelharing en H. Goeman Borgesius. In
    dit vrijzinnig-liberale milieu ontwikkelde Heldt zijn
    politiek-maatschappelijke opvattingen. Deze kregen met name
    gestalte in het Algemeen Nederlandsch Werklieden-Verbond
    (ANWV), in oktober 1871 mede door Heldt opgericht. Deze
    organisatie, waarvan Heldt op 1 december 1871 tot voorzitter
    gekozen werd, was een federatie van plaatselijke
    vakverenigingen en zij stelde zich tegenover de in 1869 te
    Amsterdam gestichte Nederlandse afdeling van de socialistische
    Internationale Arbeidersassociatie. Niet door klassenstrijd en
    revolutie, maar langs de weg van overleg en geleidelijkheid
    wilde het ANWV de positie der arbeiders verbeteren. Daarbij
    streefde het Verbond naar politieke en godsdienstige
    neutraliteit en het stelde zich derhalve voor werklieden van
    iedere gezindte open. Hoewel in Heldts streven naar
    klassenvrede de conservatieve invloed der 'heeren' merkbaar
    was, leerde hij in zijn omgang met de liberale politici en
    industri&amp;euml;len van het Comit&amp;eacute; ook het andere,
    vrijzinnige gezicht van het liberalisme kennen. Daarvan
    getuigen zijn activiteiten voor het nieuw-malthusianisme en de
    vrijden-kersbeweging. Samen met onder andere Aletta Jacobs nam
    hij in 1881 het initiatief tot de oprichting van de
    Nieuw-Malthusiaansche Bond, waarvan hij enige jaren het
    voorzitterschap bekleedde. Hij maakte eveneens deel uit van het
    bestuur van de vrijdenkersvereniging 'De Dageraad'.&lt;/p&gt;
&lt;p&gt;Het ANWV wilde vooral met politieke middelen het lot van de
    arbeiders verbeteren en stelde daarom de eis van
    kiesrechtuitbreiding centraal. Heldt vertegenwoordigde het ANWV
    onder andere in de Nederlandsche Bond voor Algemeen Kies- en
    Stemrecht. Door deze organisatie, waarin de socialisten
    domineerden, werd Heldt in 1885 geroyeerd, omdat hij in een
    rede ervoor gepleit had bedeelden uit te sluiten van het
    kiesrecht. Inmiddels was zijn politieke carri&amp;egrave;re al
    begonnen. In het najaar van 1885 werd Heldt namelijk voor de
    Liberale Unie als eerste werkman in het parlement gekozen.
    Binnen de Kamer behoorde hij tot de linkervleugel van de
    liberalen. In 1886 stemde hij als enige van de liberale
    kamerclub tegen de grondwetsherziening. Het compromis tussen de
    conservatieve minister-president J. Heemskerk Azn. en de
    liberale kamermeerderheid, waarin het algemeen kiesrecht op de
    lange baan geschoven werd, was voor Heldt onaanvaardbaar.
    Behalve in de strijd voor het algemeen kiesrecht zette Heldt
    zich ook in voor sociale wetgeving. Hij was lid van de
    parlementaire enqu&amp;ecirc;tecommissie die in 1886 een onderzoek
    instelde naar de toestanden in fabrieken en werkplaatsen. En in
    1894 diende Heldt een motie in inzake een algemene
    ouderdomsvoorziening voor werklieden. Deze motie kwam op 28 en
    29 maart 1895 in de Kamer in behandeling en werd sterk
    geamendeerd met 63 tegen 5 stemmen aangenomen. De regering gaf
    gevolg aan het in de motie uitgebracht verzoek om een
    staatscommissie te benoemen. Van deze 24 leden tellende
    commissie maakte Heldt deel uit. Op 2 augustus 1898 werd een
    verslag uitgebracht, dat evenwel niet direct nut voor de
    ouderdomsvoorziening had, maar wel tot gevolg had dat de zaak
    aan de orde bleef.&lt;/p&gt;
&lt;p&gt;Toch was de strijd voor het algemeen kiesrecht bepalend voor
    Heldts politieke ontwikkeling. Toen in 1896 de Liberale Unie in
    twee&amp;euml;n brak als gevolg van de verdeeldheid over het
    kieswetsontwerp van de liberale minister J.P.R. Tak van
    Poortvliet, behoorde Heldt tot de zogenaamde Takkianen. Het
    voorstel van Tak haalde het niet en in plaats daarvan werd het
    minder verstrekkende voorstel van de behoudende liberaal S. van
    Houten aangenomen. Heldt stemde tegen en schaarde zich aan de
    zijde van de progressief-liberalen. Toen met de oprichting van
    de Vrijzinnig-Democratische Bond in 1901 de breuk in de
    liberale gelederen definitief werd, had Heldt tevoren zijn
    adhesie met een dergelijke beslissing verklaard en hij trad als
    lid toe. Zijn politieke carri&amp;egrave;re liep echter ten einde. In
    de Tweede Kamerverkiezingen van 1901 werd hij niet herkozen. Om
    in zijn bestaan te voorzien werd hij overzichtschrijver van 
    &lt;em&gt;Het Nieuwsblad voor Nederland.&lt;/em&gt;

    Na in 1902 benoemd te zijn tot agent van de
    Rijksverzekeringsbank te Winterswijk, legde hij een jaar later
    zijn voorzitterschap van het ANWV, dat ten prooi was aan
    politieke verdeeldheid, neer.&lt;/p&gt;
&lt;p&gt;Aan de totstandkoming van het algemeen kiesrecht heeft Heldt
    een belangrijke bijdrage geleverd, en in zijn strijd hiervoor
    was hij moedig en onafhankelijk. Het gevecht tegen de
    verdeeldheid in de arbeidersbeweging heeft hij verloren. Dat de
    vrijzinnige arbeidersbeweging doodliep in de verzuiling, is
    niet zijn schuld geweest. De tegenkrachten waren eenvoudig te
    sterk.&lt;/p&gt;
&lt;p&gt;
  &lt;a href='pgedeelte'&gt;P: &lt;/a&gt;
  Behalve zijn artikelen in het ANWV-orgaan 
    &lt;em&gt;De Werkmansbode,&lt;/em&gt;

    waarvan Heldt van 1877 tot 1903 redacteur was, publiceerde hij:
    
    &lt;em&gt;Wat onderscheidt de sociaal-democratische beweging van die
    welke zich openbaart in het Alg. Nederl. Werklieden-Verbond&lt;/em&gt;

    (Amsterdam, 1885); 
    &lt;em&gt;Een bij de wet geregelde arbeidsdag. Rapport van het Alg.
    Ned. Werkliedenverbond...&lt;/em&gt;

    (Amsterdam, 1886); 
    &lt;em&gt;Over co&amp;ouml;peratie. Instellingen en uitkomsten van de
    samen werkende Maatschappij &amp;quot;Vooruit&amp;quot; te Gent en de
    Co&amp;ouml;peratieve Brood bakkerij &amp;quot;De Volharding&amp;quot; te
    's-Gravenhage&lt;/em&gt;

    (Amsterdam, 1888); 
    &lt;em&gt;Instellingen op sociaal en co&amp;ouml;peratief gebied in
    Belgi&amp;euml;&lt;/em&gt;

    (Amsterdam, 1892); 
    &lt;em&gt;Bouw-Maatschappij ter verkrijging van eigen woningen te
    Amsterdam...&lt;/em&gt;

    samen met Johs. van Buuren (Amsterdam, 1893); 
    &lt;em&gt;Algemeen Nederlandsch Werklieden-Verbond, 1871-1896&lt;/em&gt;

    (Leeuwarden, 1896); 
    &lt;em&gt;Pensioneering van werklieden. Uitkomsten van het onderzoek
    der staatscommissie, met eenige beschouwingen&lt;/em&gt;

    (Amsterdam, 1898); 
    &lt;em&gt;Rapport over het leerlingenwezen in Oostenrijk, Zwitserland
    en Duitschland, in opdracht van de Maatschappij Tot Nut van 't
    Algemeen.&lt;/em&gt;

    Bew. door H.L. Drucker, F.W. Westerouen van Meeteren, B.H.
    Heldt, D.W. Stork, J. Verschuyl [Amsterdam, 1900].
&lt;/p&gt;
&lt;p&gt;
  &lt;a href='lgedeelte'&gt;L: &lt;/a&gt;Behalve necrologie&amp;euml;n in 
  &lt;em&gt;Het Vaderland,&lt;/em&gt;

  13-1-1914, 
  &lt;em&gt;Nieuws van den Dag,&lt;/em&gt;

  13-1-1914, 
  &lt;em&gt;Algemeen Handelsdagblad,&lt;/em&gt;

  14-1-1914 ocht. en 
  &lt;em&gt;Eigen Haard&lt;/em&gt;

  40 (1914) 72: B.H. Pekelharing, 'B.H. Heldt (van 1841-1871)', in 
  &lt;em&gt;Jaarboekje van het Algemeen Nederlandsch Werklieden-Verbond
  voor 1904, 49-54; B. Bymholt, Geschiedenis der arbeidersbeweging
  in Nederland (1894)&lt;/em&gt;

  (Amsterdam, 1976); G. Taal, 
  &lt;em&gt;Liberalen en radicalen in Nederland, 1872-1901&lt;/em&gt;

  (Den Haag, 1980); Hans Righart, 'B.H. Heldt (1841 -1914):
  v&amp;oacute;&amp;oacute;r het kiesrecht, t&amp;eacute;gen de verzuiling!', in 
  &lt;em&gt;Kleio. Tijdschrift van de vereniging van docenten in
  geschiedenis en staatsinrichting in Nederland&lt;/em&gt;

  26 (1985) 10 (,) 3-7.&lt;/p&gt;


&lt;p&gt;
&lt;a href=&amp;quot;igedeelte&amp;quot;&gt;I: &lt;/a&gt;&lt;em&gt;Kleio. Tijdschrift van de vereniging van docenten in
  geschiedenis en staatsinrichting in Nederland&lt;/em&gt;

  26 (1985) 10 3.&lt;/p&gt;



&lt;p&gt;J.A. Righart&lt;/p&gt; 
&lt;dtml-var bwn_footer&gt;</text>
  </biography>
</biodes>

