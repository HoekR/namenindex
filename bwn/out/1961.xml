<biodes version="1.0">
  <fileDesc>
    <title>Waals [sr.], Johannes Diderik van der (1837-1923)</title>
    <ref target="http://resources.huygens.knaw.nl/bwn1880-2000/lemmata/bwn1/waalssr"/>
    <publisher>
      <name>Biografisch Woordenboek van Nederland:1880-2000</name>
      <ref target="http://resources.huygens.knaw.nl/bwn1880-2000"/>
    </publisher>
  </fileDesc>
  <person>
    <idno type="id">waalssr</idno>
    <persName><name type="geslachtsnaam">Waals [sr.]</name>, Johannes Diderik van der</persName>
    <sex value="1"/>
    <event type="birth" when="1837"/>
    <event type="death" when="1923"/>
    <state type="occupation">natuurkundige</state>
  </person>
  <biography>
    <graphic url="http://resources.huygens.knaw.nl/bwn1880-2000/lemmata/bwn1/images/images/WAALSJD.jpg"/>
    <text>&lt;dtml-var bwn_header&gt;
 &lt;p class='genealogie'&gt;
  &lt;strong&gt;Waals [sr.], Johannes Diderik van der&lt;/strong&gt;, natuurkundige (Leiden 23-11-1837 - Amsterdam 8-3-1923).

Zoon van Jacobus van der Waals, timmerman, en Elisabeth van den Burg.
Gehuwd sinds 27-9-1865 met Anna Magdalena Smit. Uit dit huwelijk werden
1 zoon en 3 dochters geboren.

&lt;img src=&amp;quot;images/WAALSJD.jpg&amp;quot; align=&amp;quot;right&amp;quot; BORDER=&amp;quot;0&amp;quot; alt=&amp;quot;afbeelding van Waals [sr.], Johannes Diderik van der&amp;quot; class=&amp;quot;bwnimg&amp;quot;&gt;

&lt;/p&gt;
&lt;p&gt;Van der Waals werd, na het doorlopen van de lagere school in zijn
geboortestad, opgeleid tot onderwijzer. Door zelfstudie werden
verschillende akten MO in wis- en natuurkunde behaald. In 1864 werd Van
der Waals leraar aan de HBS te Deventer. In 1866 bekleedde hij een
zelfde functie aan een HBS in Den Haag, later die van directeur.
Ondertussen studeerde hij in zijn vrije tijd wis- en natuurkunde aan de
Leidse universiteit (1862-1865). Na dispensatie te hebben gekregen voor
het admissie-examen in Latijn en Grieks waren de universitaire studies
voor hem mogelijk. Zijn promotie volgde op 14 juni 1873 op een
proefschrift: 
&lt;em&gt;Over de continu&amp;iuml;teit van den gas- en vloeistoftoestand.&lt;/em&gt;

Promotor was zijn natuurkundehoogleraar P.L. Rijke. In zijn dissertatie
gaf hij een verklaring voor het door de Schotse natuurkundige Th.
Andrews in 1869 ontdekte verschijnsel dat er voor ieder gas een
temperatuur bestaat (de zg. kritische temperatuur), waarboven men een
gas ook onder de hoogste drukken niet vloeibaar kan maken. De
aanleiding tot dit onderzoek was een verhandeling van R. Clausius over
'warmte als beweging' (1857). Voor Van der Waals was er geen
kwalitatief verschil tussen de gasvormige en de vloeibare toestand van
de materie. In het laatste geval mag men echter de afmetingen van de
moleculen niet meer verwaarlozen, zoals wel is toegestaan bij gassen.
Tevens moet men de onderlinge, zwakke aantrekking tussen de moleculen
(die thans Van der Waalskracht genoemd wordt) in rekening brengen.
Langs wiskundige weg wist Van der Waals de ideale gaswet te verfijnen
tot de naar hem genoemde gaswet (of toestandsvergelijking). De
vergelijking van Van der Waals voorspelt het bestaan van een kritische
temperatuur, en beschrijft het gedrag van gassen (o.a. bij
samenpersing) veel beter dan de ideale gaswet. Deze uiterst belangrijke
wet werd spoedig in het buitenland bekend dank zij een lovende recensie
van Van der Waals' proefschrift door J.C. Maxwell in het
tijdschrift 
&lt;em&gt;Nature&lt;/em&gt;

van 1874. Later werd de dissertatie in het Duits (1881), Engels (1890)
en Frans (1894) vertaald.&lt;/p&gt;
&lt;p&gt;Ondertussen was Van der Waals te Amsterdam toen het Athenaeum
Illustre tot Universiteit was verheven, de eerste hoogleraar in de
natuurkunde geworden. Op 25 oktober 1877 aanvaardde hij zijn
ordinariaat met een oratie getiteld 
&lt;em&gt;Het doel der wetenschappelijke beoefening der natuurkunde
geschetst.&lt;/em&gt;

In 1881 verscheen Van der Waals&amp;quot; 'Bijdrage tot de kennis van
de wet der overeenstemmende toestanden&amp;quot; 
&lt;em&gt;(Verhandelingen der Koninklijke Akademie van Wetenschappen
1881),&lt;/em&gt;

waarin zijn wet van de overeenstemmende toestanden werd afgeleid. De
vergelijking van Van der Waals bevat twee voor ieder gas verschillende
constanten. Door nu de grootheden druk, volume en temperatuur te
reduceren met behulp van hun waarden bij het kritische punt, ontstaat
een universele vergelijking: de wet der overeenstemmende toestanden. De
beschouwingen van Van der Waals werden later met succes toegepast op
het gebied van de natuurkunde van de zeer lage temperaturen: in 1898
wist J. Dewar in Londen waterstof en in 1908 H. Kamerlingh Onnes in
Leiden helium vloeibaar te maken. Op 23 februari 1889 las Van der Waals
in de Akademie een mededeling voor over zijn 'Molekulair-theorie
voor een mengsel van twee stoffen' 
&lt;em&gt;(Verslagen en mededeelingen 1889),&lt;/em&gt;

die in uitgebreide vorm werd gepubliceerd als 'Th&amp;eacute;orie
mol&amp;eacute;culaire d'une substance compos&amp;eacute;e de deux
mati&amp;egrave;res diff&amp;eacute;rentes' in de 
&lt;em&gt;Archives N&amp;eacute;erlandaises des sciences exactes et naturelles&lt;/em&gt;

van 1891. In deze belangrijke theorie behandelde hij de verschijnselen
die optreden in systemen bestaande uit twee verschillende stoffen. Hij
bracht hiermee orde en regelmaat door een verbinding van de
moleculairtheorie met de tweede wet van de thermodynamica in de vorm
waarin J.W. Gibbs ze bij zijn beschouwingen over het evenwicht van
heterogene stoffen had toegepast (1876). De theorie werd door zijn
leerlingen getoetst, o.a. door J.P. Kuenen, die daarbij het
verschijnsel van de retrograde condensatie waarnam (1892). Zijn
colleges over dit onderwerp werden in samenwerking met Ph. Kohnstamm
gepubliceerd als: 
&lt;em&gt;Lehrbuch der Thermodynamik...&lt;/em&gt;

(Leipzig, 1908-1912. 2 dln.). Hiermede kreeg de fasenleer van Gibbs in
ons land een vruchtbare bodem voor een verdere eigen ontwikkeling,
waaraan vooral de naam van H.W. Bakhuis Roozeboom is verbonden. In 1886
wees Van der Waals de laatste op het werk van Gibbs, dat de grondslag
werd voor Roozebooms fysisch-chemische onderzoekingen.&lt;/p&gt;
&lt;p&gt;Andere belangrijke onderzoekingen van Van der Waals zijn zijn
Thermodynamische theorie der capillariteit in de onderstelling van
continue dichtheidsverandering' 
&lt;em&gt;(Verh. Kon. Akad.1893)&lt;/em&gt;

en zijn theorie van de 'Ternaire stelsels' 
&lt;em&gt;(Verslagen... der wis- en natuurk. afd. Kon. Akad. 1901/1902 en
1902/1903).&lt;/em&gt;

Zijn onderzoekingen uit later jaren hadden tot doel de
toestandsvergelijking van &amp;eacute;&amp;eacute;n enkele stof nog beter aan de
experimentele resultaten te doen aansluiten.&lt;/p&gt;
&lt;p&gt;Van der Waals was lid van tal van wetenschappelijke genootschappen.
Sinds 1875 was hij gewoon lid van de Koninklijke Akademie van
Wetenschappen. In 1888 werd hij ondervoorzitter en van 1896-1912 was
hij secretaris van de afdeling wis- en natuurkunde. Hij verving de 
&lt;em&gt;Verslagen en mededeelingen der Koninklijke Akademie van
Wetenschappen&lt;/em&gt;

door 
&lt;em&gt;Verslagen van de zittingen der wis- en natuurkundige afdeeling van
de Koninklijke Akademie van Wetenschappen&lt;/em&gt;

(vanaf 1892), die sinds 1898 ook in Engelse vertaling als 
&lt;em&gt;Proceedings of the section of sciences&lt;/em&gt;

het licht zagen. Met dit belangrijke initiatief werd het Nederlandse
wetenschappelijke werk beter bekend in het buitenland.&lt;/p&gt;
&lt;p&gt;Van der Waals had een zware onderwijstaak. Hij doceerde de gehele
natuurkunde, tot in 1891 zijn taak gedeeltelijk werd overgenomen door
W.H. Julius en in 1897 door R. Sissingh en P. Zeeman. Hij stond bekend
als een uitstekend docent, die in zijn helder gegeven colleges veel
aandacht besteedde aan zijn eigen onderzoekingen en zijn leerlingen
steeds aanspoorde tot zowel experimenteel als theoretisch werk. De
wetenschap was voor hem 'gewijde grond..., omdat ze hem iets deed
verstaan van de wetten, die in Gods schepping heerschten' (W.
Leendertz, 
&lt;em&gt;De Gids&lt;/em&gt;

87 (1923) II, 152). Hij was sterk individualistisch ingesteld, voelde
geen sociale plichten en deed niet aan politiek. Hij was een gelovig
christen, maar kwam nooit in de kerk. 'Als over alle diepere
dingen, sprak hij over zijn geloof weinig' 
&lt;em&gt;(ibidem,&lt;/em&gt;

154).In 1908 ging hij met emeritaat en werd opgevolgd door zijn zoon
J.D. van der Waals (1873-1971).&lt;/p&gt;
&lt;p&gt;Van der Waals sr. was geen experimentator, maar het type van een
theoretisch fysicus die een sterke stimulans op de ontwikkeling van de
natuurkunde in ons land in het laatste deel van de negentiende eeuw
heeft uitgeoefend. Zijn werk heeft een belangrijk gedeelte van de
vooruitgang op het gebied van de moleculairtheorie, de natuurkunde van
de vloeistoffen en die van de lage temperaturen gestimuleerd.
Nederlandse fysici hebben hierin zeker in de periode 1870-1915 een
aanzienlijk aandeel gehad. Vrijwel het gehele wetenschappelijk werk van
Van der Waals werd gepubliceerd in de 
&lt;em&gt;Verhandelingen van de Koninklijke Akademie van Wetenschappen.&lt;/em&gt;

Ze tonen ons hoe bijzonder moeilijke en gecompliceerde problemen met
een intu&amp;iuml;tief gevoel schijnbaar eenvoudig door hem worden
opgelost. Bij al zijn onderzoekingen werd hij geleid door een vast
geloof in de realiteit van de moleculen, in die tijd door vele fysici
als niet meer dan een werkhypothese toegepast. Zijn wetenschappelijke
verdiensten vonden de hoogste bekroning in de Nobelprijs voor de
natuurkunde (1910) voor zijn werk betreffende de toestandsvergelijking
voor gassen en vloeistoffen.&lt;/p&gt;
&lt;p&gt;
  &lt;a href='pgedeelte'&gt;P: &lt;/a&gt;Bibliografie in J.J. van Laar, 
&lt;em&gt;Mannen en vrouwen van beteekenis in onze dagen&lt;/em&gt;

31 (1900) 135-138.&lt;/p&gt;
&lt;p&gt;
  &lt;a href='lgedeelte'&gt;L: &lt;/a&gt;J.C. Maxwell, 'Van der Waals and the continuity of the
gaseous and liquid state', in 
&lt;em&gt;Nature&lt;/em&gt;

10 (1874) 477-480; J.J. van Laar, 'J.D. van der Waals', in 
&lt;em&gt;Mannen en vrouwen van beteekenis in onze dagen.&lt;/em&gt;

Levensschetsen en portretten bijeengebr. door J. Kalff Jr. 31 (1900)
87-134; Ph. Kohnstamm, ' J.D. van der Waals', in 
&lt;em&gt;Chemisch Weekblad&lt;/em&gt;

9 (1912) 560-562; W. Leendertz, in 
&lt;em&gt;De Gids&lt;/em&gt;

87 (1923) II, 151-155; F.A.F.C. Went, in 
&lt;em&gt;Verslag van de gewone vergaderingen der wis- en natuurkundige
afdeeling der Koninklijke Akademie van Wetenschappen&lt;/em&gt;

32 (1923) 213-217; P. Zeeman, in 
&lt;em&gt;Physica&lt;/em&gt;

3 (1923) 101-113; J.H. Jeans, 'Van der Waals Memorial Lecture.
Delivered on November 8th, 1923' in 
&lt;em&gt;Memorial lectures delivered before the Chemical Society
1914-1932&lt;/em&gt;

(London, 1933) III, 75-90; G.C. Gerrits, 'Johannes Diderik van der
Waals', in 
&lt;em&gt;Nederlandsche helden der wetenschap.&lt;/em&gt;

Bijeengebr. door T.P. Sevensma (Amsterdam, 1946) 125-165.&lt;/p&gt;


&lt;p&gt;
&lt;a href=&amp;quot;igedeelte&amp;quot;&gt;I: &lt;/a&gt;
Website Scientific Identity: http://www.sil.si.edu/digitalcollections/hst/scientific-identity/fullsize/SIL14-W001-01a.jpg [8-5-2007].
&lt;/p&gt;

&lt;p&gt;H.A.M. Snelders&lt;/p&gt; 

&lt;dtml-var bwn_footer&gt;</text>
  </biography>
</biodes>

