<biodes version="1.0">
  <fileDesc>
    <title>Smelik, Evert Louis (1900-1985)</title>
    <ref target="http://resources.huygens.knaw.nl/bwn1880-2000/lemmata/bwn4/smelik"/>
    <publisher>
      <name>Biografisch Woordenboek van Nederland:1880-2000</name>
      <ref target="http://resources.huygens.knaw.nl/bwn1880-2000"/>
    </publisher>
  </fileDesc>
  <person>
    <idno type="id">smelik</idno>
    <persName><name type="geslachtsnaam">Smelik</name>, Evert Louis</persName>
    <sex value="1"/>
    <event type="birth" when="1900"/>
    <event type="death" when="1985"/>
    <state type="occupation">ned. herv. predikant</state>
  </person>
  <biography>
    <graphic url="http://resources.huygens.knaw.nl/bwn1880-2000/lemmata/bwn4/images/images/SMELIK.jpg"/>
    <text>&lt;dtml-var bwn_header&gt;
 &lt;p class='genealogie'&gt;
  &lt;strong&gt;Smelik, Evert Louis&lt;/strong&gt;, predikant en kerkelijk hoogleraar ('s-Gravenhage 8-9-1900 - Geldrop (N.B.) 22-2-1985). Zoon van Jacob Smelik, onderwijzer, en Elisabeth Alberta van
  Ruijtenberg. Gehuwd op 27-11-1925 met Geertje Jaape,
  verpleegster. Uit dit huwelijk werden 4 dochters geboren. Na haar
  overlijden (11-1-1954) gehuwd op 30-12-1960 met Margaretha
  Sneller, longarts. Uit dit huwelijk werden geen kinderen geboren.
  
&lt;img src=&amp;quot;images/SMELIK.jpg&amp;quot; align=&amp;quot;right&amp;quot; BORDER=&amp;quot;0&amp;quot; alt=&amp;quot;afbeelding van Smelik, Evert Louis&amp;quot; class=&amp;quot;bwnimg&amp;quot;&gt;
  
  &lt;/p&gt;
&lt;p&gt;In het gezin waarin Evert Smelik opgroeide, heersten
    calvinistische soberheid en bescheidenheid. Na het Christelijk
    Gymnasium in Den Haag studeerde Smelik vanaf 1919 theologie aan
    de Vrije Universiteit te Amsterdam. In deze jaren was
    hij

    - tegen synodaal advies in - lid van de Nederlandsche
    Christen-Studenten Vereeniging, wat leidde tot een verdieping
    van zijn geloofsleven. In 1924 deed Smelik kandidaats-examen en
    werd hij vervolgens hulpprediker in Bloemendaal. Hier leerde
    hij Geertje Jaape, verpleegster in het psychiatrisch ziekenhuis
    'Vogelensangh', kennen, met wie hij eind 1925 in het huwelijk
    trad. Twee weken later werd hij bevestigd in Tienhoven.&lt;/p&gt;
&lt;p&gt;Lang zou Smelik geen gereformeerd predikant in dit Utrechtse
    dorp blijven. Toen dominee J.G. Geelkerken, die had gepleit
    voor meer ruimte voor de historisch-kritische exegese van de
    scheppingsverhalen - 'de sprekende slang' -, in 1926 door een
    buitengewone synode geschorst en uit zijn ambt gezet werd,
    schaarde Smelik zich aan zijn zijde, waardoor hem een zelfde
    lot trof: na schorsing door de classis Breukelen volgde op 29
    september zijn afzetting. Met een deel van zijn gemeente sloot
    hij zich daarop aan bij de Gereformeerde Kerken in Nederland in
    Hersteld Verband. Het waren voor Smelik en zijn gezin moeilijke
    jaren.&lt;/p&gt;
&lt;p&gt;De jonge dominee betekende veel voor het Hersteld Verband.
    Onder zijn leiding werden in 1927 in Baarn en Amersfoort, en
    een jaar later in Den Haag en Utrecht, nieuwe gemeenten
    ge&amp;iuml;nstitueerd. Verder redigeerde hij samen met dominee
    J.J. Buskes vanaf 1928 de preekbundelserie 
    &lt;em&gt;De komst van het Koninkrijk&lt;/em&gt;

    . In 1936 was Smelik de opsteller van een nieuw
    huwelijksformulier en een kerkenordening. In 1937 publiceerde
    hij - met dominee J. Diepersloot - de brochure 
    &lt;em&gt;Plaats en koers (der Gereformeerde Kerken in Hersteld
    Verband)&lt;/em&gt;

    en een brochure voor het evangelisatiewerk. In 1943 zagen zijn 
    &lt;em&gt;Kindergebeden&lt;/em&gt;

    het licht.&lt;/p&gt;
&lt;p&gt;Mede om af te rekenen met de vanzelfsprekendheid van het
    verleden besloot Smelik zijn studie geheel over te doen. Hij
    ging theologie studeren aan de Leidse universiteit, waar hij op
    27 juni 1939 cum laude het doctoraal examen aflegde. Op 8 april
    1943 volgde zijn promotie aan de gemeentelijke Universiteit van
    Amsterdam bij N. Westendorp Boerma, hoogleraar in de ethiek. In
    zijn dissertatie, 
    &lt;em&gt;Vergelden en vergeven. Een theologisch-ethische studie naar
    aanleiding van Nietzsche's denkbeelden over schuld en straf&lt;/em&gt;

    , liet Smelik zich door deze Duitse filosoof inspireren en
    ontleende hij op redelijk en existentieel vlak het nodige aan
    zijn werk, daarmee afstand nemend van de burgerlijke
    zekerheden, waaronder hij zelf zo had geleden.&lt;/p&gt;
&lt;p&gt;Als predikant kreeg Smelik al spoedig te maken met de
    verslechterende economische en politieke situatie. In
    Rotterdam, waarheen hij in 1928 was beroepen, richtte hij in de
    crisistijd een Commissie voor de bestrijding van de
    werkeloosheid op. In 1937 predikant geworden te Hilversum kreeg
    hij moeilijkheden met enkele gemeenteleden die de
    Nationaal-Socialistische Beweging waren toegedaan. Deze
    gemeente verwisselde hij na twee jaar voor Amsterdam-zuid. In
    deze stad werd hij de collega van J.G. Geelkerken. Tijdens de
    Duitse bezetting was Smelik betrokken bij het verzetswerk, in
    het bijzonder de hulp aan joodse onderduikers. Daarbij mag het
    overigens een klein wonder worden genoemd dat hij, ondanks zijn
    soms roekeloze gedrag, nooit is opgepakt. Van dank van
    overlevenden wilde hij later niets weten. Het was hem te veel
    om 'zijn hele leven door te gaan met de last van de
    dankbaarheid van die mensen'.&lt;/p&gt;
&lt;p&gt;Op 15 mei 1946 verenigden de kerken van het Hersteld Verband
    zich met de Nederlandse Hervormde Kerk. Smelik volgde toen K.H.
    Miskotte op als predikant voor het werk onder
    buitenkerkelijken, vooral studenten, in Amsterdam-zuid. Met een
    meer psychologische aanpak dan zijn voorganger was Smelik beter
    in staat zijn kapitaal in kleine munt uit te delen. Zo breidde
    hij het cursuswerk in deze wijk sterk uit.&lt;/p&gt;
&lt;p&gt;De Generale Synode van de Nederlandse Hervormde Kerk
    benoemde Smelik op 15 februari 1949 tot kerkelijk hoogleraar
    aan de gemeentelijke Universiteit van Amsterdam, met als
    leeropdracht de bijbelse godgeleerdheid, de christelijke
    zedenkunde, de praktische godgeleerdheid en het Nederlands
    hervormd kerkrecht. Bovendien gaf hij college op het
    Theologisch Seminarium van de Nederlandse Hervormde Kerk in
    Driebergen. Smeliks oratie op 21 maart handelde over 
    &lt;em&gt;Het gesprek in de pastorale theologie&lt;/em&gt;

    , een terrein dat in zijn leven minstens zo belangrijk was als
    de ethiek. Wat dit laatste onderdeel van zijn leeropdracht
    betreft, beklemtoonde Smelik in publikaties het belang van de
    zedenkunde als 'het vak van de toekomst'. In zijn boek 
    &lt;em&gt;De ethiek in de verkondiging&lt;/em&gt;

    uit 1961 ontkende hij de noodzaak van een afzonderlijke
    christelijke ethiek. Als ethicus was hij lid van de
    Staatscommissie voor de herziening van de echtscheidingswet,
    die op 7 mei 1971 haar beslag kreeg.&lt;/p&gt;
&lt;p&gt;Verder leverde Smelik met zijn homiletische commentaren op
    het evangelie volgens Johannes, de pastorale brieven en de
    brief van Jacobus belangrijk bijbels-theologisch werk, hoewel
    hierop van exegetische zijde nogal wat kritiek werd
    uitgeoefend. Bekendheid kreeg Smelik, behalve door zijn zes als
    'Postilles' verschenen preekschetsen, vooral door zijn
    bijdragen aan het 
    &lt;em&gt;Liedboek voor de Kerken&lt;/em&gt;

    , dat, na lange voorbereiding in de hervormde
    gezangencommissie, in 1973 zou verschijnen. De liederen dienden
    een hoog niveau van stijl en schoonheid te hebben, terwijl
    hierin ook de stem van de traditie van de kerk moest
    doorklinken. Van 1952 tot 1970 als voorzitter van de
    gezangencommissie optredend was Smelik streng en dwingend.
    Naast enkele vertalingen van liederen van onder anderen de door
    hem zo bewonderde Johann Christoff en Christoff Blumhardt,
    dichtte Smelik, vooral componerend in de stijl van Hugo Wolf en
    Gustav Mahler, sterk geestelijk en ethisch ingestelde liederen.
    Deze hadden 'iets strengs, hoekigs, met korte regels, staccato,
    helder als metaal' (Schulte Nordholt, 128).&lt;/p&gt;
&lt;p&gt;Begin 1954 verloor Smelik zijn vrouw, waarna een periode van
    grote eenzaamheid volgde. Daaraan kwam pas in december 1960
    werkelijk een einde, toen hij met een oud-catechisante uit
    Rotterdam, Margaretha Sneller, longarts van het
    voormalige studentensanatorium in Laren, trouwde. Op 1
    september 1967 ging Smelik met emeritaat. Twee jaar later
    verliet hij Amsterdam en verhuisde hij naar Noord-Brabant:
    eerst naar Bergeyk, in 1980 naar Geldrop. Tot hij hier op
    84-jarige leeftijd aan de gevolgen van een hersenbloeding
    overleed, wijdde hij zich aan het dichten en het componeren van
    liederen. Ook preekte hij nog geregeld.&lt;/p&gt;
&lt;p&gt;Smelik was niet gemakkelijk, noch voor anderen noch voor
    zichzelf. Maar hoewel scherp en soms bits in zijn oordeel werd
    hij voor een generatie predikanten toch herder en leermeester
    in de praktische theologie. Ter wille van een pastorale en
    homiletische toewijding eiste hij van zichzelf en anderen een
    radicale integriteit. Smelik was een fijngevoelige en
    kunstzinnige man, met grote liefde voor muziek en kunst, die
    hij met religie combineerde. Weliswaar weinig gesteld op
    gezelligheid was hij steeds vol aandacht voor zijn naaste. In
    zijn optreden toonde hij zich bescheiden en zonder enige
    ijdelheid.&lt;/p&gt;
&lt;p&gt;
  &lt;a href='pgedeelte'&gt;P: &lt;/a&gt;
  Bibliografie in 
    &lt;em&gt;Ethiek als waagstuk. Opstellen aangeboden aan dr. E.L.
    Smelik, emeritus-hoogleraar van de Universiteit van
    Amsterdam&lt;/em&gt;

    (Nijkerk, 1969) 141-142. Na 1969 verschenen o.a.: 
    &lt;em&gt;Het transparante bestaan. Bespreking van het bijbelboekje
    Ruth voor het gebruik in gespreksgroepen&lt;/em&gt;

    (Driebergen [1973]); 
    &lt;em&gt;Nieuwe liederen rond Kerstmis voor zangstem met
    klavierbegeleiding&lt;/em&gt;

    (Bergeyk, 1978).
&lt;/p&gt;
&lt;p&gt;
  &lt;a href='lgedeelte'&gt;L: &lt;/a&gt;Behalve necrologie&amp;euml;n en herdenkingsartikelen o.a.
  door J. Geursen en F.O. van Gennep, in 
  &lt;em&gt;In de Waagschaal&lt;/em&gt;

  14 (1985/1986) 26-31; G.H. ter Schegget, in 
  &lt;em&gt;Woord en Dienst&lt;/em&gt;

  34 (1985) 133; F.O. van Gennep, in 
  &lt;em&gt;Nederlands Theologisch Tijdschrift&lt;/em&gt;

  39 (1985) 231-235; J.W. Schulte Nordholt, in 
  &lt;em&gt;Jaarboek van de Maatschappij der Nederlandse Letterkunde te
  Leiden 1985-1986&lt;/em&gt;

  (Leiden, 1987) 122-130: [J.F.D. van Halsema,] in 
  &lt;em&gt;De kogel door de kerk. 14 interviews met gewezen
  gereformeerden&lt;/em&gt;

  . Samengest. door Koosje Koster [e.a.] (Amsterdam, 1965), 66-79;
  G.F.W. Herngreen, 
  &lt;em&gt;Een handjevol verkenners. Ontstaan en geschiedenis van het
  'H.V.', de Gereformeerde Kerken in Nederland in Hersteld
  Verband&lt;/em&gt;

  (Baarn, 1976) 31-32, 43, 63-64, 68, 70-71, 88-89, 94, 120, 161;
  B. Smilde, 
  &lt;em&gt;Hasper en het kerklied. Een onderzoek naar het hymnodische en
  hymnologische werk van ds. Hendrik Hasper (1886-1974)...&lt;/em&gt;

  (Leeuwarden, 1986); H.J.Ph.G. Kaajan, 'Kerkstrijd in het Sticht.
  Het ontstaan en de geschiedenis van het Hersteld Verband in
  Utrecht en Tienhoven (1926-1946)', in 
  &lt;em&gt;Jaarboek voor de geschiedenis van de Gereformeerde Kerken in
  Nederland&lt;/em&gt;

  6 (1992) 130-166.&lt;/p&gt;

&lt;p&gt;
&lt;a href=&amp;quot;igedeelte&amp;quot;&gt;I: &lt;/a&gt;Beeldbank van het Nationaal Archief in Den Haag [Foto: Joop van Bilsen; Collectie ANEFO; Smelik in november 1960].&lt;/p&gt;


&lt;p&gt;H.J.Ph.G. Kaajan&lt;/p&gt; 
&lt;dtml-var bwn_footer&gt;</text>
  </biography>
</biodes>

