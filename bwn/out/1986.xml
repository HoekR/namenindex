<biodes version="1.0">
  <fileDesc>
    <title>Weede, jhr. Willem Marcus van (1848-1925)</title>
    <ref target="http://resources.huygens.knaw.nl/bwn1880-2000/lemmata/bwn5/weede"/>
    <publisher>
      <name>Biografisch Woordenboek van Nederland:1880-2000</name>
      <ref target="http://resources.huygens.knaw.nl/bwn1880-2000"/>
    </publisher>
  </fileDesc>
  <person>
    <idno type="id">weede</idno>
    <persName><name type="geslachtsnaam">Weede</name>, jhr. Willem Marcus van</persName>
    <sex value="1"/>
    <event type="birth" when="1848"/>
    <event type="death" when="1925"/>
    <state type="occupation">diplomaat</state>
    <state type="occupation">minister</state>
  </person>
  <biography>
    <text>&lt;dtml-var bwn_header&gt;
 &lt;p class='genealogie'&gt;
  &lt;strong&gt;Weede, jhr. Willem Marcus van&lt;/strong&gt;, (bekend onder de naam &lt;b&gt;Van Weede van [den] Berencamp&lt;/b&gt;), diplomaat en minister van Buitenlandse Zaken
  (Amsterdam 9-11-1848 - Wenen (Oostenrijk) 23-12-1925). 
Zoon van jhr. Hendrik Maurits van Weede, gemeenteraadslid en
  lid van de Provinciale Staten, en Anna Magdalena van Hangest
  barones d'Yvoy. Gehuwd op 10-10-1878 met jkvr. Volkertina Adriana
  van Haersma de With (1857-1916). Uit dit huwelijk werd 1 zoon
  geboren.
  

  
  
  

  
  &lt;/p&gt;
&lt;p&gt;Amsterdammer van geboorte groeide Willem van Weede vanaf het
    begin van de jaren vijftig op als landjonker op huize
    'Salentein' bij Nijkerk. Hij was de oudste in een gezin van
    vijf kinderen, telg uit een oud adellijk geslacht. In religieus
    opzicht was de familie Van Weede orthodox-protestant; de
    politieke voorkeur ging uit naar de antirevolutionaire
    richting, en Willem zou daarop geen uitzondering vormen. Het
    leven van landedelman beviel hem: al jong was hij een verwoed
    jager en paardrijder.&lt;/p&gt;
&lt;p&gt;Deze vaardigheden kwamen Van Weede goed van pas in de zomer
    van 1870, toen het Nederlandse leger mobiliseerde in verband
    met de Frans-Duitse oorlog. Sinds 1866 student in de rechten
    aan de Rijksuniversiteit te Utrecht liet Van Weede de boeken
    voor wat zij waren en nam hij vrijwillig dienst als gewoon
    huzaar. De mobilisatie duurde niet lang: al na vier maanden kon
    hij zijn studie hervatten. Op 21 december 1874 promoveerde Van
    Weede cum laude op stellingen. Zijn eerste betrekking, vanaf
    juli 1875, was die van griffier bij het kantongerecht in zijn
    woonplaats Nijkerk. Door de opheffing van die rechtbank, in
    1877, moest hij omzien naar andere werkzaamheden. Hij koos voor
    een carri&amp;egrave;re in de buitenlandse dienst, een werkkring
    waarvoor zijn afkomst en opleiding hem bij uitstek geschikt
    maakten.&lt;/p&gt;
&lt;p&gt;Na enige maanden als attach&amp;eacute; werkzaam te zijn geweest
    op het departement in Den Haag werd Van Weede in december 1879
    gezantschapssecretaris in Brussel. Eind 1881 werd hij belast
    met de waarneming van het gezantschap bij de Scandinavische
    landen, een eervolle opdracht voor een zo jonge diplomaat. Hij
    kon nu alvast een half jaar proeven van het werk van een 'chef
    de poste'. Van Stockholm reisde hij medio 1882 door naar zijn
    nieuwe standplaats Berlijn. Gedurende zeven jaar was hij op die
    voor Nederland belangrijke vertegenwoordiging werkzaam, vanaf
    maart 1886 in de rang van gezantschapsraad. In februari 1889
    kreeg Van Weede zijn eerste zelfstandige legatie: hij werd
    benoemd tot zaakgelastigde met de persoonlijke titel van
    minister-resident in Roemeni&amp;euml;. Zes jaar later, in juni
    1895, werd hij overgeplaatst naar Madrid in de rang van
    minister-resident met de persoonlijke titel van gezant. De
    benoeming tot buitengewoon gezant en gevolmachtigd minister te
    Wenen, eind december 1901, vormde de kroon op zijn diplomatieke
    carri&amp;egrave;re. Op 53-jarige leeftijd had hij niet alleen de
    hoogste rang bereikt die de Nederlandse diplomatie indertijd
    kende, maar hij bezette tevens een prestigieuze en door hem
    zeer begeerde post. Het leven in Wenen beviel hem uitstekend,
    en het Nederlandse klimaat was hij inmiddels ontwend.&lt;/p&gt;
&lt;p&gt;In januari 1905, in de nadagen van het kabinet-Kuyper
    (1901-1905), werd Van Weede gepolst voor de functie van
    minister van Buitenlandse Zaken. Kuyper zocht een vervanger
    voor de nog zittende minister R. Melvil baron van Lynden, die
    niet tegen zijn taak bleek opgewassen. In eerste instantie
    weigerde Van Weede beleefd maar beslist. Hij voelde er weinig
    voor zijn post in Wenen te verliezen voor een waarschijnlijk
    kortstondig ministerschap. Bovendien maakte de familierelatie -
    Melvil van Lynden was zijn zwager - het voor hem te pijnlijk om
    een eventuele benoeming te aanvaarden. Daarvan was hij zich des
    te sterker bewust omdat hij op het moment dat Kuyper hem
    aanzocht juist bij zijn veelgeplaagde zwager in Den Haag
    verbleef.&lt;/p&gt;
&lt;p&gt;Op aandrang van koningin Wilhelmina, die hem in april
    persoonlijk bij zich riep, zette Van Weede zich echter over
    zijn bezwaren heen en accepteerde de inmiddels vacante
    ministerspost. De ministerraad zegde toe het gezantschap te
    Wenen voor hem open te houden tot na de verkiezingen van juni.
    Van Weede nam zijn intrek in het Haagse Hotel des Indes en
    maakte er ook verder geen geheim van dat wat hem betrof zijn
    ministerschap van korte duur zou zijn. Hij bekleedde het ambt
    van 22 april tot 7 augustus 1905. Ruim een week v&amp;oacute;&amp;oacute;r
    het definitieve ontslag van het kabinet-Kuyper trad hij af om
    zijn ambtgenoten in de gelegenheid te stellen hem weer tot
    gezant in Oostenrijk-Hongarije te benoemen.&lt;/p&gt;
&lt;p&gt;Van Weedes ministerschap vormde slechts een korte
    onderbreking van zijn Weense gezantschap, dat bijna 24 jaar zou
    duren. Persoonlijke tegenslagen bleven hem in die tijd niet
    bespaard. In 1912 verloor hij door een tragisch jachtongeval
    zijn enige zoon, die als gezantschapssecretaris tevens zijn
    naaste medewerker was. Vier jaar later stierf zijn vrouw.
    Ingrijpend waren ook de ontwikkelingen in het land waar hij
    geplaatst was. De Eerste Wereldoorlog betekende het einde van
    het oude Habsburgse rijk, dat uiteenviel in verschillende
    staten. Duits-Oostenrijk werd een republiek. Het gezantschap
    verloor voor Van Weede zijn glans door het verdwijnen van het
    hofleven, waar hij zich als een vis in het water had gevoeld:
    met de voorlaatste keizer, Frans Jozef, had hij op
    vriendschappelijke voet verkeerd. Ook zijn persoonlijk leven
    veranderde door het vertrek van veel aristocratische vrienden
    uit de stad. Met enige moeite paste hij zich aan de nieuwe
    omstandigheden aan. Liefdadigheidswerk vulde voor een
    belangrijk deel de leegte. Als erevoorzitter van het
    Niederl&amp;auml;ndisches Hilfskomitee f&amp;uuml;r die Wiener Kinder
    verzette hij veel werk om Weense 'bleekneusjes', door de
    oorlogsomstandigheden extra verzwakt, een tijdelijk verblijf
    bij Nederlandse pleeggezinnen te bezorgen. Tot aan zijn dood
    vervulde Van Weede het gezantschap in Wenen, vanaf 1920 ook
    geaccrediteerd in Hongarije. Hij overleed na een kort ziekbed
    op 77-jarige leeftijd.&lt;/p&gt;
&lt;p&gt;Van Weede was een bekwaam diplomaat, consci&amp;euml;ntieus en
    tactvol. Als een geboren gentleman bewoog hij zich met gemak in
    de hoogste kringen van de landen waar hij was geplaatst, een
    voor diplomaten onontbeerlijke eigenschap. Zijn wellevende
    omgangsvormen waren natuurlijk en hadden niets van de formele
    stijfheid die etiquetteboekjes kenmerkt. Hij was vriendelijk en
    bescheiden. Ook zijn levensstijl was - ondanks zijn fortuin -
    eenvoudig en wars van weelde: hij bezat bijvoorbeeld als enige
    gezant in Wenen geen auto en verplaatste zich liever te voet of
    per tram. Bij zijn overlijden herdachten Nederlandse kranten in
    Van Weede vooral de verdienstelijke diplomaat. De Oostenrijkers
    daarentegen betreurden - blijkens de reacties in de pers - het
    verlies van een goede en oprechte vriend, die 'naar de geest
    half een Wener' was.&lt;/p&gt;
&lt;p&gt;
  &lt;a href='agedeelte'&gt;A: &lt;/a&gt;Enige persoonlijke bescheiden bevinden zich in de
  collectie-Van Haersma de With in het archief van de gemeente
  Nijkerk.&lt;/p&gt;
&lt;p&gt;
  &lt;a href='pgedeelte'&gt;P: &lt;/a&gt;
    &lt;em&gt;Rapport over de kunst in Belgi&amp;euml; aan de Nederlandsche
    regering uitgebragt&lt;/em&gt;

    ('s-Gravenhage 1881).
&lt;/p&gt;
&lt;p&gt;
  &lt;a href='lgedeelte'&gt;L: &lt;/a&gt;Behalve necrologie&amp;euml;n in o.a. 
  &lt;em&gt;Nieuwe Rotterdamsche Courant&lt;/em&gt;, 24-12-1925 (ocht. en av.) en 27-12-1925 (av.) en 
  &lt;em&gt;De Kroniek. Hof, diplomatie, society, kunst&lt;/em&gt;

  12 (1926) 1 (jan.) 18: 
  &lt;em&gt;Nieuwe Rotterdamsche Courant&lt;/em&gt;, 16-4-1905; 
  &lt;em&gt;De Prins der ge&amp;iuml;llustreerde bladen&lt;/em&gt;

  4 (1905) 217-218; 
  &lt;em&gt;Dagboeken en aantekeningen van Willem Hendrik de Beaufort,
  1874-1918&lt;/em&gt;. Uitgegeven door J.P. de Valk en M. van Faassen (2 dln.;
  's-Gravenhage 1993).&lt;/p&gt;
&lt;p&gt;J.H. Gaemers&lt;/p&gt; 
&lt;dtml-var bwn_footer&gt;</text>
  </biography>
</biodes>

