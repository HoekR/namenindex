<biodes version="1.0">
  <fileDesc>
    <title>Bruijn Prince, Pieter Merkus Lambertus de (1851-1934)</title>
    <ref target="http://resources.huygens.knaw.nl/bwn1880-2000/lemmata/bwn3/bruijn"/>
    <publisher>
      <name>Biografisch Woordenboek van Nederland:1880-2000</name>
      <ref target="http://resources.huygens.knaw.nl/bwn1880-2000"/>
    </publisher>
  </fileDesc>
  <person>
    <idno type="id">bruijn_3</idno>
    <persName><name type="geslachtsnaam">Bruijn Prince</name>, Pieter Merkus Lambertus de</persName>
    <sex value="1"/>
    <event type="birth" when="1851"/>
    <event type="death" when="1934"/>
    <state type="occupation">koloniaal ambtenaar</state>
  </person>
  <biography>
    <text>&lt;dtml-var bwn_header&gt;
 &lt;p class='genealogie'&gt;
  &lt;strong&gt;Bruijn Prince, Pieter Merkus Lambertus de&lt;/strong&gt;

  (bekend onder de naam &lt;b&gt;De Bruyn Prince&lt;/b&gt;), koloniaal ambtenaar (Soerabaja (Ned.-Indi&amp;euml;) 13-6-1851 - Voorburg 17-12-1934).

  Zoon van Pieter Merkus Lambertus de Bruijn Prince (bekend onder
  de naam De Bruyn Prince), koloniaal ambtenaar, en Paulina
  Henrietta Joanna Geertruida van der Jagt. Gehuwd op 30-8-1872 met
  Paulina Brocx. Uit dit huwelijk werden 1 zoon en 2 dochters
  geboren. 
  

  
  &lt;/p&gt;
&lt;p&gt;De De Bruyn Princes behoorden tot een familie van Indische
    bestuursambtenaren. Pieter Merkus Lambertus de Bruyn Prince was
    een van de telgen in de derde generatie. Zijn vader heeft hij
    nooit gekend. Deze, controleur der derde klasse bij de
    landelijke inkomsten en cultures op Java, stierf reeds op
    26-jarige leeftijd aan de cholera. De moeder hertrouwde een
    jaar later met G.J. van Thienen, officier van gezondheid, en
    begaf zich, mogelijk in verband met de opvoeding van haar zoon,
    omstreeks 1864 naar Nederland. Het lag voor de hand dat deze
    zoon eveneens belang zou stellen in een loopbaan bij het
    Europees binnenlands bestuur op Java. Na zijn eindexamen HBS en
    examen A voor Indisch ambtenaar in 1870, doorliep hij de
    Indische Instelling te Delft, zijn woonplaats, met goed gevolg
    en legde hij in 1872 het grootambtenaarsexamen af. In oktober
    van dat zelfde jaar volgde zijn vertrek naar Indi&amp;euml;. Hier
    werd hij als ambtenaar ter beschikking bij het binnenlands
    bestuur geplaatst in de residentie Preanger-regentschappen (op
    een tractement van 225,- per maand). Zijn loopbaan volgde het
    normale patroon dat een carri&amp;egrave;re bij de Indische
    bestuursdienst had, tenminste wanneer men tegen het klimaat van
    de binnenlanden van Java bestand bleek - De Bruyn Prince heeft
    uitsluitend op dit eiland gediend - en ook over enige
    ambtelijke veine beschikte. Al in 1874 werd hij controleur der
    tweede klasse (op 300,- per maand), in 1881 controleur der
    eerste klasse (400,- per maand), in 1882 secretaris van de
    Middenjavaanse residentie Kedoe (500,- per maand), in 1886
    assistent-resident, eerst in de residentie Kedoe, daarna te
    Djokjakarta en Ambarawa en ten slotte, in 1894, te Buitenzorg,
    de woonplaats van de gouverneur-generaal (600,- per
    maand).&lt;/p&gt;
&lt;p&gt;De Bruyn Prince moet het type zijn geweest van de Indische
    bestuursambtenaar die, als zovelen in Delft na 1870, sterk de
    invloed van Multatuli had ondergaan. Zo richtte hij als
    assistent-resident van Ambarawa in het begin van de jaren
    negentig eenvoudige dessaschooltjes op voor inheemse kinderen,
    waarop later - ook al zijn de bedoelde schooltjes vrij snel ter
    ziele gegaan - gouverneur-generaal J.B. van Heutsz als
    precedent zou teruggrijpen, toen hij omstreeks 1905 zijn
    plannen ontwierp voor het dessaschoolonderwijs. Ook toonde De
    Bruyn Prince zich tegenstander van de hormat, het in Westerse
    ogen vaak overdreven eerbetoon dat door de bevolking en haar
    hoofden aan de Europese bestuursambtenaren placht te worden
    bewezen. Hij behandelde, zo werd van hem gezegd, de minste
    inlandse ambtenaar als de rijkste planter. Ten slotte heeft De
    Bruyn Prince naam gemaakt door het uitgeven van diverse bundels
    bescheiden over de loopbaan van Eduard Douwes Dekker als
    Indisch bestuursambtenaar - bescheiden die hij o.a. in
    verschillende residentiearchieven liet opsporen - waaruit
    eveneens zijn belangstelling voor de schrijver van de 
    &lt;em&gt;Max Havelaar&lt;/em&gt;

    en diens denkbeelden blijkt.&lt;/p&gt;
&lt;p&gt;In 1896 volgde zijn aanstelling tot resident van Kedoe (op
    1250,- per maand); in die hoedanigheid werd hem in 1900 de
    tevredenheid van de regering betuigd voor zijn aandeel in de
    munthervorming op Java. In 1901, toen het einde van zijn
    loopbaan in zicht leek, werd hij onverwacht voor het
    lidmaatschap van de Raad van Nederlandsch-Indi&amp;euml;
    voorgedragen, de hoogste sport van de ambtelijke ladder waartoe
    een Indisch ambtenaar kon stijgen. Het gebruik wilde dat
    tenminste &amp;eacute;&amp;eacute;n van de vijf leden van dit college bij
    het binnenlands bestuur zijn sporen had verdiend. Als zodanig
    werd, toen in 1901 een plaats in de Raad open viel, de resident
    van Bantam, J.A. Hardeman, voorgedragen en benoemd. Om
    gezondheidsredenen moest deze echter voor de benoeming
    bedanken, waarop, nadat twee andere kandidaten tevergeefs waren
    aangezocht, de keuze op De Bruyn Prince viel. Van september
    1901 tot september 1905 heeft hij deel uitgemaakt van de Raad,
    het laatste jaar, na het vertrek van Th.H. de Meester, als
    dagelijks voorzitter of vice-president (formeel was de
    gouverneur-generaal met het presidium belast). In de Raad heeft
    De Bruyn Prince geen opvallende rol vervuld. Na een
    onafgebroken Indische dienst van ruim 32 jaar - hij was al die
    tijd nooit met Europees verlof geweest! - werd hij in 1905
    gepensioneerd. Hij vestigde zich in Nederland, waar hij nog
    bijna dertig jaar van zijn 'rustige' rust zou genieten.&lt;/p&gt;
&lt;p&gt;
  &lt;a href='agedeelte'&gt;A: &lt;/a&gt;Een persoonlijk archief van De Bruyn Prince is, voor
  zover bekend, niet bewaard gebleven.&lt;/p&gt;
&lt;p&gt;
  &lt;a href='pgedeelte'&gt;P: &lt;/a&gt;'Een advies betreffende den rechtstoestand der inlandsche
    Christenen op Java...', in 
    &lt;em&gt;Tijdschrift voor het Binnenlandsch Bestuur&lt;/em&gt;

    18 (1900) 155-161; 
    &lt;em&gt;Offici&amp;euml;ele bescheiden betreffende den dienst van
    Multatuli als Oost-Indisch ambtenaar&lt;/em&gt;

    (Jogjakarta, 1900; 2e verm. dr. onder de titel 
    &lt;em&gt;Offici&amp;euml;le bescheiden... als Oost-Indies ambtenaar&lt;/em&gt;

    (Amersfoort, 1910).&lt;/p&gt;
&lt;p&gt;
  &lt;a href='lgedeelte'&gt;L: &lt;/a&gt;D.D., 'Pieter Merkus Lambertus de Bruyn Prince', in 
  &lt;em&gt;Weekblad voor Indi&amp;euml;&lt;/em&gt;

  1 (1904) 4 (mei) 6-8; 
  &lt;em&gt;NRC,&lt;/em&gt;

  18-12-1934, ocht. C.I.J. Brugmans, 
  &lt;em&gt;Geschiedenis van het onderwijs in Nederlandsch-Indi&amp;euml;&lt;/em&gt;

  (Groningen [etc.], 1938); 
  &lt;em&gt;Het onderwijsbeleid in Nederlands-Indi&amp;euml; 1900 -1940. Een
  bronnenpublikatie.&lt;/em&gt;

  Bew. door S.L. van der Wal (Groningen, 1963).&lt;/p&gt;
&lt;p&gt;C. Fasseur&lt;/p&gt; 
&lt;dtml-var bwn_footer&gt;</text>
  </biography>
</biodes>

