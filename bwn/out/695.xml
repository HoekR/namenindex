<biodes version="1.0">
  <fileDesc>
    <title>Heemstra, Aarnoud Jan Anne Aleid baron van (1871-1957)</title>
    <ref target="http://resources.huygens.knaw.nl/bwn1880-2000/lemmata/bwn5/heemstra"/>
    <publisher>
      <name>Biografisch Woordenboek van Nederland:1880-2000</name>
      <ref target="http://resources.huygens.knaw.nl/bwn1880-2000"/>
    </publisher>
  </fileDesc>
  <person>
    <idno type="id">heemstra_5</idno>
    <persName><name type="geslachtsnaam">Heemstra</name>, Aarnoud Jan Anne Aleid baron van</persName>
    <sex value="1"/>
    <event type="birth" when="1871"/>
    <event type="death" when="1957"/>
    <state type="occupation">burgemeester</state>
    <state type="occupation">koloniaal gouverneur</state>
  </person>
  <biography>
    <graphic url="http://resources.huygens.knaw.nl/bwn1880-2000/lemmata/bwn5/images/images/HEEMSTRAA.jpg"/>
    <text>&lt;dtml-var bwn_header&gt;
 &lt;p class='genealogie'&gt;
  &lt;strong&gt;Heemstra, Aarnoud Jan Anne Aleid baron van&lt;/strong&gt;, burgemeester en gouverneur van Suriname (Vreeland (U.) 22-7-1871 - 's-Gravenhage 30-12-1957). 
Zoon van Willem Hendrik Johan baron van Heemstra, burgemeester,
  en Wilhelmina Cornelia de Beaufort. Gehuwd op 26-3-1896 met
  Elbrig Willemine Henriette barones van Asbeck (1873-1939). Uit
  dit huwelijk werden 1 zoon en 5 dochters geboren. Na haar
  overlijden gehuwd op 20-11-1947 met Anna Eliza Roosenburg
  (1901-1988). Dit huwelijk bleef kinderloos.
  

  

  
  &lt;/p&gt;
&lt;p&gt;
  &lt;img class='bwnimg' BORDER='0' align='right' src='images/HEEMSTRAA.jpg' alt='afbeelding van Heemstra, Aarnoud Jan Anne Aleid baron van'&gt;Aarnoud van Heemstra stamde uit een oud - in oorsprong Fries
    - adellijk geslacht en groeide samen met zijn oudere broer op
    als zoon van een plattelandsburgemeester: eerst tot 1875 in
    Vreeland, daarna in Driebergen. Hij bezocht het gymnasium in
    Utrecht en studeerde vanaf 1890 rechten aan de
    Rijksuniversiteit in die stad. Na op 10 maart 1896 op
    stellingen te zijn gepromoveerd vestigde hij zich als advocaat
    en procureur in Arnhem. Daarna was hij vanaf 1902 zeven jaar
    lang ambtenaar van het Openbaar Ministerie bij het
    kantongerecht in Roermond. Van 1909 tot 1910 oefende hij de
    functie uit van substituut-officier van justitie in
    Maastricht.&lt;/p&gt;
&lt;p&gt;In 1910 werd Van Heemstra benoemd tot burgemeester van
    Arnhem. De baron en zijn gezin bewoonden toen allang de
    achttiende-eeuwse buitenplaats 'Zijpendaal', even buiten de
    Gelderse hoofdstad. Hier resideerde de burgemeester zoals een
    echte aristocraat betaamde, met paardrijden op het prachtig
    aangelegde landgoed en het organiseren van soir&amp;eacute;es
    dansantes, die faam genoten bij de plaatselijke elite. Tijdens
    zijn tienjarige ambtsperiode wist Van Heemstra te bereiken dat
    de Nederlandsche Heidemaatschappij als vestigingsplaats Arnhem
    verkoos, het Nederlandsch Openluchtmuseum van de grond kwam en
    dat in de stad betaalbare volkswoningen werden gebouwd.&lt;/p&gt;
&lt;p&gt;Begin 1920 legde Van Heemstra het burgemeestersambt neer,
    omdat hij meende dat zijn 'schrale bezoldiging' hem niet in
    staat stelde zijn taak naar behoren te blijven vervullen. Hij
    werd vervolgens advocaat-generaal bij het Arnhemse Gerechtshof.
    Maar die betrekking was niet van lange duur: in november 1920
    werd hij benoemd tot gouverneur van Suriname. Het was een
    ongeschreven regel dat in Suriname een protestant tot
    gouverneur werd benoemd en op Cura&amp;ccedil;ao een katholiek. Van
    Heemstra was protestant en had bovendien in Arnhem tijdens de
    Eerste Wereldoorlog, toen de stad met problemen kampte zoals de
    repatri&amp;euml;ring van vele grensarbeiders, bewezen een kundig
    bestuurder te zijn.&lt;/p&gt;
&lt;p&gt;In mei 1921 sprak Van Heemstra zijn eerste rede uit in de
    Koloniale Staten van Suriname. De nieuwe gouverneur gaf
    onmiddellijk aan dat zijn beleid zich vooral zou richten op de
    financi&amp;euml;le onafhankelijkheid van de kolonie ten opzichte
    van het moederland. Daartoe moest in de eerste plaats de
    ontsluiting van de natuurlijke hulpbronnen worden versneld. Hij
    legde meteen een grote dadendrang aan de dag. Terwijl vroegere
    gouverneurs niet of nauwelijks buiten Paramaribo kwamen, reisde
    Van Heemstra verscheidene malen tot diep in de binnenlanden,
    waar Europeanen slechts zelden doordrongen. Hij toonde vooral
    grote belangstelling voor de onmetelijke bauxietaders die in
    het stroomgebied van de Cottica en de Surinamerivier waren
    aangetroffen. In 1922 werd door de Aluminium Company of America
    (Alcoa) begonnen met de bauxietwinning bij het bosnegerdorpje
    Moengo. Het erts zou al snel de belangrijkste inkomstenbron van
    Suriname worden.&lt;/p&gt;
&lt;p&gt;Van alle gouverneurs sinds 1865 heeft Van Heemstra het meest
    geijverd voor meer politieke speelruimte ten opzichte van de
    regering in Den Haag. In 1923 was hij zo verbolgen over de
    'bevoogding vanuit het Moederland' dat hij een 'noodkreet'
    opstelde en aan de Tweede Kamer stuurde. Aanleiding vormde de
    ingrijpende wijzigingen die de minister van Koloni&amp;euml;n, S.
    de Graaff (1919-1925), had aangebracht in de Surinaamse
    begroting voor 1922. Een salarisverhoging voor de Surinaamse
    ambtenarij - teneinde zo kundiger ambtenaren te kunnen
    aantrekken - werd door hem niet overgenomen, terwijl bovendien
    op negentien begrotingsposten, merendeels belangrijke
    onderdelen van het koloniaal bestel rakend, verminderingen en
    nadelige veranderingen werden aangebracht.&lt;/p&gt;
&lt;p&gt;Van Heemstra begreep dat er van de politiek in Nederland
    niets te verwachten viel. Al zijn pogingen de
    sociaal-economische ontwikkeling van de Nederlandse kolonie in
    Zuid-Amerika te bevorderen, stuitten bij regering en parlement
    onveranderlijk op onbegrip en desinteresse. Daarom trachtte de
    gouverneur na enige jaren zijn doel langs andere wegen te
    bereiken. Gebruikmakend van zijn verlof in Nederland in 1924
    probeerde hij de belangstelling van het grootkapitaal voor
    Suriname te wekken. Nog datzelfde jaar sloten Nederlandse
    bedrijven met belangen in Suriname zich aaneen in de
    Ondernemersraad voor Suriname. Tevens voerde Van Heemstra begin
    1925 besprekingen met het machtige Stinnesconcern, het Duitse
    conglomeraat van ondernemingen in de mijnbouw, zware industrie
    en elektrotechniek, om zo de monopoliepositie die Alcoa
    inmiddels in de Surinaamse economie had verworven, te
    neutraliseren. Dit eigenmachtige optreden werd hem in Den Haag
    echter niet in dank afgenomen. Het tweede kabinet-Ruijs de
    Beerenbrouck (1922-1925), bevreesd voor een Duitse 'politieke
    annexatie' van Suriname, gelastte de gouverneur de contacten
    met Stinnes te verbreken.&lt;/p&gt;
&lt;p&gt;In 1928 trachtten de Koloniale Staten met steun van
    gouverneur Van Heemstra de inkomsten voor Suriname te vergroten
    door een verhoging van de uitvoerrechten op bauxiet. Dit werd
    echter door het kabinet-De Geer (1926-1929) - na overleg met
    Alcoa - verhinderd. De regering in Den Haag meende met een
    toegevende houding jegens het Amerikaanse bedrijf iets te
    kunnen bereiken voor Shell, die in de Verenigde Staten in een
    zware concurrentiestrijd was verwikkeld met Standard Oil. Voor
    Van Heemstra was daarmee de maat vol. Hij stuurde aan op zijn
    eervolle ontslag en keerde medio 1928 als ambteloos burger
    terug naar Nederland.&lt;/p&gt;
&lt;p&gt;Terug op zijn geliefde 'Zijpendaal' maakte Van Heemstra geen
    geheim van zijn ergernis. In 1929 werd hij redactielid van het
    in dat jaar opgerichte 
    &lt;em&gt;Politiek Economisch Weekblad&lt;/em&gt;

    , het conservatief-nationalistische tijdschrift dat vanaf zijn
    tweede jaargang werd herdoopt in 
    &lt;em&gt;De Rijkseenheid. Staatkundig economisch weekblad ter
    versterking van de banden tusschen Nederland en de
    Indi&amp;euml;n&lt;/em&gt;

    . Van Heemstra zou redacteur blijven tot mei 1940. Hij was goed
    bevriend met de initiatiefnemer van het weekblad, H.H.A. van
    Gybland Oosterhoff, de secretaris van de Ondernemersraad voor
    Suriname. In de eerste aflevering, van 9 oktober 1929, gaf de
    redactie haar doelstelling: Nederland en de koloni&amp;euml;n in de
    West en de Oost waren onlosmakelijk met elkaar verbonden, en
    zonder de &amp;eacute;&amp;eacute;n zou de ander geen gezonde ontwikkeling
    kunnen doormaken. De beste waarborg voor handhaving van deze
    'rijkseenheid' was de sociaal-economische ontwikkeling van de
    overzeese bevolkingen; dit natuurlijk onder leiding van
    Nederland.&lt;/p&gt;
&lt;p&gt;Op den duur ging 
    &lt;em&gt;De Rijkseenheid&lt;/em&gt;

    zich ook steeds meer bezighouden met de binnenlandse politiek.
    Zo publiceerde het tijdschrift begin 1933 het 'Manifest Verbond
    voor Nationaal Herstel'. De directe aanleiding was de muiterij
    op het pantserschip 'De Zeven Provinci&amp;euml;n' in Oost-Indische
    wateren, een gebeurtenis die in Nederland diepe indruk maakte.
    Het 'Manifest' - dat ook door Van Heemstra werd ondertekend -
    constateerde een morele degeneratie, die alleen kon worden
    tegengegaan door een krachtig herstel van het overheidsgezag.
    In een periode van economische crisis gaf het uiting aan de
    grote angst onder conservatieven voor een socialistische
    revolutie in Nederland.&lt;/p&gt;
&lt;p&gt;Omstreeks 1935 was Van Heemstra nog tamelijk pro-Duits en
    pro-Japans. Japan zag hij als een geschikt tegenwicht tegen de
    toenemende invloed van de Verenigde Staten in Azi&amp;euml;. Maar
    gaandeweg veranderde zijn opinie. In 1938 onderschreef hij in 
    &lt;em&gt;De Rijkseenheid&lt;/em&gt;

    de oproep tot vorming van een Europees blok tegen Japan.
    Bovendien achtte hij uitbreiding van de marine noodzakelijk om
    de overzeese gebiedsdelen tegen vijandelijkheden te kunnen
    beschermen.&lt;/p&gt;
&lt;p&gt;Tijdens de Duitse bezetting weigerde Van Heemstra als
    voorzitter van de Nederlandsche Vereeniging voor Armenzorg en
    Weldadigheid en van het Nationale Fonds voor Bijzondere Nooden
    samen te werken met Winterhulp Nederland, de
    liefdadigheidsorganisatie met propagandistisch oogmerk van de
    Nationaal-Socialistische Beweging (NSB). Begin 1942 werden vele
    van zijn bezittingen door de Duitsers geconfisqueerd:
    landerijen, huizen, banktegoeden, aandelen en zelfs juwelen. De
    baron kreeg met moeite toestemming om op 'Zijpendaal' te mogen
    blijven wonen. Wel moest hij inkwartiering van enkele Duitse
    officieren toestaan. Uiteindelijk werd hij toch gedwongen te
    vertrekken en vestigde hij zich in een van zijn andere huizen,
    eerst in Oosterbeek, daarna in Velp.&lt;/p&gt;
&lt;p&gt;In de zomer van 1942 werd Van Heemstra's schoonzoon Otto
    graaf van Limburg Stirum - na een sabotageactie van de
    ondergrondse - door de bezetter als gijzelaar gearresteerd en
    na enkele weken gefusilleerd. Over Van Heemstra's gescheiden
    dochter Ella, die inmiddels met haar dochter - de latere
    Amerikaanse filmactrice Audrey Hepburn - bij hem inwoonde,
    deden in Arnhem de wildste geruchten de ronde. Zij werd
    gesignaleerd in gezelschap van hoge Duitse legerofficieren. Het
    ene verhaal was dat Ella openlijk pro-nazi was om haar
    ondergronds verzetswerk te camoufleren, het andere dat ze
    daadwerkelijk een collaborateur was, maar dit vooral deed om
    haar kinderen te beschermen.&lt;/p&gt;
&lt;p&gt;Hoe het ook zij, de haatgevoelens jegens de familie waren na
    de oorlog zo sterk dat Van Heemstra zich gedwongen voelde
    Gelderland te verlaten en te verhuizen naar Den Haag. Daar
    hertrouwde hij, acht jaar na de dood van zijn eerste vrouw, in
    1947 met Anna Roosenburg.&lt;/p&gt;
&lt;p&gt;
  &lt;a href='pgedeelte'&gt;P: &lt;/a&gt;Teksten van redevoeringen van gouverneur Van Heemstra in de
    Koloniale Staten van Suriname in 
    &lt;em&gt;De West-Indische Gids&lt;/em&gt;

    3 (1921/1922) 173-175, 
    &lt;em&gt;ibidem&lt;/em&gt;

    4 (1922/1923) 184-188, 
    &lt;em&gt;ibidem&lt;/em&gt;

    5 (1923/1924) 168-172; 'Brief van den gouverneur van Suriname,
    mr. A.J.A.A. baron van Heemstra, aan den voorzitter der
    Koloniale Staten, van 21 februari 1925', 
    &lt;em&gt;ibidem&lt;/em&gt;

    7 (1925/1926) 35-41; 'Ter nagedachtenis van den heer Justus
    Rinia Cornelis Gonggrijp', 
    &lt;em&gt;ibidem&lt;/em&gt;

    10 (1928/1929) 481-482; 'Introduction', in 
    &lt;em&gt;De Rijkseenheid. Edition sp&amp;eacute;ciale, publi&amp;eacute; &amp;agrave;
    l'occasion de l'Exposition coloniale internationale de Paris
    1931&lt;/em&gt;

    ('s-Gravenhage 1931) 5-6.&lt;/p&gt;
&lt;p&gt;
  &lt;a href='lgedeelte'&gt;L: &lt;/a&gt;Behalve een necrologie in de 
  &lt;em&gt;Arnhemse Courant&lt;/em&gt;

  , 31-12-1957: E.A.A. van Heekeren, 'De nieuwe Gouverneur van
  Suriname', in 
  &lt;em&gt;De Indische Gids&lt;/em&gt;

  43 (1921) 1-2; 
  &lt;em&gt;De zaken Onnekes-Van Heemstra en Simons-Van Heemstra in het
  Nederlandsche parlement en een Haagsch dagblad&lt;/em&gt;

  (Paramaribo 1928); Rudolf van Lier, 
  &lt;em&gt;Samenleving in een grensgebied. Een sociaal-historische studie
  van Suriname&lt;/em&gt;

  (3de herz. druk; 's-Gravenhage 1977) 240-249; A.P. Taselaar, 
  &lt;em&gt;Rijkseenheid. Ideologie, organisatie en activiteiten van de
  Nederlandse koloniale lobby, 1925-1940&lt;/em&gt;

  (Leiden 1992); Yop Segers, 
  &lt;em&gt;Op het kruispunt van oud en nieuw. Het Gelders Genootschap,
  1919-1994. 75 jaar op de bres voor de schoonheid van
  Gelderland&lt;/em&gt;

  ('s-Gravenhage 1994); Stan Verschuuren, 
  &lt;em&gt;Suriname. Geschiedenis in hoofdlijnen&lt;/em&gt;

  (3de herz. druk; 's-Gravenhage 1994); Barry Paris, 
  &lt;em&gt;Audrey Hepburn&lt;/em&gt;

  (New York 1996).&lt;/p&gt;
&lt;p&gt;
  &lt;a href='igedeelte'&gt;I: &lt;/a&gt;
  &lt;em&gt;De Indische Gids&lt;/em&gt;

  43 (1921) tegenover p. 1.&lt;/p&gt;
&lt;p&gt;Yop Segers&lt;/p&gt; 
&lt;dtml-var bwn_footer&gt;</text>
  </biography>
</biodes>

