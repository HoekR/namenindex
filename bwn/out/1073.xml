<biodes version="1.0">
  <fileDesc>
    <title>Langen, Willem Jan de (1892-1959)</title>
    <ref target="http://resources.huygens.knaw.nl/bwn1880-2000/lemmata/bwn2/langen"/>
    <publisher>
      <name>Biografisch Woordenboek van Nederland:1880-2000</name>
      <ref target="http://resources.huygens.knaw.nl/bwn1880-2000"/>
    </publisher>
  </fileDesc>
  <person>
    <idno type="id">langen</idno>
    <persName><name type="geslachtsnaam">Langen</name>, Willem Jan de</persName>
    <sex value="1"/>
    <event type="birth" when="1892"/>
    <event type="death" when="1959"/>
    <state type="occupation">jurist</state>
  </person>
  <biography>
    <text>&lt;dtml-var bwn_header&gt;
 &lt;p class='genealogie'&gt;
  &lt;strong&gt;Langen, Willem Jan de&lt;/strong&gt;, belastingdeskundige en jurist (Groningen 10-3-1892 - Leiden 7-12-1959).

Zoon van Hendrik de Langen, stoffenverver, en Jantje Wolters. Gehuwd op
2-10-1919 met Catharina van der Sande. Uit dit huwelijk werden 5
dochters geboren.



&lt;/p&gt;
&lt;p&gt;De Langen doorliep de HBS te Groningen, deed daarna staatsexamen
gymnasium-B en volgde de opleiding voor de belastingdienst. Op 6 april
1914 werd hij benoemd tot surnumerair der directe belastingen,
invoerrechten en accijnzen en geplaatst ter inspectie te Amsterdam.
Later was hij o.m. werkzaam bij de inspectie te Hellevoetsluis. In 1917
volgde zijn benoeming tot inspecteur bij de gemeentebelastingen te
Amsterdam, welke functie hij uitoefende tot 1921, in welk jaar hij voor
de Maatschap Loyens en Volkmaars beroepshalve naar
Nederlands-Indi&amp;euml; ging. In 1926 keerde hij naar Nederland terug om
zich op 1 mei 1927 te 's-Gravenhage te vestigen, waar hij tot 1950
als belastingconsulent genoemde maatschap leidde.&lt;/p&gt;
&lt;p&gt;Ofschoon hij een man van de praktijk was, had de wetenschap evenzeer
zijn belangstelling. In 1930 werd hem de gouden medaille toegekend voor
zijn inzending op een prijsvraag - een economische studie op
mathematische grondslag t.a.v. de bepaling van de ruilwaarde -
uitgeschreven door het Legatum Stolpianium te Leiden. Hij volgde P.J.A.
Adriani op als hoogleraar in het belastingrecht te Amsterdam, en sprak
op 15 mei 1950 zijn inaugurele rede 
&lt;em&gt;Grondbeginselen van ons belastingstelsel&lt;/em&gt;

(Alphen a/d Rijn, 1950) uit. Zijn levenswerk was 
&lt;em&gt;De grondbeginselen van het Nederlandse belastingrecht&lt;/em&gt;

(Alphen a/d Rijn, 1954-1958. 2 dl.). Het viel hem moeilijk het werk als
voltooid te beschouwen, daar hij steeds naar de uiterste perfectie
streefde. De erin vervatte interpretatietheorie heeft de aandacht
getrokken van de gehele juridische wereld.&lt;/p&gt;
&lt;p&gt;De Langen was een gedisciplineerd denker, die ingewikkelde problemen
eenvoudig wist weer te geven. Zijn belangstelling voor de ethiek vindt
men in zijn werk terug; hij heeft het belastingrecht er een nieuwe
dimensie door gegeven. Bovendien heeft hij vanuit een onderdeel van het
recht de algemene rechtsbeginselen weten te bevruchten.&lt;/p&gt;
&lt;p&gt;Ook was De Langen een bescheiden man, die zijn
ge&amp;euml;motioneerdheid achter een grote gespannenheid verborg. Zijn
belangstelling voor de mens was ongemeen groot, zijn werklust evenzeer.
Door zijn onverwachte dood kon hij 
&lt;em&gt;Het abc van het belastingrecht,&lt;/em&gt;

een inleidend boek ten behoeve van zijn studenten, niet afmaken
(voltooid door J. van Soest en D. Br&amp;uuml;ll. Alphen a/d Rijn, 1961).
Het preadvies dat hij kort voor zijn dood schreef en in december 1959
te zamen met R.A.V. baron Van Haersolte had moeten uitbrengen voor de
Vereniging voor wijsbegeerte des rechts 
&lt;em&gt;De bruikbaarheid van de zogenoemde empirisch-analytische methode
voor de rechtswetenschap,&lt;/em&gt;

werd een jaar later verdedigd door D. Wiersma en B. Schendstok.&lt;/p&gt;
&lt;p&gt;
  &lt;a href='pgedeelte'&gt;P: &lt;/a&gt;Behalve de bovengenoemde werken, artikelen o.m. in 
&lt;em&gt;De Economist&lt;/em&gt;

(1921) en in 
&lt;em&gt;Maandblad voor Accountancy en Bedrijfshuishoudkunde&lt;/em&gt;

(1938). Verder 
&lt;em&gt;Enkele opmerkingen over de controle- en repressiemiddelen van de
fiscus.&lt;/em&gt;

Praeadvies voor de Veree-niging voor Belastingwetenschap: 48
(Purmerend, 1939); 
&lt;em&gt;Inleiding tot het balanslezen&lt;/em&gt;

(Alphen aan den Rijn, 1952); vele dr.).&lt;/p&gt;
&lt;p&gt;
  &lt;a href='lgedeelte'&gt;L: &lt;/a&gt;J. Hollander, in 
&lt;em&gt;Weekblad voor Fiscaal Recht&lt;/em&gt;

5 (1959) 4483 (19 december) 1041; J. van der Poel, 
&lt;em&gt;ibidem,&lt;/em&gt;

1043; P.J.A. Adriani, in 
&lt;em&gt;Weekblad voor privaatrecht, notaris-ambt en registratie&lt;/em&gt;

91 (1960) 4613 (16 januari) 28-29; A. Pitlo, in 
&lt;em&gt;Amsterdamsche Studenten-Almanak&lt;/em&gt;

131(1961)237-239.&lt;/p&gt;
&lt;p&gt;W.M. Peletier&lt;/p&gt; 
&lt;dtml-var bwn_footer&gt;</text>
  </biography>
</biodes>

