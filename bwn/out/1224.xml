<biodes version="1.0">
  <fileDesc>
    <title>Mesu, Ferdinandus Pieter (1889-1978)</title>
    <author>Wim Coster</author>
    <ref target="http://resources.huygens.knaw.nl/bwn1880-2000/lemmata/bwn6/mesu"/>
    <date when="2004-04-23"/>
    <publisher>
      <name>Biografisch Woordenboek van Nederland:1880-2000</name>
      <ref target="http://resources.huygens.knaw.nl/bwn1880-2000"/>
    </publisher>
  </fileDesc>
  <person>
    <idno type="id">mesu</idno>
    <persName><name type="geslachtsnaam">Mesu</name>, Ferdinandus Pieter</persName>
    <sex value="1"/>
    <event type="birth" when="1889"/>
    <event type="death" when="1978"/>
    <state type="occupation">landbouwkundige</state>
  </person>
  <biography>
    <graphic url="http://resources.huygens.knaw.nl/bwn1880-2000/lemmata/bwn6/images/images/MESU.jpg"/>
    <text>&lt;dtml-var bwn_header&gt;
 &lt;p class=&amp;quot;genealogie&amp;quot;&gt;

  

  &lt;strong&gt;Mesu, Ferdinandus Pieter&lt;/strong&gt;, landbouwkundige 

  (Nieuw- en Sint Joosland 14-4-1889 - Utrecht 19-9-1978). Zoon van Joos

  Mesu, landbouwer, en Leuntje Polderdijk. Gehuwd op 9-5-1923 met

  Jentje Steenbergen (1899-1969), landbouwhuishoudlerares. Uit dit

  huwelijk werden 2 zoons en 1 dochter geboren.

  

  &lt;/p&gt;&lt;img src=&amp;quot;images/MESU.jpg&amp;quot; align=&amp;quot;right&amp;quot; BORDER=&amp;quot;0&amp;quot; alt=&amp;quot;afbeelding van Mesu, Ferdinandus Pieter&amp;quot; class=&amp;quot;bwnimg&amp;quot;&gt;

    &lt;p&gt;De Zeeuwse boerenzoon Fernand ('Nand') Mesu was vijf jaar

    toen zijn vader bij een ongeluk om het leven kwam. Zijn moeder

    bleef achter met acht kinderen - vijf jongens en drie meisjes

    tussen de &amp;eacute;&amp;eacute;n en vijftien jaar -, van wie Fernand de zesde

    was. Haar enige broer werd voogd over de kinderen. Deze 'Oomes'

    Polderdijk, een zeer ontwikkelde boer, was onder meer

    dijkgraaf, amateur-historicus en lid van het Zeeuwsch

    Genootschap der Wetenschappen. Samen met hem, haar kinderen en

    enkele knechten en meiden dreef moeder Mesu het

    landbouwbedrijf. Aan kennis en kunde ontbrak het dus niet in de

    omgeving van de jonge Fernand.&lt;/p&gt;

    &lt;p&gt;Aangezien &amp;eacute;&amp;eacute;n van zijn oudere broers op de boerderij kwam,

    moest Mesu een ander beroep kiezen. Eerst bezocht hij vanaf

    1903 de vijfjarige HBS in Middelburg. Na in 1908 eindexamen te

    hebben gedaan ging hij naar de Landbouwhoogeschool te

    Wageningen. In december 1914 studeerde hij af in de richting

    Nederlandse landbouw, met als hoofdvakken plantenteelt en

    landbouwscheikunde en als bijvak grondverbetering. Enkele

    maanden eerder was hij vanwege het uitbreken van de Eerste

    Wereldoorlog gemobiliseerd en - uiteindelijk in de rang van

    eerste luitenant der Intendance - belast met onder meer het

    vorderen van hooi voor de legerpaarden.&lt;/p&gt;

    &lt;p&gt;In het voorjaar van 1917 kreeg Mesu voor onbepaalde tijd

    militair verlof om als cultuurconsulent in dienst te treden van

    de Friesche Maatschappij van Landbouw, waartoe hij in

    Leeuwarden op kamers ging wonen. Het was zijn taak door middel

    van propaganda en voorlichting de boeren in Friesland tot

    verhoging en verbetering van de agrarische productie te brengen

    om op die manier wat te doen aan de verbetering van de - door

    de oorlog precair geworden - binnenlandse voedselsituatie. De

    pachters, koemelkers, kleine en grote boeren met wie hij in

    zijn nieuwe functie te maken kreeg, hadden allen hun eigen,

    vaak tegengestelde belangen. Maar Mesu liet zich daardoor niet

    van zijn stuk brengen en gaf de adviezen die hij gewenst

    achtte. Eveneens in het kader van de bestrijding van de

    voedselschaarste stond de functie die hij begin 1919

    aanvaardde. Mesu werd toen hoofd van de afdeling Granen en

    Peulvruchten - tevens onderdirecteur - van het Rijksbureau voor

    de Distributie van Graan en Meel in Den Haag.&lt;/p&gt;

    &lt;p&gt;Toen de werkzaamheden van het Rijksbureau langzaam ten einde

    liepen, vertrok Mesu in mei 1920 naar Drenthe om er als

    landbouwkundig vertegenwoordiger in dienst te treden van het

    Rivierenbureau, een dienst die ressorteerde onder de

    Provinciale Waterstaat. Hij verhuisde toen van Den Haag naar

    Assen. Mesu had hier de taak de gevolgen van de

    waterstaatkundige ingrepen voor de landbouw te belichten voor

    bestuurders van de provincie, gemeenten, landbouworganisaties

    en voor boeren.&lt;/p&gt;

    &lt;p&gt;Mesu leerde in Drenthe ook zijn vrouw kennen, de

    landbouwhuishoudlerares Jentje Steenbergen uit Zuidwolde. De

    dag na hun huwelijk, in mei 1923, vestigden zij zich in Zwolle,

    waar hij een betrekking had gevonden als cultuurconsulent in

    Overijssel. Hij werkte er nauw samen met de besturen van

    landbouwmaatschappijen, ontginningsmaatschappijen,

    waterschappen, gemeenten en provincie. De vaak drastische

    ingrepen in het landschap hadden meestal grote, niet in de

    laatste plaats financi&amp;euml;le gevolgen voor de eigenaren en

    gebruikers van de gronden, en dit leidde regelmatig tot verzet.

    De gemoederen konden daarbij hoog oplopen. Toen Mesu

    bijvoorbeeld tijdens een vergadering over de oprichting van een

    waterschap in het gebied van de Beneden-Dinkel voorlichting

    gaf over een door Provinciale Waterstaat ontwikkeld plan, moest

    hij op een gegeven moment zelfs een veilig heenkomen zoeken in

    de nabijgelegen tuin van de pastoor. Anders dan door de boeren

    werd zijn werk echter hogelijk gewaardeerd door de bestuurders

    van provincie, door de landbouwmaatschappijen en waterschappen

    en door de technici.&lt;/p&gt;

    &lt;p&gt;In april 1930 verhuisde Mesu met zijn gezin uit Zwolle naar

    het Noord-Hollandse Bergen, vanwege zijn aanstelling bij de

    Directie van de Wieringermeer. Bij dit project werden toen drie

    Wageningse ingenieurs aangesteld: naast Mesu ook zijn

    studiegenoten S. Smeding en A.L.H. Roebroek. Elk van hen had

    specifieke taken. Mesu hield zich bezig met het in cultuur

    brengen van de gronden, de ontsluiting van wegen en kanalen, de

    ontwatering en de verkaveling.&lt;/p&gt;

    &lt;p&gt;Mesu had altijd al een grote belangstelling gehad voor de

    afsluiting van de Zuiderzee en de inpoldering van de

    Wieringermeer. Samen met directeur A. Minderhoud van de

    Grontmij. in Zwolle maakte hij een raming van de kosten voor

    het in cultuur brengen van de gronden in de nieuwe polder. Zij

    kwamen uit op een bedrag van ongeveer 1.500 gulden per hectare,

    maar het dubbele was ook mogelijk, terwijl de minister van

    Financi&amp;euml;n nog een bedrag van 600 gulden per hectare in het

    hoofd had. Toch werd het plan doorgezet.&lt;/p&gt;

    &lt;p&gt;Een van de grootste problemen was grondbewerkingsmachines te

    vinden die niet wegzakten in de zachte ondergrond. Talloze

    systemen uit de gehele wereld werden beproefd. Wanneer de

    proeven mislukten, kwam er vaak hevige kritiek; wanneer ze

    slaagden ook, want dan werd gezegd dat de arbeiders het brood

    uit de mond werd gestoten. Voor de arbeiders en arbeidsters had

    Mesu overigens een bijzonder oog. Hij kon zich - gezien zijn

    Zeeuwse boerenachtergrond - verplaatsen in hun situatie. In

    1934 werden de eerste bedrijven in de Wieringermeer in pacht

    uitgegeven. De polder was goed bereikbaar en er werden drie

    dorpen gesticht. Mesu verliet de Wieringermeer in 1934, toen

    dit gebied vrijwel geheel in cultuur was gebracht. Zijn werk

    daar zat erop.&lt;/p&gt;

    &lt;p&gt;Korte tijd woonde hij daarna nog in Assen. Hij was toen

    Rijksinspecteur in Drenthe en tevens landbouwkundig adviseur

    voor werkverschaffing en steunverlening bij het departement van

    Sociale Zaken. In 1935 verhuisde Mesu met zijn gezin naar

    Bilthoven, waar hij tot aan zijn dood zou blijven wonen.&lt;/p&gt;

    &lt;p&gt;Eind mei 1935 was Mesu namelijk directeur geworden van de

    pas opgerichte Cultuurtechnische Dienst in Utrecht. Alle

    overheidsactiviteiten op het gebied van ontginning, ontwatering

    en ruilverkaveling waren samengevoegd in deze Dienst en in de

    Centrale Cultuurtechnische Commissie. Mesu werd tevens

    secretaris van deze Commissie, die onder leiding stond van zijn

    oud-collega Roebroek, inmiddels directeur-generaal van

    Landbouw. De Dienst begon met slechts zeven personen, maar zou

    na 1945 uitgroeien tot een machtig apparaat, van waaruit de

    systematische modernisering van het Nederlandse landschap vorm

    zou krijgen. Tijdens het negentienjarig directeurschap van Mesu

    zou het aantal personeelsleden toenemen tot 660.&lt;/p&gt;

    &lt;p&gt;'De oorlog heeft vanzelfsprekend een domper gelegd op de

    dadendrang van Mesu' (Geuze, 163). Een belangrijke vooruitgang

    was echter dat in 1942 werd besloten de uitvoering van

    ruilverkavelingen en andere cultuurtechnische werken niet

    langer alleen te subsidi&amp;euml;ren in het kader van de

    werkverruiming. Het departement van Landbouw verstrekte

    voortaan zelf financi&amp;euml;le tegemoetkomingen, en dit leidde tot

    een institutionalisering van het subsidie-instrument als

    onderdeel van het ruilverkavelingsbeleid.&lt;/p&gt;

    &lt;p&gt;Na de bevrijding werden de ruilverkavelingactiviteiten in

    Nederland sterk opgevoerd. Bodemonderzoek, in combinatie met

    mechanisatie en rationalisatie in de landbouw speelden daarbij

    een grote rol. In april 1954 ging Mesu als directeur van de

    Cultuurtechnische Dienst met pensioen. Op 9 maart 1953 had hij

    een eredoctoraat ontvangen van de Landbouwhogeschool in

    Wageningen. Zijn promotor, de hoogleraar cultuurtechniek F.

    Hellinga, kenschetste hem bij die gelegenheid als de

    'Grootmeester van de Cultuurtechniek'. Ook wees hij op de goede

    samenwerking tussen de Technische Hogeschool te Delft en de

    Landbouwhogeschool te Wageningen, die mede door toedoen van

    Mesu tot stand was gekomen.&lt;/p&gt;

    &lt;p&gt;Mesu bleef ook na zijn pensionering actief. Van 1954 tot de

    opheffing in 1960 was hij lid van de Deltacommissie, en in die

    hoedanigheid toonde hij zich een groot voorstander van het

    afsluiten van de zeegaten in zuidwest Nederland. Hij wilde de

    kustlijn doortrekken om op die manier landwinst te boeken bij

    inpolderingen binnen die kustlijn, terwijl het overgebleven

    water als zoetwaterbekken zou kunnen dienen. Hij pleitte voor

    afsluiting van de Westerschelde, zover mogelijk westwaarts,

    namelijk bij de mond.&lt;/p&gt;

    &lt;p&gt;In het jaar van zijn pensionering werd Mesu ook door het

    Landbouwschap gevraagd als voorzitter van een aparte commissie

    voor planologie, waarbij hij voorging in de strijd om het

    behoud van goede landbouwgrond. Verder werd Mesu in 1954 voor

    het Landbouwschap voorzitter van de waterstaatscommissie en

    adviseur voor aangelegenheden rond grondgebruik in de meest

    algemene zin. In de jaren 1956-1964 was hij voorzitter van de

    Stichting ter Ontwikkeling van de Noordwest-Veluwe. Voor de

    Stichting Machinale Landbouw Suriname trad hij op als lid van

    de Raad van Commissarissen, waarbij hij zijn grote ervaring uit

    de Wieringermeer kon inbrengen. Tot zijn tachtigste bleef Mesu

    werkzaam voor het Landbouwschap. Zijn afscheid daar viel hem

    moeilijk, en hij was blij wanneer Rijkswaterstaat hem nadien

    nog in een of andere schadecommissie plaatste.&lt;/p&gt;

    &lt;p&gt;Eind 1969 overleed zijn vrouw. Haar dood greep hem sterk

    aan, maar dankzij de goede zorgen van een vroegere buurvrouw en

    vriendin, de weduwe Mosmans, kreeg hij zijn leven weer op orde.

    In de zomer van 1978 onderging Mesu een heupoperatie, waarna

    een embolie optrad. Kort daarna overleed deze kleine, grote

    Zeeuw in het Diaconessen Ziekenhuis in Utrecht.&lt;/p&gt;

    &lt;p&gt;Fernand Mesu was een harde en nauwgezette werker, die in dat

    opzicht niet altijd zijn grenzen kende en wel eens te veel van

    zichzelf vroeg. Hij was trouw aan zijn principes, trouw ook in

    zijn vriendschappen. Hij wist met tact en gevoel voor humor de

    zaken naar zijn hand te zetten, maar wel ging bij hem de zaak

    v&amp;oacute;&amp;oacute;r de persoon. Hij liet zich niet voorstaan op zijn positie

    en was ook niet ge&amp;iuml;mponeerd door hoger geplaatsten. Op de

    ontwikkeling der cultuurtechniek in Nederland heeft Mesu een

    eigen stempel gedrukt. Hij was ervan overtuigd, dat de

    waterbouwkundige, de landmeter en de landbouwkundige elkaar

    moesten zien te vinden. 'De grootste verdienste die Mesu bij de

    ontwikkeling van de cultuurtechniek heeft gehad,' zei

    voorzitter Roebroek van de Centrale Cultuurtechnische Commissie

    bij Mesu's afscheid als directeur van de Cultuurtechnische

    Dienst in 1954, 'ligt in het feit, dat hij door woord, daad en

    voorbeeld, de eerste cultuurtechnische ingenieurs gevormd

    heeft'. Ook daarmee heeft hij op het Nederlandse landschap

    zoals dat zich vormde tijdens zijn werkzame leven, een

    duidelijke stempel gedrukt.&lt;/p&gt;

  &lt;p&gt;&lt;a href=&amp;quot;agedeelte&amp;quot;&gt;A: &lt;/a&gt;Familiearchief-Mesu (met o.a. het manuscript van zijn

  'Herinneringen') in particulier bezit te Bennekom.&lt;/p&gt;&lt;p&gt;&lt;a href=&amp;quot;pgedeelte&amp;quot;&gt;P: &lt;/a&gt;'Veertig jaren cultuurtechniek&amp;quot;, in 

  &lt;em&gt;Tijdschrift der Nederlandsche Heidemaatschappij&lt;/em&gt; 65 (1954) 6

  (juni) 158-176; samen met J. van Veen, 

  &lt;em&gt;Waterhuishouding in Nederland&lt;/em&gt; (Meppel 1957); 'Ontmoeting in

  Drenthe', in 

  &lt;em&gt;Dr.ir. Johan van Veen. De som van een leven.&lt;/em&gt; Onder red. van

  H.J. Stuvel ('s- Gravenhage 1972) 27-30.&lt;/p&gt;&lt;p&gt;&lt;a href=&amp;quot;lgedeelte&amp;quot;&gt;L: &lt;/a&gt;

  &lt;em&gt;Mesu, het leven van een pionier. Herinneringen uit en over

  zijn leven.&lt;/em&gt; Bewerkt door M.A. Geuze (Middelburg 1979); Jan

  Groeneveld, 

  &lt;em&gt;Veranderend Nederland. Een halve eeuw ontwikkeling op het

  platteland.&lt;/em&gt; (Maastricht [etc.] 1985); G.A. Coert, lemma in 

  &lt;em&gt;Drentse biografie&amp;euml;n. Levensbeschrijvingen van bekende en

  onbekende Drenten&lt;/em&gt; I (Meppel [etc.] 1989) 136-138; Gerrie

  Andela, 

  &lt;em&gt;Kneedbaar landschap, kneedbaar volk. De hero&amp;iuml;sche jaren van de

  ruilverkavelingen in Nederland&lt;/em&gt; (Bussum 2000); Willem van der

  Ham, 

  &lt;em&gt;Meester van de zee. Johan van Veen (1893-1959),

  waterstaatsingenieur&lt;/em&gt; (Amsterdam 2003).&lt;/p&gt;&lt;p&gt;&lt;a href=&amp;quot;igedeelte&amp;quot;&gt;I: &lt;/a&gt;

  

  &lt;em&gt;Mesu, het leven van een pionier. Herinneringen uit en over

  zijn leven.&lt;/em&gt; Bewerkt door M.A. Geuze (Middelburg 1979) 65 [Mesu

  in 1917].&lt;/p&gt;&lt;p&gt;Wim Coster&lt;/p&gt;
 
&lt;dtml-var bwn_footer&gt;</text>
  </biography>
</biodes>

