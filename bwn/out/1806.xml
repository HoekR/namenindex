<biodes version="1.0">
  <fileDesc>
    <title>Tesch, Johan Jacob (1877-1954)</title>
    <ref target="http://resources.huygens.knaw.nl/bwn1880-2000/lemmata/bwn2/tesch"/>
    <publisher>
      <name>Biografisch Woordenboek van Nederland:1880-2000</name>
      <ref target="http://resources.huygens.knaw.nl/bwn1880-2000"/>
    </publisher>
  </fileDesc>
  <person>
    <idno type="id">tesch_2</idno>
    <persName><name type="geslachtsnaam">Tesch</name>, Johan Jacob</persName>
    <sex value="1"/>
    <event type="birth" when="1877"/>
    <event type="death" when="1954"/>
    <state type="occupation">dierkundige</state>
  </person>
  <biography>
    <text>&lt;dtml-var bwn_header&gt;
 &lt;p class='genealogie'&gt;
  &lt;strong&gt;Tesch, Johan Jacob&lt;/strong&gt;, zo&amp;ouml;loog (Amsterdam 7-2-1877 - 's-Gravenhage 7-8-1954).

Zoon van Johan Wendel Tesch, leraar, en Trijntje Stoffel. Gehuwd op
21-7-1908 met Johanna de Wilde. Uit dit huwelijk werden 1 zoon en 1
dochter geboren. Na haar overlijden (23-6-1941) gehuwd op 3-9-1941 met
Aaltje Maria van der Hee. Uit dit huwelijk werden geen kinderen
geboren.



&lt;/p&gt;
&lt;p&gt;Tesch verhuisde, toen hij ruim een halfjaar oud was, naar
's-Gravenhage, waar zijn vader directeur werd van het Instituut
Tesch, een van de meest vooraanstaande en dure jongensscholen van
's-Gravenhage. Hij genoot zijn eerste opleiding aan de school van
zijn vader, doch vertrok in 1894 naar Deventer, waar hij bij zijn
grootouders woonde (Pieter Stoffel was er houthandelaar) en de hoogste
vier klassen van het gynnasium doorliep; in 1898 legde hij met goed
gevolg het eindexamen in Deventer af en keerde naar 's-Gravenhage
terug. Hij studeerde biologie in Leiden en deed daar op 20-5-1901 het
kandidaatsexamen plant- en dierkunde. Hij zette zijn studie voort aan
de Rijksuniversiteit te Utrecht en promoveerde daar cum laude op
11-5-1906 op een proefschrift getiteld 
&lt;em&gt;Systematisch overzicht van alle tot nu toe bekende heteropoden&lt;/em&gt;

(promotor prof. A.A.W. Hubrecht). Dit proefschrift vormde een onderdeel
van de resultaten van Tesch' studies over pteropode en heteropode
Mollusca (vleugelslakken), waarover hij tussen 1903 en 1913 een aantal
fundamentele monografie&amp;euml;n en kortere artikelen publiceerde, die
hem tot een internationaal erkende autoriteit voor deze groepen
maakten. Van februari tot juli 1904 bezocht Tesch, voor het doen van
onderzoekingen aan Pteropoda, het Zo&amp;ouml;logisch Station te Napels en
in oktober 1905 het British Museum. Na korter dan een halfjaar leraar
geweest te zijn in Utrecht, werd Tesch op 1 mei 1906 benoemd tot tweede
biologische assistent bij het Rijksinstituut voor het Onderzoek der Zee
in Den Helder, een instituut waaraan hij (met twee onderbrekingen)
verbonden zou blijven tot aan zijn pensionering in 1942. De twee
onderbrekingen van 1-8-1907 tot 18-3-1908, toen hij assistent was bij
de afdeling Ongewervelden van het Rijksmuseum van Natuurlijke Historie
te Leiden, en van 16-5-1915 tot 1-9-1918, toen hij conservator der
Crustacea was aan hetzelfde museum. Van 1908 tot 1915 was Tesch eerste
biologische assistent van het Rijksinstituut voor het Onderzoek der Zee
in Den Helder (na 1912 genoemd Rijksinstituut voor Visscherij
onderzoek). Na zijn terugkeer in 1918 bij het instituut (dat toen de
offici&amp;euml;le titel van Rijksinstituut voor Biologisch Visscherij
onderzoek gekregen had en spoedig daarna naar Den Haag was verhuisd)
verkreeg Tesch de rang van visserijconsulent en op 1-1 -1924 werd hij
benoemd tot hoofd van de afdeling Zeevisserij van dat instituut - een
functie die hij tot aan zijn pensionering op 1-3-1942 zou bekleden. In
augustus 1943 werd hij benoemd tot honorair medewerker bij het
Rijksmuseum van Natuurlijke Historie te Leiden, waar hij werkte aan
zijn studies over Heteropoda en Pteropoda, die leidden tot de
publikatie - tussen 1946 en 1950 - van vijf belangwekkende rapporten
over het materiaal van deze dieren door de Deense Dana-expedities
verzameld.&lt;/p&gt;
&lt;p&gt;Tesch was een geboren systematicus, zoals blijkt uit zijn uitermate
belangrijke publikaties over Pteropoda en Heteropoda, en ook uit het
feit dat hij, in het korte tijdsbestek van driejaar (1915-1918) dat hij
conservator van de afdeling Crustacea van het Leidse museum was, twee
grote monografie&amp;euml;n over Brachyrhynche krabben door de
Siboga-expeditie verzameld en een aantal andere revisies van
krabbengenera uit de families Grapsidae en Ocypodidae het licht deed
zien. Ook tijdens de eerste jaren dat Tesch aan het Rijksinstituut voor
het Onderzoek der Zee verbonden was verrichtte hij voornamelijk
systematisch en faunistisch werk en schreef hij zeven belangrijke
artikelen in de serie 'Bijdragen tot de fauna der Zuidelijke
Noordzee', die tussen 1906 en 1910 in het 
&lt;em&gt;Jaarboek van het Rijksinstituut voor het onderzoek der zee&lt;/em&gt;

verschenen, terwijl ook elders bijdragen van zijn hand over de fauna
der Noordzee gepubliceerd werden. Toen Tesch hoofd van de afdeling
Zeevisserij was deed hij onderzoekingen betreffende verschillende
vissoorten, het meest over de haring. Zijn publikaties hierover waren
gedegen, doch met relatief weinig originele idee&amp;euml;n, zij betroffen
meest routineonderzoekingen en waren duidelijk niet met die liefde en
belangstelling geschreven die Tesch' systematische bijdragen
kenmerkten. Natuurlijk speelt ook hier een rol dat de economische
toestand van de jaren '30 elk onderzoek grote beperkingen oplegde.
Het is evenwel duidelijk dat Tesch meer een systematicus was dan een
man van de praktijk en het is te betreuren dat hij niet een groter deel
van zijn leven aan de diersystematiek heeft kunnen wijden. Zijn
systematische studies zullen steeds van grote waarde blijven, terwijl
zijn visserijpublikaties daarentegen op voortgaand onderzoek geen grote
invloed hebben gehad.&lt;/p&gt;
&lt;p&gt;Behalve een man van de wetenschap was Tesch ook een goed
popularisator. Zijn boek 
&lt;em&gt;Het leven der zee&lt;/em&gt;

(1920), uitgegeven in de Wereldbibliotheek, heeft de kennis der
oceanografie voor velen toegankelijk gemaakt en stellig veel jonge
biologen sterk be&amp;iuml;nvloed. Ook in dagbladen zoals 
&lt;em&gt;Het Vaderland&lt;/em&gt;

en algemene tijdschriften als 
&lt;em&gt;De Gids, Haagsch Maandblad&lt;/em&gt;

en 
&lt;em&gt;Haagsche Post&lt;/em&gt;

schreef hij populaire artikelen over de meest uiteenlopende
onderwerpen. Hij was zeer erudiet en had een wijde belangstelling, niet
alleen voor de verschillende aspecten der biologie, maar ook voor
geschiedenis (speciaal de Middeleeuwen) en literatuur. Zijn artistieke
kwaliteiten kwamen tot uiting in de fraaie illustraties van zijn
wetenschappelijke artikelen. Ook publiceerde hij gedichten, zoals zijn
bekende 'De wulpenroep' 
&lt;em&gt;(Gedenkboek dr. Jac. P. Thijsse...&lt;/em&gt;

(Amsterdam, 1935) 195. Hij was uitermate bescheiden, zeer
teruggetrokken en maakte moeilijk contacten, doch waren deze eenmaal
gelegd dan toonde hij zich een uitermate beminnelijk en innemend mens.
Moeilijke huiselijke omstandigheden maakten Tesch' leven niet
eenvoudig.&lt;/p&gt;
&lt;p&gt;
  &lt;a href='pgedeelte'&gt;P: &lt;/a&gt;Zie behalve samen met J. de Veen geschreven 
&lt;em&gt;Die niederl&amp;auml;ndische Seefischerei&lt;/em&gt;

(Stuttgart, 1933) als deel 7, afl. 2 van het 
&lt;em&gt;Handbuch der Seefischerei Nordeuropas,&lt;/em&gt;

hrsg. von H. Lubbert und E. Ehrenbaum, bibliografie over Mollusca in
onder L genoemd artikel van C.O. van Regteren Altena.&lt;/p&gt;
&lt;p&gt;
  &lt;a href='lgedeelte'&gt;L: &lt;/a&gt;B. Havinga, in 
&lt;em&gt;Journal du conseil permanent international pour l'exploration de
la mer&lt;/em&gt;

20 (1955) 251-253; idem, in 
&lt;em&gt;Vakblad voor biologen&lt;/em&gt;

35 (1955) 49-51; C. O. van Regteren Altena, in 
&lt;em&gt;Basteria&lt;/em&gt;

21 (1957) 1-3.&lt;/p&gt;
&lt;p&gt;L.B. Holthuis&lt;/p&gt; 
&lt;dtml-var bwn_footer&gt;</text>
  </biography>
</biodes>

