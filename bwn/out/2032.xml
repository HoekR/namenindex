<biodes version="1.0">
  <fileDesc>
    <title>Winkel, Jan te (1847-1927)</title>
    <ref target="http://resources.huygens.knaw.nl/bwn1880-2000/lemmata/bwn3/winkel"/>
    <publisher>
      <name>Biografisch Woordenboek van Nederland:1880-2000</name>
      <ref target="http://resources.huygens.knaw.nl/bwn1880-2000"/>
    </publisher>
  </fileDesc>
  <person>
    <idno type="id">winkel</idno>
    <persName><name type="geslachtsnaam">Winkel</name>, Jan te</persName>
    <sex value="1"/>
    <event type="birth" when="1847"/>
    <event type="death" when="1927"/>
    <state type="occupation">literatuurhistoricus</state>
    <state type="occupation">taalkundige</state>
  </person>
  <biography>
    <text>&lt;dtml-var bwn_header&gt;
 &lt;p class='genealogie'&gt;
  &lt;strong&gt;Winkel, Jan te&lt;/strong&gt;, literatuurhistoricus en taalgeleerde (Winkel, daarna gem. Niedorp 16-11-1847 - Amsterdam 31-5-1927).

  Zoon van Pierre Guillaume te Winkel, Nederlands-Hervormd
  predikant, en Catharina Maria Holmes. Gehuwd op 18-7-1878 met
  Johanna Cornelia Lodeesen. Uit dit huwelijk werden 2 zoons en 1
  dochter geboren.
  

  

  
  &lt;/p&gt;
&lt;p&gt;Het gezin Te Winkel verhuisde achtereenvolgens naar
    Bennebroek en naar Rotterdam (1857), waar ds. Te Winkel zich
    tot de moderne richting in de Ned. Her v. Kerk uitsprak. Jan
    werd leerling van het Erasmiaansch Gymnasium. Hier ontbloeide
    ook zijn liefde voor het toneel, die hem, getuige o.a. een
    grote verzameling toneelspelen die hij aanlegde, nooit zou
    verlaten. Hij deed cum laude eindexamen in 1866, waarna hij
    zich te Leiden liet inschrijven als student in de theologie en
    in de letteren. De laatste studierichting was veiligheidshalve
    gekozen, voor het geval hij, als modernist - later zou hij
    spinozist worden - als predikant niet aan de slag zou komen,
    maar zij kreeg al snel zijn voorkeur.&lt;/p&gt;
&lt;p&gt;Te Winkels Leidse studietijd werd geen succes. Wel was hij
    actief in disputen en als publicist, maar na een zeer matige
    propaedeuse in de theologie liet hij dit vak vallen, om
    uitsluitend verder te gaan in de letteren. Dit betekende tot na
    het kandidaats echter vooral: klassieke letteren, terwijl hij
    juist van en over de Nederlandse literatuur ongeveer alles las
    wat hij te pakken kon krijgen. Zelf schreef hij ook veel, meest
    gedichten; een klein deel publiceerde hij. De classicus C.G.
    Cobet, sleutelfiguur der faculteit, vond zijn kennis van en
    toeleg op het Grieks onvoldoende, en gaf hem een consilium
    abeundi. Te Winkels tegenzin tegen Cobet en diens uitsluitend
    tekstkritische benadering had kennelijk op zijn eerzucht en
    ambities de overhand gehad. Matthias de Vries, hoogleraar in de
    Nederlandse taal- en letterkunde te Leiden, vader van de
    moderne Nederlandse filologie, van wie Te Winkel in en buiten -
    o.a. in het dispuutgezelschap Lambert ten Kate - de collegezaal
    veel geleerd had, en voor wie hij een grote verering koesterde,
    beval hem bij zijn collega H.E. Moltzer te Groningen aan, waar
    hij opnieuw wilde beginnen. Hier slaagde Te Winkel in 1873 voor
    zijn kandidaats-, in 1875 voor zijn doctoraal examen. In 1877
    promoveerde hij op 
    &lt;em&gt;Maerlants werken, beschouwd als spiegel van de dertiende
    eeuw&lt;/em&gt;

    (Leiden, 1877).&lt;/p&gt;
&lt;p&gt;De jonge geleerde bevond zich nu meteen in de voorste rangen
    der deskundigen op zijn vakgebied. In hetzelfde jaar werd hij
    tot leraar Nederlands, Latijn en vaderlandse geschiedenis aan
    het Stedelijk Gymnasium te Groningen benoemd, waar hij o.a. de
    latere hoogleraar J. Huizinga les gegeven heeft. Zowel voor als
    na zijn promotie verschenen er publikaties van zijn hand, o.a.
    tal van artikelen in de tijdschriften 
    &lt;em&gt;Taal en letteren&lt;/em&gt;

    en 
    &lt;em&gt;Noord en Zuid.&lt;/em&gt;

    Hij verzorgde tekstuitgaven, volgens de diplomatische methode,
    o.a. van Van Maerlants 
    &lt;em&gt;Roman van Torec&lt;/em&gt;

    (Leiden, 1875), de 
    &lt;em&gt;Roman van Moriaen&lt;/em&gt;

    (Groningen, 1878) en de 
    &lt;em&gt;Esopet&lt;/em&gt;

    (Groningen, 1881). De bekroning van dit alles was zijn
    benoeming tot hoogleraar in de Nederlandse taal- en letterkunde
    en het Oudgermaans aan de Universiteit van Amsterdam in 1892.
    Laatstgenoemd vak betekende het doceren van Gotisch,
    Angelsaksisch en Middelhoogduits, waarvan hij echter na enkele
    jaren verlost werd. Voortaan kon hij zich geheel wijden aan de
    Nederlandse taal- en letterkunde, sinds 1877 een zelfstandige
    academische studierichting. Vooral op het gebied van de
    literatuurgeschiedenis was hij actief.&lt;/p&gt;
&lt;p&gt;Te Winkels werkzaamheid in zowel de taalkunde als de
    letterkunde berustte op de basis van de historische benadering,
    die in de academische bedrijvigheid op deze gebieden in de 19e
    en voor een groot deel nog in de 20ste eeuw bijna het monopolie
    bezat. Zij had geleid tot de eerste wetenschappelijk aanpak,
    onder sterke invloed van Duitse geleerden. De theoretische
    grondslag was die van het 19e-eeuwse positivisme. Voor de 
    &lt;em&gt;Grundriss der germanischen Philologie.&lt;/em&gt;

    Hrsg. von H. Paul 2e dr. (Strassburg, 1891) verzorgde Te Winkel
    het gedeelte 
    &lt;em&gt;Geschichte der Niederl&amp;auml;ndischen Sprache.&lt;/em&gt;

    Deze bijdrage verscheen in vertaling als 
    &lt;em&gt;Geschiedenis der Nederlandsche taal&lt;/em&gt;

    (Culemborg, 1901), gevolgd door de, in weerwil van de titel,
    meer algemeen taalhistorische 
    &lt;em&gt;Inleiding tot de geschiedenis der Nederlandsche taal&lt;/em&gt;

    (Culemborg, [1905]); vooral het eerste werk, nieuw in zijn
    soort en veel realia bevattend, heeft indertijd in een behoefte
    voorzien. Met zijn op enqu&amp;ecirc;temateriaal gebaseerde eerste
    twee afleveringen van 
    &lt;em&gt;De Noordnederlandsche tongvallen. Atlas van taalkaarten met
    tekst&lt;/em&gt;

    (Leiden, [1901]) gaf Te Winkel een belangrijke impuls aan de in
    Nederland doodgelopen dialectstudie.&lt;/p&gt;
&lt;p&gt;Zijn grootste liefde lag echter bij de geschiedschrijving
    van de Nederlandse literatuur. Afzonderlijke studies op dit
    gebied zijn o.a. die over 
    &lt;em&gt;Mr. Joan Blasius als vertegenwoordiger van de romantische
    richting onzer letterkunde in de 17e eeuw&lt;/em&gt;

    (Haarlem, 1882) en over 
    &lt;em&gt;Vondel als treurspeldichter&lt;/em&gt;

    (Haarlem, 1882). Te Winkel liet zich bij zijn
    literairhistorisch werk leiden door het uitgangspunt dat eigen
    of eigentijdse esthetische waardering der kunstwerken, als te
    veranderlijk en niet wetenschappelijk te funderen, niet ter
    zake deden. Hij zette zich met deze opvatting af tegen W.J.A.
    Jonckbloet, schrijver van het eerste wetenschappelijke handboek
    over de 
    &lt;em&gt;Geschiedenis der Nederlandsche letterkunde&lt;/em&gt;

    (Groningen, 1868-1872. 2 dl.; 4e dr. 1888-1892. 6 dl.), die
    uitging van een vooropgesteld esthetisch normenstelsel, en,
    later, tegen G. Kalff, die in zijn 
    &lt;em&gt;Geschiedenis der Nederlandsche letterkunde&lt;/em&gt;

    (Groningen, 1906-1912. 7 dl.) persoonlijke esthetisch-kritische
    voorkeuren liet meespreken. De geschiedschrijver der
    letterkunde diende, aldus Te Winkel, wel inlevingsvermogen voor
    literaire kunst te bezitten, maar moest zich verder beperken
    tot een onpartijdige, objectieve, exact-feitelijke
    beschrijving, vergelijking en klassificering der literaire
    werken, hun verband met tijd en plaats van ontstaan, de
    verklaring van hun onderlinge samenhang en de ontwikkeling van
    het een uit het ander, zoals een natuurkundige de
    verschijnselen en hun causale samenhang, een bioloog de
    evolutie der levende wezens trachtte te achterhalen. Dit neemt
    niet weg dat Te Winkel in zijn literairhistorisch werk her en
    der blijk geeft van waardering en afkeer, wanneer zijn bloed
    kruipt waar het niet gaan kan. Werk met verheven idee&amp;euml;n of
    waaruit veel te leren valt, en vooral in verzen geschreven,
    geniet zijn voorkeur. Literaire kunst is voor hem bovenal
    sociaal, en nationaal. Zijn negatieve oordeel betreft dan ook
    vooral de meer persoonlijk gekleurde literatuur, bijv.
    middeleeuwse mystiek, de gevoelige romantiek en het
    individualisme van de 80'ers. Hij besefte echter in zijn
    behandeling van de laatsten, in de 1e druk van 
    &lt;em&gt;De ontwikkelingsgang der Nederlandsche letterkunde&lt;/em&gt;

    (Haarlem, 1908-1921. 5 dl.), te ver van zijn beginselen te zijn
    afgedwaald. In zijn magnum opus, de 2e dr. van 
    &lt;em&gt;De ontwikkelingsgang...&lt;/em&gt;

    (Haarlem, 1922-1927. 7 dl.), liet hij het stuk over de 80'ers
    dan ook weg. Dit levenswerk laat duidelijk de nadelige gevolgen
    van Te Winkels opvattingen over taak en werkwijze van de
    literatuurhistoricus - het volledigst beschreven door hemzelf
    in de 'Inleiding', in het eerste deel - zien: een zekere
    onpersoonlijke vlakheid van de tekst, verwijlen bij de
    buitenkant der werken, een zucht naar volledigheid en een
    verregaande afdaling in details. Zijn opvattingen waren door de
    jaren heen vrij constant gebleven, en zijn meesterwerk was
    dientengevolge al bij zijn verschijnen verouderd als
    geschiedwerk. Als naslagwerk is het echter tot nu toe
    onge&amp;euml;venaard en onmisbaar.&lt;/p&gt;
&lt;p&gt;Van tal van geleerde genootschappen was Te Winkel lid, o.a.
    van de Koninklijke Vlaamsche Academie en van de Koninklijke
    Akademie van Wetenschappen te Amsterdam. Hij spande zich in
    voor het behoud van het Spinozahuis in Rijnsburg, was
    enthousiast bestuurder van de Anthropologische Vereeniging, de
    Vereeniging &amp;quot;Het Nederlandse lied&amp;quot;, het Vondelmuseum en het
    Bilderdijkmuseum. Als lid van de staatsexamencommissie
    MO-Nederlands kreeg hij de naam uitsluitend feitjes te vragen
    ('Kent ge nog meer letterkundigen wier vader apotheker was?');
    inzicht kon men, aldus zijn redenering, van MO-kandidaten niet
    verwachten. Verdedigers van de Nederlandse taal en cultuur in
    het buitenland konden op zijn steun rekenen. Op de Taal- en
    Letterkundige Congressen in Noord en Zuid was hij steevast
    actief. Aan een feestmaal van de Koninklijke Vlaamsche Academie
    in 1911 stak hij een pleidooi af voor de vernederlandsing van
    de Gentse universiteit. In het Algemeen Nederlandsch Verbond
    bekleedde hij diverse bestuursfuncties. In de brochure 
    &lt;em&gt;Waar het om gaat in Zuid-Afrika&lt;/em&gt;

    (Haarlem, 1899), uit het jaar waarin de tweede Boerenoorlog
    uitbrak, riep hij op tot steun aan de Zuidafrikaanders, omdat
    door hun overwinning het Nederlands een wereldtaal zou kunnen
    worden.&lt;/p&gt;
&lt;p&gt;Zijn afscheid als hoogleraar werd een jaar uitgesteld wegens
    politiek en ander geharrewar over zijn opvolging. Hij werd ten
    slotte in 1919 opgevolgd door J. Prinsen J.Lzn., wiens theorie
    en vooral praktijk der literatuurgeschiedschrijving hemelsbreed
    verschilden van de zijne.&lt;/p&gt;
&lt;p&gt;
  &lt;a href='agedeelte'&gt;A: &lt;/a&gt;Zie J.J.M. Bos en N.J.P. van der Lof, 
  &lt;em&gt;Inventaris van het archief van prof.dr. Jan te Winkel&lt;/em&gt;

  ('s-Gravenhage, 1984). Dit archief is aanwezig in de Koninklijke
  Bibliotheek te 's-Gravenhage met o.m. veel (ongepubliceerd) eigen
  literair werk, proza, po&amp;euml;zie en toneelstukken. Te Winkels
  bibliotheek werd in 1928 geveild door het antiquariaat Beijers te
  Utrecht. Voor de toneelstukken daaruit zie: 
  &lt;em&gt;Catalogus der verzameling tooneelstukken uit de nalatenschap
  van prof.dr. J. te Winkel&lt;/em&gt;

  (Utrecht, 1938). Deze verzameling bevindt zich in de
  Universiteitsbibliotheek te Utrecht.&lt;/p&gt;
&lt;p&gt;
  &lt;a href='pgedeelte'&gt;P: &lt;/a&gt;De belangrijkste werken zijn hierboven vermeld. De eerste
    druk van 
    &lt;em&gt;De ontwikkelingsgang...&lt;/em&gt;

    (Haarlem, 1908-1921. 5 dl.), zonder notenapparaat, werd
    voorafgegaan door de 
    &lt;em&gt;Geschiedenis der Nederlandsche letterkunde&lt;/em&gt;

    (Haarlem, 1887) I, dat echter in de middeleeuwen bleef steken.
    Zie voor Te Winkels bibliografie: D. Fuldauer, in 
    &lt;em&gt;Het Boek&lt;/em&gt;

    6 (1917) 330-342 en 359-368; 16 (1927) 83-85.&lt;/p&gt;
&lt;p&gt;
  &lt;a href='lgedeelte'&gt;L: &lt;/a&gt;C.G.N. de Vooys, 'Hardnekkige eenzijdigheid', in 
  &lt;em&gt;De Beweging&lt;/em&gt;

  15 (1919) II, 360-373; F.H. Fischer, in 
  &lt;em&gt;Groot-Nederland&lt;/em&gt;

  25 (1927) 97-98; A. Kluyver, in 
  &lt;em&gt;Jaarboek der Koninklijke Akademie van Wetenschappen te
  Amsterdam 1927-1928,&lt;/em&gt;

  1-23; A.G. van Hamel, in 
  &lt;em&gt;Handelingen van de Maatschappij der Nederlandsche Letterkunde
  te Leiden en Levensberichten harer afgestorven medeleden
  1927-1928,&lt;/em&gt;

  146-167; F. Baur, 'De literatuur, haar historiographie en
  methodes', in 
  &lt;em&gt;Geschiedenis van de Letterkunde der Nederlanden.&lt;/em&gt;

  Onder red. van F. Baur [et al.] ('s-Hertogenbosch [etc.], 1939)
  I, VII-CXVI; G. Brom, 
  &lt;em&gt;Geschiedschrijvers van ome letterkunde&lt;/em&gt;

  (Amsterdam, [1944]); J. Huizinga, 'Mijn weg tot de historie', in 
  &lt;em&gt;Verzameld werk&lt;/em&gt;

  (Haarlem, 1948) I, 15; G. Karsten, 
  &lt;em&gt;100 jaar Nederlandse philologie. M. de Vries en zijn
  school&lt;/em&gt;

  (Leiden, 1949); 
  &lt;em&gt;Historische letterkunde. Facetten van beoefening.&lt;/em&gt;

  Onder red. van M. Spies (Groningen, 1984); J. Noordegraaf. 
  &lt;em&gt;Norm, geest en geschiedenis. Nederlandse taalkunde in de
  negentiende eeuw&lt;/em&gt;

  ([S.l., 1985).&lt;/p&gt;
&lt;p&gt;M.C.A. van der Heijden&lt;/p&gt; 
&lt;dtml-var bwn_footer&gt;</text>
  </biography>
</biodes>

