<biodes version="1.0">
  <fileDesc>
    <title>Russel, George Marie Gabriel Henri (1891-1962)</title>
    <ref target="http://resources.huygens.knaw.nl/bwn1880-2000/lemmata/bwn5/russel"/>
    <publisher>
      <name>Biografisch Woordenboek van Nederland:1880-2000</name>
      <ref target="http://resources.huygens.knaw.nl/bwn1880-2000"/>
    </publisher>
  </fileDesc>
  <person>
    <idno type="id">russel</idno>
    <persName><name type="geslachtsnaam">Russel</name>, George Marie Gabriel Henri</persName>
    <sex value="1"/>
    <event type="birth" when="1891"/>
    <event type="death" when="1962"/>
    <state type="occupation">jurist</state>
  </person>
  <biography>
    <graphic url="http://resources.huygens.knaw.nl/bwn1880-2000/lemmata/bwn5/images/images/russel.jpg"/>
    <text>&lt;dtml-var bwn_header&gt;
 &lt;p class='genealogie'&gt;
  &lt;strong&gt;Russel, George Marie Gabriel Henri&lt;/strong&gt;, jurist (Venlo 22-2-1891 - Amsterdam 16-11-1962). 
Zoon van Karel Alexander Maria Russel, wijnhandelaar en
  wethouder, en Henri&amp;euml;tte Charlotte Marie Mathilde Houtappel.
  Gehuwd op 2-8-1921 met Gijsbertha Maria van Rhijn (1900-1989).
  Uit dit huwelijk werden 2 zoons en 1 dochter geboren.
  

  
  &lt;/p&gt;
&lt;p&gt;
  &lt;img class='bwnimg' BORDER='0' align='right' src='images/russel.jpg' alt='afbeelding van Russel, George Marie Gabriel Henri'&gt;Op het progymnasium te Venlo en op het gymnasium te Rolduc
    was George Russel een briljante leerling, vooral in de oude
    talen, maar tevens een uitblinker in sport en atletiek. Zijn
    gehele leven bleef hij deze voorliefdes, de Latijnse en Griekse
    auteurs en de gymnastiekbeoefening, trouw. Hij viel ook op als
    een roerig, ongemakkelijk knaapje met een uitgesproken
    rechtvaardigheidsgevoel en een grote mate van intellectuele en
    fysieke strijdlust.&lt;/p&gt;
&lt;p&gt;Van 1912 tot 25 juni 1915 studeerde Russel rechten aan de
    Universiteit van Amsterdam, waar hij op 17 december 1918 cum
    laude promoveerde op 
    &lt;em&gt;De onderneming in het privaatrecht&lt;/em&gt;

    . Hij kreeg belangstelling voor het belastingrecht toen hij van
    1915 tot 1918 ter vervanging van de militaire dienst tewerk was
    gesteld als adjunct-inspecteur der Directe Belastingen in
    Terneuzen. In 1918 werd hij door de Middelburgse rechtbank
    opgeroepen als inspecteur-deskundige te getuigen in een
    smokkelaffaire. Geheel onverwacht koos Russel de zijde van de
    verdachte. Hij bleek een geboren advocaat. De verdediging van
    de underdog tegen de overmachtige overheid werd vanaf dat
    ogenblik zijn roeping, de belastingwetenschap zijn
    werkterrein.&lt;/p&gt;
&lt;p&gt;Vanaf 1919 tot 1938 was Russel verbonden aan het
    Amsterdamsch Trustee's Kantoor als chef van de afdeling
    Belastingadviezen; tegelijkertijd was hij als advocaat aan de
    balie ingeschreven. In 1938 vestigde hij zich zelfstandig. De
    hoofdstad bleef daarna zijn woonplaats. Met de benoeming in
    1923 van de belastingjurist Russel als lector Romeins recht aan
    de zojuist geopende juridische faculteit der Roomsch-Katholieke
    Universiteit te Nijmegen was niet de juiste man op de juiste
    plaats gezet. Beter was het dan ook dat Russel hier in 1928
    benoemd kon worden tot buitengewoon hoogleraar belastingrecht
    en belastingpolitiek. Als zodanig bezette hij de eerste
    leerstoel fiscaal recht aan een Nederlandse universiteit.&lt;/p&gt;
&lt;p&gt;Russel hield zijn oratie op 30 maart 1928: 
    &lt;em&gt;Beschouwingen over nationaal en internationaal
    belastingrecht&lt;/em&gt;

    . Hij vervulde dit ambt tot 1961, maar bleef - mede omdat hij
    Amsterdam als woon- en werkplaats aanhield - in de faculteit
    enigszins een outsider. Aan een handvol toehoorders gaf hij
    elke zaterdag op vlakke toon zijn onderwijs. Met vooruitziende
    blik streefde Russel - zij het nog zonder succes - ernaar het
    belastingrecht tot een verplicht doctoraalvak te maken. Hiertoe
    was volgens hem des te meer reden omdat een hoogleraar in het
    belastingrecht zich niet diende te beperken tot het behandelen
    van de bestaande fiscale wetgeving, doch ook het internationale
    belastingrecht, de geschiedenis der Nederlandse belastingen, de
    algemene beginselen van de belastingheffing en vooral de
    verhouding tussen belastingplicht en gewetensplicht in zijn
    beschouwingen moest betrekken. Hij zag deze plichten vaak
    botsen. Russel had mede onder invloed van Belgische auteurs -
    die op hun beurt steunden op de kerkvaders, op de 
    &lt;em&gt;Summa Theologica&lt;/em&gt;

    van Thomas van Aquino en op de encyclieken van de pausen Pius
    XI en Pius XII en hun voorgangers - een maatschappijvisie
    opgebouwd waarin voor individu, familie en bedrijf een grote
    rol was weggelegd, voor de staat - met zijn belastingen! -
    slechts een marginale en subsidiaire.&lt;/p&gt;
&lt;p&gt;Het buitengewoon professoraat was een nevenfunctie; Russel
    onderhield de zijnen door zijn werk als een succesvol
    belastingconsulent en een bekwaam en toegewijd advocaat. Hij
    trad tevens op als examinator bij verschillende
    categorie&amp;euml;n van belastingexamens en vond daarnaast de tijd
    voor het schrijven van een gestadige stroom van bijdragen over
    fiscale onderwerpen in brochures, in de vakpers, maar ook in
    dag- en weekbladen.&lt;/p&gt;
&lt;p&gt;Bij gelegenheid stelde Russel zich vierkant tegenover de
    fiscus op, een ongebruikelijke houding in een tijd waarin de
    meeste Nederlandse belastingadviseurs uit de belastingdienst of
    van het departement van Financi&amp;euml;n afkomstig waren. In zijn
    strijd tegen wat hij als onrecht in de belastingwetgeving
    beschouwde, bediende hij zich nogal eens van krasse taal;
    termen als 'knevelarij' en 'machtsmisbruik' waren daarbij niet
    ongebruikelijk. In een reeks artikelen die tussen 17 maart en
    27 oktober 1932 in het katholieke dagblad 
    &lt;em&gt;De Tijd&lt;/em&gt;

    verschenen, verdedigde Russel de - in zijn sociale filosofie
    goed passende en tal van kerkelijke bedienaren in die tijd niet
    vreemde - stelling dat de aanvaarding van (belasting)wetten
    door een parlementaire meerderheid niet betekende dat deze
    wetten ook in geweten zouden binden. Nadat hij gemerkt had dat
    de hoofdredacteur over de verdedigbaarheid van zijn thesen een
    theoloog geraadpleegd had, be&amp;euml;indigde hij de serie in
    oktober 1932. 'Dan kunt U weer rustig slapen', voegde hij de
    redacteur toe.&lt;/p&gt;
&lt;p&gt;Gedurende de Duitse bezetting stelde Russel zich als
    verdediger en raadsman ter beschikking van hen die zijn hulp
    nodig hadden, ook buiten het belastingrecht. Op de hem eigen
    onverschrokken wijze wendde hij zich tot de bezettende macht en
    wist daarmee resultaten te behalen.&lt;/p&gt;
&lt;p&gt;Na de bevrijding werd Russel geconfronteerd met de opkomst
    van de moderne belastingtheorie en de door H.J. Hofstra,
    Tweede-Kamerlid namens de Partij van de Arbeid, gepropageerde
    'socialistische belastingpolitiek'. Deze beschouwde hij als een
    nauwelijks gecamoufleerd nivelleringsstreven; zijns inziens
    mocht belastingheffing uitsluitend gericht zijn op de dekking
    van noodzakelijke publieke lasten en geen instrument zijn in de
    uitvoering van het overheidsbeleid. Als steeds onderbouwde
    Russel zijn standpunt met uitspraken van kerkelijke
    autoriteiten. Toen hij zich in 1948 in zijn artikel 'Crisis van
    het geweten. Een vermaan tegen fiscaal onrecht. Onzedelijke
    belastingheffing' in 
    &lt;em&gt;Elseviers Weekblad&lt;/em&gt;

    (30-10-1948) weer eens op Pius XII en diens voorgangers had
    beroepen om op verkapte wijze tot belastingontwijking aan te
    sporen, riep dit het ongenoegen op van het hoogste bestuurlijke
    college van de Nijmeegse universiteit, het door de bisschoppen
    gedomineerde bestuur van de Sint Radboudstichting. 'Op grond
    van overwegingen van tactische aard' liet men het bij een
    vermaning.&lt;/p&gt;
&lt;p&gt;Russels felheid bracht hem enige jaren later ook in
    aanraking met de strafrechter. De naoorlogse wetgeving, die
    veelal op het staatsnoodrecht was gebaseerd, was hem een doorn
    in het oog. De oprichting van de Fiscale Recherche en de
    uitvaardiging van het Besluit Uitbreiding Bevoegdheden
    Belastingambtenaren en het Buitengewoon Navorderingsbesluit
    beschouwde hij als uitingen van tirannie, waartegen met de
    grootste kracht gestreden moest worden. In 1950 publiceerde
    Russel het geruchtmakende artikel 'De rol der fiscale
    recherche' in 
    &lt;em&gt;De Telegraaf&lt;/em&gt;

    (4-11-1950) over de 'despotie' van minister van Financi&amp;euml;n
    P. Lieftinck (1945-1952) en de ongelukken en 'misdaden' door
    diens ambtenaren verricht. Hij vergeleek hen met hyena's, wat
    hem op een proces wegens smaad te staan kwam. Tijdens de
    rechtszitting veranderde hij de kwalificatie 'hyena's' ('laffe
    dieren die zich niet op levende mensen werpen') in 'tijgers'.
    Hij werd door de Amsterdamse rechtbank tot een geldboete,
    subsidiair tien dagen hechtenis, veroordeeld. Van dit vonnis
    kwam Russel niet onder de indruk. In de rechtszaal haalde hij
    zijn aan de kerkvader Hi&amp;euml;ronymus ontleende lijfspreuk aan:
    'Als uit de waarheid een belediging voortkomt, is het beter dat
    de belediging wordt geuit, dan dat de waarheid verborgen
    blijft!'&lt;/p&gt;
&lt;p&gt;Gedreven door zijn sterk ontwikkeld rechtsbewustzijn wraakte
    Russel ook de ontsporingen in de naoorlogse berechting en
    behandeling van politieke delinquenten. In talrijke publicaties
    keerde hij zich onverschrokken tegen uitwassen in de bijzondere
    wetgeving en de bijzondere rechtspleging en signaleerde daarbij
    de misstanden in de bewakingskampen. Daarnaast trad hij op als
    raadsman van de om zijn rol binnen de Nationaal-Socialistische
    Beweging (NSB) berucht geworden en na de bevrijding bestrafte
    gereformeerde predikant H.W. van der Vaart Smit. In een door
    deze laatste - op zijn advies - gepubliceerde brochure 
    &lt;em&gt;Kamptoestanden 1944/'45 - 1948&lt;/em&gt;

    , over de misstanden in de gevangenkampen, schreef Russel een
    voorwoord. Het boekje verscheen voor het eerst in mei 1949 en
    beleefde binnen een paar maanden vier drukken, waarmee het tot
    een oplage kwam van 40.000 exemplaren. De publicatie bleef niet
    zonder resultaat. In oktober 1949 werd mede op aansporing van
    minister van Justitie Th.R.J. Wijers (1948-1950) door de
    parlementaire enqu&amp;ecirc;tecommissie naar het regeringsbeleid in
    de jaren 1940-1945 een vooronderzoek naar de geboekstaafde
    wantoestanden ingesteld. Al deze commotie heeft het
    gratiebeleid wel be&amp;iuml;nvloed en het gehalte van de
    rechtsstaat terdege verhoogd.&lt;/p&gt;
&lt;p&gt;Met het beleid van de naoorlogse coalitieregeringen van
    Katholieke Volkspartij (KVP) en Partij van de Arbeid kon Russel
    zich niet verenigen. Behalve de belastingpolitiek riep de
    behandeling van de Indonesische kwestie zijn ongenoegen op. Hij
    brak met de KVP, waarvan hij enige jaren lid was geweest, en
    richtte met enkele geestverwanten in 1952 een politieke partij
    op: de Partij voor Recht en Vrijheid. Zij gold als een
    reactionaire club, die tegen rooms-rode samenwerking gekant was
    en zich vooral tegen de KVP richtte. Ge&amp;iuml;nsinueerd werd dat
    zij veel oud-NSB'ers trok.&lt;/p&gt;
&lt;p&gt;Op een te Maastricht gehouden verkiezingsbijeenkomst in het
    voorjaar van 1952 beschuldigde partijvoorzitter Russel de
    prominente KVP'er C.P.M. Romme ervan 'een slordige duit aan de
    moffen verdiend te hebben'. Het slachtoffer trachtte via een
    lid van het college van curatoren te Nijmegen te bereiken dat
    tegen Russel disciplinaire maatregelen werden genomen. De
    curatoren wendden zich daarom tot de Sint Radboudstichting -
    dus tot de bisschoppen -, niet wegens Romme, maar wegens hun
    algemeen ongenoegen over Russels gedragingen, waarin de in 1948
    uitgedeelde vermaning geen verbetering had gebracht. Volgens
    het curatorium was hij wegens zijn 'eenzijdig gekleurde,
    onbeheerste en vaak beledigende verwijten en aanklachten' een
    steen des aanstoots gebleven, 'het tegendeel van een sieraad
    van onze universiteit'. Ook verweet men hem zijn raadsmanschap
    van Van der Vaart Smit en het voorwoord in diens brochure.
    Russel zou zich als Nederlander en hoogleraar in diskrediet
    gebracht hebben, reden waarom curatoren hem nu zonder opgave
    van redenen wilden ontslaan. De bisschoppen ondernamen echter
    tot Rommes bittere teleurstelling om 'tactische redenen' niets.
    Russel kennende verwachtten zij, dat hij zich niet bij een
    ontslag zou neerleggen en de universiteit in nog groter
    opspraak zou brengen dan hij al deed. Drie jaar later, in 1955,
    zegde de strijdbare en omstreden hoogleraar, gedesillusioneerd
    door het gebrek aan succes en de slechte onderlinge
    betrekkingen der bestuursleden, het voorzitterschap van zijn
    partij - inmiddels Nationaal Verbond voor Recht en Vrijheid
    geheten - trouwens op.&lt;/p&gt;
&lt;p&gt;Russel concentreerde zich weer op zijn werkzaamheden als -
    door de tegenpartij gevreesd - belastingadviseur en docent. Uit
    de titel van zijn op 2 juni 1961 gehouden afscheidscollege 
    &lt;em&gt;Confiscatoire belastingtarieven en misbruik van
    strafwetgeving&lt;/em&gt;

    bleek dat zijn gedachten over het doel van de belastingheffing,
    te weten dat deze niet als onderdeel van sociale of economische
    politiek benut dient te worden, en over de hoogte der tarieven
    sedert 33 jaren ongewijzigd waren gebleven.&lt;/p&gt;
&lt;p&gt;Russel was een sober levend, hardwerkend en plichtsgetrouw
    man, een zorgzaam en godsdienstig huisvader en trouw
    kerkbezoeker, doch geen klerikaal. Hij was klein van stuk. Zijn
    breedgeschouderde postuur had hij te danken aan zijn liefde
    voor atletiek en gymnastiek. Zijn felle ogen getuigden van de
    sterkte en de oprechtheid van zijn overtuigingen, bij wier
    verdediging hij niets of niemand spaarde en de objectiviteit
    wel eens uit het oog verloor. In het katholieke en het
    Amsterdamse maatschappelijke leven bekleedde hij enige
    functies; zo was hij bij zijn overlijden nog
    president-commissaris van de NV Drukkerij De Spaarnestad, in
    welke hoedanigheid hij ijverde voor het behoud van het
    verliesgevende dagblad 
    &lt;em&gt;De Tijd&lt;/em&gt;

    .&lt;/p&gt;
&lt;p&gt;
  &lt;a href='pgedeelte'&gt;P: &lt;/a&gt;Volledige bibliografie tot oktober 1940 in 
    &lt;em&gt;Lijst van geschriften van leden der Vereeniging tot het
    Bevorderen van de Beoefening der Wetenschap onder de
    Katholieken in Nederland. Supplement 1930&lt;/em&gt;

    ('s-Gravenhage 1931) 36-43; 
    &lt;em&gt;ibidem. Supplement 1940&lt;/em&gt;

    ('s-Gravenhage 1941) 73-78. Verder, behalve de in de tekst
    genoemde publicaties: 
    &lt;em&gt;Rechtsgrond der belasting en rechtvaardigheid in het
    belastingrecht&lt;/em&gt;

    ([Utrecht] 1947); 
    &lt;em&gt;De Londense koninklijke besluiten in het licht van
    staatsnoodrecht&lt;/em&gt;

    ([Haarlem] 1948); 
    &lt;em&gt;Na-oorlogse belastingpolitiek. 5 jaar fiscale dictatuur&lt;/em&gt;

    (Utrecht 1951); 
    &lt;em&gt;Enige beschouwingen over de rechtspositie van
    belastingplichtigen. Gedachten naar aanleiding van het ontwerp
    voor de algemene wet in zake rijksbelastingen&lt;/em&gt;

    ([Haarlem] 1958).&lt;/p&gt;
&lt;p&gt;
  &lt;a href='lgedeelte'&gt;L: &lt;/a&gt;'Professor dr.jur. G.M.G.H. Russel', in 
  &lt;em&gt;Leading men at home and abroad 1928/1929&lt;/em&gt;

  ('s-Gravenhage 1929) 92-93; W.H.A.M. Lucas, in 
  &lt;em&gt;De Tijd-Maasbode&lt;/em&gt;

  , 19-11-1962; L.J.M. Nouwen, in 
  &lt;em&gt;Jaarboek Katholieke Universiteit Nijmegen, 1962-1963&lt;/em&gt;

  (Nijmegen [etc.] z.j.) 73-78; J.B.A.M. Brabers, 
  &lt;em&gt;De faculteit der rechtsgeleerdheid van de Katholieke
  Universiteit Nijmegen, 1923-1982&lt;/em&gt;

  (Nijmegen 1994).&lt;/p&gt;
&lt;p&gt;
  &lt;a href='igedeelte'&gt;I: &lt;/a&gt;

  J.B.A.M. Brabers, 
  &lt;em&gt;De faculteit der rechtsgeleerdheid van de Katholieke
  Universiteit Nijmegen, 1923-1982&lt;/em&gt;

  (Nijmegen 1994) 272.&lt;/p&gt;
&lt;p&gt;P.L. N&amp;egrave;ve&lt;/p&gt; 
&lt;dtml-var bwn_footer&gt;</text>
  </biography>
</biodes>

