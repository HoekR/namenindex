<biodes version="1.0">
  <fileDesc>
    <title>Fischer, Herman Frederik Wilhelm David (1909-1964)</title>
    <ref target="http://resources.huygens.knaw.nl/bwn1880-2000/lemmata/bwn2/fischer"/>
    <publisher>
      <name>Biografisch Woordenboek van Nederland:1880-2000</name>
      <ref target="http://resources.huygens.knaw.nl/bwn1880-2000"/>
    </publisher>
  </fileDesc>
  <person>
    <idno type="id">fischer</idno>
    <persName><name type="geslachtsnaam">Fischer</name>, Herman Frederik Wilhelm David</persName>
    <sex value="1"/>
    <event type="birth" when="1909"/>
    <event type="death" when="1964"/>
    <state type="occupation">jurist</state>
  </person>
  <biography>
    <graphic url="http://resources.huygens.knaw.nl/bwn1880-2000/lemmata/bwn2/images/images/FISCHER.jpg"/>
    <text>&lt;dtml-var bwn_header&gt;
 &lt;p class='genealogie'&gt;
  &lt;strong&gt;Fischer, Herman Frederik Wilhelm David&lt;/strong&gt;, jurist (Goor (Ov) 2-3-1909 - Leiden 12-8-1964).

Zoon van Frederik Christiaan Fischer, onderwijzer, en Frederika
Wilhelmina Liese. Gehuwd op 11-4-1935 met Elisabeth Jacqueline Agatha
Keuls. Uit dit huwelijk werden 1 zoon en 1 dochter geboren.

&lt;img src=&amp;quot;images/FISCHER.jpg&amp;quot; align=&amp;quot;right&amp;quot; BORDER=&amp;quot;0&amp;quot; alt=&amp;quot;afbeelding van Fischer, Herman Frederik Wilhelm David&amp;quot; class=&amp;quot;bwnimg&amp;quot;&gt;

&lt;/p&gt;
&lt;p&gt;Fischer studeerde, na het afleggen van het eindexamen aan het
gymnasium te Hengelo in 1927, rechten aan de Universiteit van
Amsterdam; in 1931 behaalde hij zijn doctoraal examen. Daarna bereidde
hij zich voor op een rechtshistorische promotie. Hij had een zeer
bescheiden studiebeurs, die hij o.a. door het geven van lessen (als
repetitor en aan het Instituut voor MO boekhouden, waar hij tot 1945
werkzaam bleef) aanvulde. Fischer promoveerde cum laude op 29 juni 1934
in Amsterdam op een proefschrift getiteld 
&lt;em&gt;De geschiedenis van de re&amp;euml;e-le executie bij koop.&lt;/em&gt;

Dit werk draagt de stempel van de promotor L.J. van Apeldoorn; er wordt
vooral kritiek geleverd op de opvattingen van S.J. Fockema Andreae
(senior), die in hoge mate naar 'het Germaanse rechtssysteem'
gezocht had met verwaarlozing van de ontwikkelingsfactoren in het recht
en die in het bijzonder het 'oude recht' te veel in keuren,
ordonnanti&amp;euml;n en costumen had trachten te vinden zonder voldoende
rekening te houden met de mogelijkheid van afschaffing daarvan door de
gewoonte of door het via de schrijvers binnendringende Romeinse recht.
De kwaliteiten van het boek liggen in het gebruik van een rijk
bronnenmateriaal, een zelfstandige en onbevooroordeelde interpretatie
daarvan en een rustige en heldere betoogtrant, die steeds de grote
lijnen vasthoudt.&lt;/p&gt;
&lt;p&gt;Na zijn promotie ging hij in de advocatuur; van 1934 tot 1946 was
hij medewerker op het kantoor van mrs. Molster en Worst te Amsterdam.
Hij voelde zich sterk tot het werk als advocaat aangetrokken en zijn
grote menselijke gaven konden er tot volle ontplooiing komen. Naast
zijn drukke dagtaak bleef hem echter ook enige tijd voor werkzaamheid
op het terrein van de rechtsgeschiedenis. In 1938 werd hij secretaris
van de redactie van het in 1937 door Zuidafrikanen en Nederlanders
opgerichte 
&lt;em&gt;Tydskrif vir hedendaagse Romeins-Hollandse Reg,&lt;/em&gt;

een functie die hij - met een onderbreking gedurende de oorlog - tot
1955 heeft vervuld.&lt;/p&gt;
&lt;p&gt;Tijdens een ziekte van Van Apeldoorn in 1941 was hij tijdelijk
belast met de waarneming van diens colleges en tentamens in de
rechtsgeschiedenis aan de Universiteit van Amsterdam. Terstond na de
bevrijding werd hij naar de Leidse Universiteit geroepen om, eerst met
een onderwijsopdracht doch van mei 1946 af als gewoon hoogleraar, het
oudvaderlands recht te doceren; in 1946 werd hij tevens buitengewoon
hoogleraar in het oudvaderlands recht aan de Universiteit van
Amsterdam. Beide functies vervulde hij tot zijn dood. Zijn
hoofdwerkzaamheden lagen in Leiden, waar hij van 1946 af woonde. Binnen
de Leidse Universiteit bekleedde hij tal van functies, waarvan die van
prosecretaris van de Senaat (1957-1964) ongetwijfeld de belangrijkste
was. Van zijn functies buiten de Universiteit verdienen onder meer
vermelding die van lid van de Bijzondere Raad van Cassatie in Den Haag,
curator (sinds 1947) en president-curator (sinds 1950) van het Leids
Gymnasium, lid van de redactie van het 
&lt;em&gt;Nederlands Juristenblad&lt;/em&gt;

(1949-1963) en voorzitter van de Vereniging van Academici bij het
Wetenschappelijk Onderwijs (sinds 1963). De heroprichting van het 
&lt;em&gt;Tijdschrift voor Rechtsgeschiedenis&lt;/em&gt;

in 1950 was grotendeels zijn werk; hij was van 1950 tot zijn dood lid
van de dagelijkse redactie.&lt;/p&gt;
&lt;p&gt;Op wetenschappelijk gebied heeft zijn meest creatieve periode in de
eerste tien jaren na de oorlog gelegen. Hij heeft toen vooral naam
gemaakt door zijn bewerking van A.S. de Bl&amp;eacute;courts 
&lt;em&gt;Kort begrip van het oud-vaderlands burgerlijk recht&lt;/em&gt;

(1950) en zijn uitgave van de 
&lt;em&gt;Inleidinge tot de Hollandsche rechtsgeleerdheid van Hugo de
Groot&lt;/em&gt;

(1952).&lt;/p&gt;
&lt;p&gt;De bewerking van De Bl&amp;eacute;courts 
&lt;em&gt;Kort Begrip...&lt;/em&gt;

is voor Fischer een ondankbare taak geweest, vooral omdat na een
tiental jaren - nadat in 1959 nog een onveranderde herdruk van zijn
bewerking verschenen was - de erfgenamen van de oorspronkelijke auteur
hem wilden dwingen zich in een nieuwe druk strikter aan opzet en omvang
van de laatste vooroorlogse druk te houden; toen Fischer dit, na een
proefneming, voor onmogelijk verklaarde, werd hem de toestemming voor
het bewerken van een nieuwe druk onthouden. Anderzijds werd kort na het
verschijnen door P.W.A. Immink principi&amp;euml;le kritiek op de opzet van
het boek geuit; weliswaar was deze opzet niet van Fischer zelf, maar
hij trok het zich toch aan dat het boek daarom aan verschillende
universiteiten geboycot bleef. Hoezeer discussie hierover mogelijk
blijft, men moet toch vaststellen dat Fischer erin geslaagd is niet
alleen het werk geheel up to date te maken doch ook de bruikbaarheid
ervan voor de studenten te verhogen door de omvang iets te beperken,
door meer evenwicht te brengen in de aan verschillende bijzondere
onderwerpen bestede aandacht en door sommige al te zeer afwijkende
opvattingen van de auteur te vervangen door een weergave van de
communis opinio.&lt;/p&gt;
&lt;p&gt;De nieuwe uitgave van De Groots 
&lt;em&gt;Inleidinge...&lt;/em&gt;

is ongetwijfeld datgene van zijn werken dat van de meest blijvende
betekenis voor de wetenschap zal blijken te zijn. Op het titelblad
staan ook de namen van E.M. Meijers en F. Dovring vermeld, maar Fischer
heeft het leeuwedeel van het werk gedaan: de uiteindelijke vorm van
inleiding, tekst en noten is geheel van zijn hand en de verwijzingen
naar plaatsen uit de 
&lt;em&gt;Inleidinge...&lt;/em&gt;

en naar De Groots andere geschriften alsmede de keuze en bewerking van
de bijlagen zijn alle van hem. De uitgave is een juweel van eruditie en
zal voor generaties van rechtshistorici en andere geleerden een
onmisbaar instrument blijven.&lt;/p&gt;
&lt;p&gt;Naast deze publikaties staan zijn oratie 
&lt;em&gt;Oude en nieuwe opvattingen omtrent de studie van het
oudva-derlandsche recht,&lt;/em&gt;

1946, een aantal belangrijke artikelen, vooral op het gebied van de
geschiedenis van het erfrecht, het mede-uitgeverschap van deel IV van
de 
&lt;em&gt;Observationes tumultuariae&lt;/em&gt;

van Cornelis van Bynkershoek (1962) en van deel I van de 
&lt;em&gt;Observationes tumultuariae novae&lt;/em&gt;

van diens schoonzoon Willem Pauw (1964).&lt;/p&gt;
&lt;p&gt;Fischer was een goed docent. Zowel zijn colleges voor een groot
studentengehoor - hij gaf in Leiden de verplichte colleges
oudvaderlands recht voor eerstejaars - als zijn privatissima voor een
kleine groep ge&amp;iuml;nteresseerde ouderejaars waren helder en
overzichtelijk. Hij had niet een uitgesproken redenaarstalent, maar
wist door zijn nuchtere betoogtrant en zijn gevoel voor humor de meeste
van zijn toehoorders toch vrijwel steeds te boeien. Van zijn kennis en
zijn boekenschat - zie 
&lt;em&gt;The library of the late prof.mr. H.F.W.D. Fischer. Book auction sale
Monday April 5th 1965.... Burgersdijk en Niermans (Leiden) -&lt;/em&gt;

profiteerden uiteraard vooral zijn promovendi. Het zijn er in totaal
twaalf geweest, tien in Leiden en twee in Amsterdam. Vijf Zuidafrikanen
zijn bij Fischer gepromoveerd; het sprak vanzelf dat hij voor hun
aanpassingsmoeilijkheden steeds vol begrip was en dat hij zich daardoor
een zeer bijzondere plaats in hun hart veroverde. Zijn gezag in de
Zuidafrikaanse juridische wereld was ook buiten deze persoonlijke
banden om zeer groot. Het werd nog in het bijzonder versterkt gedurende
een reis die hij in 1956 naar Zuid-Afrika maakte en waarop hij aan alle
Zuidafrikaanse universiteiten gastcolleges gaf.&lt;/p&gt;
&lt;p&gt;Fischer had menselijke eigenschappen die hem tot een goed advocaat,
een geliefd docent en een bekwaam bestuurder maakten: eenvoud en
bescheidenheid, een grote evenwichtigheid, het vermogen om goed aan te
voelen wat in de praktijk realiseerbaar is, een warme belangstelling
voor de medemens.&lt;/p&gt;
&lt;p&gt;Zijn betekenis voor de wetenschap van de Nederlandse
rechtsgeschiedenis is vooral gelegen in de verzoenende rol die hij
tussen de vooral v&amp;oacute;&amp;oacute;r 1940 scherp tegenover elkaar staande
'Leidse school' (sterk Frans geori&amp;euml;nteerd en
antigermanistisch) en 'Utrechtse school' (be&amp;iuml;nvloed door
de idee&amp;euml;n van jhr. D.G. Rengers Hora Siccama en het accent leggend
op de publiekrechtelijke aspecten van de rechtsontwikkeling) gespeeld
heeft. Hij hield er geen eigen theorie&amp;euml;n op na, maar ging met zijn
zeer gedegen kennis van de bronnen de problemen ondogmatisch te lijf;
hij wist ook vooral anderen tot onderzoek op onontgonnen gebieden te
stimuleren.&lt;/p&gt;
&lt;p&gt;
  &lt;a href='pgedeelte'&gt;P: &lt;/a&gt;Een lijst van zijn publikaties is opgenomen achter het in
memoriam door R. Feenstra (zie L).&lt;/p&gt;
&lt;p&gt;
  &lt;a href='lgedeelte'&gt;L: &lt;/a&gt;R. Feenstra, in 
&lt;em&gt;Tijdschrift voor Rechtsgeschiedenis&lt;/em&gt;

33 (1965) 503-524 met bibliografie en vermelding van verdere
herdenkingen.&lt;/p&gt;

&lt;p&gt;
&lt;a href=&amp;quot;igedeelte&amp;quot;&gt;I: &lt;/a&gt;&lt;i&gt;Zestig juristen. Bijdragen tot een beeld van de geschiedenis der Nederlandse rechtswetenschap.&lt;/i&gt; Onder red. van T.J. Veen en P.C. Kop (Zwolle 1987) 409.&lt;/p&gt;




&lt;p&gt;R. Feenstra&lt;/p&gt; 
&lt;dtml-var bwn_footer&gt;</text>
  </biography>
</biodes>

