<biodes version="1.0">
  <fileDesc>
    <title>Evers, Hendrik Jorden (1855-1929)</title>
    <ref target="http://resources.huygens.knaw.nl/bwn1880-2000/lemmata/bwn5/evers"/>
    <publisher>
      <name>Biografisch Woordenboek van Nederland:1880-2000</name>
      <ref target="http://resources.huygens.knaw.nl/bwn1880-2000"/>
    </publisher>
  </fileDesc>
  <person>
    <idno type="id">evers</idno>
    <persName><name type="geslachtsnaam">Evers</name>, Hendrik Jorden</persName>
    <sex value="1"/>
    <event type="birth" when="1855"/>
    <event type="death" when="1929"/>
    <state type="occupation">architect</state>
  </person>
  <biography>
    <graphic url="http://resources.huygens.knaw.nl/bwn1880-2000/lemmata/bwn5/images/images/evers.jpg"/>
    <text>&lt;dtml-var bwn_header&gt;
 &lt;p class='genealogie'&gt;
  &lt;strong&gt;Evers, Hendrik Jorden&lt;/strong&gt;, architect (Ellecom (Gld.) 24-11-1855 - Wassenaar 1-11-1929). 
Zoon van Jan Brink Evers, aannemer-architect, en Juriana
  Marretje Elisabeth Steenbeek. Gehuwd op 25-4-1889 met Dina Maria
  Hooijkaas (1865-1947), tekenlerares. Uit dit huwelijk werden 3
  zoons en 1 dochter geboren
  

  
  &lt;/p&gt;
&lt;p&gt;
  &lt;img class='bwnimg' BORDER='0' align='right' src='images/evers.jpg' alt='afbeelding van Evers, Hendrik Jorden'&gt;Hendrik Evers groeide op in een Nederlands-hervormd gezin
    met negen kinderen. Bouwen speelde in dit gezin een belangrijke
    rol. Hendriks vader had een bouwbedrijf en voerde als aannemer
    en architect in de wijde omgeving van Ellecom opdrachten uit.
    Nadat zijn oudere broer Jan Gerhard in 1866 naar Brussel was
    vertrokken om daar als architect te werken, was Hendrik de
    oudste thuiswonende zoon. Al tijdens zijn HBS-tijd in Zutphen
    was hij bij zijn vader in de leer en maakte hij kennis met de
    bouwpraktijk. In 1875 werd Evers toegelaten tot de Academie van
    Beeldende Kunsten in Den Haag, waar H.P. Vogel zijn eerste
    leermeester in de bouwkunst was. Een jaar later zette hij zijn
    opleiding voort aan de op de leest van de Franse Beaux Arts
    geschoeide Koninklijke Academie van Schoone Kunsten te
    Antwerpen.&lt;/p&gt;
&lt;p&gt;Na de afronding van zijn studie in 1877 bleef Evers in
    Belgi&amp;euml;. Evenals zijn broer vestigde ook hij zich in
    Brussel, waar 'Henri' - zoals hij zich voortaan zou noemen - in
    dienst trad bij het architectenbureau van J.J. Naert. Gedurende
    de vijf jaar dat hij op dit bureau zou werken, maakte hij
    grondig kennis met de schilderachtige eclectische
    neorenaissancestijl en was hij betrokken bij verscheidene
    projecten in heel Belgi&amp;euml;. Intussen probeerde hij in
    Nederland naamsbekendheid te krijgen door bij herhaling mee te
    doen aan architectuurprijsvragen. Zijn winnende ontwerp bij een
    idee&amp;euml;nprijsvraag voor zes woonhuizen uit 1879 weerspiegelt
    het architectuurklimaat van die tijd: de zes, elk in een andere
    renaissancestijl uitgevoerde, gevels zijn tegelijkertijd een
    staalkaart van Evers' stilistische kennis en
    compositievaardigheid. In deze Brusselse periode ontstond ook
    zijn eerste - hem door zijn vader toegespeelde - uitgevoerde
    ontwerp, namelijk een van een schilderachtig silhouet voorziene
    jachtboerderij op het landgoed Twickel bij Delden, ontworpen in
    1881. Om zijn horizon te verbreden trok Evers het jaar daarop
    naar Wenen en vervolgens naar Boedapest, waar hij eveneens
    werkzaam was op architectenbureaus.&lt;/p&gt;
&lt;p&gt;In 1885 keerde Evers terug naar Nederland en vestigde hij
    zich als zelfstandig architect in Amsterdam. Na zijn tien jaar
    durende 'Wanderjahre' moest hij zich nog volledig een plaats
    zien te verwerven in de Nederlandse architectuurwereld en -
    belangrijker - de aandacht zien te trekken van mogelijke
    opdrachtgevers. De zelfbewuste Evers voelde er echter niets
    voor om 'bij een welbeklant architekt werk te zoeken als
    ondergeschikte', omdat dan zijn 'scheppingen en idee&amp;euml;n
    onder een anderen naam' het licht zouden zien en hij gedoemd
    zou zijn 'tot de treurige rol van: teekenmachine' (&lt;em&gt;Bouwkundig Weekblad&lt;/em&gt;

    10 (1890) 231). In 1887 aanvaardde Evers daarom de functie van
    hoofd van de afdeling bouwkunst van de Academie van Beeldende
    Kunsten en Technische Wetenschappen in Rotterdam, een vaste
    betrekking, vrij van de onzekerheden van de praktijk van de
    uitvoerend architect. Onder zijn leiding werd de
    bouwkunstopleiding uitgebreid en kreeg het artistieke element
    binnen het onderwijs een ruimere plaats.&lt;/p&gt;
&lt;p&gt;In de visie van Evers was de architect een kunstenaar, een
    ontvankelijk, bevoorrecht genie, dat de tijdgeest kon vangen en
    gebouwen - de tastbare symbolen van de maatschappij - op
    passende wijze kon vormgeven. De basis van zijn onderwijs
    vormden de naar Evers' opvatting universele klassieke principes
    van de Beaux-Arts-traditie, waarin formele plattegronden,
    hieraan gerelateerde bouwvolumes en karakteristieke, bij de
    functie van het gebouw passende gevels de uitgangspunten
    vormden. Hij drukte zijn leerlingen echter voortdurend op het
    hart dat deze principes slechts de grondslag vormden voor een
    individuele, artistieke uitwerking.&lt;/p&gt;
&lt;p&gt;Evers was een stimulerend docent en geliefd bij zijn
    leerlingen, die hem achter zijn rug om toch ook met ontzag 'de
    baas' noemden. Hij was een man van het grote gebaar en stond
    bekend om zijn rake schetsen, die niet zelden met een in inkt
    gedoopte achterkant van een potlood gemaakt waren. Een van zijn
    Rotterdamse leerlingen herinnerde zich later over Evers'
    onderwijs: 'Hij kon je 'n geweldig enthousiasme voor het werk
    bijbrengen en hij liet je zelf werken. Hij probeerde niet van
    ons zulke tweedehandsche Eversjes te maken, maar hij wist uit
    ieder de eigen persoonlijkheid naar voren te brengen'
    ('Architect W. Overeijnder zestig jaar', 
    &lt;em&gt;Rotterdamsch Nieuwsblad&lt;/em&gt;

    , 9-7-1935).&lt;/p&gt;
&lt;p&gt;In deze periode mengde Evers zich ook voor het eerst met een
    aantal publicaties in het 
    &lt;em&gt;Bouwkundig Weekblad&lt;/em&gt;

    in het lopende architectuurdebat. In het artikel 'De Prix de
    Rome' (&lt;em&gt;Ibidem&lt;/em&gt;

    10 (1890) 227-231) en in de reeks 'Stroomingen' (&lt;em&gt;Ibidem&lt;/em&gt;

    11 (1891) 206-209, 211-216, 217-220) brak Evers een lans voor
    architectuur als kunst en betrok hij positie tegen de vooral
    door de neogotici aangehangen opvatting van architectuur als
    zuiver rationele constructie. Met de reeks 'Het
    Ori&amp;euml;ntalisme in de westersche architectuur' (&lt;em&gt;Ibidem&lt;/em&gt;

    14 (1894) 93-95, 107-110, 124-126, 146-148, 161-163, 184-197)
    leverde Evers een bijdrage aan de discussie over de richting
    van de architectuur van dat moment en gaf hij tegelijkertijd
    blijk van zijn belangstelling voor de oosterse bouwkunst.&lt;/p&gt;
&lt;p&gt;Door zijn huwelijk in 1889 met een dochter van de predikant
    van de remonstrantse kerk in Rotterdam was Evers' religieuze
    gezindte officieel van Nederlands-hervormd in remonstrants
    veranderd. Hoewel een geregeld kerkbezoeker, was Evers
    waarschijnlijk agnost - 'kunst is religie', zou hij in 1902
    zeggen - en zijn vrouw klaagde vaak dat hij nooit meezong
    tijdens de eredienst. Uit remonstrantse hoek kwam ook zijn
    eerste grote bouwopdracht, het nieuwe Rotterdamse kerkgebouw
    van deze geloofsgemeenschap, in 1895 ontworpen in samenwerking
    met J.P. Stok Wzn. Bij dit gebouw liet Evers zijn
    belangstelling voor de oosterse architectuur blijken door het
    op te zetten als een centraalbouw met galerijen en detaillering
    in oosterse en romaanse stijl. Het gebouw was voor zijn tijd
    zeer modern door de - voor Evers ongebruikelijke en met
    oosterse voorbeelden beargumenteerde - aan de opvattingen van
    architect H.P. Berlage verwante nadruk op eerlijkheid van
    materiaal en constructie.&lt;/p&gt;
&lt;p&gt;Na vijftien Rotterdamse jaren werd Evers in 1902 benoemd tot
    hoogleraar schone bouwkunst aan de Polytechnische School -
    sinds 1905 Technische Hoogeschool - in Delft. Het belang dat
    hij hechtte aan de kennis van de architectuurgeschiedenis
    onderstreepte hij met zijn inaugurele rede, getiteld 
    &lt;em&gt;Het nut der historische studi&amp;euml;n tot de vorming van den
    architect&lt;/em&gt;

    . Eerder hadden zijn Rotterdamse lessen in de geschiedenis van
    de bouwkunst en zijn encyclopedische kennis op dit gebied hem
    gebracht tot het schrijven van 
    &lt;em&gt;De architectuur in hare hoofdtijdperken&lt;/em&gt;

    , waarvan de eerste losse aflevering in 1901 verscheen en dat
    tussen 1905 en 1911 zou uitgroeien tot een tweedelig
    standaardwerk.&lt;/p&gt;
&lt;p&gt;Als docent en geschiedschrijver had Evers zich op dit moment
    in zijn carri&amp;egrave;re een zekere faam verworven, maar als
    architect kon hij slechts op een zeer klein oeuvre bogen. Ook
    als hoogleraar vond Evers maar incidenteel gelegenheid een voor
    uitvoering bestemd ontwerp te maken, zoals in 1909 het gebouw
    van de Nederlandsche Protestantenbond te Schiedam, een
    eenvoudige zaalkerk met bijgebouw. In 1910 kreeg hij -
    inmiddels 54 jaar oud - de gelegenheid een ontwerp van gewicht
    te maken. De gemeente Rotterdam had namelijk, op initiatief van
    burgemeester A.R. Zimmerman, besloten een nieuw stadhuis te
    laten bouwen aan de te dempen Coolvest, die zou moeten
    uitgroeien tot een representatieve boulevard. Aan Evers werd
    gevraagd een voorontwerp voor het stadhuis te maken, zonder de
    garantie het ook te mogen uitvoeren. Nadat dit voorontwerp was
    goedgekeurd en Evers inmiddels ook een inrichtingsplan voor de
    gedempte Coolvest had gemaakt, werd in 1912 alsnog een besloten
    prijsvraag uitgeschreven, waarbij de plattegronden van het
    voorontwerp als leidraad dienden. Evers werd zelf ook
    uitgenodigd, en in 1913 werd zijn ontwerp, uit zeven
    inzendingen, bekroond.&lt;/p&gt;
&lt;p&gt;Was er al eerder veel ophef ontstaan over het feit dat H.P.
    Berlage, 'de vader van de Nederlandse moderne architectuur',
    niet voor de prijsvraag was uitgenodigd, de uitslag zorgde voor
    niet minder commotie door het passeren van de als moderner
    aangemerkte ontwerpen van K.P.C. de Bazel en W. Kromhout Czn.
    De nooit overtuigend weersproken verdachtmakingen dat
    Zimmerman, die vanaf het begin een fervent tegenstander van de
    prijsvraag was geweest, de uitslag zou hebben voorgekookt,
    deden eveneens veel stof opwaaien. Als geen ander wist Evers
    'dat de bouwgeschiedenis van verschillende belangrijke
    bouwwerken voor den bouwmeester vrijwel bijna steeds een
    lijdensgeschiedenis is geweest', zoals hij Zimmerman in april
    1914 schreef. Toch zouden de door hem als vijandig ervaren
    sfeer waarin hij zijn werk moest beginnen en de bij de bouw
    zelf ontstane organisatorische problemen de altijd als opgewekt
    getypeerde Evers tot de grootste momenten van twijfel in zijn
    leven brengen. Het Rotterdamse stadhuis zelf, waarvan de bouw
    tot in 1920 duurde, werd een van de meest karakteristieke
    voorbeelden van op de Beaux-Arts-principes gebaseerde
    representatieve bouwkunst in Nederland, en met zijn Franse
    renaissancistische opbouw, Hollandse trapgevels, naar een
    oosterse centraalbouw gemodelleerde grote hal en andere
    onderdelen in Egyptische, byzantijnse, romaanse en gotische
    stijl, een toonbeeld van eclectische architectuur.&lt;/p&gt;
&lt;p&gt;In zijn laatste periode als docent ervoer Evers dat in de
    ban van het opkomende functionalisme verkerende studenten zijn
    lessen als ouderwets bestempelden. Niettemin bleef hij trouw
    aan zijn steeds uitgedragen opvattingen. Na bijna een kwart
    eeuw hoogleraarschap en bij elkaar een kleine veertig
    onderwijsjaren ging hij in 1926 met emeritaat. Vervolgens
    woonde hij tot aan zijn overlijden in 1929 in Wassenaar.&lt;/p&gt;
&lt;p&gt;Het leven van Henri Evers stond voor het grootste gedeelte
    in dienst van het architectuuronderwijs. Hierin vond hij zijn
    grootste roeping en hierin lag uiteindelijk zijn eigenlijke
    talent. Hoewel hij geen echte school wenste te stichten had
    zijn onderwijs invloed op generaties architecten, van wie velen
    - zoals de latere rijksbouwmeesters G.C. Bremer en G. Friedhoff
    - de Beaux-Arts-principes op eigen wijze in hun ontwerpen
    verwerkten. Evers' architectonische oeuvre omvat slechts zo'n
    35 ontwerpen, waarvan er maar dertien werden uitgevoerd. Het
    Rotterdamse stadhuis, dat in mei 1940 als door een wonder bij
    het Duitse bombardement werd gespaard, zou van deze het
    bekendste blijven.&lt;/p&gt;
&lt;p&gt;
  &lt;a href='agedeelte'&gt;A: &lt;/a&gt;Architectenarchief van H.J. Evers in het Nederlands
  Architectuurinstituut te Rotterdam; archief van de Rotterdamse
  stadhuisbouw bij de Gemeentelijke Archiefdienst
  Rotterdam.&lt;/p&gt;
&lt;p&gt;
  &lt;a href='pgedeelte'&gt;P: &lt;/a&gt;Bibliografie van publicaties van H.J. Evers en een
    oeuvrelijst met archiefverwijzingen in de onder L genoemde
    publicatie van Timmer.&lt;/p&gt;
&lt;p&gt;
  &lt;a href='lgedeelte'&gt;L: &lt;/a&gt;Han Timmer, 
  &lt;em&gt;Henri Evers, 1855-1929. Architect, geschiedschrijver,
  hoogleraar&lt;/em&gt;

  (Rotterdam 1997). Hierin een overzicht van publicaties over
  Evers; Auke van der Woud, 
  &lt;em&gt;Waarheid en karakter. Het debat over de bouwkunst,
  1840-1900&lt;/em&gt;

  (Rotterdam 1997).&lt;/p&gt;
&lt;p&gt;
  &lt;a href='igedeelte'&gt;I: &lt;/a&gt;

  Han Timmer, 
  &lt;em&gt;Henri Evers, 1855-1929. Architect, geschiedschrijver,
  hoogleraar&lt;/em&gt;

  (Rotterdam 1997) tegenover p. 2.&lt;/p&gt;
&lt;p&gt;Han Timmer&lt;/p&gt; 
&lt;dtml-var bwn_footer&gt;</text>
  </biography>
</biodes>

