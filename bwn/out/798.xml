<biodes version="1.0">
  <fileDesc>
    <title>Hove, Bartholomeus Joannes van (1790-1880)</title>
    <ref target="http://resources.huygens.knaw.nl/bwn1880-2000/lemmata/bwn3/hove"/>
    <publisher>
      <name>Biografisch Woordenboek van Nederland:1880-2000</name>
      <ref target="http://resources.huygens.knaw.nl/bwn1880-2000"/>
    </publisher>
  </fileDesc>
  <person>
    <idno type="id">hove_3</idno>
    <persName><name type="geslachtsnaam">Hove</name>, Bartholomeus Joannes van</persName>
    <sex value="1"/>
    <event type="birth" when="1790"/>
    <event type="death" when="1880"/>
    <state type="occupation">schilder</state>
  </person>
  <biography>
    <graphic url="http://resources.huygens.knaw.nl/bwn1880-2000/lemmata/bwn3/images/images/HOVE"/>
    <text>&lt;dtml-var bwn_header&gt;
 &lt;p class='genealogie'&gt;
  &lt;strong&gt;Hove, Bartholomeus Joannes van&lt;/strong&gt;

  (Johannes), kunstschilder en decorateur ('s-Gravenhage 28-10-1790 - 's-Gravenhage 8-11-1880).

  Zoon van Huijbertus (Hubertus) van Hove, lijstenmaker en
  vergulder, en Joanna Sophia Fris. Gehuwd op 27-10-1813 met
  Catharina Cornelia Metz. Uit dit huwelijk werden 3 zoons en 2
  dochters geboren. Na haar overlijden (2-5-1823) gehuwd op
  7-5-1824 met Catharina Maria Christina van den Braak. Uit dit
  huwelijk werden 1 zoon en 3 dochters geboren.
 
&lt;img style=&amp;quot;margin: 5px 5px 5px 5px;&amp;quot; src=&amp;quot;images/HOVE&amp;quot; align=&amp;quot;right&amp;quot; BORDER=&amp;quot;0&amp;quot; alt=&amp;quot;afbeelding van HOVE, Bartholomeus Joannes van&amp;quot; class=&amp;quot;bwnimg&amp;quot;&gt; 

  
  &lt;/p&gt;
&lt;p&gt;Van Hove begon, na drie jaar de lagere school bezocht te
    hebben, zijn loopbaan in de werkplaats van zijn vader, die hem
    de eerste beginselen van het tekenvak bijbracht. Na
    aanvankelijk werkzaam te zijn geweest bij een stempelgraveur en
    bij een banketbakker deed hij in 1808 zijn intrede in het
    atelier van de aan de Haagse Schouwburg verbonden decorateur en
    toneelschilder J.H.A.A. Breckenheymer. Dank zij diens
    stimulerende invloed ging Van Hove vanaf 1812 lessen volgen aan
    de Haagsche Teeken-Academie. Het zou echter nog tot 1819 duren
    voor hij voor het eerst meedeed aan de 'Tentoonstelling van
    Levende Meesters'. Zijn inzending bestond uit twee
    stadsgezichten en een 
    &lt;em&gt;Binnenplaats met figuren.&lt;/em&gt;

    Tot 1879 zou hij onafgebroken aan deze jaarlijkse
    tentoonstellingen mee blijven doen.&lt;/p&gt;
&lt;p&gt;Wegens zijn pedagogische kwaliteiten werd hij in 1820
    benoemd tot hoofdonderwijzer aan de Haagsche Teeken-Academie en
    vervulde hij lange tijd de functie van eerste directeur van de
    afdeling tekenen van de Maatschappij tot Nut van het Algemeen.
    In zijn hoedanigheid van hoofdonderwijzer aan de academie zou
    hij de leermeester worden van o.a. Johannes Bosboom, Wijnand
    Nuyen, Charles Leickert, Sam Verveer en Hendrik Weissenbruch.
    Al snel kreeg hij in bredere kring een zekere bekendheid en in
    1823 maakte hij in opdracht van het ministerie van Oorlog een
    serie gewassen pentekeningen van de verschillende, in het
    Nederlandse leger gedragen uniformen.&lt;/p&gt;
&lt;p&gt;Behalve kunstschilder werd Van Hove ook toneelschilder en
    decorateur, en in 1829 volgde hij zijn leermeester
    Breckenheymer op als toneelschilder bij de Haagse Schouwburg.
    Zijn verrichtingen in deze tak van de schilderkunst zouden hem
    gedurende zijn leven de meeste erkenning bezorgen. Zo werd het
    decor voor het treurspel 
    &lt;em&gt;De Schipbreuk van Medusa&lt;/em&gt;

    in 1840 onderscheiden met de zilveren medaille van de stad Den
    Haag. Zeven jaar later werd hij voor zijn decors bij de opera 
    &lt;em&gt;Le si&amp;egrave;ge de Leyde&lt;/em&gt;

    door de koning Willem II benoemd tot ridder in de orde van de
    Eikenkroon. Ook door koning Willem III werd Van Hove hoog
    geschat. In 1851 besloot deze hem de, speciaal voor kunstenaars
    bestemde, Grote Medaille in Goud uit te reiken voor het
    ontwerpen en uitvoeren van een demonteerbaar toneel met
    toebehoren, dat bestemd was voor paleis Noordeinde. Als blijk
    van waardering voor zijn medewerking aan de restauratie van de
    toneelzaal van paleis Het Loo, volgde in 1869 zijn benoeming
    tot officier in de orde van de Eikenkroon, die door koning
    Willem II in 1841 was ingesteld en waarover door de Koning
    vrijelijk beschikt kon worden.&lt;/p&gt;
&lt;p&gt;Behalve toneeldecors schilderde Van Hove voornamelijk
    stadsgezichten en kerkinterieurs in de trant van 17e- en
    18e-eeuwse Hollandse meesters. Zijn vroege werken worden
    gekenmerkt door een fijne, gedetailleerde schilderstijl, die
    sterk contrasteert met de breed opgezette, veelkleurige
    toneeldecors. Zijn stadsgezichten en kerkinterieurs zijn veelal
    gestoffeerd met figuren, die in een aantal gevallen door zijn
    zoon Huib werden ingeschilderd. Zijn latere stadsgezichten zijn
    losser en vlotter en tonen een op grijs afgestemd coloriet.&lt;/p&gt;
&lt;p&gt;In de Haagse schilderswereld van die tijd was Van Hove een
    bekende persoonlijkheid en in 1847 was hij een van de
    oprichters van Pulchri Studio. Tevens werd hij de eerste
    voorzitter van dit schilderkundig genootschap, een functie die
    hij tot 1851 bekleedde. Daarnaast was hij lid van het in
    Amsterdam gevestigde Arti et Amicitiae, waarvan hij in 1874
    erevoorzitter werd.&lt;/p&gt;
&lt;p&gt;Het belang van Van Hove moet vooral gezocht worden in zijn
    rol als pedagoog. Hij wist zijn grote vakmanschap over te
    brengen op een omvangrijke groep kunstenaars, van wie met name
    Bosboom en Weissenbruch tot grote hoogte zouden stijgen.&lt;/p&gt;
&lt;p&gt;
  &lt;a href='agedeelte'&gt;A: &lt;/a&gt;In een groot aantal Nederlandse musea en instellingen
  zijn werken van B.J. van Hove te vinden. Zie voor een overzicht
  hiervan P.A. Scheen, 
  &lt;em&gt;Nederlandse Beeldende Kunstenaars 1750-1950&lt;/em&gt;

  ('s-Gravenhage, 1969) 518-519.&lt;/p&gt;
&lt;p&gt;
  &lt;a href='lgedeelte'&gt;L: &lt;/a&gt;J. Immerzeel jr., 
  &lt;em&gt;De levens en&lt;/em&gt;
  &lt;em&gt;werken der Hollandsche en Vlaamsche kunstschilders,
  beeldhouwers, graveurs en bouwmeesters&lt;/em&gt;

  (Amsterdam, 1842) 59-60; C. Kramm, 
  &lt;em&gt;De levens en werken der Hollandsche en Vlaamsche
  kunstschilders...&lt;/em&gt;

  (Amsterdam, 1859) III, 760-761; 'Necrologium', in 
  &lt;em&gt;Nederlandsche Kunstbode&lt;/em&gt;

  2 (1880) 46 (13 november) 367; C.V. [=Carel Vosmaer], in 
  &lt;em&gt;Nederlandsche Spectator&lt;/em&gt;

  (1880) 47 (20 november) 375-376; 
  &lt;em&gt;Algemeines Lexikon der Bildenden K&amp;uuml;nstler.&lt;/em&gt;

  Hrsg. von H. Vollmer (Leipzig, 1931) XVII, 575-576; Tuja van den Berg, &lt;i&gt;Vorstelijk decor. Negentiende eeuwse achterdoeken van de Koninklijke Schouwburg&lt;/i&gt; (Amsterdam 1996).&lt;/p&gt;
&lt;p&gt;
&lt;a href='igedeelte'&gt;I:&lt;/a&gt; Litho, uitg. Soetens &amp; Zn. in Den Haag.&lt;/p&gt;
&lt;p&gt;M.B.W. Broekema&lt;/p&gt; 
&lt;dtml-var bwn_footer&gt;</text>
  </biography>
</biodes>

