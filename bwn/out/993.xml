<biodes version="1.0">
  <fileDesc>
    <title>Kolfschoten, Henri Anthonij Melchior Tieleman (1903-1984)</title>
    <ref target="http://resources.huygens.knaw.nl/bwn1880-2000/lemmata/bwn3/kolfschoten"/>
    <publisher>
      <name>Biografisch Woordenboek van Nederland:1880-2000</name>
      <ref target="http://resources.huygens.knaw.nl/bwn1880-2000"/>
    </publisher>
  </fileDesc>
  <person>
    <idno type="id">kolfschoten</idno>
    <persName><name type="geslachtsnaam">Kolfschoten</name>, Henri Anthonij Melchior Tieleman</persName>
    <sex value="1"/>
    <event type="birth" when="1903"/>
    <event type="death" when="1984"/>
    <state type="occupation">minister</state>
    <state type="occupation">burgemeester</state>
  </person>
  <biography>
    <graphic url="http://resources.huygens.knaw.nl/bwn1880-2000/lemmata/bwn3/images/images/KOLFSCHOTEN.jpg"/>
    <text>&lt;dtml-var bwn_header&gt;
 &lt;p class='genealogie'&gt;
  &lt;strong&gt;Kolfschoten, Henri Anthonij Melchior Tieleman&lt;/strong&gt;, minister van Justitie en burgemeester (Arnhem 17-8-1903 - 's-Gravenhage 2-8-1984).

  Zoon van Richardus Cornelus Johannes Tieleman Kolfschoten,
  wijnhandelaar, en Theresia Ludgarda Deurvorst. Gehuwd op
  4-10-1932 met Rinske Titia Ferwerda. Uit dit huwelijk werden 1
  zoon en 5 dochters geboren.
  

  
&lt;img src=&amp;quot;images/KOLFSCHOTEN.jpg&amp;quot; align=&amp;quot;right&amp;quot; BORDER=&amp;quot;0&amp;quot; alt=&amp;quot;afbeelding van Kolfschoten, Henri Anthonij Melchior Tieleman&amp;quot; class=&amp;quot;bwnimg&amp;quot;&gt;
  
  &lt;/p&gt;
&lt;p&gt;Kolfschoten ging, na de lagere school in Arnhem, in 1915
    naar het gymnasium van de jezu&amp;iuml;eten te Katwijk aan den
    Rijn. Van 1921 tot 1926 studeerde hij rechten aan de
    Universiteit van Amsterdam. Daarna vestigde hij zich in Den
    Haag, waarheen het gezin in 1925 na het overlijden van zijn
    vader op aanraden van de huisvriend jhr. Ch.J.M. Ruijs de
    Beerenbrouck was verhuisd. Ruijs bezorgde hem een werkkring bij
    de Roomsch-Katholieke Staatspartij (RKSP) en trok hem tussen
    1928 en 1933, in welke periode zijn derde premierschap viel,
    ook aan als particulier secretaris.&lt;/p&gt;
&lt;p&gt;De belangstelling voor de katholieke politiek had
    Kolfschoten van huis uit meegekregen. Zijn vader speelde
    jarenlang een eerste rol in de Arnhemse gemeenteraad. Maar de
    zoon was toch meer organisator dan politicus. Ruijs voegde hem
    aanvankelijk als assistent toe aan de adjunct-secretaris van de
    partij, maar al in 1927 nam Kolfschoten diens plaats in. Hij
    werd belast met het opzetten van een professioneel secretariaat
    en organiseerde de door Ruijs ge&amp;iuml;nitieerde
    inzamelingsactie voor de stichting van het Dr. Schaepmanfonds.
    Dit fonds kocht in Den Haag het pand Mauritskade 25, en daar
    werd in 1938 het partijbureau gevestigd, waarvan Kolfschoten de
    eerste directeur was.&lt;/p&gt;
&lt;p&gt;Nadat de RKSP in juli 1941 door de bezetter verboden was,
    rekte Kolfschoten het liquidatieproces langer dan een jaar om
    zoveel mogelijk bezit in veiligheid te brengen. Van meet af aan
    nam hij deel aan het illegale overleg over vraagstukken van de
    dag en van de toekomst, aanvankelijk in de groep-Scholten,
    later ook in het Politiek Convent en het Vaderlands
    Comit&amp;eacute;, waartoe Drees hem als vertegenwoordiger van de
    RKSP had uitgenodigd, toen niemand van de eerste garnituur meer
    beschikbaar bleek. Zodoende behoorde hij na de bevrijding tot
    de representanten van het politieke en maatschappelijke leven
    die de Koningin voorlichting gaven over wat er diende te
    gebeuren.&lt;/p&gt;
&lt;p&gt;Als directeur van het partijbureau raakte Kolfschoten na 5
    mei 1945 natuurlijk ook actief betrokken bij de heroprichting
    van de katholieke partij. Maar niet voor lang, want in juni
    trad hij toe tot het kabinet-Schermerhorn-Drees, op
    persoonlijke titel en tegen het advies van partijprominenten
    in. Hij vond de toekomst in de katholieke partij te ongewis, en
    het vooruitzicht om weer salaris te genieten trok hem zeer;
    sedert de liquidatie van de RKSP was hij zonder inkomsten
    gebleven en had hij uiteindelijk bisschoppelijke steun moeten
    aanvaarden.&lt;/p&gt;
&lt;p&gt;In het kabinet kreeg Kolfschoten Justitie toebedeeld, wegens
    het gecompliceerde vraagstuk van de bijzondere rechtspleging
    een weinig benijdenswaardige portefeuille. Snelheid in de
    berechting paren aan een de rechtsstaat waardige rechtsgang was
    een onmogelijke opgave wegens het gigantische aantal politieke
    delinquenten (zomer 1945 honderdduizend). Daarom riep
    Kolfschoten met het Besluit Politieke Delinquenten 1945 de
    mogelijkheid in het leven lichte gevallen voorwaardelijk buiten
    vervolging te stellen en zorgde hij met de instelling van het
    Directoraat-Generaal voor de Bijzondere Rechtspleging voor een
    betere co&amp;ouml;rdinatie van het totale beleid. Veel effect
    sorteerden deze maatregelen aanvankelijk niet;
    individualisering van de collaboratie en dus van de strafmaat
    stuitte nog op psychologische barri&amp;egrave;res. Maar het is een
    belangrijke verdienste van Kolfschoten dat hij in dit met
    heftige emoties omgeven vraagstuk, tegen talrijke maar
    begrijpelijke weerstanden in, een beleid uitstippelde dat tot
    nuancering gebood en daardoor deze erfenis van 1940-1945
    beheersbaar maakte; zijn opvolgers hebben er veel baat van
    gehad.&lt;/p&gt;
&lt;p&gt;Minder gelukkig was het beleid inzake de Hoge Raad, wiens
    zuivering mislukte, en ten aanzien van de doodstraf.
    Kolfschoten meende dat het moreel van het Nederlandse volk de
    tenuitvoerlegging van slechts enkele tientallen doodstraffen
    kon verdragen. Doordat de richtlijnen op dit punt nimmer
    openbaar zijn gemaakt, vatte later de gedachte post dat alleen
    numerieke overwegingen bepalend waren voor de grati&amp;euml;ring,
    en dat leidde er weer toe dat men zich ook ging verzetten tegen
    voortgaande kwijtschelding van levenslange gevangenisstraf voor
    gegratieerde ter dood veroordeelden, hetgeen decennialang
    pijnlijke discussies onder het publiek losmaakte.&lt;/p&gt;
&lt;p&gt;Met kracht verzette Kolfschoten zich tegen het verlangen van
    de Tweede Kamer de krachtens staatsnoodrecht genomen
    wetsbesluiten uit de parlementsloze periode tussen mei 1940 en
    november 1945 te legaliseren. Hij wenste niet het risico te
    lopen dat de morele grondslag van de instituten die op basis
    van de wetsbesluiten waren opgetrokken, vooral die van de
    bijzondere rechtspleging, ondergraven zou worden. Hij kreeg de
    Kamer op de knie&amp;euml;n door te dreigen de Koningin niet langer
    te adviseren gratie met betrekking tot doodvonnissen af te
    wijzen, als de mogelijkheid bestond dat de doodstraf in het
    parlement zou worden afgewezen.&lt;/p&gt;
&lt;p&gt;Na zijn ministerschap verliet Kolfschoten de landspolitiek,
    al was hij van 23-7-1946 tot 12-7-1952, met een onderbreking
    van juli 1948 tot juli 1949, lid van de Eerste Kamer. In
    september 1946 werd hij benoemd tot burgemeester van Eindhoven.
    Daar trof hij een dynamische omgeving aan, waar hij zich als
    organisator snel thuis voelde. Onder zijn burgemeesterschap
    kwam de door de oorlog zwaar geteisterde stad in de steigers te
    staan in eendrachtige samenwerking van gemeentebestuur en de
    top van Philips. Voor zichzelf zag Kolfschoten vooral de rol
    van 'ambassadeur' weggelegd; hij kende de weg in de Haagse
    bureaucratie, waar hij, als plannen dreigden vast te lopen, de
    juiste deuren wist te openen. Op cultureel gebied had hij een
    wezenlijk aandeel in het beleid rond het Stedelijk Van Abbe
    Museum en de schouwburg. Hij haalde de Technische Hogeschool
    binnen en stimuleerde de stichting van de 'Wetenschappelijke
    Bibliotheek' als een op de geesteswetenschappen gerichte
    tegenhanger.&lt;/p&gt;
&lt;p&gt;In Eindhoven raakte Kolfschoten doorkneed in de
    wederopbouwproblematiek. Men zag hem dan ook ongaarne
    vertrekken, toen hij in 1957 in Den Haag benoemd werd. Deze
    benoeming wekte in de hofstad aanvankelijk groot verzet in
    protestantse kring; Kolfschoten was de eerste niet-protestantse
    burgemeester sinds de Reformatie. Maar het bezwaard gevoel
    veranderde snel in vertrouwen en waardering, en bij zijn
    afscheid in 1968 was geen wanklank meer te horen. Voor de wat
    in de versukkeling geraakte stad bleek de energieke Kolfschoten
    een juiste keuze. Met dezelfde dynamiek als in Eindhoven gaf
    hij ook hier leiding aan de wederopbouw en de aanpassing aan de
    eisen van de tijd. Onder zijn bewind veranderde het
    stadssilhouet ingrijpend en begon Den Haag een grootsteeds
    karakter te krijgen: tal van torengebouwen verrezen of er
    werden de grondslagen voor gelegd, en ter verhoging van het
    imago van de stad, nationaal en internationaal, bevorderde hij
    de totstandkoming van het Nederlands Congresgebouw. Grote zorg
    vervulde hem de woningbouwproblematiek. V&amp;oacute;&amp;oacute;r hem
    dachten de Haagse gemeentebestuurders die door annexatie te
    kunnen oplossen. Toen Kolfschoten arriveerde, heerste er dan
    ook een gespannen verhouding met de buurgemeenten. Hij
    verbeterde die aanmerkelijk door annexatie resoluut af te
    wijzen en een samenwerkingsverband te bepleiten van een niet te
    zwaar kaliber, zonder bestuurlijke logheid. De oplossing van de
    woningbouwproblematiek zocht hij in de vestiging van een
    satellietstad van 100.000 inwoners tussen Voorburg en
    Zoetermeer. Daartoe lanceerde hij het project Wilsveen, dat
    onder de verantwoordelijkheid van een aantal samenwerkende
    gemeenten zou moeten worden uitgevoerd. Maar de regering koos
    in 1962 voor uitbreiding van Zoetermeer. Kolfschoten was diep
    teleurgesteld door de ambtelijke aarzeling om een voor die tijd
    opmerkelijke innovatie te wagen, te meer toen bleek dat de
    uitbreiding van Zoetermeer goeddeels zou geschieden in het
    gebied waar Wilsveen was gepland.&lt;/p&gt;
&lt;p&gt;Door de wijze van ambtsvervulling verwierf Kolfschoten zich
    een voorname plaats in het burgemeesterscorps, hetgeen blijkt
    uit het voorzitterschap van het door hemzelf opgerichte
    Nederlands Genootschap van Burgemeesters (1955- 1968) en van de
    Vereniging van Nederlandse Gemeenten (1957-1965). Behalve een
    actief lidmaatschap van de redactieraad van het weekblad 
    &lt;em&gt;De Gemeentestem,&lt;/em&gt;

    publiceerde hij regelmatig met gezag over gemeentelijke
    vraagstukken, o.a. in 
    &lt;em&gt;De Nederlandse Gemeente.&lt;/em&gt;

    Kolfschoten was in al zijn functies een opvallende
    burgemeester. Hij droeg het ambt met uiterlijk waarneembare
    waardigheid. Decorum vond hij functioneel ter ondersteuning van
    het gezag, en toch was hij het tegendeel van een autoritaire
    magistraat. In beide gemeenten aan het hoofd waarvan hij vele
    jaren heeft gestaan, wordt hij tot de groten onder de
    burgemeesters gerekend. Zijn faam heeft hij mede gevestigd door
    zijn bijzonder redenaarstalent. Zijn redevoeringen getuigden
    van speelsheid en kenmerkten zich voorts door eruditie en
    zwier, maar ook door een zekere hoofsheid, waardoor hij niet
    voor iedereen verstaanbaar was. Daar stond tegenover dat zijn
    persoonlijke charme en beminnelijkheid in de omgang afstanden
    overbrugden. Veel baat vond hij bij zijn grote gevoel voor
    humor, dat hij graag als spreker of voorzitter als bevrijdend
    en relativerend gebruikte. Hij wist dit middel in spannende
    raadsvergaderingen 'getimed' te hanteren.&lt;/p&gt;
&lt;p&gt;In de publieke ambten onderscheidde Kolfschoten zich ook met
    een opvallend doorzettingsvermogen in moeilijke situaties, een
    eigenschap die al in zijn vroegste jeugd tot ontwikkeling was
    gekomen. Tot zijn negende jaar had hij wegens een aangeboren
    voetvervorming van zg. horrelvoeten in beugels moeten lopen,
    een handicap die hij de baas wenste te blijven en hem in wils-
    en geestkracht juist sterkte. Een chirurgische ingreep hielp
    hem van de ongelukkige voeten af. In later jaren beoefende hij
    hartstochtelijk de bergsport en was hij een prominent lid van
    de Koninklijke Nederlandse Alpinistenvereniging.&lt;/p&gt;
&lt;p&gt;Na zijn pensionering in 1968 gunde Kolfschoten zich tijd
    voor zijn hobbies: het lezen van cultuurhistorische en
    geestelijke literatuur, het vioolspel (dat hij al in het
    studentenorkest beoefende en waarmee hij in zijn Eindhovense
    tijd wel eens openbare plechtigheden opluisterde) en vooral het
    wandelen. Naast een aantal commissariaten vervulde hij het
    voorzitterschap van de Nederlandse Hartstichting en trad hij
    bij diverse publieke gebeurtenissen van uiteenlopende aard op
    als feestredenaar. Ook toonde hij zich ge&amp;euml;ngageerd met de
    ontwikkelingen in de katholieke kerk als representant van de
    meer traditionele richting; hij behoorde tot de oprichters van
    het conservatieve 
    &lt;em&gt;Katholiek Nieuwsblad.&lt;/em&gt;

    Kolfschoten heeft zijn leven lang blijk gegeven van de voor een
    bestuurder belangrijke kwaliteit van onafhankelijkheid. In zijn
    levensavond bracht hem dat ertoe om, zonder overigens
    onverdraagzaam te zijn, zich openlijk te weer te stellen tegen
    de permissieve houding op het gebied van gezag, ethiek en
    geloofsleer.&lt;/p&gt;
&lt;p&gt;
  &lt;a href='agedeelte'&gt;A: &lt;/a&gt;Gedeponeerd archief in het archief van de
  Roomsch-Katholieke Staatspartij, Katholiek Documentatie Centrum
  te Nijmegen.&lt;/p&gt;
&lt;p&gt;
  &lt;a href='pgedeelte'&gt;P: &lt;/a&gt;'Bestendigen en versterken', in 
    &lt;em&gt;Onder nieuwe verhoudingen. Redevoeringen...&lt;/em&gt;

    ('s-Gravenhage, 1937) 3-21; 'Ochtendgloren', in 
    &lt;em&gt;Onderdrukking en verzet. Nederland in oorlogstijd&lt;/em&gt;

    [Onder red. van J.J. van Bolhuis et al.] (Arnhem [etc. 1947
    -1954. 4 dl.]) IV, 749-759 samen met W. Schermerhorn;
    'Bestuursproblemen van grote agglomeraties', in 
    &lt;em&gt;Gemeentelijk Jaarboek 1957.&lt;/em&gt;

    7-29; 'Hoe behoort, anders dan door anexatie, het bestuur van
    een stedelijke concentratie, die de grenzen van &amp;eacute;&amp;eacute;n
    gemeente te buiten gaat, wettelijk te worden geregeld?', in 
    &lt;em&gt;Handelingen der Nederlandse Juristenvereniging&lt;/em&gt;

    89 (1959) 77-138; 'Den Haag, stad met vele gezichten', in 
    &lt;em&gt;Maatschappij-belangen&lt;/em&gt;

    129 (1965) 210-219; samen met L.A. Dijckmeester-de Brauw, 
    &lt;em&gt;De burgemeester en de burgemeestersvrouw&lt;/em&gt;

    (Alphen aan den Rijn, 1966); 'Plaatselijk straf- en orderecht',
    in 
    &lt;em&gt;Bestuurswetenschappen&lt;/em&gt;

    22 (1968) 242-260; 
    &lt;em&gt;Sprekend een burgemeester&lt;/em&gt;

    [Observaties, kenschetsen, meningen en beschouwingen van mr.
    H.A.M.T. Kolfschoten...] (Alphen aan den Rijn, 1968); 
    &lt;em&gt;Taalperikelen.&lt;/em&gt;

    Rede uitgesproken bij de opening. .. van de School voor Taal en
    Letterkunde op 2 september 1978 ('s-Gravenhage, [1978]).&lt;/p&gt;
&lt;p&gt;
  &lt;a href='lgedeelte'&gt;L: &lt;/a&gt;[A.] G. Pikkemaat, 'Mr. Henri Kolfschoten een
  burgemeester', in 
  &lt;em&gt;Regenten en magistraten&lt;/em&gt;

  (Alphen a.d. Rijn, 1967) 212-226; F.J.F.M. Duynstee en J.
  Bosmans, 
  &lt;em&gt;Het kabinet-Schermerhorn-Drees 24 juni 1945 -3 juli 1946&lt;/em&gt;

  (Amsterdam [etc.], 1977); A.D. Belinfante, 
  &lt;em&gt;In plaats van bijltjesdag. De geschiedenis van de bijzondere
  rechtspleging na de Tweede Wereldoorlog (Assen,&lt;/em&gt;

  1978); Henri Lenferink, 'De terugkeer van een katholieke
  eenheidspartij na de Tweede Wereldoorlog', in 
  &lt;em&gt;Jaarboek Katholiek Documentatie Centrum 1980,&lt;/em&gt;

  80-117; J.P.M, van Oorschot, 
  &lt;em&gt;Eindhoven. Een samenleving in verandering. Deel 2: 1920 -
  I960&lt;/em&gt;

  (Eindhoven, 1982); necrologie&amp;euml;n in 
  &lt;em&gt;Haagsche Courant.&lt;/em&gt;

  4-8-1984; S.O. van Poelje, in 
  &lt;em&gt;De Nederlandse Gemeente&lt;/em&gt;

  38 (1984) 621-622; H.F. Happel, in 
  &lt;em&gt;Jaarboek 1985 Geschiedkundige Vereniging Die Haghe,&lt;/em&gt;

  234-235.&lt;/p&gt;

&lt;a href='igedeelte'&gt;I: &lt;/a&gt;J.A. Bornewasser, &lt;i&gt;Katholieke Volkspartij 1945-1980. Band I. Herkomst en groei (tot 1963) &lt;/i&gt;(Nijmegen 1995) 125.


&lt;p&gt;J. Bosmans&lt;/p&gt; 
&lt;dtml-var bwn_footer&gt;</text>
  </biography>
</biodes>

