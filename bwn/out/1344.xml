<biodes version="1.0">
  <fileDesc>
    <title>Onderwijzer, Abraham [Samson] (1862-1934)</title>
    <ref target="http://resources.huygens.knaw.nl/bwn1880-2000/lemmata/bwn4/onderwij"/>
    <publisher>
      <name>Biografisch Woordenboek van Nederland:1880-2000</name>
      <ref target="http://resources.huygens.knaw.nl/bwn1880-2000"/>
    </publisher>
  </fileDesc>
  <person>
    <idno type="id">onderwij</idno>
    <persName><name type="geslachtsnaam">Onderwijzer</name>, Abraham [Samson]</persName>
    <sex value="1"/>
    <event type="birth" when="1862"/>
    <event type="death" when="1934"/>
    <state type="occupation">opperrabbijn</state>
  </person>
  <biography>
    <graphic url="http://resources.huygens.knaw.nl/bwn1880-2000/lemmata/bwn4/images/images/ONDERWIJZER.jpg"/>
    <text>&lt;dtml-var bwn_header&gt;
 &lt;p class='genealogie'&gt;
  &lt;strong&gt;Onderwijzer, Abraham [Samson]&lt;/strong&gt;, opperrabbijn (Muiden 24-7-1862 - Amsterdam 17-11-1934). 
Zoon van Samson Abraham Onderwijzer, koopman, en Elisabeth
  Mozes van Gelder. Gehuwd op 12-6-1889 met Lea Wagenaar. Uit dit
  huwelijk werden 6 zoons en 3 dochters geboren. 
  
&lt;img src=&amp;quot;images/ONDERWIJZER.jpg&amp;quot; align=&amp;quot;right&amp;quot; BORDER=&amp;quot;0&amp;quot; alt=&amp;quot;afbeelding van Onderwijzer, Abraham [Samson]&amp;quot; class=&amp;quot;bwnimg&amp;quot;&gt;
  
  &lt;/p&gt;
&lt;p&gt;Abraham Onderwijzer was een telg uit een familie van
    talmoedgeleerden en voorzangers. Overeenkomstig de wens van
    zijn vader begon hij op elfjarige leeftijd te studeren aan
    het Nederlandsch-Isra&amp;euml;lietisch Seminarium in Amsterdam,
    dat toen onder leiding stond van de vooraanstaande
    talmoedkenner J.H. D&amp;uuml;nner. In 1884 deed hij het voor
    kandidaten voor de hoogste graad verplichte kandidaatsexamen
    in de klassieke letteren aan de Universiteit van Amsterdam.
    Twee jaar later, op 19 september 1886, verwierf hij de aan
    die hoogste graad verbonden mor&amp;eacute;-titel, wat hem de
    rabbinale bevoegdheid verleende.&lt;/p&gt;
&lt;p&gt;Intussen was Onderwijzer sinds 1882 werkzaam op een der
    joodse godsdienstscholen in de hoofdstad, een functie die hij
    tot 1888 uitoefende. Op 26 juli van dat jaar werd hij
    namelijk door D&amp;uuml;nner, inmiddels tevens opperrabbijn van
    Noord-Holland, bevestigd als rabbijn van de
    Nederlandsch-Isra&amp;euml;lietische Hoofdsynagoge van Amsterdam.
    In de bij die gelegenheid gehouden rede hield zijn oude
    leermeester hem voor niet alleen de godsdienstige zorg voor
    zijn gemeente te bevorderen, maar zich ook in te spannen voor
    de sociale arbeid onder de gemeenteleden.&lt;/p&gt;
&lt;p&gt;Hoewel Onderwijzer weinig heeft gepubliceerd, verwierf hij
    een grote reputatie door zijn 
    &lt;em&gt;Nederlandsche vertaling van den Pentateuch benevens eene
    Nederlandsche verklarende vertaling van Rashie's
    Pentateuch-commentaar&lt;/em&gt;

    . In dit vijfdelig werk, dat tussen 1895 en 1901 verscheen,
    beoogde hij een zo getrouw mogelijke, voor de leek
    begrijpelijke vertaling van het bijbelwoord te geven. Dit nog
    altijd gebruikte werk is wel het 'belangrijkste monument' van
    de Nederlands-joodse wetenschap v&amp;oacute;&amp;oacute;r 1940 genoemd
    en voorzag in een grote behoefte.&lt;/p&gt;
&lt;p&gt;Onderwijzer was echter in de eerste plaats een man van de
    praktijk en van de actualiteit, getuige bijvoorbeeld zijn
    antwoorden op vraagstukken betreffende loonuitbetaling,
    stakingsrecht en sectie. Als reactie op de oprichting van de
    socialistische en antiklerikale Algemeene Nederlandsche
    Diamantbewerkersbond in 1894 werd een jaar later op zijn
    initiatief de Vereeniging van Isra&amp;euml;lietische Werklieden
    en Handelsbedienden 'Betsalel' in het leven geroepen. Deze
    had tot doel de belangen van haar leden te bevorderen op
    grondslag van de godsdienstcodex. Zelf trad hij op als
    geestelijk adviseur. Onderwijzer poogde zo de joodse
    arbeiders te organiseren, daarmee tevens gevolg gevend aan
    zijn afkeer van de sociaal-democratische beweging.&lt;/p&gt;
&lt;p&gt;Toen D&amp;uuml;nner in oktober 1911 overleed, werden zijn
    opperrabbinale taken waargenomen door zijn leerlingen
    Onderwijzer en de Amsterdamse rabbijn J. Vredenburg. Dit
    duurde tot 1917, toen Onderwijzer op 3 juni werd
    ge&amp;iuml;nstalleerd als opperrabbijn van het synagogaal
    ressort Noord-Holland. Ook in dit hoge ambt probeerde hij
    praktische oplossingen te vinden voor de problemen van zijn
    tijd. Zo was hij erevoorzitter van 'Beis Jisroeil', de in
    1919, als reactie op de christelijke zending onder joodse
    jongeren opgerichte vereniging, die trachtte de jeugd vermaak
    te bieden uitgaande van de joodse godsdienstregels. In 1925
    was Onderwijzer de oprichter van 'Isra&amp;euml;l', de
    Nederlandsche Centrale Vereeniging tot Steun aan Noodlijdende
    Joden in het Buitenland. Verder was hij bestuurslid van het
    Tora-genootschap 'Resith Gogma', van de Vereeniging tot Steun
    aan het Nederlandsch-Isra&amp;euml;lietisch Seminarium, van de
    Nederlandse afdeling van de Alliance Isra&amp;eacute;lite
    Universelle, en van de Pekidim en Amarcalim der
    Isra&amp;euml;lietische Gemeenten van het Heilige Land.&lt;/p&gt;
&lt;p&gt;De gestage toeneming van het aantal joden in Amsterdam aan
    het einde van de 19e en het begin van de 20e eeuw, alsmede de
    economische en sociale ontwikkelingen in de hoofdstad hadden
    ertoe geleid dat velen zich buiten het centrum vestigden.
    Onderwijzer gaf daarom in 1921 de aanzet tot het stichten van
    wijkverenigingen en later de bouw van synagoges buiten het
    oude stadshart. Al eerder had hij samen met rabbijn
    Vredenburg een oplossing gevonden voor het probleem van de
    afsluiting van het draaggebied, het gebied waarbinnen joden
    op sjabbat voorwerpen of mensen mogen meedragen. In plaats
    van kettingen werden op de uitvalswegen bussen geplaatst met
    uitrolbaar ijzeren gaas waarmee de weg geblokkeerd kon
    worden. Dan was er nog de kwestie van de toenemende
    onkerkelijkheid en de groeiende assimilatie tussen joden en
    niet-joden, die een toeneming van het aantal gemengde
    huwelijken tot gevolg had. De Nederlandse opperrabbijnen
    verboden in 1927 gemengd gehuwden functies binnen de gemeente
    te vervullen. Toen de Amsterdamse kerkeraad hieraan niet
    wilde toegeven, dreigde Onderwijzer zich uit zijn ambt terug
    te trekken. De kerkeraad gaf niet toe, maar suste de zaak. De
    kwestie geeft aan dat, hoe orthodox-zuiver Onderwijzer ook in
    de leer wilde zijn - en daardoor soms star en ouderwets werd
    gevonden - hij door de realiteit gedwongen werd een compromis
    te zoeken.&lt;/p&gt;
&lt;p&gt;Gedurende zijn gehele leven heeft Onderwijzer - in
    tegenstelling tot zijn leermeester en voorbeeld D&amp;uuml;nner,
    maar in overeenstemming met de opvattingen van vele van zijn
    ambtgenoten - het zionisme bestreden. In zijn ogen was deze
    stroming utopisch en bovendien koren op de molen van
    antisemieten. Niettemin beklemtoonde hij, in een toespraak
    tijdens de zogeheten Congresdemonstratie voor de rechten van
    de joden in februari 1918, dat het volk van Isra&amp;euml;l een
    nationale eenheid vormde op basis van de religie en een
    beroep kon doen op rechtsbescherming. Ch. Weizmann, de
    voorzitter van de World Zionist Organization, probeerde
    Onderwijzer in 1921 tevergeefs over te halen met de zionisten
    samen te werken. Ook diens toezegging dat er in Palestina
    niets zou gebeuren dat niet strookte met de joodse
    godsdienstcodex, bracht geen verandering in zijn standpunt.
    Onderwijzers afkeer bleek onder meer uit zijn lidmaatschap
    van 'Agoedas Jisroeil', de vereniging van antizionistische,
    orthodoxe joden. In 1929 keerde hij zich fel, doch
    tevergeefs, tegen de toetreding van het
    Nederlandsch-Isra&amp;euml;lietisch Kerkgenootschap tot de Jewish
    Agency van de World Zionist Organization, waarin zionisten en
    niet-zionisten zouden samenwerken.&lt;/p&gt;
&lt;p&gt;De betekenis van Abraham Onderwijzer voor de joodse
    orthodoxie was groot, hoewel hij te weinig heeft kunnen of
    willen doen om de voortgaande verwereldlijking een halt toe
    te roepen. Door voor- en tegenstanders werd hij ge&amp;euml;erd
    en geacht om zijn kennis en persoonlijkheid. Zijn toenemende
    doofheid belette hem de laatste jaren van zijn leven wel in
    zijn werk, maar niet in hartelijkheid en goedmoedigheid.
    Onderwijzer geldt als de leider van het Nederlandse orthodoxe
    jodendom tussen de twee wereldoorlogen.&lt;/p&gt;
&lt;p&gt;
  &lt;a href='agedeelte'&gt;A: &lt;/a&gt;Gegevens betreffende Onderwijzer berusten in de
  Bibliotheca Rosenthaliana van de Universiteitsbibliotheek te
  Amsterdam en in de collectie-Onderwijzer in het Institute for
  Research on Dutch Jewry te Jeruzalem (Isra&amp;euml;l).&lt;/p&gt;
&lt;p&gt;
  &lt;a href='pgedeelte'&gt;P: &lt;/a&gt;
  Behalve de in de tekst genoemde publikatie o.a.: 
    &lt;em&gt;Rashie's leven en werken&lt;/em&gt;

    (Amsterdam, 1901); 'De emancipatie der joden', in 
    &lt;em&gt;De joodsche eisen bij den komenden vrede&lt;/em&gt;

    (Amsterdam, 1918); 'Eenige opmerkingen omtrent 


    ', in 
    &lt;em&gt;Bijdragen en Mededeelingen van het Genootschap voor de
    Joodsche Wetenschap in Nederland ...&lt;/em&gt;

    3 (1925) 45-57.
&lt;/p&gt;
&lt;p&gt;
  &lt;a href='lgedeelte'&gt;L: &lt;/a&gt;Behalve necrologie&amp;euml;n op 17-11-1934 in o.a. 
  &lt;em&gt;Algemeen Handelsblad&lt;/em&gt;

  , 
  &lt;em&gt;Nieuwe Rotterdamsche Courant&lt;/em&gt;

  en 
  &lt;em&gt;De Telegraaf&lt;/em&gt;

  : L.H. Sarlouis, 'A.S. Onderwijzer', in 
  &lt;em&gt;Bijdragen en Mededeelingen van het Genootschap voor de
  Joodsche Wetenschap in Nederland ...&lt;/em&gt;

  6 (1940) xvii-xix; 
  &lt;em&gt;Opperrabbijn A.S. Onderwijzer 1862-1934. Zijn persoon, zijn
  tijd&lt;/em&gt;

  . Samenst. J. Michman en J. Ilan-Onderwijzer (Amsterdam, 1984);
  M.H. Gans, 
  &lt;em&gt;Memorboek. Platenatlas van het leven der joden in Nederland
  ...&lt;/em&gt;

  (6e, bijgew. dr.; Baarn, 1988); 
  &lt;em&gt;Om een verstaanbare bijbel. Nederlandse bijbelvertalingen na
  de Statenbijbel&lt;/em&gt;

  . Onder red. van A.W.G. Jaakke en E.W. Tuinstra (Haarlem
  [etc.], 1990) 190-192.&lt;/p&gt;

&lt;p&gt;
&lt;a href=&amp;quot;igedeelte&amp;quot;&gt;I: &lt;/a&gt;&lt;em&gt;Opperrabbijn A.S. Onderwijzer 1862-1934. Zijn persoon, zijn
  tijd&lt;/em&gt;. Samenst. J. Michman en J. Ilan-Onderwijzer (Amsterdam, 1984) afbeelding tegenover titelblad.&lt;/p&gt;





&lt;p&gt;J. Hagedoorn&lt;/p&gt; 
&lt;dtml-var bwn_footer&gt;</text>
  </biography>
</biodes>

