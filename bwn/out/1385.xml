<biodes version="1.0">
  <fileDesc>
    <title>Penning, Louwrens (1854-1927)</title>
    <ref target="http://resources.huygens.knaw.nl/bwn1880-2000/lemmata/bwn4/penning"/>
    <publisher>
      <name>Biografisch Woordenboek van Nederland:1880-2000</name>
      <ref target="http://resources.huygens.knaw.nl/bwn1880-2000"/>
    </publisher>
  </fileDesc>
  <person>
    <idno type="id">penning</idno>
    <persName><name type="geslachtsnaam">Penning</name>, Louwrens</persName>
    <sex value="1"/>
    <event type="birth" when="1854"/>
    <event type="death" when="1927"/>
    <state type="occupation">schrijver</state>
    <state type="occupation">journalist</state>
  </person>
  <biography>
    <graphic url="http://resources.huygens.knaw.nl/bwn1880-2000/lemmata/bwn4/images/images/PENNING.jpg"/>
    <text>&lt;dtml-var bwn_header&gt;
 &lt;p class='genealogie'&gt;
  &lt;strong&gt;Penning, Louwrens&lt;/strong&gt;, schrijver en journalist (Waardhuizen (N.B.) 2-12-1854 - Utrecht 12-1-1927). 
Zoon van Frans Migchels Penning, christelijk-gereformeerd
  predikant, en Hendrika van der Beek, winkelierster. Gehuwd op
  20-5-1891 met Adriana Jenneke Machelina Heijmans. Uit dit
  huwelijk werden, behalve 1 dochter die jong overleed, 2 zoons en
  1 dochter geboren.
  

  &lt;img src=&amp;quot;images/PENNING.jpg&amp;quot; align=&amp;quot;right&amp;quot; BORDER=&amp;quot;0&amp;quot; alt=&amp;quot;afbeelding van Penning, Louwrens&amp;quot; class=&amp;quot;bwnimg&amp;quot;&gt;

  
  &lt;/p&gt;
&lt;p&gt;Louwrens Penning bracht zijn jeugd- en jongelingsjaren
    afwisselend door in het Land van Altena, de geboortestreek van
    zijn moeder, en in het Duitse Oost-Friesland, waar zijn vader
    vandaan kwam. Deze laatste, een landarbeider die op latere
    leeftijd predikant was geworden bij de Afgescheidenen, stond
    van 1851 tot 1861 in het Noordbrabantse Waardhuizen en daarna
    een jaar lang in Landsmeer. Vervolgens werd hij beroepen in
    Bunde, een plaatsje juist over de grens bij Nieuweschans. Toen
    dominee Penning hier in 1869 overleed, keerden zijn weduwe en
    kinderen terug naar het Brabantse rivierengebied, waar zij voor
    steun aanklopten bij familieleden. Het gezin vestigde zich te
    Nieuwendijk. Louwrens bezocht er enige tijd een particuliere
    school, het Instituut Hasselman.&lt;/p&gt;
&lt;p&gt;Als de oudste van vijf kinderen moest Louwrens echter zijn
    bijdrage leveren aan het levensonderhoud van het gezin. Met van
    familie geleend geld werd een winkeltje gekocht in het naburige
    Dussen, en door hard en lang te werken - tot uren in de omtrek
    werden de kruidenierswaren met de hondekar aan huis bezorgd -
    ging het hun weldra financieel beter. Ook verwierf de jeugdige
    winkelier zich een zeker aanzien: daar hij in de kleine
    dorpsgemeenschap de meest geletterde was, wendde men zich tot
    hem bijvoorbeeld wanneer er een brief moest worden geschreven.
    Wellicht kwam Penning hierdoor op het idee verhalen te
    schrijven, maar pogingen deze uitgegeven te krijgen, hadden
    voorshands geen resultaat. Geen wonder, zou hij later
    verklaren: doordat hij eens op een Duitse lagere school had
    gezeten, krioelde zijn proza van de germanismen.&lt;/p&gt;
&lt;p&gt;Aangezien zijn moeder het in de winkel intussen ook zonder
    hem kon redden, vertrok Penning begin 1877 naar het Oostfriese
    Weener, waar hij een betrekking aanvaardde als assistent en
    boekhouder van een houthandelaar, een vroegere vriend van zijn
    vader. Hoewel hij het hier naar zijn zin had, schonk deze
    kantoorbaan hem uiteindelijk weinig voldoening. Even meende de
    zeer gelovige Penning nog te zijn geroepen tot het ambt van
    predikant, maar nadat hij zich in zijn vrije tijd al te ijverig
    op de studie had gestort, werd hij geveld door
    oververmoeidheid. Op doktersadvies besloot hij daarom dit plan
    op te geven. Na de dood van zijn patroon keerde Penning naar
    Nederland terug en vestigde hij zich in het najaar van 1880 bij
    zijn inmiddels te Gorcum woonachtige moeder.&lt;/p&gt;
&lt;p&gt;In het stadje aan de Merwede leek Penning eindelijk wortel
    te schieten. Hij trad er als kantoorbediende en later als
    handelsreiziger in dienst van een graanhandelsfirma en huwde er
    de dochter van een molenaar. In Gorcum zette Penning ook zijn
    eerste schreden op het journalistieke pad. In 1888 werd hij
    gevraagd als medewerker van het lokale antirevolutionaire
    weekblad 
    &lt;em&gt;De Drie Provinci&amp;euml;n&lt;/em&gt;

    . Wekelijks schreef hij hiervoor het buitenlands overzicht, op
    de stoomboot op weg naar zijn klanten. Bovendien begon hij voor
    deze periodiek ook feuilletons over streekgeschiedenis te
    schrijven: eerst over het beleg van Gorcum in 1813/1814, daarna
    over de Sint-Elisabethsvloed van 1421. Hoewel deze verhalen
    veel waardering kregen, lukte het Penning niet er een uitgever
    voor te vinden.&lt;/p&gt;
&lt;p&gt;Zoals zovele Nederlanders in zijn tijd leefde Penning sterk
    mee met de lotgevallen van de Afrikaner Boeren in Zuid-Afrika.
    Twee van zijn drie broers woonden er sinds het midden van de
    jaren tachtig, en ook zelf was hij van plan geweest zich daar
    te vestigen, ware het niet dat zijn moeder hem slecht kon
    missen. Het nieuws van de Jameson-raid (december 1895/januari
    1896), de mislukte Britse poging tot overmeestering van
    Transvaal, maakte op hem een verpletterende indruk: zelf sprak
    hij van 'het keerpunt in mijn leven'. Penning raakte zo begaan
    met het lot van het 'stamverwante volk', dat hij erover moest
    schrijven. De redactie van 
    &lt;em&gt;De drie Provinci&amp;euml;n&lt;/em&gt;

    ging akkoord met zijn plan in feuilletonvorm een reeks verhalen
    aan Zuid-Afrika te wijden. Aldus verscheen in 1896 in
    afleveringen 'De helden van Zuid-Afrika', over de 'Grote Trek'
    van de Boeren uit de Kaapkolonie naar Transvaal. Opnieuw kon
    Penning echter geen uitgever vinden voor zijn werk, zodat hij
    zich gedwongen zag zijn eerste boek gedeeltelijk voor eigen
    rekening te publiceren. Het verscheen in 1897 als eerste deel
    van een trilogie: de Helden-serie.&lt;/p&gt;
&lt;p&gt;De grote doorbraak als schrijver kwam voor Penning in 1899.
    Toen in dat jaar de Tweede Boerenoorlog uitbrak, vroeg de
    Haagse uitgever J.N. Voorhoeve hem hierover verhalen te
    schrijven. Daarnaast ontstond geleidelijk een
    algemeen-historisch werk, dat tussen 1899 en 1903 in drie delen
    werd gepubliceerd: 
    &lt;em&gt;De oorlog in Zuid-Afrika. De strijd tusschen Engeland en de
    verbonden Boeren-Republieken Transvaal en Oranje-Vrijstaat&lt;/em&gt;

    . Sedert 1900 was Penning tevens als medewerker verbonden aan
    het door Voorhoeve uitgegeven 
    &lt;em&gt;Timothe&amp;uuml;s. Ge&amp;iuml;llustreerd Weekblad&lt;/em&gt;

    , en veel van wat hij hier publiceerde, verscheen weer in
    boekvorm. Penning was altijd met zijn verhalen bezig; ook als
    handelsreiziger onderweg schreef hij. Bij zijn klanten
    aangekomen, sloeg Penning op verzoek vaak onmiddellijk aan het
    vertellen. Doordat hij het nieuws in Zuid-Afrika op de voet
    volgde - zijn broers deden hem regelmatig per brief verslag van
    de gebeurtenissen en ook liet hij zich kranten uit dat land
    toesturen -, was hij namelijk uitstekend op de hoogte van de
    situatie aldaar. Soms ging hij zo op in zijn verhaal dat hij
    vergat de bestellingen op te nemen.&lt;/p&gt;
&lt;p&gt;In de loop der jaren verscheen een indrukwekkend aantal
    boeken van Pennings hand, zo'n tachtig in totaal. De grootste
    bekendheid kreeg de zogeheten Wessels-serie. In deze vijf
    tijdens de Tweede Boerenoorlog spelende jeugdboeken - 
    &lt;em&gt;De leeuw van Modderspruit&lt;/em&gt;

    (1900), 
    &lt;em&gt;De held van Spionkop&lt;/em&gt;

    (1901), 
    &lt;em&gt;De verkenner van Christiaan de Wet&lt;/em&gt;

    (1902), 
    &lt;em&gt;De overwinnaar van Nooitgedacht&lt;/em&gt;

    (1903) en 
    &lt;em&gt;De kolonist van Zuid-West-Afrika&lt;/em&gt;

    (1904) - laat hij de held, veldkornet Louis Wessels, vele
    avonturen beleven, terwijl hij daarnaast de historische
    gebeurtenissen in zijn betoog betrekt. Penning verstond de
    kunst feiten en fictie op natuurlijke wijze met elkaar te
    vervlechten. Door de figuur van de snedige Blikoortje, Wessels'
    jeugdige strijdmakker, wist hij tevens de nodige humor in zijn
    verhalen te brengen, terwijl het ook aan romantiek niet
    ontbrak. Penning vertelt nooit afstandelijk, maar altijd vanuit
    de dramatische situatie. De lezer wordt midden in het vertelde
    geplaatst en daarmee deelgenoot van het gebeuren. Veelal maakt
    de schrijver gebruik van dialogen om het verhaal tot leven te
    brengen en zijn personages een karakteristiek profiel te
    geven.&lt;/p&gt;
&lt;p&gt;Het belangrijkste doel dat Penning met zijn boeken voor ogen
    stond, was te laten zien dat de Boeren voor een rechtvaardige
    zaak streden. Penning beschreef het 'ras der stoere
    Voortrekkers, die met een psalmlied op de lippen en een geweer
    en een Bijbel gewapend, de huilende wildernissen binnentrokken,
    waar de speer van den bloeddorstigen Kaffer en het wild
    gedierte hun leven bedreigden'. Zij kenden evenwel geen vrees:
    'zij waren immers de pioniers van het Christendom en
    beschaving' (&lt;em&gt;Timoth&amp;euml;us&lt;/em&gt;

    22 (1916/1917) 79). Tegenover deze onverschrokken Boeren stond
    een overmacht aan laffe en verraderlijke Britse 'Rooineks'. De
    Wessels-serie sloeg enorm aan - zij beleefde dertig herdrukken
    - en werd vertaald in het Duits en in het Afrikaans.&lt;/p&gt;
&lt;p&gt;Het succes van zijn werk deed bij Penning de behoefte
    ontstaan meer tijd te besteden aan het schrijven. Met de
    graanhandelsfirma wist hij een regeling te treffen waarbij hij
    nog slechts een halve week voor haar zou werken. Deze regeling
    bleef bestaan ook toen Penning in 1903 naar Zeist verhuisde.
    Drie jaar later trok Penning zich definitief uit het zakenleven
    terug om zich geheel aan de journalistiek te wijden. Hij
    vestigde zich met zijn gezin in Apeldoorn, waar hij redacteur
    werd van het christelijke weekblad 
    &lt;em&gt;De Veluwe&lt;/em&gt;

    . Hij begon daar tevens het 
    &lt;em&gt;Christelijk Volksblad voor het Huisgezin&lt;/em&gt;

    . In 1909 werd Penning directeur van het nieuw opgerichte 
    &lt;em&gt;Arnhemsch Dagblad&lt;/em&gt;

    , wat een verhuizing naar de Gelderse hoofdstad meebracht. In
    deze krant verzorgde hij het buitenlands overzicht en het
    vervolgverhaal. Toen het dagblad werd overgenomen door de
    antirevolutionaire krant 
    &lt;em&gt;De Standaard&lt;/em&gt;

    , vertrok Penning in 1919 naar Utrecht. Hij kwam in dienst van 
    &lt;em&gt;De Stichtsche Courant&lt;/em&gt;

    en leidde tevens het bijkantoor van 
    &lt;em&gt;De Standaard&lt;/em&gt;

    .&lt;/p&gt;
&lt;p&gt;Al deze jaren bleef Penning boeken publiceren, vaak verhalen
    die hij eerst als feuilleton voor de krant had geschreven. Deze
    hadden overigens niet alleen betrekking op Zuid-Afrika. Steeds
    weer vond hij in de geschiedenis gebeurtenissen - de
    Tachtigjarige Oorlog, de onafhankelijksstrijd in 1813 - en
    personen - de Makkabee&amp;euml;n, Calvijn, De Ruyter, Coen,
    Gustaaf II Adolf - die hem inspireerden tot boeiende verhalen.
    Het zijn altijd verhalen met een boodschap: Gods hand leidt de
    geschiedenis; Hij vraagt geloof, gehoorzaamheid en moed, en
    schenkt redding in nood en gevaar. Penning vertolkte daarmee in
    zijn werk de orthodox-protestantse, christelijk-historische
    visie op de geschiedenis.&lt;/p&gt;
&lt;p&gt;Op kosten van zijn uitgevers maakte Penning van november
    1922 tot juni 1923 een reis door Zuid-Afrika, waarvan hij
    verslag deed in 
    &lt;em&gt;Timothe&amp;uuml;s&lt;/em&gt;

    . Voor Penning was deze reis een belevenis. Hij zag in
    Zuid-Afrika immers alle historische, door hem beschreven
    plaatsen, sprak met oud-strijders of hun nazaten, en ontmoette
    er zijn beide broers. Ook kwam hij in contact met de zwarte
    bevolking, die 'een vreemden, huiveringwekkenden indruk' op hem
    maakte. Penning liet evenwel niet na de 'Kafferkwestie' ter
    sprake te brengen, zoals hij ook in zijn verhalen geregeld had
    gedaan. Bij zijn bezoek aan Johannesburg werd hij getroffen
    door de grote raciale tegenstellingen en de sociale verschillen
    die daaruit voortkwamen. Naar zijn mening zou er nog veel
    'wijsheid noodig zijn, om deze grootste aller tegenstellingen
    in Christelijken geest te verzoenen' (&lt;em&gt;Timoth&amp;euml;us&lt;/em&gt;

    28 (1922/1923) 506). Pennings reis leverde genoeg idee&amp;euml;n
    op voor opnieuw een aantal boeken over Zuid-Afrika, want van al
    zijn werken genoten deze toch de grootste populariteit. In het
    woord vooraf bij de in 1924 verschenen roman 
    &lt;em&gt;In de goudmijnen van Zuid-Afrika&lt;/em&gt;

    vertelde Penning dat dit boek het eerste resultaat was van zijn
    tocht: 'Mijn lievelingswensch is thans vervuld; ik ben geweest
    in den omtrek der beroemdste slagvelden; ik heb de Afrikaners
    bezocht, met hen ''gezelst'', in hun tenten geslapen; de
    Afrikaansche boerenwoningen ben ik binnengereden; de ''kopjes''
    heb ik bestegen. Mijn hart heeft getinteld bij het aanschouwen
    van dit alles, en opnieuw is de groote liefde voor het
    ''Boerenvolk'' aangewakkerd'.&lt;/p&gt;
&lt;p&gt;Als 'Oubaas Penning' trok de bijna zeventigjarige na zijn
    terugkomst gedurende een drietal winters door Nederland om voor
    volle zalen lezingen met lichtbeelden over Zuid-Afrika te
    houden, soms zelfs tweemaal op een avond. In 1924 maakte hij
    nog een reis naar Hongarije, waar eveneens een christenvolk was
    bedreigd. Het leverde hem stof voor een van zijn laatste
    romans, 
    &lt;em&gt;Ten dage, als ik riep .... Een verhaal van de bevrijding der
    Hongaarsche predikanten door admiraal Michiel de Ruyter&lt;/em&gt;

    (1926). Tot op het laatst van zijn leven gaf Penning blijk van
    grote werkkracht en levenslust. Zo stapte hij kort voor zijn
    dood nog in een vliegtuig om eens een vlucht met dit nieuwe
    vervoermiddel mee te maken. Eind 1926 werd Penning ziek, en
    enkele weken later stierf 'de grijze jongeling', zoals hij in
    familiekring wel schertsend werd genoemd.&lt;/p&gt;
&lt;p&gt;Terwijl tijdens Pennings leven zijn talrijke werken in
    protestantse kring - zowel bij de jeugd als bij ouderen - veel
    lezers trokken, bleven na zijn dood vooral de boeken over de
    strijd van de Boeren voor vrijheid en recht en voor een eigen
    nationaal bestaan in brede kring bekendheid genieten. Pennings
    boeken hebben dan ook een zeer belangrijke bijdrage geleverd
    tot de betrokkenheid van de Nederlanders bij hun Zuidafrikaanse
    stamverwanten.&lt;/p&gt;
&lt;p&gt;
  &lt;a href='agedeelte'&gt;A: &lt;/a&gt;Bescheiden betreffende L. Penning bij het
  Suid-Afrikaanse Instituut te Amsterdam.&lt;/p&gt;
&lt;p&gt;
  &lt;a href='pgedeelte'&gt;P: &lt;/a&gt;Bibliografie in de onder L genoemde publikatie van Risseeuw,
    126-128. Na zijn dood verschenen Pennings levensherinneringen
    onder de titel 
    &lt;em&gt;Uit mijn leven&lt;/em&gt;

    (Zwolle, 1927), voltooid door zijn zoon F.M. Penning.&lt;/p&gt;
&lt;p&gt;
  &lt;a href='lgedeelte'&gt;L: &lt;/a&gt;Herdenkingsartikelen in 
  &lt;em&gt;Timothe&amp;uuml;s&lt;/em&gt;

  32 (1926/1927); F.M. Penning, 'L. Penning', in L. Penning, 
  &lt;em&gt;De leeuw van Modderspruit&lt;/em&gt;

  (7e dr.; Zwolle, 1927) 5-12; P.J. Risseeuw, 'L. Penning
  (1854-1927)', in idem, 
  &lt;em&gt;Christelijke schrijvers van dezen tijd&lt;/em&gt;

  (Kampen, 1930) 122-128; Leo J. Leeuwis, 'Louwrens Penning', in 
  &lt;em&gt;Het Parool&lt;/em&gt;

  , 7-1-1961; Jan Ploeger, in 
  &lt;em&gt;Standard Encyclopedia of Southern Africa&lt;/em&gt;

  VIII (Kaapstad, 1973) 493-494; J. van de Graaf, in 
  &lt;em&gt;Suid-Afrikaanse Biografiese Woordeboek&lt;/em&gt;

  III (Kaapstad, 1977) 696-697; A.J. Busch, 'Louwrens Penning', in 
  &lt;em&gt;Oud-Gorcum Varia. Tijdschrift van de Historische Vereniging
  Oud-Gorcum&lt;/em&gt;

  (1986) 7 (sept.) 4-7.&lt;/p&gt;


&lt;p&gt;
&lt;a href=&amp;quot;igedeelte&amp;quot;&gt;I: &lt;/a&gt; L. Penning, &lt;em&gt;Uit mijn leven&lt;/em&gt;

    (Zwolle, 1927) afbeelding tegenover titelblad.&lt;/p&gt;



&lt;p&gt;H. Jongsma&lt;/p&gt; 
&lt;dtml-var bwn_footer&gt;</text>
  </biography>
</biodes>

