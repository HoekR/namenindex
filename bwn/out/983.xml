<biodes version="1.0">
  <fileDesc>
    <title>Koenigswald, Gustav Heinrich Ralph von (1902-1982)</title>
    <ref target="http://resources.huygens.knaw.nl/bwn1880-2000/lemmata/bwn3/koenigswald"/>
    <publisher>
      <name>Biografisch Woordenboek van Nederland:1880-2000</name>
      <ref target="http://resources.huygens.knaw.nl/bwn1880-2000"/>
    </publisher>
  </fileDesc>
  <person>
    <idno type="id">koenigswald</idno>
    <persName><name type="geslachtsnaam">Koenigswald</name>, Gustav Heinrich Ralph von</persName>
    <sex value="1"/>
    <event type="birth" when="1902"/>
    <event type="death" when="1982"/>
    <state type="occupation">geoloog</state>
    <state type="occupation">paleontoloog</state>
  </person>
  <biography>
    <graphic url="http://resources.huygens.knaw.nl/bwn1880-2000/lemmata/bwn3/images/images/KOENIGSWALD.jpg"/>
    <text>&lt;dtml-var bwn_header&gt;
 &lt;p class='genealogie'&gt;
  &lt;strong&gt;Koenigswald, Gustav Heinrich Ralph von&lt;/strong&gt;, geoloog en paleontoloog (Deutsch-Wilmersdorf, thans Berlijn (Duitsland) 13-11-1902 - Bad Homburg (Duitsland) 10-7-1982).

  Zoon van Gustav Adalbert von Koenigswald, etnoloog, en Martha
  Jacobi. Gehuwd op 24-6-1935 met Linita Selma Luitgarde Beyer. Uit
  dit huwelijk werd 1 dochter geboren. Hij werd genaturaliseerd bij
  
  &lt;em&gt;Wet&lt;/em&gt;

  8-4-1937 
  &lt;em&gt;Stbl.&lt;/em&gt;

  nr. 1205.
  

  
&lt;img src=&amp;quot;images/KOENIGSWALD.jpg&amp;quot; align=&amp;quot;right&amp;quot; BORDER=&amp;quot;0&amp;quot; alt=&amp;quot;afbeelding van Koenigswald, Gustav Heinrich Ralph von&amp;quot; class=&amp;quot;bwnimg&amp;quot;&gt;
  
  &lt;/p&gt;
&lt;p&gt;Von Koenigswald begon na de middelbare school met zijn
    studie geologie en paleontologie aan de universiteiten van
    resp. Berlijn, T&amp;uuml;bingen, Keulen en M&amp;uuml;nchen. In 1930
    vertrok hij naar Nederlands-Indi&amp;euml;, waar hij op het
    paleontologisch laboratorium van het Bureau van den Dienst van
    den Mijnbouw in Bandung (Java) aangesteld werd. Aanvankelijk
    hield Von Koenigswald zich daar met molluksen bezig, die in de
    jaren dertig als gidsfossielen een belangrijk middel waren voor
    de datering van sedimenten (afzettingsgesteenten) uit het
    Tertiair en Kwartair, de latere perioden van de geologische
    aardgeschiedenis. Von Koenigswald meende dat ook andere
    fossielen van belang konden zijn, namelijk de overblijfselen
    van gewervelde dieren, die op verschillende plaatsen in Java
    gevonden worden. Wanneer men deze vertebratenfossielen zou
    kunnen rangschikken naar ouderdom, dan moest er een zg.
    vertebratenstratigrafie kunnen worden opgesteld. Het is Von
    Koenigswald grote verdienste geweest dat hij dit m.b.t. Java
    heeft gedaan, waarvan vooral het onderzoek naar de oermens in
    Zuidoost-Azi&amp;euml; heeft geprofiteerd.&lt;/p&gt;
&lt;p&gt;Die oermens was in de vorm van de bekende 
    &lt;em&gt;Pithecanthropus erectus&lt;/em&gt;

    of rechtopgaande aapmens aan het einde van de vorige eeuw door
    de Nederlandse arts Eug&amp;egrave;ne Dubois bij het dorpje Trinil op
    Java ontdekt. In feite was er niet meer gevonden dan een slecht
    geconserveerd schedeldak, een paar kiezen, en een morfologisch
    modern aandoend dijbeen, maar dit was genoeg om in de
    academische wereld beroering te wekken. Het ging vooral om de
    vraag of de fossiele mens van Java werkelijk zo oud was als
    Dubois beweerde. Toen Von Koenigswald op Java aankwam, in 1931,
    was men met de beantwoording van die vraag nog niet verder
    gekomen, omdat gedetailleerde gegevens over de geologie en
    paleontologie van Java nauwelijks verzameld waren.&lt;/p&gt;
&lt;p&gt;Wat die geologische kennis betreft kwam er al een wending
    ten goede in 1931, toen L.J.C, van Es, een geoloog werkzaam bij
    de Geologisch-technische Onderzoekingen te Bandung, promoveerde
    op een analyse van tertiaire en kwartaire sedimenten op Java.
    De gegevens van Van Es boden Von Koenigswald veel steun bij de
    taak die hij zich gesteld had. Verder waren er discussies en
    'veldtochten' die hij ondernam met twee mijningenieurs van de
    Dienst: J. Duyfjes en C. ter Haar. Wanneer men de eerste
    rapporten en artikelen van Von Koenigswald over de Javaanse
    situatie doorneemt, merkt men van hoeveel belang die informele
    contacten op het Bureau van den Dienst geweest zijn; met als
    keerzijde dat de basis werd gelegd voor moeilijk onwarbare
    cirkelredeneringen in de wetenschappelijke arbeid. Wanneer
    Duyfjes bijv. stelt dat een bepaald sediment Oud-Kwartair is,
    omdat Von Koenigswald zegt dat de erin gevonden fossielen
    Oud-Kwartair zijn, dan kan men elders lezen dat Von Koenigswald
    stelt dat bepaalde fossielen Oud-Kwartair zijn, omdat volgens
    Duyfjes het sediment Oud-Kwartair is. Maar Von Koenigswald
    beriep zich niet alleen op de autoriteit van anderen, hij
    voerde ook eigen argumenten aan. De eerste idee&amp;euml;n over de
    vertebratenstratigrafie vindt men in enkele ongepubliceerde
    rapporten uit 1933 en 1934 en kristalliseerden geleidelijk uit
    tot een soort synthese in 1939.&lt;/p&gt;
&lt;p&gt;Uitgangspunt was voor Von Koenigswald de massale collectie
    vertebratenfossielen die bekend was als gevolg van de
    jarenlange opgravingen van Dubois en latere onderzoekers bij
    Trinil. Diverse diersoorten uit deze collectie werden door Von
    Koenigswald als typisch beschouwd en als gidsfossielen
    aangemerkt. De collectie uit Trinil kreeg de naam Trinilfauna,
    en Von Koenigswald gaf er een Middenpleistocene ouderdom aan
    (het Midden-Pleistoceen is een onderverdeling van het Kwartair
    en omvat de periode tussen ca. 700.000 jaren en ca. 125.000
    jaren geleden). In de omgeving van Trinil waren echter ook
    fossielen gevonden die duidelijk jonger moesten zijn dan
    Midden-Pleistoceen, omdat ze uit afzettingen kwamen bovenop die
    Trinil-lagen gelegen. De naam ervoor ontlenend aan een dorpje
    in de buurt, rekende Von Koenigswald die jonge fossielen tot de
    Bovenpleistocene Ngandongfauna (het Boven-Pleistoceen is de
    periode tussen ca. 125.000 jaren en 10.000 jaren geleden). Kan
    een verschil in ouderdom tussen de Trinil- en de Ngandongfauna
    dus geologisch duidelijk worden bevestigd, in veel mindere mate
    is dat het geval met de Trinilfauna en de daaraan voorafgaande
    Onderpleistocene Jetisfauna die Von Koenigswald op Java meende
    aan te kunnen tonen (het Onder- of Basale Pleistoceen gaat van
    ca. 2 miljoen jaren tot ca. 700.000 jaren geleden). De
    verschillen tussen de Trinil- en Jetisfauna waren puur
    paleontologisch: bepaalde Trinilsoorten werden bij Jetis (een
    dorpje in oostelijk Java) in meer primitieve vorm gevonden.&lt;/p&gt;
&lt;p&gt;Het is de inherente zwakheid van Von Koenigswalds
    unilineaire vertebratenstratigrafie, hinkend op zowel
    geologische als paleontologische bewijsvoeringen, waarbij ook
    de al aangeduide cirkelredeneringen een rol spelen, die ertoe
    heeft geleid dat er kritiek is gekomen. Bekend zijn bijv. de
    aanvallen daarop van D.A. Hooijer; terwijl enkele Indonesische
    en Nederlandse onderzoekers een geheel nieuwe biostratigrafie
    van vertebraten hebben voorgesteld, die Von Koenigswalds
    systeem in feite omverwerpt. Von Koenigswalds opzet om met de
    mollusken ook de vertebraten voor datering van aardlagen te
    gebruiken heeft aan betekenis ingeboet, nu tot hoge perfectie
    opgevoerde radiometrische laboratoriumtechnieken meer zekerheid
    geven.&lt;/p&gt;
&lt;p&gt;Tussen al die vertebraten waren het de schaarse resten van
    de oermens die Von Koenigswalds speciale belangstelling hadden.
    Toen hij op Java aankwam was er nog steeds niet meer bekend dan
    de 
    &lt;em&gt;Pithecanthropus-Testen&lt;/em&gt;

    uit Trinil. Maar tijdens zijn onderzoek had Von Koenigswald het
    geluk geconfronteerd te worden met hominide overblijfselen van
    andere plaatsen op Java, waarover hij vele publikaties het
    licht deed zien. Bijvoorbeeld over Jetis in Oost-Java, en over
    Sangiran in Midden-Java.&lt;/p&gt;
&lt;p&gt;Sangiran was een vindplaats waar Von Koenigswald telkens
    terugkeerde, de plek intrigeerde hem. Vanuit geologisch oogpunt
    is Sangiran ook bijzonder: grind-, zand- en kleilagen, daterend
    uit de belangrijke Pleistoceenperiode, liggen er overal. In die
    afzettingen, neergelegd door vroegere rivieren, worden
    fossielen gevonden. Vooral in de regentijd komen die fossielen
    los en kan men ze verzamelen. Von Koenigswald vroeg de
    plaatselijke bevolking de fossielen voor hem op te rapen, en
    hij deed niets liever dan de rijke oogst, die in mandjes werd
    aangedragen, te doorzoeken op resten van de oermens. Uit
    Sangiran komt de tweede 
    &lt;em&gt;Pithecanthropus-schedel&lt;/em&gt;

    die van Java bekend is, en Von Koenigswalds naam is er
    onverbrekelijk mee verbonden, net zoals die van Dubois met de
    eerste schedel uit Trinil. Vanaf 1936 volgden vondsten van
    brokstukken van 
    &lt;em&gt;Pithecanthropus&lt;/em&gt;

    -schedels en -kaken elkaar in snel tempo op. De plaats bleek
    een paleontologisch dorado, en dat is Sangiran tot op de dag
    van vandaag gebleven.&lt;/p&gt;
&lt;p&gt;De naam 
    &lt;em&gt;Pithecanthropus erectus&lt;/em&gt;

    is nu verouderd. De oermens van Java wordt ingedeeld bij de
    soort 
    &lt;em&gt;Homo erectus,&lt;/em&gt;

    die een wijde verbreiding had in Afrika, Europa en Azi&amp;euml;.
    De oorspronkelijke resten uit Trinil horen tot de ondersoort 
    &lt;em&gt;Homo erectus erectus;&lt;/em&gt;

    andere vormen uit Java zijn bijvoorbeeld 
    &lt;em&gt;Homo erectus ngandongensis&lt;/em&gt;

    en 
    &lt;em&gt;Homo erectus modjokertensis.&lt;/em&gt;

    Een merkwaardige oermensvorm, waar Von Koenigswald zich erg
    voor interesseerde, was de zg. 
    &lt;em&gt;Meganthropus,&lt;/em&gt;

    waarvan een paar kaakresten in Sangiran gevonden zijn. De kaken
    blijken massiever en groter dan van enige andere oermensvorm
    van Java; maar tegenwoordig neemt men aan dat het om een
    curieuze ondersoort van 
    &lt;em&gt;Homo erectus&lt;/em&gt;

    gaat. Von Koenigswald verdiepte zich ook in de werktuigen van
    de Javamens, primitieve stenen instrumenten die op
    verschillende plaatsen gevonden worden. Al in 1934 vond Von
    Koenigswald de eerste stenen werktuigen in Sangiran, en een
    jaar later vond hij zg. vuistbijlen aan de zuidkust van Java.
    Vuistbijlen zijn bekende werktuigen uit de Oude Steentijd, en
    de vondst op Java was in die jaren beslist een verrassing voor
    de prehistorie.&lt;/p&gt;
&lt;p&gt;Von Koenigswald had in de jaren dertig ook veel contacten
    met het buitenland. Hij maakte bijv. in 1937 een reis naar
    China, waar hij Teilhard de Chardin leerde kennen; en op Java
    reisde hij de vindplaatsen af met Helmut de Terra en Hallam
    Movius, die in Burma naar de oermens hadden gezocht. Maar
    inmiddels waren de omstandigheden waaronder Von Koenigswald
    moest werken er niet beter op geworden, want als gevolg van
    bezuinigingen bij de Dienst was hij in 1936 ontslagen. Gelukkig
    wist hij zijn veldonderzoek te continueren met een subsidie van
    het Amerikaanse Carnegie Instituut, maar toch werd het
    moeilijker voor hem om te werken. Aan alle activiteiten kwam
    een einde na de inval van de Japanners in 1942, en Von
    Koenigswald, die in 1937 het Nederlandse staatsburgerschap had
    verkregen, verdween in een interneringskamp.&lt;/p&gt;
&lt;p&gt;Het decennium van 1931-1941 vormde voor de fundamentele
    ontdekkingen Von Koenigswalds vruchtbaarste jaren. Na de oorlog
    brak een min of meer 'beschouwelijke' periode aan, waarin hij
    zijn idee&amp;euml;n verder uitwerkte. Na de capitulatie van Japan
    vertrok hij voor enige tijd naar de Verenigde Staten; daarna,
    in 1948, werd hij hoogleraar in de paleontologie aan de
    Rijksuniversiteit te Utrecht. Van veldwerk op Java kwam niets
    meer: de slechte verhouding tussen Nederland en Indonesi&amp;euml;
    maakte dat voorlopig onmogelijk. Wel kon Von Koenigswald
    studiereizen maken naar de Filippijnen en Pakistan, waar hij
    zich ook met Pleistoceenonderzoek bezighield. Verder was hij
    natuurlijk een graag geziene gast op buitenlandse congressen.
    Met een veelheid van onderwerpen hield hij zich bezig, o.a. met
    antropologische curiositeiten, maar ook met bijv. tektieten uit
    Midden-Java, meteoorstenen uit het Pleistoceen. Intussen
    verdedigde hij met verve zijn vertebratenstratigrafie, en bleef
    hij schrijven over de oermens.&lt;/p&gt;
&lt;p&gt;In 1968 vertrok Von Koenigswald uit Utrecht om een baan te
    aanvaarden op het Senckenberginstitut in Frankfurt am Main. Hij
    was terug in Duitsland. Von Koenigswald wist er zijn afdeling
    te verbreden tot een centrum van paleoantropologisch onderzoek,
    en hij resideerde er te midden van zijn geliefde fossielen uit
    Java. Vakgenoten uit alle delen van de wereld kwamen hem daar
    opzoeken en lieten zich boeien door Von Koenigswald, de
    'raconteur'. Nog steeds reisde hij veel, en een hoogtepunt was
    voor hem een terugkeer naar Java, in 1976, waar hij een
    eredoctoraat kreeg aan de Universiteit van Yogyakarta, en hij
    tevens de gelegenheid kreeg 'zijn' Sangiran terug te zien.&lt;/p&gt;
&lt;p&gt;Von Koenigswald stierf op 10 juli 1982 in Bad Homburg
    (Duitsl.), reeds tijdens zijn leven een legende geworden.&lt;/p&gt;
&lt;p&gt;
  &lt;a href='pgedeelte'&gt;P: &lt;/a&gt;Bibliografie in onder L genoemd artikel van J.L.
    Franzen.&lt;/p&gt;
&lt;p&gt;
  &lt;a href='lgedeelte'&gt;L: &lt;/a&gt;'A volume in memory of prof. dr. G.H.R. von
  Koenigswald', in
  &lt;em&gt;Modern quaternary research in Southeast Asia.&lt;/em&gt;

  Ed. by Gert-Jan Bartstra [and] W.A. Casparie (1982) 7 (,); H.F.
  Linskens, in 
  &lt;em&gt;Vakblad voor biologen&lt;/em&gt;

  62 (1982) 276-277; J.L. Franzen, 'In memoriam Gustav Heinrich
  Ralph von Koenigswald 1902- 1982', in 
  &lt;em&gt;Senckenbergiana lethaea&lt;/em&gt;

  64 (1983) 5-6 (13 november) 381 - 402; 
  &lt;em&gt;Auf den Spuren des Pithecanthropus. Leben und Werk von Prof.
  Dr. Gustav Heinrich Ralph von Koenigswald (1902-1982)&lt;/em&gt;

  (Frankfurt am Main, 1984).&lt;/p&gt;

&lt;p&gt;
&lt;a href=&amp;quot;igedeelte&amp;quot;&gt;I: &lt;/a&gt;&lt;i&gt;Jaarboek van de Koninklijke Nederlandse Akademie van Wetenschappen 1983&lt;/i&gt; (Amsterdam 1983) 156.&lt;/p&gt;



&lt;p&gt;G.J. Bartstra&lt;/p&gt; 
&lt;dtml-var bwn_footer&gt;</text>
  </biography>
</biodes>

