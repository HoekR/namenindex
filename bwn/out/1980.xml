<biodes version="1.0">
  <fileDesc>
    <title>Waning, Christiaan Jan Willem van (1901-1989)</title>
    <ref target="http://resources.huygens.knaw.nl/bwn1880-2000/lemmata/bwn4/waning"/>
    <publisher>
      <name>Biografisch Woordenboek van Nederland:1880-2000</name>
      <ref target="http://resources.huygens.knaw.nl/bwn1880-2000"/>
    </publisher>
  </fileDesc>
  <person>
    <idno type="id">waning_4</idno>
    <persName><name type="geslachtsnaam">Waning</name>, Christiaan Jan Willem van</persName>
    <sex value="1"/>
    <event type="birth" when="1901"/>
    <event type="death" when="1989"/>
    <state type="occupation">marineofficier</state>
    <state type="occupation">publicist</state>
  </person>
  <biography>
    <text>&lt;dtml-var bwn_header&gt;
 &lt;p class='genealogie'&gt;
  &lt;strong&gt;Waning, Christiaan Jan Willem van&lt;/strong&gt;, marineofficier en publicist 
(Ouderkerk aan den IJssel (Z.H.) 4-7-1901 - Voorschoten 7-3-1989). Zoon van Jacob van Waning, burgemeester, en Eva Cornelia de
  Lussanet de la Sabloni&amp;egrave;re. Gehuwd op 8-5-1936 met Francine
  Lucia van Maaren. Uit dit huwelijk werden 2 zoons en 2 dochters
  geboren.
  

  

  
  &lt;/p&gt;
&lt;p&gt;Stammend uit een geslacht dat generaties lang
    dorpsburgemeesters had voortgebracht, koos Van Waning voor een
    carri&amp;egrave;re bij de zeemacht. Na eerst, vanaf 1918, een
    opleiding te hebben gevolgd aan de Adspirantenschool der Marine
    te Dordrecht en vervolgens, sinds 1920, aan het Koninklijk
    Instituut voor de Marine te Willemsoord, werd hij in augustus
    1923 tot luitenant-ter-zee der 3e klasse benoemd. Vervolgens
    specialiseerde hij zich bij de onderzeedienst in Nederland en
    in Nederlands-Indi&amp;euml;. Hij maakte onder meer naam als
    commandant van de nieuwe onderzeeboot Hr.Ms. 'O 16', waarmee
    begin 1937 de bekende 'stormreis' van Den Helder via Washington
    naar Lissabon werd ondernomen, ten behoeve van de
    zwaartekrachtmetingen door de geofysicus F.A. Vening Meinesz.
    Een jaar later werd Van Waning aangewezen voor het volgen van
    de cursus aan de Hoogere Marine Krijgsschool in Den Haag. Hij
    raakte toen in een vroeg stadium betrokken bij de voorbereiding
    van het zogeheten slagkruiserplan tot versterking van de
    Nederlandse vloot, vooral in Indi&amp;euml;, dat begin 1940 door de
    regering werd aanvaard, maar niet meer kon worden
    verwezenlijkt.&lt;/p&gt;
&lt;p&gt;Van 1940 tot 1942 diende Van Waning als eerste stafofficier
    bij het Commandement der Marine te Soerabaja. In deze functie
    speelde hij een belangrijke rol bij de voorbereiding en
    uitvoering van de plannen tot uitbreiding van de Indische
    vlootbasis, die na mei 1940 ter hand werden genomen. Ook was
    hij de stuwende kracht achter de vorming van een zogeheten
    'war-room' te Soerabaja, nadat hij in het voorjaar van 1941 in
    het Australische Darwin met dit fenomeen kennis had gemaakt.
    Het was mede zijn verdienste dat een dergelijke centrale
    stafkamer voor de gehele archipel reeds functioneerde bij het
    uitbreken van de oorlog tegen Japan. In deze jaren was Van
    Waning, die al v&amp;oacute;&amp;oacute;r het begin van de Tweede
    Wereldoorlog had gepubliceerd, ook zeer actief als redacteur
    van het sinds september 1940 verschijnende maandblad 
    &lt;em&gt;Zeemacht&lt;/em&gt;

    , dat de maritieme persorganen moest vervangen die sinds de
    Duitse inval niet meer uit Nederland konden worden
    betrokken.&lt;/p&gt;
&lt;p&gt;Na de val van Nederlands-Indi&amp;euml; in maart 1942 evacueerde
    Van Waning naar Australi&amp;euml;, om vervolgens met Hr.Ms.
    'Sumatra' scheep te gaan naar Groot-Brittanni&amp;euml;. Daar werd
    hij begin 1943 geplaatst op het Bureau Inlichtingen en Plannen
    van het Nederlandse Marinehoofdkwartier, later departement van
    Marine, in Londen. Op deze post hield hij zich voornamelijk
    bezig met plannen die betrekking hadden op de wederopbouw van
    Nederland na de bevrijding, in het bijzonder het herstel van de
    maritieme infrastructuur. In september 1944, kort na zijn
    bevordering tot kapitein-luitenant-ter-zee, werd Van Waning
    toegevoegd aan de Britse 'Flag Officer Holland', vice-admiraal
    Sir Gerald Dickens, en van juni 1945 tot maart 1946 fungeerde
    hij als chef van de 'Naval Disarmament Control Staff' voor
    Nederland. Daarna vertrok hij weer naar Indi&amp;euml;, waar hij
    van juni 1946 tot maart 1949 de functie uitoefende van Maritiem
    Commandant te Soerabaja. Als zodanig commandeerde hij de
    scheepsmacht die deelnam aan de grote landingen op Oost-Java
    tijdens de eerste en tweede politionele actie. Deze
    marineloopbaan sloot Van Waning - inmiddels in september 1947
    bevorderd tot kapitein-ter-zee - af als commandant van de
    kruiser Hr.Ms. 'Jacob van Heemskerck', van augustus 1949 tot
    december 1950.&lt;/p&gt;
&lt;p&gt;Nadat hij wegens leeftijdsontslag de marine had verlaten,
    was Van Waning jarenlang werkzaam in de binnenvaart. Eerst had
    hij van 1951 tot 1953 namens de regering zitting in de Centrale
    Rijnvaartcommissie, en vervolgens was hij van 1953 tot 1965
    president-directeur van het Rotterdams Rijnvaart Bedrijf NV.
    Daarnaast toonde hij zich zeer actief in het verenigingsleven
    de maritieme sector in de ruimste zin van het woord
    betreffende. Bij de oprichting van de Stichting Stamboek Ronde
    en Platbodemjachten, in oktober 1955, was hij &amp;eacute;&amp;eacute;n der
    initiatiefnemers. Naderhand nam hij met zijn boeier 'Maartje'
    aan vele manifestaties van de stichting deel. In 1965 ontving
    hij de Zilveren Anjer van het Prins Bernhard Fonds voor zijn
    werk ten behoeve van het genoemde Stamboek en in juli 1971 werd
    hij bevorderd tot commandeur titulair, in het bijzonder vanwege
    zijn verdiensten in de civiele sector.&lt;/p&gt;
&lt;p&gt;Nadat hij de actieve marinedienst had verlaten, bleef Van
    Waning publiceren, in het bijzonder over historische
    onderwerpen. Tot werk van deze aard behoren vooral
    verschillende bijdragen in het gedenkboek 
    &lt;em&gt;De Nederlandse onderzeedienst, 1906-1966. Uitgegeven ter
    gelegenheid van het zestig jarig bestaan&lt;/em&gt;

    (onder redactie van J.J. Leeflang) uit 1967 en de samen met A.
    van der Moer geschreven studie 
    &lt;em&gt;Dese aengenaeme tocht. Chatham 1667 herbezien door
    zeemansogen&lt;/em&gt;

    uit 1981. Als auteur van historische werken gaf Van Waning
    blijk van een brede feitenkennis en een uitstekend ontwikkeld
    vermogen situaties te doorzien en origineel te interpreteren.
    Wel toonde hij daarbij soms een zekere neiging tot
    hypercorrectie en romantisering.&lt;/p&gt;
&lt;p&gt;De meesten van zijn tijdgenoten in de marine kenden Van
    Waning onder de bijnaam 'Jumbo'. Deze geeft een rake typering
    van bepaalde prominente facetten van zijn persoonlijkheid: hij
    was zeer energiek en ging in principe recht op zijn doel af.
    Wat anderen waarschijnlijk kwalijk zou zijn genomen als een
    uiting van gebrek aan tact, werd bij hem vaak door de vingers
    gezien wegens zijn charmante, soms enigszins na&amp;iuml;ef
    aandoende wijze van optreden.&lt;/p&gt;
&lt;p&gt;
  &lt;a href='agedeelte'&gt;A: &lt;/a&gt;Collectie-Van Waning bij de Afdeling Maritieme
  Historie van de Marinestaf te 's-Gravenhage.&lt;/p&gt;
&lt;p&gt;
  &lt;a href='pgedeelte'&gt;P: &lt;/a&gt;Naast de in de tekst genoemde publikaties o.a.: 'De jagers
    bij Jutland', in 
    &lt;em&gt;Marineblad&lt;/em&gt;

    53 (1938) 844-890; 
    &lt;em&gt;De verdediging van Nederlandsch-Indi&amp;euml;&lt;/em&gt;

    [brochure] ('s-Gravenhage [ca. 1938]); 'De weermacht voor het
    behoud van den Staat', in 
    &lt;em&gt;Marineblad&lt;/em&gt;

    54 (1939) 1071-1114. Onder dezelfde titel ook verschenen als
    brochure (S.l., 1939); 'Ervaringen met de organisatie van het
    maritieme operatieve commando te Soerabaia van 8 december 1941
    - 6 maart 1942', 
    &lt;em&gt;ibidem&lt;/em&gt;

    62 (1952) 794-819; 'De lemsteraak', in 
    &lt;em&gt;Prinsessejacht 'De Groene Draeck'&lt;/em&gt;

    . Samengest. door J. Loeff (Schiedam, [1957]) 11-21; 'De
    Marine-Vereeniging en Vereniging van Marine-officieren met hun
    organen (1883-1970). Een beschouwing bij de voltooiing van de
    80ste jaargang van het Marineblad', in 
    &lt;em&gt;Marineblad&lt;/em&gt;

    81 (1971) 155-211; samen met anderen, 
    &lt;em&gt;Vijf burgemeesters Van Waning en hun voorgeschiedenis&lt;/em&gt;

    (Voorschoten [etc.], 1988).&lt;/p&gt;
&lt;p&gt;
  &lt;a href='lgedeelte'&gt;L: &lt;/a&gt;Verhoor van C.J.W. van Waning, in 
  &lt;em&gt;Verslag houdende de uitkomsten van het onderzoek [der]
  parlementaire Enqu&amp;ecirc;tecommissie Regeringsbeleid 1940-1945&lt;/em&gt;

  VIIIc ('s-Gravenhage, 1956) 953-956; Ph.M. Bosscher, 
  &lt;em&gt;De Koninklijke Marine in de Tweede Wereldoorlog&lt;/em&gt;

  II (Franeker, 1986); [G.J.] v[an] N[imwegen], in 
  &lt;em&gt;Zeewezen&lt;/em&gt;

  78 (1989) 4 (april) 94. Carri&amp;egrave;reoverzichten in: 
  &lt;em&gt;Gedenkboek honderd jarig bestaan der adelborsten-opleiding te
  Willemsoord, 1854-1954&lt;/em&gt;

  . Samengest. door P.S. van 't Haaff en M.J.C. Klaassen (Bussum
  [1954]) 268 en 
  &lt;em&gt;Marineblad&lt;/em&gt;

  81 (1971) 155.&lt;/p&gt;
&lt;p&gt;Ph.M. Bosscher&lt;/p&gt; 
&lt;dtml-var bwn_footer&gt;</text>
  </biography>
</biodes>

