<biodes version="1.0">
  <fileDesc>
    <title>Jonkman, Jan Anne (1891-1976)</title>
    <ref target="http://resources.huygens.knaw.nl/bwn1880-2000/lemmata/bwn1/jonkman"/>
    <publisher>
      <name>Biografisch Woordenboek van Nederland:1880-2000</name>
      <ref target="http://resources.huygens.knaw.nl/bwn1880-2000"/>
    </publisher>
  </fileDesc>
  <person>
    <idno type="id">jonkman</idno>
    <persName><name type="geslachtsnaam">Jonkman</name>, Jan Anne</persName>
    <sex value="1"/>
    <event type="birth" when="1891"/>
    <event type="death" when="1976"/>
    <state type="occupation">minister</state>
  </person>
  <biography>
    <graphic url="http://resources.huygens.knaw.nl/bwn1880-2000/lemmata/bwn1/images/images/JONKMAN.jpg"/>
    <text>&lt;dtml-var bwn_header&gt;
 &lt;p class='genealogie'&gt;
  &lt;strong&gt;Jonkman, Jan Anne&lt;/strong&gt;, minister (Utrecht 13-9-1891 - 's-Gravenhage 27-6-1976).

Zoon van Hendrikus Franciscus Jonkman, directeur HBS, en Anna
Margaretha Francisca van Gorkom. Gehuwd met Johanna Lina Margaretha de
Bru&amp;iuml;ne op 10-7-1922. Uit dit huwelijk werden 3 zoons en 1 dochter
geboren.

&lt;img src=&amp;quot;images/JONKMAN.jpg&amp;quot; align=&amp;quot;right&amp;quot; BORDER=&amp;quot;0&amp;quot; alt=&amp;quot;afbeelding van Jonkman, Jan Anne&amp;quot; class=&amp;quot;bwnimg&amp;quot;&gt;


&lt;/p&gt;
&lt;p&gt;Jonkman groeide op in een remonstrants-gereformeerd milieu te
Utrecht, waar hij vertrouwd raakte met de Nederlandse overzeese
traditie. Zijn grootvader dr. K.W. van Gorkom was in 1864 F.W. Junghuhn
te Bandoeng opgevolgd bij de kinacultuur, zijn vader was een zeer
actief lid van de Nederlandsch-Zuidafrikaansche Vereeniging. In 1910
begon Jonkman, na zijn eindexamen gymnasium in Utrecht behaald te
hebben, zijn rechtenstudie daar zonder duidelijke toekomstplannen.
Intens beleefde hij als corpslid het studentenleven in vele facetten.
Na zijn kandidaatsexamen, dat hij in 1911 aflegde, zette hij in 1913
zijn studie voort aan de universiteit van Toulouse, waar hij diep onder
de indruk kwam van het patriottisme van revanchistische studenten bij
hun betogingen voor de terugkeer van Elzas-Lotharingen naar Frankrijk.
In 1914 schreef hij zijn ouders: 'Nederland zal te meer eens
onsterfelijk zijn als de Indische archipel tot een bloeiend zelfstandig
rijk door ons is opgevoed.' Daar rijpte ook zijn plan voor een
loopbaan bij de Indische rechterlijke macht: een beroepskeuze, die
naast een zekere gerichtheid op Nederland-overzee van huis uit, vooral
bepaald werd door Jonkmans op vreemde bodem ontwikkeld orangistisch
nationalisme.&lt;/p&gt;
&lt;p&gt;In 1914 teruggekeerd in Utrecht maakte hij zeer snel in juni 1915
zijn rechtenstudie af om zich vervolgens op 16 oktober in te laten
schrijven te Leiden, waar hij zich onder leiding van C. van Vollenhoven
voorbereidde op zijn dissertatie en op het aanvullingsexamen voor de
Indische rechterlijke macht, dat hij begin 1919 met goed gevolg
aflegde. Sinds zijn terugkeer uit Toulouse was Jonkman zich
uitdrukkelijk met Indi&amp;euml; bezig gaan houden. In 1917 werd hij de
eerste voorzitter van het Indonesisch Verbond van Studeerenden, waarvan
toen onder meer H.J. van Mook, L. Einthoven en J.H. van Maarseveen lid
waren. Bij de leden van het Verbond - de tweede generatie aanhangers
van de ethische politiek - stond het belang van Indi&amp;euml; voorop.
Velen hunner zou in hun latere carri&amp;egrave;re verweten worden, dat zij
alleen oog hadden voor Indi&amp;euml; en de belangen van Nederland
verwaarloosden. Voor de Nederlands-nationalistische Jonkman heeft dat
nooit gegolden. Op het tweede congres van het Verbond in 1919, kort na
de novemberbeloften van gouverneur-generaal J.P. graaf van Limburg
Stirum, pleitte Jonkman, voor een overdracht 'met versnelde
geleidelijkheid aan de Indonesische volkeren van het bestuur hunner
landen', waarbij dan van Indonesi&amp;euml; verwacht mocht worden dat
het, onafhankelijk geworden, zou streven naar nauwe culturele banden
met Nederland, Suriname, Cura&amp;ccedil;ao, 'Hollandsch-
Zuid-Afrika' en Vlaanderen en 'wellicht ook nog' naar
banden van economische en staatkundige aard.&lt;/p&gt;
&lt;p&gt;In juli 1919 vertrok Jonkman naar Indi&amp;euml;, waar hij, na enkele
korte aanstellingen als griffier op Sumatra, in 1921 benoemd werd tot
substituut-officier bij de Raad van Justitie te Semarang. Na zijn
verlof in Nederland werd Jonkman in 1927 benoemd tot lid van de
Volksraad. In zijn maidenspeech omschreef hij zichzelf als een leerling
van de 'linkerklas van de Leidsche school' of, in termen van de
koloniale pers als lid van de 'Leidsche bende'. Drie jaar later
was hij nauw betrokken bij de oprichting van 
&lt;em&gt;De Stuw,&lt;/em&gt;

het blad van de Vereeniging tot bevordering van de maatschappelijke en
staatkundige ontwikkeling van Nederlandsch-Indi&amp;euml; bestaande uit
enkele intellectuelen en een aantal ambtenaren, de neo-ethici.
Aanvankelijk verzorgde Jonkman de rubriek 'Politieke Varia' en
later samen met Van Mook en F.M. van Asbeck de 'Kroniek'. Kort
voor zijn overplaatsing naar Makassar, waar hij in 1931 benoemd werd
tot officier van justitie, betreurde Jonkman in de 'Kroniek' de
politiek van Nederland en Frankrijk, die een grote koloniale
tentoonstelling hadden georganiseerd op hetzelfde moment dat India en
Engeland een rondetafelconferentie voorbereidden over een nieuwe
staatkundige verhouding tussen moederland en kroonkolonie. Ver van
Batavia kon hij zich als hoofd van het parket niet meer met politiek
(de Volksraad) en 
&lt;em&gt;De Stuw&lt;/em&gt;

bezighouden.&lt;/p&gt;
&lt;p&gt;In 1939 werd Jonkman, die inmiddels officier van justitie te
Semarang was geworden, de zevende voorzitter van de Volksraad. Hij werd
daar al spoedig geconfronteerd met de motie-Wiwoho waarin werd
aangedrongen op zelfstandigheid van Nederlandsch-Indi&amp;euml; binnen het
Koninkrijk. De motie werd echter door toedoen van de
Nederlandsch-Indische regering niet in behandeling genomen. Jonkman die
veelvuldig had gepleit voor de invoering van een Indisch burgerschap,
poogde als voorzitter van de Volksraad herhaaldelijk de starre houding
van gouverneur-generaal Tjarda van Starkenborgh Stachouwer te
doorbreken, maar deze bleef weigeren om door middel van het
staatsnoodrecht de inwendige structuur van Nederlandsch-Indi&amp;euml; te
veranderen en toezeggingen te doen over wijzigingen in de staatkundige
verhoudingen in het Koninkrijk. Hiermee was tevens het kader aangegeven
voor Jonkmans eigen optreden tot de Japanse bezetting. In maart 1942
werd hij door de Japanners gevangen genomen en te Bandoeng
ge&amp;iuml;nterneerd, waar hij in verschillende kampen de oorlogsjaren
doorbracht.&lt;/p&gt;
&lt;p&gt;Na zijn aankomst in Nederland in december 1945 werd er al spoedig
van vele kanten een beroep op zijn Indische kennis gedaan. Tot zijn
grote verrassing werd hij in juni 1946 door formateur L.M.J. Beel
aangezocht om J.H.A. Logemann op te volgen als minister van Overzeese
Gebiedsdelen. Beel verwachtte dat de toen nog partijloze Jonkman - hij
werd in juli 1946 lid van de PvdA - beter dan de PvdA 'er Logemann
in staat en bereid zou zijn tegenover het Indo-centrisch beleid van Van
Mook het Haagse standpunt staande te houden. Jonkman is daar
grotendeels in geslaagd, hoewel hij een vreemde eend in de politieke
hofvijver was. Bij zijn optreden in Kamer en Kabinet pleegde hij eerst
de goede elementen in het standpunt van de tegenpartij uitbundig te
prijzen om daarna zeer breedvoerig en omzichtig zijn eigen standpunt
naar voren te schuiven. Deze Volksraadstijl bevreemdde niet alleen de
PvdA, ook politiek Den Haag had er moeite mee. Voor Van Mook was een
ander aspect van Jonkmans politiek van groter belang. Jonkman had
evenals Van Mook tot 
&lt;em&gt;De Stuw&lt;/em&gt;

behoord, maar in &amp;eacute;&amp;eacute;n opzicht onderscheidde hij zich van de
andere neo-ethici. Jonkman voelde zich in de eerste plaats Nederlander
en als zodanig beter op zijn plaats in Den Haag, waar het Nederlandse
belang in Indi&amp;euml; werd verdedigd, dan in Batavia waar de Indischman
Van Mook het liefst zo weinig mogelijk van Den Haag wilde merken.
Tijdens de onderhandelingen van de Commissie-Generaal in de herfst van
1946 met de Republiek kwam dit duidelijk tot uiting. De zeer losse
band, die in het Linggadjati-akkoord tussen Nederland en Indonesi&amp;euml;
werd voorgesteld was voor de Groot-Nederlander Jonkman moeilijk te
aanvaarden, maar hij was realist genoeg om de noodzaak van een akkoord
tussen Nederland en de Republiek in te zien. Door handig manoeuvreren
wist hij te bewerkstelligen dat de opposanten binnen het kabinet tegen
de plannen van de Commissie-Generaal hun oordeel zouden uitstellen tot
na de terugkeer van deze Commissie in Nederland. Hiermee heeft Jonkman
de parafering van Linggadjati weten te redden. Vervolgens echter wierp
hij zich met de Commissie-Generaal op de 'aankleding van
Linggadjati' om het stuk op Nederlandse parlementaire maat te
snijden en in ieder geval voor de KVP aanvaardbaar te maken. In juni
1947, na aanvankelijk verzet, stelde ook Jonkman zich op Van Mooks
standpunt dat de republiek Indonesia niet in staat bleek de beginselen
van Linggadjati in de praktijk te brengen en dat daarin via militair
optreden verandering gebracht moest worden. Hij was echter voorstander
van een beperkte politi&amp;euml;le actie, waarbij het symbool van de
Indonesische vrijheidsstrijd, Djokjakarta, onaangetast diende te
blijven. Met succes verdedigde Jonkman de oorspronkelijke, beperkte
opzet van de actie, toen in augustus 1947 na het be&amp;euml;indigen van de
'Actie Product' Van Mook en een groot aantal ministers in het
kabinet wilden doorstoten naar Djokjakarta. Teleurgesteld door de
slechte keer die de verhouding met Indonesi&amp;euml; genomen had en geveld
door een nooit geheel genezen ziekte uit de kamptijd, moest Jonkman
zich in september en oktober 1947 door Beel als minister laten
vervangen. Daarna hield hij zich alleen nog met de staatkundige en
politieke aspecten van het Indonesi&amp;euml;beleid bezig. Het beheer van
het departement en de financi&amp;euml;le en economische politiek kwamen
sinds 10 november 1947 voor rekening van de minister zonder
Portefeuille L. G&amp;ouml;tzen. Bij de begrotingsbehandeling in december
1947 was Jonkman wederom de fysieke uitputting nabij; slechts met veel
moeite wist Drees hem van aftreden te weerhouden. Na de verkiezingen in
juli 1948 trad hij als minister af. Tot het ministerschap was hij
fysiek niet langer in staat, maar evenmin was hij bereid zitting te
nemen in een kabinet dat steun zocht bij een partij (de VVD) die vond
dat het roer om moest. Na zijn ministerschap speelde Jonkman in de
Eerste Kamer nog zeer lang een actieve en belangrijke rol, eerst als
lid, van 1951 tot 1966 als voorzitter.&lt;/p&gt;
&lt;p&gt;Zijn grootste bekendheid kreeg Jonkman als minister van Overzeese
Gebiedsdelen gedurende de meest cruciale periode uit de Indonesische
onafhankelijkheidsstrijd. Jonkman was weliswaar kort na zijn
ambtsaanvaarding lid van de PvdA geworden, maar op het ideologische en
persoonlijke vlak was er weinig dat hem aan deze partij bond. De PvdA
was daarvoor stellig medeverantwoordelijk. De belangrijkste voorloper
van de PvdA, de SDAP, had zich voor de Tweede Wereldoorlog nooit
stelselmatig bezig gehouden met de koloniale politiek en was in 1945
als regeringspartij dan ook mentaal slecht voorbereid op de problemen,
die de dekolonisatie van Indonesi&amp;euml; met zich mee zou brengen. Dit
traditionele gebrek aan belangstelling voor koloniale vraagstukken bij
de sociaal-democratie zou in rustiger tijden een belangrijke mate van
vrijheid hebben betekend voor een socialistische minister van Overzeese
Gebiedsdelen. In de eerste maanden van Jonkmans ministerschap was dat
ook nog het geval en behoefde Jonkman bij de presentatie van zijn
beleid uitsluitend rekening te houden met de KVP en de oppositie, maar
na de aankleding van Linggadjatie en vooral bij het eerste militaire
optreden van Nederland tegen de Republiek ging de partij zich
uitdrukkelijk met zijn beleid bemoeien.&lt;/p&gt;
&lt;p&gt;Jonkman heeft de verdienste gehad de Commissie-Generaal en Van Mook
een mate van overeenstemming met de Republiek te laten bereiken, die,
gezien het standpunt van de grote meerderheid van de Kamer, niet
haalbaar leek. Met die volksvertegenwoordiging heeft hij voortdurend
rekening gehouden. In 1976 schreef hij: 'In de Tweede Kamer moet ik
telkens erop bedacht zijn, het Romme mogelijk te maken zichzelf en zijn
fractie tot steun aan de Regering te bewegen.' Niet alleen de KVP
was voor hem belangrijk. Voor de uitvoering van het Linggadjati-akkoord
was een wijziging van de grondwet nodig. De rooms-rode coalitie
beschikte niet over de vereiste tweederde meerderheid en daarom
probeerde Jonkman een brug te slaan naar de oppositie, die zich tot dan
toe zeer fel tegen het Indonesi&amp;euml;-beleid van de regering had
verzet. Deze politiek van Jonkman zou men realistisch kunnen noemen;
vanuit een andere optiek valt het echter direct op, dat de KVP in de
eerste naoorlogse jaren onmiskenbaar belang had bij de coalitie met de
PvdA. Het is zeer de vraag of Jonkman voldoende van dat gegeven gebruik
heeft gemaakt.&lt;/p&gt;
&lt;p&gt;
  &lt;a href='agedeelte'&gt;A: &lt;/a&gt;Collectie-Jonkman in Algemeen Rijksarchief.&lt;/p&gt;
&lt;p&gt;
  &lt;a href='pgedeelte'&gt;P: &lt;/a&gt;
  &lt;em&gt;Indonesisch-nationale grondslag van het onderwijs ten dienste der
inlandsche bevolking&lt;/em&gt;

(Utrecht, 1918). Proefschrift Leiden; 
&lt;em&gt;Het oude Nederlandsch-Indi&amp;euml;&lt;/em&gt;

(Assen, 1971); 
&lt;em&gt;Nederland en Indonesi&amp;euml; beide vrij&lt;/em&gt;

(Assen, 1977).&lt;/p&gt;

&lt;p&gt;
&lt;a href=&amp;quot;igedeelte&amp;quot;&gt;I: &lt;/a&gt;ANP Historisch Fotoarchief, beeldnummer 72727 [Jonkman in mei 1951].&lt;/p&gt;





&lt;p&gt;F.G. van Baardewijk&lt;/p&gt; 
&lt;dtml-var bwn_footer&gt;</text>
  </biography>
</biodes>

