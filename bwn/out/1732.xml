<biodes version="1.0">
  <fileDesc>
    <title>Stapel, Frederik Willem (1879-1957)</title>
    <ref target="http://resources.huygens.knaw.nl/bwn1880-2000/lemmata/bwn3/stapel"/>
    <publisher>
      <name>Biografisch Woordenboek van Nederland:1880-2000</name>
      <ref target="http://resources.huygens.knaw.nl/bwn1880-2000"/>
    </publisher>
  </fileDesc>
  <person>
    <idno type="id">stapel</idno>
    <persName><name type="geslachtsnaam">Stapel</name>, Frederik Willem</persName>
    <sex value="1"/>
    <event type="birth" when="1879"/>
    <event type="death" when="1957"/>
    <state type="occupation">historicus</state>
  </person>
  <biography>
    <graphic url="http://resources.huygens.knaw.nl/bwn1880-2000/lemmata/bwn3/images/images/STAPEL.jpg"/>
    <text>&lt;dtml-var bwn_header&gt;
 &lt;p class='genealogie'&gt;
  &lt;strong&gt;Stapel, Frederik Willem&lt;/strong&gt;, historicus ('s-Gravenhage 3-4-1879 - 's-Gravenhage 4-2-1957).

  Zoon van Willem Frederik Stapel, kastelein, en Rijkje Dorst.
  Gehuwd op 1-5-1906 met Hendrika Sollaart. Uit dit huwelijk werd 1
  zoon geboren.
  
&lt;img src=&amp;quot;images/STAPEL.jpg&amp;quot; align=&amp;quot;right&amp;quot; BORDER=&amp;quot;0&amp;quot; alt=&amp;quot;afbeelding van Stapel, Frederik Willem&amp;quot; class=&amp;quot;bwnimg&amp;quot;&gt;
  
  &lt;/p&gt;
&lt;p&gt;Stapel was na zijn opleiding tot onderwijzer enige jaren in
    die hoedanigheid werkzaam in zijn geboorteplaats. Zijn aanleg
    en ambitie dreven hem echter verder. Na met succes het
    staatsexamen te hebben afgelegd ging hij in Leiden Nederlandse
    letteren studeren. Hij moest deze studie in 1908 afbreken,
    nadat hij voor het kandidaatsexamen op 7 juli was geslaagd. De
    financi&amp;euml;le verplichtingen van het huwelijk maakten deze
    stap onvermijdelijk. Het echtpaar vertrok naar
    Nederlands-Indi&amp;euml;, waar Stapel achtereenvolgens leraar
    geschiedenis was aan de HBS'en te Batavia, Semarang en
    Bandoeng. Als een van de weinige Nederlanders bleek hij ook
    bereid zich voor de lokale politiek in te zetten. Zo was hij
    tussen 1912 en 1915 lid van de gemeenteraad van Semarang en van
    1919 tot 1921 zelfs loco-burgemeester van Bandoeng.&lt;/p&gt;
&lt;p&gt;In 1922 bracht Stapel een verlof jaar door in Nederland. Van
    die gelegenheid maakte hij gebruik om een proefschrift te
    schrijven, waarop hij nog dat zelfde jaar bij H.T. Colenbrander
    in Leiden promoveerde. Dit proefschrift. 
    &lt;em&gt;Het Bongaais verdrag&lt;/em&gt;

    (1922), getuigde reeds van zijn voornaamste historische
    belangstelling: de geschiedenis van de Verenigde Oostindische
    Compagnie (VOC) in de 17e eeuw. Het is een vlot geschiedverhaal
    geworden, waarin de belangrijkste wapenfeiten van het conflict
    tussen de Makassaren en de VOC de revue passeren. Als bron voor
    deze historie kon Stapel gebruik maken van de vele brieven en
    memoranda die werden geschreven door Cornelis Janszoon
    Speelman, de aanvoerder van de VOC-strijdkrachten. Het treft de
    hedendaagse lezer als zeer merkwaardig dat Stapel deze Speelman
    roemt om zijn grote aandacht voor de opvattingen en cultuur van
    zijn tegenstander, terwijl juist die tegenstander de grote
    afwezige is in het proefschrift.&lt;/p&gt;
&lt;p&gt;Na zijn promotie trok Stapel ten tweeden male naar
    Nederlands-Indi&amp;euml;, waar hij tot zijn pensionering in 1927
    directeur van de HBS te Bandoeng was. Het pensioen was voor
    deze actieve 48-jarige geen aanleiding tot rust en omzien.
    Eerst nu kon zijn werklust zich volledig op de koloniale
    geschiedenis toespitsen. Meteen na aankomst in patria stortte
    hij zich in opdracht van de Commissie voor 's Rijks
    Geschiedkundige Publicati&amp;euml;n op de uitgave van de zeer
    omvangrijke 
    &lt;em&gt;Beschryvinge van de Oostindische Compagnie&lt;/em&gt;

    van Pieter van Dam, waarvan hij drie delen voor zijn rekening
    nam (1927-1943). Door nauwgezette annotatie en vakkundige
    inleiding is het voor het wetenschappelijk nageslacht zijn
    meest verdienstelijke werk geworden. Een andere bronnenreeks,
    het 
    &lt;em&gt;Corpus Diplomaticum Neerlando-Indicum,&lt;/em&gt;

    werd door Stapel van J.E. Heeres overgenomen. De door hem
    verzorgde delen III tot en met VI zagen het licht tussen 1934
    en 1955.&lt;/p&gt;
&lt;p&gt;Ook aan het lesgeven was geen einde gekomen. Vanaf 1932 was
    hij als privaatdocent verbonden aan de Universiteit van
    Amsterdam. En in het cursusjaar 1945/1946 was hij in dezelfde
    functie werkzaam in Leiden. Tevens was hij van 1932 tot 1952
    lid van het bestuur van de Linschoten-Vereeniging, en van 1928
    tot 1950 zat hij in het bestuur van het Koninklijk Instituut
    voor Taal-, Land- en Volkenkunde. Hij diende dit Instituut van
    1933 tot 1948 als secretaris en was voorzitter in de periode
    1948-1950. Zijn verdiensten voor het Instituut werden in 1952
    bekroond met het erelidmaatschap.&lt;/p&gt;
&lt;p&gt;Ondanks dit bestuurlijk werk en het tijdrovend
    archiefonderzoek dat voor zijn bronpublikaties noodzakelijk was
    vond hij toch de gelegenheid een aantal monografie&amp;euml;n te
    schrijven. Aan Speelman, de centrale figuur in zijn
    proefschrift, werd een biografische studie gewijd, die in 1936
    verscheen. Carri&amp;egrave;re en persoonlijkheid van deze kleurrijke
    Rotterdammer in de tropen werden in een, opnieuw, vlot verhaal
    naar voren gebracht. Maar het is andermaal een geschiedenis
    geworden van een Nederlander tussen andere Nederlanders in
    Indi&amp;euml;. Hoewel Speelman vaak met Indische groten
    samenwerkte, de Boeginees prins Aram Palacca is van hen wel de
    bekendste, vinden we daarover weinig vermeld.&lt;/p&gt;
&lt;p&gt;Stapels koloniale geschiedschrijving had een
    Nederlands-nationalistische toonzetting. Hij was trots op het
    koloniale rijk en overtuigd van het grote belang van het
    Nederlands bestuur over Indonesi&amp;euml;. In al zijn historische
    werken klinkt deze trots door. Coen, ondanks al zijn gebreken,
    was voor hem vooreerst een 'groot en goed vaderlander'.
    Speelmans weinig glorierijke gouverneur-generaalschap doet
    Stapel zichtbaar pijn, maar wordt voor hem vergoelijkt door het
    'goede' dat hij voor Nederland tot stand bracht.&lt;/p&gt;
&lt;p&gt;Als puur Neerlandocentrisch historicus was Stapel misschien
    wel de laatste der Mohikanen. Het door hem geredigeerde
    standaardwerk 
    &lt;em&gt;Geschiedenis van Nederlandsch-Indi&amp;euml;&lt;/em&gt;

    (1938-1940. 5 dl.) bezit de kenmerkende ambigu&amp;iuml;teit van
    deze traditionele koloniale geschiedschrijving. De eerste
    delen, die de geschiedenis van de archipel tot &amp;plusmn; 1500
    behandelen, zijn puur Indonesisch gericht. Maar met de komst
    van de Portugese en Nederlandse handelaars is dat afgelopen. De
    eigen geschiedenis van de Indische volkeren verdwijnt naar de
    achtergrond. Vooral de vlijmscherpe recensies van J.C. van Leur
    van dit werk zijn bekend gebleven. Deze grondlegger van de
    Indocentrische geschiedbeschouwing had voor dit werk geen goed
    woord over. Stapel heeft zich die kritiek zeer aangetrokken en
    schreef Van Leur een 'van boosheid ziedend briefje'.&lt;/p&gt;
&lt;p&gt;Nog meer echter leed Stapel onder het dekolonisatieproces na
    1945. De gang van zaken was voor hem, zoals voor talloze andere
    Nederlanders, onbegrijpelijk en onverteerbaar. Voor de
    internationale verhoudingen die de dekolonisatie onvermijdelijk
    maakten, kon hij niet veel begrip opbrengen. Hij schreef: 'Voor
    menigeen in den lande zal het een diepe teleurstelling geworden
    zijn, dat aan Nederlandse zijde over onze toekomstige
    verhouding tot Indonesi&amp;euml; is beschikt door politici, die
    noch land, noch volk, noch de hoofdlijnen van zijn geschiedenis
    kenden' (&lt;em&gt;Tijdschrift voor Geschiedenis&lt;/em&gt;

    62 (1949) 386).&lt;/p&gt;
&lt;p&gt;Er moet echter ook worden vastgesteld dat Stapel vooral in
    het interbellum een der weinigen was die door eigen onderzoek
    onze kennis van het Nederlands-Indische verleden hebben
    verrijkt. In zijn koloniale visie was hij meer een kind van
    zijn tijd dan zijn criticus Van Leur, en aan zijn grote
    werklust danken we nog steeds zeer veel waardevolle
    naslagwerken.&lt;/p&gt;
&lt;p&gt;
  &lt;a href='pgedeelte'&gt;P: &lt;/a&gt;Bibliografie in het hieronder genoemde artikel van W.Ph.
    Coolhaas.&lt;/p&gt;
&lt;p&gt;
  &lt;a href='lgedeelte'&gt;L: &lt;/a&gt;W.Ph. Coolhaas, in 
  &lt;em&gt;Bijdragen tot de Taal-, Land- en Volkenkunde&lt;/em&gt;

  113 (1957) 113-121.&lt;/p&gt;

&lt;p&gt;
&lt;a href=&amp;quot;igedeelte&amp;quot;&gt;I: &lt;/a&gt;&lt;i&gt;Persoonlijkheden in het Koninkrijk der Nederlanden in woord en beeld&lt;/i&gt;. Onder hoofdred. van H.P. van den Aardweg (Amsterdam 1938) 1403.
&lt;/p&gt;

&lt;p&gt;J. Vogel&lt;/p&gt; 
&lt;dtml-var bwn_footer&gt;</text>
  </biography>
</biodes>

