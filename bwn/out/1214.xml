<biodes version="1.0">
  <fileDesc>
    <title>Mennicke, August Carl (1887-1959)</title>
    <ref target="http://resources.huygens.knaw.nl/bwn1880-2000/lemmata/bwn5/mennicke"/>
    <publisher>
      <name>Biografisch Woordenboek van Nederland:1880-2000</name>
      <ref target="http://resources.huygens.knaw.nl/bwn1880-2000"/>
    </publisher>
  </fileDesc>
  <person>
    <idno type="id">mennicke</idno>
    <persName><name type="geslachtsnaam">Mennicke</name>, August Carl</persName>
    <sex value="1"/>
    <event type="birth" when="1887"/>
    <event type="death" when="1959"/>
    <state type="occupation">socioloog</state>
  </person>
  <biography>
    <graphic url="http://resources.huygens.knaw.nl/bwn1880-2000/lemmata/bwn5/images/images/mennicke.jpg"/>
    <text>&lt;dtml-var bwn_header&gt;
 &lt;p class='genealogie'&gt;
  &lt;strong&gt;Mennicke, August Carl&lt;/strong&gt;
(ook bekend onder de naam &lt;b&gt;Carl August Mennicke&lt;/b&gt;), sociaal-pedagoog (Elberfeld (Duitsland) 5-9-1887 - Frankfort aan de Main (Duitsland) 15-11-1959).

  Zoon van Carl August Mennicke, kruidenier, en Catharine
  Wegener. Gehuwd op 18-8-1919 met Gertrud Bez (1892-1973). Uit
  dit huwelijk werd 1 zoon geboren. Na echtscheiding (7-7-1930)
  gehuwd op 15-12-1932 met Anna Helene Grassmann (1896-1950). Uit
  dit huwelijk werd 1 dochter geboren. Na haar overlijden gehuwd
  op 28-6-1951 met Hermoine Agn&amp;egrave;s Madeleine Driessen (geb.
  1929). Dit huwelijk, dat kinderloos bleef, werd op 27-2-1959
  ontbonden. Bij wet van 30-6-1950 (
  &lt;em&gt;Staatsblad&lt;/em&gt;

  nr. K 274) genaturaliseerd.
  

  

  
  &lt;/p&gt;
&lt;p&gt;
  &lt;img class='bwnimg' BORDER='0' align='right' src='images/mennicke.jpg' alt='afbeelding van Mennicke, August Carl'&gt;Carl Mennicke groeide op in Elberfeld, een oude, in het
    dal van de Wupper gelegen stad in Duitsland. Zijn ouders
    waren kerkelijk meelevend en behoorden tot de calvinistische
    tak van het Duitse protestantisme. Zij bezaten een kleine
    kruidenierswinkel, die, na verplaatsing naar een ander
    stadsdeel, niet meer voldoende inkomsten opleverde voor het
    zes kinderen tellende gezin. Om zich economisch staande te
    houden, stapten zij over op huisarbeid, waarbij ook de
    kinderen werden ingeschakeld.&lt;/p&gt;
&lt;p&gt;Om te kunnen bijdragen aan het gezinsinkomen verruilde
    Mennicke op veertienjarige leeftijd de schoolbanken voor een
    kantoorbaan. Hoewel zijn carri&amp;egrave;re voorspoedig verliep,
    bevredigde zijn toekomstperspectief hem niet. Sterk
    aangetrokken tot geestelijke en levensbeschouwelijke
    vraagstukken vatte hij het plan op theologie te studeren.
    Eind 1906 zegde hij zijn baan op om alsnog het diploma te
    behalen dat hem toegang zou verschaffen tot de universiteit.
    Na twee jaar van ingespannen arbeid slaagde hij in maart 1909
    voor het gymnasium. Met een beurs van de gereformeerde kerk
    in Elberfeld studeerde Mennicke theologie in achtereenvolgens
    Bonn (1909-1910), Halle (1910-1911) en Berlijn (1911-1912).
    Inmiddels was zijn belangstelling echter verschoven van de
    godgeleerdheid naar de filosofie, zodat hij ervoor zorgde dat
    hij tijdens zijn studie ook in wijsgerig opzicht aan zijn
    trekken kwam.&lt;/p&gt;
&lt;p&gt;Op zoek naar een wijsgerig houdbare wereldbeschouwing
    raakte Mennicke in de ban van Friedrich Nietzsche, wiens
    filosofie geen ruimte liet voor enig godsgeloof. De
    religieuze crisis waartoe dit leidde, kwam hij betrekkelijk
    snel te boven. Van de meerwaarde van het christelijke geloof
    bleef hij vooralsnog overtuigd. In 1912 vestigde Mennicke
    zich met een beurs van de Nederlandse stichting Stipendium
    Bernardinum in Utrecht, waar hij zich met succes voorbereidde
    op het eerste theologisch examen, dat hem een jaar later in
    Koblenz werd afgenomen. Na een tweede studiejaar in Nederland
    keerde hij medio 1914 naar Duitsland terug om in Godesberg
    aan zijn vicariaatsjaar te beginnen.&lt;/p&gt;
&lt;p&gt;Kort na aanvang van Mennickes werkzaamheden als vicaris
    brak de Eerste Wereldoorlog uit, een oorlog die zijn
    belangstelling voor politiek-maatschappelijke en
    massapsychologische vraagstukken deed ontwaken en zijn leven
    op een ander spoor zette. In februari 1915 werd hij ingelijfd
    bij de landmacht. Als rekruut lukte het hem nog het tweede
    theologisch examen af te leggen, zodat hij was afgestudeerd
    toen hij in juni 1915 naar het westelijke front werd
    gezonden. Zijn militaire bestaan bracht hem voor het eerst in
    direct contact met de arbeidersklasse, waartoe het merendeel
    van de soldaten behoorde. Sindsdien bleef hij begaan met haar
    maatschappelijke lot. In 1917 verleenden de legerautoriteiten
    Mennicke toestemming het front te verlaten om hulppredikant
    in Holten te worden. In deze in het Ruhrgebied gelegen
    gemeente leerde hij de ellendige arbeidsomstandigheden van de
    mijnwerkers kennen, wat zijn sociale belangstelling verder
    deed toenemen.&lt;/p&gt;
&lt;p&gt;Na afloop van de oorlog legde Mennicke zijn kerkelijk ambt
    neer om medewerker te worden van de Soziale
    Arbeitsgemeinschaft Berlin-Ost, een instelling die - in
    navolging van het Britse Toynbeewerk - sociaal en
    volksontwikkelingswerk onder de arbeidersbevolking
    verrichtte. Politiek zocht hij zijn heil bij het
    religieus-socialisme. Deze mens- en maatschappijbeschouwing
    inspireerde hem in 1920 om tezamen met zijn vrouw Trude - die
    hij in de zomer van 1918 op een conferentie van de Soziale
    Arbeitsgemeinschaft had leren kennen - een eigen vorm van
    arbeidersontwikkelingswerk op te zetten. Daarnaast nam hij de
    redactie op zich van de 
    &lt;em&gt;Bl&amp;auml;tter f&amp;uuml;r religi&amp;ouml;sen Sozialismus&lt;/em&gt;

    (1920-1927), waarin hij tal van artikelen publiceerde. Zijn
    toewijding aan de religieus-socialistische zaak voerde
    Mennicke ook naar Nederland. In 1923 werkte hij hier mee aan
    een cursus van de Arbeidersgemeenschap der Woodbrookers en
    een jaar later sprak hij op de eerste internationale
    conferentie voor het religieus-socialisme te Barchem. Met het
    confessionele christendom voelde hij zich steeds minder
    verbonden; het bracht hem ertoe in 1927 zijn kerklidmaatschap
    op te zeggen.&lt;/p&gt;
&lt;p&gt;Sinds 1920 was Mennicke als docent sociologie werkzaam bij
    de Deutsche Hochschule f&amp;uuml;r Politik in Berlijn. Gaandeweg
    begaf hij zich hier, zowel in de bestuurlijke functies die
    hij op zich nam als in zijn colleges en artikelen, op het
    terrein van de sociale pedagogiek. Gedurende de tien - zware
    - jaren dat hij aan de Hochschule werkzaam was, zou hij
    weinig tijd voor de wetenschappelijke onderbouwing en
    uitwerking van zijn sociaal-pedagogische denkbeelden vinden.
    In deze periode raakte hij, mede door de vrijheden die hij
    zich op relationeel gebied veroorloofde, steeds meer
    vervreemd van zijn echtgenote. In zijn autobiografie schreef
    hij hierover: naast de liefde in het huwelijk 'is er in mijn
    leven ook steeds opnieuw de liefde geweest, die iemand
    plotseling in vlam zet, waarvan men weet, dat zij niet
    blijven zal en die toch is als een geschenk, dat men
    verwonderd en verblijd ontvangt' (
    &lt;em&gt;Ons tijdsgewricht&lt;/em&gt;

    , 199). Aan het einde van het decennium werd de echtscheiding
    uitgesproken. Enkele jaren later trad hij opnieuw in het
    huwelijk, en wel met Leni Grassmann, met wie hij al geruime
    tijd een relatie onderhield.&lt;/p&gt;
&lt;p&gt;In 1930 werd Mennicke benoemd tot 'Honorarprofessor' in de
    pedagogiek aan de universiteit van Frankfort aan de Main.
    Hetzelfde vak kreeg hij te doceren aan het
    Berufsp&amp;auml;dagogische Institut, een aan de universiteit
    gelieerde opleiding voor leerkrachten in het
    beroepsonderwijs. In mei 1931 kende de faculteit hem de
    doctorstitel toe. Hoewel zijn leeropdracht hem
    verantwoordelijk maakte voor de pedagogiek in haar volle
    omvang, behield hij zijn voorliefde voor de sociale
    pedagogiek. 'Ik was sedert Berlijn in de eerste plaats
    sociaalpaedagoog, en overeenkomstig opzet en richting van
    mijn studies stonden de problemen van de
    gemeenschapsopvoeding op de voorgrond in mijn lezingen en
    publicaties (zooals dan ook een nog nooit tevoren geschreven
    en naar ik meen buitengewoon verduidelijkende ''Geschichte
    der Sozialp&amp;auml;dagogik'' de eerste groote publicatie was,
    die ik voorbereidde)' (
    &lt;em&gt;Ons tijdsgewricht&lt;/em&gt;

    , 209).&lt;/p&gt;
&lt;p&gt;Tot Mennickes bittere teleurstelling leidden de politieke
    ontwikkelingen in Duitsland ertoe dat de verwachte
    wetenschappelijke oogst in Frankfort uitbleef. Kort nadat
    Hitler eind januari 1933 aan de macht was gekomen, werd hij
    uit zijn functies ontheven: zijn politieke en pedagogische
    opvattingen pasten niet in de totalitaire ideologie van de
    nazi's. Met andere 'beurlaubte' en ontslagen geleerden werkte
    hij in september 1933 mee aan een veertiendaagse cursus van
    de Internationale School voor Wijsbegeerte te Amersfoort, een
    instelling waarvoor hij al eerder, in 1931, als gastspreker
    was opgetreden. Na afloop keerde hij niet meer naar zijn
    geboorteland terug. Met steun van Nederlandse vrienden hoopte
    hij hier een nieuw bestaan op te bouwen.&lt;/p&gt;
&lt;p&gt;Na een onderbreking van ruim een jaar verwierf Mennicke
    medio 1934 weer een universitaire positie, zij het een
    povere: de Universiteit van Amsterdam liet hem toe als
    privaatdocent in de theorie en geschiedenis der sociale
    pedagogie, een functie waaraan geen inkomsten waren
    verbonden. Zijn benoeming in 1935 tot directeur van de
    Internationale School voor Wijsbegeerte bracht meer
    bestaanszekerheid, hoewel de noodzaak geld te verdienen met
    lezingen en publicaties onverminderd bleef bestaan. Onder
    deze druk ontwikkelde hij zich tot een veelgevraagd spreker
    en een bijzonder productief schrijver. Vooral zijn 
    &lt;em&gt;Sociale psychologie&lt;/em&gt;

    (1935), waarin hij - met Duitsland als sprekend voorbeeld -
    liet zien dat de moderne maatschappij door het losser worden
    van de traditie zeer gevoelig is geworden voor
    massapsychologische invloeden, en zijn 
    &lt;em&gt;Moderne psychologie&lt;/em&gt;

    (1938) deden het goed. Zijn in 1937 verschenen 
    &lt;em&gt;Sociale paedagogie&lt;/em&gt;

    wijdde hij aan de pedagogische taak waarvoor de maatschappij
    zich, na de teloorgang van de door de traditie gebonden
    standenmaatschappij, gesteld ziet.&lt;/p&gt;
&lt;p&gt;Voor de ontwikkeling van Mennickes wijsgerige en
    religieuze opvattingen vormde het 'centrum ter verdieping van
    levens- en wereldbeschouwing' dat de Amersfoortse School
    wilde zijn, een goede voedingsbodem. De resultaten van zijn
    denk- en cursuswerk legde hij neer in publicaties als 
    &lt;em&gt;Levensbeginselen en levenspractijk&lt;/em&gt;

    (1940) en 
    &lt;em&gt;Levensleer&lt;/em&gt;

    (1941). Ook het boek dat hem het naast aan het hart lag, 
    &lt;em&gt;Der Mensch im All. Eine Einf&amp;uuml;hrung in das
    Verst&amp;auml;ndnis Rainer Maria Rilkes&lt;/em&gt;

    (1937), was het resultaat van een Amersfoortse cursus. Het
    nationaal-socialistische regime hield het fijnzinnige boekje
    voor bijzonder gevaarlijk en plaatste het onmiddellijk op de
    'lijst van schadelijke en ongewenste geschriften'. Tijdens de
    Duitse bezetting kwam het ook in Nederland op de lijst van
    verboden boeken en brochures.&lt;/p&gt;
&lt;p&gt;In de meidagen van 1940 - het ontwerp van wet houdende
    zijn naturalisatie lag al bij de Tweede Kamer - werd
    Mennicke, als Duitser in oorlogsgebied, op last van de
    Nederlandse autoriteiten ge&amp;iuml;nterneerd. De capitulatie
    gaf hem zijn vrijheid terug, zij het slechts tot november
    1941. Toen begon voor deze tegenstander van het nazi-regime
    een maandenlange 'gevangenis-odyssee', die in juni 1942
    eindigde in het concentratiekamp Sachsenhausen. Zijn
    religieus-humanistische levenshouding bleek een goed wapen te
    zijn tegen alle kwellingen, vernederingen en ellende die hij
    tijdens zijn gevangenschap had te doorstaan. Na tien maanden
    Sachsenhausen werd hij - onder voorwaarde dat hij zich om de
    twee dagen bij de politie zou melden - vrijgelaten. Hij vond
    werk bij de Vereinigte Aluminium-Werke in Berlijn en
    gebruikte de avonduren om - onder de sprekende titel
    'Zeitgeschehen im Spiegel pers&amp;ouml;nlichen Schicksals' -
    zijn levensloop op schrift te stellen.&lt;/p&gt;
&lt;p&gt;Na de Tweede Wereldoorlog keerde Mennicke naar Nederland
    terug en hervatte hij zijn werk op de Internationale School
    voor Wijsbegeerte. Ook blies hij zijn privaatdocentschap aan
    de Universiteit van Amsterdam nieuw leven in. De
    noodzakelijke aanvulling op zijn inkomen verkreeg hij onder
    meer door een docentschap aan de Academie voor Lichamelijke
    Opvoeding te Amsterdam. Zijn levensbeschouwing, die hij bij
    voorkeur 'existentialistisch' noemde, zette hij nog eens
    uiteen in 
    &lt;em&gt;De tegenwoordige stand van het wijsgerig denken tegen de
    achtergrond van de geschiedenis der filosofie&lt;/em&gt;

    (1951). Het boek, dat vooral in humanistische kring een
    gunstig onthaal vond en een jaar na het overlijden van zijn
    tweede echtgenote verscheen, werd opgedragen aan zijn
    zeventienjarige dochter Carola en aan de 22-jarige Madeleine
    Driessen, met wie hij in hetzelfde jaar in het huwelijk
    trad.&lt;/p&gt;
&lt;p&gt;In 1952 werd de inmiddels 65-jarige Mennicke in zijn
    ambten in Frankfort hersteld. Op zijn verzoek breidde de
    universiteit zijn leeropdracht in de pedagogiek uit met
    filosofie. Op het Berufsp&amp;auml;dagogische Institut werd hij
    verantwoordelijk voor de sociologie en sociale pedagogiek. Zo
    kon hij de draden uit het verleden weer opnemen. Daarnaast
    begon hij vol toewijding aan het op schrift stellen van een
    samenvattende synthese van de inzichten waartoe hij in zijn
    leven was gekomen. Voor zijn Amersfoortse gehoor, dat hem
    trouw bleef uitnodigen, lichtte hij met zijn 'Aphorismen zur
    Lebensf&amp;uuml;hrung' (in: 
    &lt;em&gt;Mens en Kosmos&lt;/em&gt;

    12 (1956) 110-117) alvast een tipje van de sluier op. Na vier
    vruchtbare onderwijsjaren nam hij afscheid van de Frankforter
    universiteit en hogeschool.&lt;/p&gt;
&lt;p&gt;Drie jaar na zijn afscheid overleed Mennicke op 72-jarige
    leeftijd. Van zijn 'nog nooit tevoren geschreven en (...)
    buitengewoon verduidelijkende ''Geschichte der
    Sozialp&amp;auml;dagogik'' ' was slechts een beperkt deel in
    artikelvorm verschenen. Ook zijn beoogde synthese, getiteld
    'Verwirklichung, Schicksal und Aufgabe unseres Jahrhunderts',
    had nog de status van manuscript. Hoewel de kroon op zijn
    werk daarmee ontbrak, hoefde niemand te twijfelen aan wat
    uiteindelijk zijn belangrijkste levensmissie was geweest: in
    woord en geschrift getuigenis af te leggen van zijn 'Sinn und
    Geschmack f&amp;uuml;r's Unendliche'. 'Mennicke', zo werd terecht
    bij zijn overlijden vastgesteld, 'was een diep-gelovig,
    realistisch humanist' (Van Gelder).&lt;/p&gt;
&lt;p&gt;
  &lt;a href='agedeelte'&gt;A: &lt;/a&gt;Archief-A.C. Mennicke in het Exilarchiv der
  Deutschen Bibliothek in Frankfort aan de Main
  (Duitsland).&lt;/p&gt;
&lt;p&gt;
  &lt;a href='pgedeelte'&gt;P: &lt;/a&gt;
  C.A. Mennicke, 
    &lt;em&gt;Ons tijdsgewricht in de spiegel van een persoonlijk
    levenslot&lt;/em&gt;

    [Autobiografie] (Utrecht 1947). Bibliografie in de onder L
    genoemde publicatie van Coumou, 207-212.&lt;/p&gt;
&lt;/p&gt;
&lt;p&gt;
  &lt;a href='lgedeelte'&gt;L: &lt;/a&gt;Behalve een necrologie door N. van Gelder, in 
  &lt;em&gt;Het Parool&lt;/em&gt;

  , 21-11-1959: Thomas Ulrich, 
  &lt;em&gt;Ontologie, Theologie, gesellschaftliche Praxis. Studien zum
  religi&amp;ouml;sen Sozialismus Paul Tillichs und Carl
  Mennickes&lt;/em&gt;

  (Z&amp;uuml;rich 1971); Heinz R&amp;ouml;hr, 'Kirche und Sozialismus in
  der Weimarer Republik. Zwischen ''Kairos'' und KZ: Carl
  Mennicke (1887-1959)', in 
  &lt;em&gt;Unterwegs f&amp;uuml;r die Volkskirche. Festschrift f&amp;uuml;r
  Dieter Stoodt zum 60. Geburtstag&lt;/em&gt;

  . Uitgegeven door Wilhelm-Ludwig Federlin en Edmund Weber
  (Frankfort aan de Main [etc.] 1987) 391-407; Hildegard
  Feidel-Mertz, 'Zur Remigration und Wirkungsgeschichte von Carl
  Mennicke nach 1945', in Carl Mennicke, 
  &lt;em&gt;Zeitgeschehen im Spiegel pers&amp;ouml;nlichen Schicksals. Ein
  Lebensbericht&lt;/em&gt;

  . Uitgegeven door Hildegard Feidel-Mertz (Weinheim 1995)
  348-362; Hiskia Coumou, 'Carl Mennicke: sociaal-pedagoog pur
  sang', in idem, 
  &lt;em&gt;Sociale pedagogiek in Nederland, 1900-1950&lt;/em&gt;

  (Leiden 1998) 131-179; Hildegard Feidel-Mertz, 'Carl Mennicke
  (1887-1959) und die Erwachsenenbildung im niederl&amp;auml;ndischen
  Exil', in 
  &lt;em&gt;Erwachsenenbildung und Emigration, Biographien und Wirkungen
  von Emigrantinnen und Emigranten....&lt;/em&gt;

  Uitgegeven door Volker Otto en Erhard Schlutz (Bonn 1999)
  28-33.&lt;/p&gt;
&lt;p&gt;
  &lt;a href='igedeelte'&gt;I: &lt;/a&gt;

  C.A. Mennicke, 
  &lt;em&gt;Ons tijdsgewricht in de spiegel van een persoonlijk
  levenslot&lt;/em&gt;

  (Utrecht 1947) tegenover de titelpagina.&lt;/p&gt;
&lt;p&gt;H.G. Coumou&lt;/p&gt; 
&lt;dtml-var bwn_footer&gt;</text>
  </biography>
</biodes>

