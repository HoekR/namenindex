<biodes version="1.0">
  <fileDesc>
    <title>Kweksilber, Wilhelm (1912-1988)</title>
    <ref target="http://resources.huygens.knaw.nl/bwn1880-2000/lemmata/bwn5/kweksilber"/>
    <publisher>
      <name>Biografisch Woordenboek van Nederland:1880-2000</name>
      <ref target="http://resources.huygens.knaw.nl/bwn1880-2000"/>
    </publisher>
  </fileDesc>
  <person>
    <idno type="id">kweksilber</idno>
    <persName><name type="geslachtsnaam">Kweksilber</name>, Wilhelm</persName>
    <sex value="1"/>
    <event type="birth" when="1912"/>
    <event type="death" when="1988"/>
    <state type="occupation">publicist</state>
    <state type="occupation">criticus</state>
  </person>
  <biography>
    <graphic url="http://resources.huygens.knaw.nl/bwn1880-2000/lemmata/bwn5/images/images/wielek.jpg"/>
    <text>&lt;dtml-var bwn_header&gt;
 &lt;p class='genealogie'&gt;
  &lt;strong&gt;Kweksilber, Wilhelm&lt;/strong&gt;, (pseudoniem &lt;b&gt;H. Wielek&lt;/b&gt;), publicist en criticus (Keulen (Duitsland) 13-3-1912 - Amsterdam 7-9-1988). 
Zoon van Jankiel Kwekzijlber (later gewijzigd in Jakob
  Kweksilber), gemeenteambtenaar, later boekhouder, en Estera
  Perlmutter. Gehuwd op 28-8-1937 met Johanna de la Court (geb.
  1913), assistent-boekhoudster. Uit dit huwelijk werden 1 zoon en
  1 dochter geboren. Na echtscheiding (7-9-1951) gehuwd op 7-3-1952
  met Willij Berg (1919-2004), vertaalster en publiciste. Dit
  huwelijk bleef kinderloos. Bij 
  &lt;em&gt;Wet&lt;/em&gt;

  15-1-1948 (&lt;em&gt;Staatsblad&lt;/em&gt;

  nr. I 20) genaturaliseerd tot Nederlander.
  

  

  

  
  &lt;/p&gt;
&lt;p&gt;
  &lt;img class='bwnimg' BORDER='0' align='right' src='images/wielek.jpg' alt='afbeelding van Kweksilber, Wilhelm'&gt;Formeel gesproken was Willi Kweksilber geen Duitser. Zijn
    ouders - uit Russisch Polen afkomstige joden, die zich in
    Keulen hadden gevestigd - hebben nooit de Duitse nationaliteit
    aangenomen; zij bleven staatloos. Willi bezocht aanvankelijk
    het joodse gymnasium in Keulen, later het openbare Friedrich
    Wilhelm Gymnasium aldaar. Als scholier gaf hij blijk van een
    grote culturele belangstelling en was hij politiek actief. Zijn
    wens journalist te worden ging onmiddellijk in vervulling toen
    hij, na het eindexamen in 1930, voor de West-Deutsche Rundfunk
    literatuur- en filmbesprekingen mocht verzorgen. Ook leverde
    hij bijdragen aan de 
    &lt;em&gt;Rheinische Zeitung&lt;/em&gt;

    . Kweksilber - sinds 1927 lid van de Sozialistische
    Arbeiter-Jugend en vanaf 1930 van de Allgemeine Deutsche
    Gewerkschaftsbund - maakte geen geheim van zijn politieke
    overtuiging en werd om die reden in het plaatselijk nazi-blad
    gehekeld en bedreigd. Na de machtsovername door Hitler, begin
    1933, verbleef hij op een schuiladres. In april van dat jaar
    wist Kweksilber ternauwernood aan arrestatie te ontkomen en
    besloot hij Duitsland onmiddellijk te verlaten.&lt;/p&gt;
&lt;p&gt;Kweksilber ging naar Amsterdam, waar hij zich voor steun bij
    de Sociaal-Democratische Arbeiderspartij (SDAP) meldde. Hoewel
    hij verwachtte spoedig naar Duitsland te kunnen terugkeren,
    maakte Kweksilber zich het Nederlands in ijltempo eigen, zodat
    hij wat geld kon verdienen met journalistiek werk voor het
    dagblad 
    &lt;em&gt;Het Volk&lt;/em&gt;

    . Daarnaast ontving hij bescheiden financi&amp;euml;le steun van de
    SDAP. Zijn kennis op cultureel gebied bleef niet onopgemerkt.
    Hij werd een veelgevraagde boekrecensent bij 
    &lt;em&gt;De Toorts&lt;/em&gt;

    , het orgaan van het Instituut voor Arbeidersontwikkeling, en
    hield weldra causerie&amp;euml;n over literatuur voor de VARA-radio
    en culturele voordrachten op bijeenkomsten van de Arbeiders
    Jeugd Centrale.&lt;/p&gt;
&lt;p&gt;In de onderling verdeelde Duitse emigrantenkringen in
    Nederland behoorde Kweksilber tot de groep rondom het
    sociaal-democratische 'Exil'-blad 
    &lt;em&gt;Freie Presse&lt;/em&gt;

    , dat in 1933/1934 met steun van SDAP en het Nederlandsch
    Verbond van Vakvereenigingen verscheen. Overigens gaven
    Kweksilbers activiteiten in deze jaren - zowel door neiging als
    noodzaak - eerder blijk van een cultureel dan van een politiek
    gericht socialisme. Bovendien waren het steeds activiteiten
    'mit dem Gesicht nach Deutschland', want het lag niet in zijn
    bedoeling zich voorgoed in Nederland te vestigen.&lt;/p&gt;
&lt;p&gt;Sinds 1935 bediende Kweksilber zich in Nederland van het
    pseudoniem 'Heinz Wielek' - een samentrekking van het begin van
    zijn voornaam en het begin van zijn achternaam -, omdat hij als
    politiek vluchteling alleen op die manier kon publiceren. Zijn
    positie in Nederland bleef een tijdlang onzeker, want 'eerst na
    lange aarzeling' werd hem een voorlopige verblijfsvergunning
    verleend, die echter steeds werd verlengd. Pas zijn huwelijk
    met de Nederlandse Jo de la Court, in 1937, zou hierin
    verbetering brengen.&lt;/p&gt;
&lt;p&gt;Na de Duitse inval in mei 1940 probeerde Wielek eerst aan de
    kost te komen met het geven van Duitse taallessen. Begin
    februari 1942 wist hij een betrekking te bemachtigen bij de
    zogeheten Expositur, een afdeling van de Joodsche Raad die de
    contacten met de Duitse autoriteiten onderhield. Hierdoor kreeg
    hij niet alleen toegang tot administratieve benodigdheden als
    stempels en formulieren, maar kon hij ook helpen bij het
    clandestien vrijlaten of verbergen van sommigen van de door de
    bezetter in de Hollandsche Schouwburg voor deportatie
    bijeengebrachte joden. Toen in juni 1943 zijn ouders en zuster
    Ruth - die begin 1937 eveneens de wijk naar Nederland hadden
    genomen - bij een razzia werden opgepakt, ging Wielek met hen
    mee naar het doorgangskamp Westerbork. Daar stelde hij alles in
    het werk om hen van deportatie te vrijwaren. Tevergeefs, want
    een maand later werden zijn familieleden op transport gesteld
    naar Polen, waar zij in de vernietigingskampen Sobibor en
    Auschwitz werden omgebracht.&lt;/p&gt;
&lt;p&gt;Als 'gemengd-gehuwde' mocht Wielek terugkeren naar
    Amsterdam, waar hij zijn werk bij de Expositur nog tot in 1944
    voortzette, om vervolgens onder te duiken in de woning van zijn
    schoonouders. Wielek maakte zich deze tijd ten nutte door te
    werken aan een boek over de jodenvervolging in Nederland
    tijdens de Duitse bezetting, waarvan hij van zo nabij getuige
    was geweest en die hem zo diep persoonlijk had getroffen. Hij
    schreef dit werk in opdracht. Al in 1941 had uitgever Johan
    Winkler van de Amsterdamsche Boek- en Courantmaatschappij hem
    gevraagd deze geschiedschrijving, waarmee H. Hymans en J.
    Minkenhof, twee door de Duitsers weggevoerde joodse
    journalisten, een begin hadden gemaakt, te voltooien. Het ruim
    400 bladzijden tellende boek - 'een historisch document,
    geboren uit het leed zelf dat het beschrijft' (p. 418) - zou in
    1947 verschijnen onder de titel 
    &lt;em&gt;De oorlog die Hitler won&lt;/em&gt;

    . Wielek schreef het in een bewogen stijl, lichtte het toe met
    vele, op de Expositur verzamelde documenten, en gaf er ook zijn
    eigen oorlogservaringen een plaats in.&lt;/p&gt;
&lt;p&gt;Dit persoonlijke leed deed Wielek in 1945 besluiten in
    Nederland te blijven: 'Ik heb nooit meer terug willen gaan.
    (...) Ik had genoeg van de Duitsers, ik wilde niets meer met
    hen te maken hebben' (&lt;em&gt;De Groene Amsterdammer&lt;/em&gt;

    , 26-1-1983). De hem aangeboden baan bij de Duitse vakbeweging
    sloeg hij af; hij kon niet 'temidden van moordenaars' leven (&lt;em&gt;Trouw&lt;/em&gt;

    , 5-3-1966). Zijn pseudoniem paste hij aan: van 'Heinz Wielek'
    werd het eenvoudigweg 'H. Wielek'. In 1948 kreeg de nog altijd
    staatloze Wielek eindelijk de Nederlandse nationaliteit. Ook in
    zijn priv&amp;eacute;-leven deed zich een verandering voor. In 1949
    ontmoette hij tijdens filmpersvoorstellingen Willy Berg,
    journaliste bij het communistische dagblad 
    &lt;em&gt;De Waarheid&lt;/em&gt;

    , met wie hij - na echtscheiding - drie jaar later trouwde.&lt;/p&gt;
&lt;p&gt;Na de bevrijding wilde Wielek eindelijk de bestaanszekerheid
    van een vaste baan. Die vond hij als ambtenaar bij de gemeente
    Amsterdam. Het was een betrekking in deeltijd, die hij sinds
    1947 combineerde met het directeurschap van het Vormingscentrum
    van het weekblad 
    &lt;em&gt;Vrij Nederland&lt;/em&gt;

    . Na een meningsverschil zou Wielek deze functie in 1949
    neerleggen. Inmiddels was een door hem ingediend plan
    goedgekeurd om bij de gemeentelijke Sociale Dienst een
    culturele werkgemeenschap in het leven te roepen. Aldus werd
    Wielek in 1946 hoofd van de afdeling Culturele Bijstand. Onder
    indruk van de vooroorlogse ervaringen was zijn aandacht in deze
    functie vooral gericht op werklozen. Met lezingen en cursussen
    en door het bezoeken van concerten en tentoonstellingen wilde
    hij hen bij de maatschappij blijven betrekken en hun meer
    zelfvertrouwen geven.&lt;/p&gt;
&lt;p&gt;Naast deze werkzaamheden toonde Wielek zich een uiterst
    productief publicist. Voor een groot aantal kranten en
    tijdschriften, zoals 
    &lt;em&gt;De Vlam&lt;/em&gt;

    , 
    &lt;em&gt;Vrij Nederland&lt;/em&gt;

    , 
    &lt;em&gt;Het Parool&lt;/em&gt;

    , 
    &lt;em&gt;De Nieuwe Linie&lt;/em&gt;

    , 
    &lt;em&gt;Kroniek van Kunst en Kultuur&lt;/em&gt;

    en 
    &lt;em&gt;Tijd en Taak&lt;/em&gt;

    , schreef hij beschouwingen en kritieken over - vooral Duitse -
    literatuur. In de jaren vijftig en zestig recenseerde hij voor
    het 
    &lt;em&gt;Critisch Filmbulletin&lt;/em&gt;

    en was hij medewerker en redactielid van 
    &lt;em&gt;Film Forum&lt;/em&gt;

    en 
    &lt;em&gt;Critisch Film Forum&lt;/em&gt;

    . Als criticus toonde Wielek veel waardering voor de literatuur
    uit West-Duitsland, maar voor de cinema uit dat land had hij
    geen goed woord over: smalend sprak hij van 'confectiefilms'
    vol 'Tr&amp;uuml;mmerromantik' en zelfmedelijden.&lt;/p&gt;
&lt;p&gt;Wilde Wielek onmiddellijk na de bevrijding niets meer met
    zijn geboorteland te maken hebben, allengs zag hij in dat
    toenadering noodzakelijk was om een herhaling van de
    gebeurtenissen uit het verleden te voorkomen. Vanaf 1948 spande
    hij zich dan ook in om de Nederlands-Duitse betrekkingen te
    bevorderen. Hij deed dit door schrijvers als Erich K&amp;auml;stner
    en Heinrich B&amp;ouml;ll naar Nederland te halen en door zelf in
    de Bondsrepubliek lezingen te houden en te discussi&amp;euml;ren
    met studenten en jongeren. Maar in de loop van de jaren zestig
    meende hij in West-Duitsland - parallel aan de economische
    opleving in dat land - een mentaliteitsverandering te bespeuren
    die hem ernstig verontrustte: 'Ik ontmoette ginds steeds minder
    eerlijkheid, steeds meer zelfbeklag en zelfvoldaanheid, steeds
    meer huichelarij en onverschilligheid' (&lt;em&gt;Trouw&lt;/em&gt;

    , 5-3-1966). Wielek meende overeenkomsten te zien met de
    Republiek van Weimar. Hij maakte zich zorgen over de Duitse
    herbewapening en zag met afschuw aan hoe alle partijen in de
    Bondsrepubliek - inclusief de socialisten - in zijn ogen
    rechtser en chauvinistischer werden. Vooral tegen de
    maatregelen waarmee de West-Duitse regering aan het begin van
    de jaren zeventig probeerde het terrorisme van extreem links
    een halt toe te roepen, keerde hij zich met grote felheid.&lt;/p&gt;
&lt;p&gt;Ook in een breder verband streed Wielek tegen vervolging en
    discriminatie en voor het behoud of herstel van democratische
    vrijheden. Zo was hij lange tijd bestuurslid en vice-voorzitter
    van de Nederlandse afdeling van de internationale
    schrijversbond PEN en maakte hij deel uit van het landelijke 5
    mei-Comit&amp;eacute;, waarvan hij ook enige jaren voorzitter was.
    Een eigen initiatief was de stichting 'J'accuse', een begin mei
    1969 door hem opgericht en voorgezeten comit&amp;eacute; van
    waakzaamheid tegen een in zijn ogen nog altijd levend fascisme.
    Het organiseerde grote bijeenkomsten in het Amsterdamse hotel
    'Krasnapolsky' op 4 mei, direct na de jaarlijkse herdenking van
    de slachtoffers uit de Tweede Wereldoorlog op de Dam. Het
    gesprek ging dan over racisme, onderdrukking en verzet, waarbij
    de actuele politieke situatie in landen als Zuid-Afrika, Chili,
    Griekenland en Vietnam breed werd uitgemeten.&lt;/p&gt;
&lt;p&gt;Bij de oprichting werd Wielek lid van de Partij van de
    Arbeid (PvdA), waar hij tot de linkervleugel behoorde. Hoewel
    loyaal aan de partij was hij nog loyaler aan zijn eigen
    principes. Om die reden zegde hij in 1947 het lidmaatschap
    alweer op naar aanleiding van de steun van de PvdA aan de
    politi&amp;euml;le acties in Nederlands-Indi&amp;euml;, waarmee hij
    zich onmogelijk kon verenigen. Pas enkele jaren later zou hij
    zich opnieuw aanmelden, maar op partijbijeenkomsten zou men hem
    zelden zien. Daarom was het een volkomen verrassing dat hij op
    10 juli 1973 vanaf een onverkiesbare plaats op de
    kandidatenlijst voor de PvdA in de Eerste Kamer kwam. Hoewel
    zijn strijdvaardige aard en geringe neiging tot compromissen
    hem weinig geschikt maakten voor het parlementaire werk, heeft
    hij zijn taken als Kamerlid steeds consci&amp;euml;ntieus
    verricht.&lt;/p&gt;
&lt;p&gt;Op 18 september 1978 - een jaar voor het verstrijken van
    zijn zittingstermijn - verliet Wielek de senaat. Een jaar
    eerder was hij bij de gemeentelijke Sociale Dienst met pensioen
    gegaan, terwijl hij in 1979 het voorzitterschap van zijn
    geesteskind, de stichting 'J'accuse', neerlegde. Toen begonnen
    zich de eerste verschijnselen te manifesteren van de ziekte van
    Alzheimer, die hem in de daaropvolgende tien jaren geestelijk
    steeds verder zou slopen en uiteindelijk geheel afhankelijk
    maakte van de hulp van zijn vrouw. Hij overleed in 1988, op
    76-jarige leeftijd.&lt;/p&gt;
&lt;p&gt;Wielek was een gedreven idealist, die in woord en geschrift
    onvermoeibaar streed tegen onrecht en onderdrukking. De eigen
    ervaringen met het nationaal-socialisme maakten hem als het
    ware tot 'de verpersoonlijking van het begrip waakzaamheid'
    (Cornelissen). Met argusogen volgde hij vooral de politieke
    ontwikkelingen in Duitsland, niet alleen zijn geboorteland,
    maar ook het land dat hem zoveel persoonlijk onheil had
    gebracht. Zijn houding jegens de Bondsrepubliek bleef daarom
    problematisch. In Nederland zocht en vond Wielek politieke en
    maatschappelijke integratie. Deze kwam tot uiting in de
    waardering voor de bijdrage die hij als publicist en spreker
    leverde aan het naoorlogse sociale, culturele en politieke
    debat en vond een tastbare bekroning in zijn lidmaatschap van
    de Eerste Kamer. Paradoxaal genoeg was hij juist daar het minst
    op zijn plaats. Wielek was te veel idealist om ook een
    politicus te kunnen zijn.&lt;/p&gt;
&lt;p&gt;
  &lt;a href='agedeelte'&gt;A: &lt;/a&gt;Persoonlijk archief-H. Wielek in het Internationaal
  Instituut voor Sociale Geschiedenis te Amsterdam.&lt;/p&gt;
&lt;p&gt;
  &lt;a href='pgedeelte'&gt;P: &lt;/a&gt;Behalve de in de tekst genoemde publicatie o.a.: 
    &lt;em&gt;Verse der Emigration&lt;/em&gt;

    [Bloemlezing] (Karlsbad 1935); 
    &lt;em&gt;De stem van Europa&lt;/em&gt;

    [Bloemlezing van verzetsgedichten] (Amsterdam [etc.] [1947]);
    'Waarom ik niet naar Duitsland terugkeer', in 
    &lt;em&gt;Trouw&lt;/em&gt;

    , 5-3-1966; 'De laatste zomer van het oude Europa.
    Herinneringen van H. Wielek', in 
    &lt;em&gt;de Volkskrant&lt;/em&gt;

    , 7-7-1979; 'De Bondsrepubliek: voorbeeld of waarschuwing?' en
    'Feiten en meningen', in Arthur Lehning [e.a.], 
    &lt;em&gt;Duitsland: voorbeeld of waarschuwing?&lt;/em&gt;

    (Baarn 1976) 23-57 en 79-83; 'De D-trein uit Duitsland', in
    Martin Schouten, 
    &lt;em&gt;Voor de oorlog. Herinneringen aan de jaren '30&lt;/em&gt;

    (Amsterdam 1982) 162-165.&lt;/p&gt;
&lt;p&gt;
  &lt;a href='lgedeelte'&gt;L: &lt;/a&gt;Behalve necrologie&amp;euml;n o.a. door Igor Cornelissen,
  in 
  &lt;em&gt;Vrij Nederland&lt;/em&gt;

  , 17-9-1988, door Anet Bleich, in 
  &lt;em&gt;De Groene Amsterdammer&lt;/em&gt;

  , 21-9-1988, en door Theun de Vries, in 
  &lt;em&gt;PEN Kwartaal&lt;/em&gt;

  nr. 66/67 (sept. 1989) 52: Vragen aan en antwoorden van de
  minister van Justitie met betrekking tot de uitwijzing van J.
  Kwekzylber, in 
  &lt;em&gt;Aanhangsel tot het verslag der handelingen van de Tweede
  Kamer, 1937-1938&lt;/em&gt;

  , pp. 43 en 71; interview door Huib Goudriaan, in 
  &lt;em&gt;Trouw&lt;/em&gt;

  , 1-2-1973; interview door Lisette Lewin, in 
  &lt;em&gt;NRC Handelsblad&lt;/em&gt;

  , 4-5-1973; interview door Jan van den Dungen, in 
  &lt;em&gt;Twentsche Courant&lt;/em&gt;

  , 3-12-1977; interview door Anet Bleich en Geke van der Wal, in 
  &lt;em&gt;De Groene Amsterdammer&lt;/em&gt;

  , 26-1-1983; Willy Wielek, 'Meegesleurd in de hel van een
  Alzheimerpati&amp;euml;nt', in 
  &lt;em&gt;Opzij. Feministisch Maandblad&lt;/em&gt;

  24 (1996) 1 (jan.) 40-42. Op 20 mei 1966 zond de Duitse televisie
  het programma 
  &lt;em&gt;Der Emigrant. Patriot oder Verr&amp;auml;ter?&lt;/em&gt;

  uit, waarin een interview met H. Wielek door Wolf
  Littmann.&lt;/p&gt;
&lt;p&gt;
  &lt;a href='igedeelte'&gt;I: &lt;/a&gt;
  &lt;em&gt;Het Parool&lt;/em&gt;

  , 14-9-1988.&lt;/p&gt;
&lt;p&gt;A.J.C.M. Gabri&amp;euml;ls&lt;/p&gt; 
&lt;dtml-var bwn_footer&gt;</text>
  </biography>
</biodes>

