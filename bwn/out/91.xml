<biodes version="1.0">
  <fileDesc>
    <title>Beek, Johannes Albertus van (1836-1913)</title>
    <ref target="http://resources.huygens.knaw.nl/bwn1880-2000/lemmata/bwn1/beek"/>
    <publisher>
      <name>Biografisch Woordenboek van Nederland:1880-2000</name>
      <ref target="http://resources.huygens.knaw.nl/bwn1880-2000"/>
    </publisher>
  </fileDesc>
  <person>
    <idno type="id">beek</idno>
    <persName><name type="geslachtsnaam">Beek</name>, Johannes Albertus van</persName>
    <sex value="1"/>
    <event type="birth" when="1836"/>
    <event type="death" when="1913"/>
    <state type="occupation">oud-katholiek priester</state>
  </person>
  <biography>
    <text>&lt;dtml-var bwn_header&gt;
 &lt;p class='genealogie'&gt;
  &lt;strong&gt;Beek, Johannes Albertus van&lt;/strong&gt;, deken en pastoor (Amersfoort 10-4-1836 - Rotterdam 2-4-1913).

Zoon van Richardus Willibrordus van Beek, grutter, en Alida de Jager.
Hij was ongehuwd.



&lt;/p&gt;
&lt;p&gt;In 1847 op het klein-seminarie der oud-katholieke kerk in zijn
geboortestad gekomen, volgde hij van 1848 tot 1854 het onderwijs aan de
stedelijke Latijnse school. Daarna studeerde hij aan het oud-katholiek
seminarie. Aartsbisschop Henricus Loos voltooide persoonlijk in Utrecht
de opleiding van de student. Nog diaken zijnde werd hij in 1859
kapelaan bij de aartsbisschop. Op 30 november 1859 diende deze aan Van
Beek de priesterwijding toe. Vervolgens was hij als hulpgeestelijke
werkzaam te Enkhuizen, Gouda, Hilversum en Utrecht. Daarna volgden twee
pastoraten, van 1862 tot 1875 te Dordrecht en van 1875 tot zijn
overlijden in 1913 te Rotterdam-Oppert (hh Laurentius en Maria
Magdalena).&lt;/p&gt;
&lt;p&gt;Hij maakte een bloeiperiode van het gemeenteleven mede. In veertig
jaar tijd, tussen 1869 en 1909, verdubbelde het aantal oud-katholieken
in den lande. Verzet tegen de onfeilbaarheidsverklaring van de Paus
(1870) kwam haar bepaald niet op verlies van leden te staan. Pastoor
Van Beek bekleedde verscheidene hoge kerkelijke ambten. Hij was sinds
1886 kanunnik en van 1894 af deken van het Metropolitaan Kapittel van
Utrecht; voorts aartspriester van Schieland en Zuid-Holland. Hij
onderkende de kentering van het getij, bevorderde meer openheid naar
buiten en stimuleerde het opkomend verenigingswerk. Hij was
medeoprichter van de priestervereniging Cor Unum et Anima Una (1884),
van de Vereeniging Oud-Katholiek Ondersteuningsfonds (1887) en van het
landelijk blad 
&lt;em&gt;De Oud-Katholiek&lt;/em&gt;

(1894), waarvan hij zelf jarenlang hoofdredacteur was. Het eerste
internationale congres van oud-katholieken, dat in Nederland werd
gehouden, vond in 1894 te Rotterdam plaats. Pastoor Van Beek was ook
geschiedvorser waarvan verscheidene publikaties getuigen. Bij zijn
omvangrijke arbeid binnen eigen kerk voegde hij algemeen sociaal werk.
De Maatschappij tot zedelijke verbetering van gevangenen bezat in hem
een toegewijd bezoeker van de gedetineerden. Ook het werk van de
Maatschappij tot Nut van 't Algemeen vond in hem een pleitbezorger
en als schoolopziener deed hij veel ter bevordering van het openbaar
onderwijs.&lt;/p&gt;
&lt;p&gt;
  &lt;a href='pgedeelte'&gt;P: &lt;/a&gt;Zie o.a. voor zijn publikaties bibliografie in 
&lt;em&gt;Soli Deo Gloria&lt;/em&gt;

.., 113-114.&lt;/p&gt;
&lt;p&gt;
  &lt;a href='lgedeelte'&gt;L: &lt;/a&gt;H.J.W. Verhey, 
&lt;em&gt;Soli Deo Gloria&lt;/em&gt;

... (De Bilt, 1950).&lt;/p&gt;
&lt;p&gt;H.J.W. Verhey &amp;#134;&lt;/p&gt; 
&lt;dtml-var bwn_footer&gt;</text>
  </biography>
</biodes>

