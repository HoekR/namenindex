<biodes version="1.0">
  <fileDesc>
    <title>Duiker, Johannes (1890-1935)</title>
    <ref target="http://resources.huygens.knaw.nl/bwn1880-2000/lemmata/bwn4/duiker"/>
    <publisher>
      <name>Biografisch Woordenboek van Nederland:1880-2000</name>
      <ref target="http://resources.huygens.knaw.nl/bwn1880-2000"/>
    </publisher>
  </fileDesc>
  <person>
    <idno type="id">duiker</idno>
    <persName><name type="geslachtsnaam">Duiker</name>, Johannes</persName>
    <sex value="1"/>
    <event type="birth" when="1890"/>
    <event type="death" when="1935"/>
    <state type="occupation">architect</state>
  </person>
  <biography>
    <graphic url="http://resources.huygens.knaw.nl/bwn1880-2000/lemmata/bwn4/images/images/DUIKER.jpg"/>
    <text>&lt;dtml-var bwn_header&gt;
 &lt;p class='genealogie'&gt;
  &lt;strong&gt;Duiker, Johannes&lt;/strong&gt;, architect ('s-Gravenhage 1-3-1890 - Amsterdam 23-2-1935). Zoon van Fokke Duiker, hoofdonderwijzer, en Frederika Adriana
  Rosenveldt. Gehuwd op 23-5-1919 met Hermina Jacoba Bernardina
  Valken, onderwijzeres. Uit dit huwelijk werden 1 zoon en 1
  dochter geboren. Na echtscheiding (9-9-1926) gehuwd op 23-11-1926
  met Rosa Katharina Lucie K&amp;uuml;pper. Uit dit huwelijk werden
  geen kinderen geboren.
  
&lt;img src=&amp;quot;images/DUIKER.jpg&amp;quot; align=&amp;quot;right&amp;quot; BORDER=&amp;quot;0&amp;quot; alt=&amp;quot;afbeelding van Duiker, Johannes&amp;quot; class=&amp;quot;bwnimg&amp;quot;&gt;
  
  &lt;/p&gt;
&lt;p&gt;Het had ook anders kunnen lopen, en Jan Duiker zou dan geen
    architect, maar wellicht concertpianist zijn geworden. Na in
    1907 eindexamen te hebben gedaan aan de vijfjarige HBS in Den
    Haag, aarzelde hij namelijk tussen een conservatoriumopleiding
    en een studie bouwkunde. Uiteindelijk koos hij voor het
    laatste, en in 1908 liet hij zich inschrijven aan de Technische
    Hoogeschool te Delft. Tot zijn jaargenoten behoorde de
    Amsterdamse koopmanszoon Bernard Bijvoet, en met hem raakte
    Duiker zeer goed bevriend; ook Bijvoet was een muziekliefhebber
    en een getalenteerde pianist. Toen zij in 1913 afstudeerden als
    bouwkundig ingenieur, konden beiden onmiddellijk aan de slag
    bij hun Delftse leermeester, prof. H. Evers, die zijn
    hoogleraarsambt tijdelijk had neergelegd om uitvoering te geven
    aan de bouw van het door hem ontworpen raadhuis van Rotterdam.
    Na Evers drie jaar lang te hebben geassisteerd, begon het
    inmiddels onafscheidelijke tweetal eind 1916 in Den Haag een
    eigen architectenbureau.&lt;/p&gt;
&lt;p&gt;Al sinds hun afstuderen hadden Duiker en Bijvoet meegedaan
    aan verschillende prijsvragen. In 1917 behaalden zij daarbij
    hun eerste grote succes, toen ze de opdracht verwierven voor
    een complex bejaardenwoningen, de Karenhuizen, in Alkmaar.
    Vertoont dit gebouw nog weinig opvallende kenmerken, hetzelfde
    kan niet worden gezegd van het een jaar later met de eerste
    prijs bekroonde ontwerp voor de nieuwe Rijksacademie van
    Beeldende Kunsten in Amsterdam. Duiker en Bijvoet hadden zich
    geleidelijk losgemaakt van de traditionele opvattingen uit hun
    Delftse studiejaren en waren gefascineerd geraakt door de
    architectuur van H.P. Berlage en van de Amerikaan Frank Lloyd
    Wright. Vooral de originele en eigenzinnige vormgeving van de
    laatste maakte diepe indruk op hen. In het plan voor de
    Rijksacademie, met de massale rechthoekige muurvlakken, waarmee
    onderling contrasterende, horizontale en verticale accenten
    worden gecre&amp;euml;erd, komt Wrights invloed voor het eerst
    duidelijk tot uiting. In 1920 werd de eerste paal geslagen,
    doch daar bleef het bij. Het ontbrak de jonge architecten aan
    voldoende ervaring om hun plannen voor het monumentale bouwwerk
    tijdig bestekklaar te maken, zodat van uitstel ten slotte
    afstel kwam.&lt;/p&gt;
&lt;p&gt;Ook al werd hun ontwerp voor de Rijksacademie dan niet
    uitgevoerd, toch was het van beslissende betekenis voor de
    carri&amp;egrave;re van Duiker en Bijvoet. Het geldbedrag dat zij met
    de prijsvraag hadden gewonnen, stelde hen in 1919 in staat naar
    Zandvoort te verhuizen en daar een nieuw architectenbureau te
    openen. Met hun bekroning hadden zij bovendien nationale
    bekendheid gekregen - 'Architect van de Rijksacademie'
    vermeldde Duikers visitekaartje aanvankelijk trots - en dat
    leverde hun de nodige opdrachten op. Zo bracht Berlage, die als
    jurylid het Academie-ontwerp mede had helpen bekronen, Duiker
    en Bijvoet reeds hetzelfde jaar in contact met het
    tuberculosebestrijdingsfonds van de Algemeene Nederlandsche
    Diamantbewerkersbond (ANDB). Het bestuur van dit fonds wilde op
    een daartoe aangekocht landgoed bij Hilversum een
    arbeidskolonie voor herstellende tbc-pati&amp;euml;nten laten
    verrijzen, met als naam 'Zonnestraal'. Duiker en Bijvoet
    aanvaardden de opdracht en gingen enthousiast aan het werk. In
    juni 1920 konden zij de eerste plannen presenteren, maar
    opnieuw kwamen deze niet verder dan de tekentafel. Een
    plotseling optredende crisis in de Amsterdamse
    diamantnijverheid leidde ertoe dat voorlopig van de bouw moest
    worden afgezien.&lt;/p&gt;
&lt;p&gt;Zowel de niet verwezenlijkte plannen voor 'Zonnestraal' als
    een aantal kleine, minder kostbare bijgebouwen die beide
    architecten als 'bouwkundige raadslieden' van het
    tbc-bestrijdingsfonds vanaf 1920 voor het terrein van de
    nazorgkolonie ontwierpen, laten zien dat Duiker en Bijvoet nog
    steeds sterk onder de invloed stonden van Wright en Berlage.
    Deze invloed is ook terug te vinden in andere ontwerpen van hun
    hand die in het begin van de jaren twintig - vooral in Den Haag
    en omgeving - tot stand kwamen. De in Kijkduin gebouwde
    villa's, bijvoorbeeld, vertonen met hun muurtjes, terrassen en
    overstekken veel overeenkomsten met Wrights befaamde 'prairie
    houses'.&lt;/p&gt;
&lt;p&gt;Hadden Duiker en Bijvoet aanvankelijk weinig behoefte hun
    denkbeelden uit te dragen - in architectenkringen noemde men
    hen de 'zwijgende ingenieurs' -, vanaf 1924 kwam daarin
    verandering. In het 
    &lt;em&gt;Bouwkundig Weekblad&lt;/em&gt;

    (45 (1924) 22-25) publiceerden zij toen een korte bijdrage over
    de een jaar tevoren voltooide Middelbaar Technische School in
    Groningen. Dit door hun oud-studiegenoot J.G. Wiebenga samen
    met L.C. van der Vlugt ontworpen gebouw zorgde voor een
    ommekeer in de Nederlandse architectuur: het stond aan het
    begin van een richting die bekend zou worden als het 'Nieuwe
    Bouwen'. In hun artikel gaven Duiker en Bijvoet blijk van hun
    bewondering voor de hier in praktijk gebrachte denkbeelden.
    Architectuur diende volgens hen in overeenstemming te zijn met
    de eisen &amp;egrave;n de mogelijkheden van de moderne tijd. Zij
    bepleitten daarom de toepassing van de nieuwste bouwtechnieken
    en -materialen, waarmee 'een nieuwe moderne schoonheid' moest
    worden nagestreefd. De vroegste poging de hier beleden idealen
    te verwezenlijken vormde de wasserij te Diemen, die Duiker en
    Bijvoet nog in 1924 ontwierpen voor het tbc-bestrijdingsfonds
    van de ANDB. In navolging van Wiebenga en Van der Vlugt pasten
    zij hier voor de eerste maal een skeletconstructie van gewapend
    beton toe, waardoor de buitenmuren niet langer een dragende
    functie hadden en een overvloedig gebruik van glas in de witte,
    decoratieloze voor- en zijgevel mogelijk werd. Met dit bouwwerk
    bleek duidelijk dat de aan Wright en Berlage ontleende
    stijlmiddelen voorgoed hadden afgedaan.&lt;/p&gt;
&lt;p&gt;Omstreeks het midden van de jaren twintig was er niet alleen
    sprake van een keerpunt in de artistieke opvattingen van het
    architectenduo; ook in hun persoonlijke leven voltrok zich toen
    een ingrijpende verandering. In de zomer van 1925 kwam er zowel
    aan Duikers huwelijk als aan zijn jarenlange intensieve
    samenwerking met Bijvoet een einde. Duiker vestigde zich met
    zijn Zandvoortse buurvrouw Lucie K&amp;uuml;pper en haar twee
    kinderen in Amsterdam. Bijvoet vertrok naar Parijs om daar in
    samenwerking met Franse architecten zijn carri&amp;egrave;re te
    vervolgen. Het einde van hun compagnonschap was het gevolg van
    financi&amp;euml;le problemen, niet van een artistiek
    meningsverschil. Aan hun vriendschap kwam dan ook geen einde;
    Duiker zou Bijvoet blijven raadplegen.&lt;/p&gt;
&lt;p&gt;Duiker zette het architectenbureau alleen voort, in een
    kamer van de Amsterdamse bovenwoning waar hij met Lucie en haar
    kinderen zijn intrek had genomen; 'het zaakje' noemde hij het
    relativerend. Duikers tweede echtgenote was hem daarbij tot
    grote steun: zij verzorgde de administratie en regelde de
    financi&amp;euml;n, waardoor hij zich geheel op zijn werk kon
    richten. Het was een harmonieus huwelijk, waarin de geldzorgen
    echter steeds dreigend aanwezig waren. Toen de economische
    depressie het vanaf het einde van de jaren twintig steeds
    moeilijker maakte opdrachten binnen te halen, zagen Duiker en
    zijn vrouw zich zelfs genoodzaakt naar een grotere woning te
    verhuizen om een gedeelte daarvan aan 'paying guests' te
    verhuren.&lt;/p&gt;
&lt;p&gt;Inmiddels was het 'Zonnestraal'-project nieuw leven
    ingeblazen. De diamantindustrie had zich van haar inzinking
    hersteld, en het tbc-bestrijdingsfonds van de ANDB had in zijn
    streven het oude plan te verwezenlijken samenwerking gezocht
    met andere instellingen en verenigingen. Nadat aldus de
    financi&amp;euml;le problemen waren opgelost, kon Duiker opnieuw
    aan het werk, en in september 1926 werd zijn definitieve
    ontwerp voor de Nazorgkolonie 'Zonnestraal' - waarin ook
    Bijvoet nog een aandeel had gehad - aanvaard. Dit ontwerp voor
    een hoofdgebouw, geflankeerd door twee los staande
    pati&amp;euml;ntenpaviljoens, leek in geen enkel opzicht meer op de
    niet verwezenlijkte plannen uit 1920; met 'Zonnestraal' ging
    Duiker verder op de eerder ingeslagen weg van het 'Nieuwe
    Bouwen'. Bepalend voor de drie in 1928 in gebruik genomen
    gebouwen is wederom het betonskelet, dat zowel grote glazen
    gevelwanden als een vrije ruimte-indeling mogelijk maakt,
    waardoor licht, lucht en zon onbelemmerd toegang hebben. Deze
    open constructiewijze in combinatie met het klinisch witte
    uiterlijk van ieder bouwwerk zorgt voor een transparante
    architectuur, 'zo ijl en dun, dat het gebouw lijkt te zweven'
    (Bak, 88).&lt;/p&gt;
&lt;p&gt;Voor de ingewikkelde betonberekeningen van 'Zonnestraal' had
    Duiker, evenals bij vroegere ontwerpen, een beroep gedaan op
    J.G. Wiebenga, civiel-ingenieur en specialist op het gebied van
    de betontechniek. Deze samenwerking werd in de daaropvolgende
    jaren ge&amp;iuml;ntensiveerd, waarbij Wiebenga voor Duiker min of
    meer de plaats van Bijvoet innam. Wiebenga, in 1926
    teruggekeerd van een anderhalfjarig verblijf in de Verenigde
    Staten, wist Duiker enthousiast te maken voor zijn plan om - in
    eigen beheer - naar Amerikaans voorbeeld 'apartment-houses' te
    bouwen, moderne serviceflats met een groot aantal centrale
    voorzieningen en technische nieuwigheden die bedienend
    personeel overbodig maakten. In 1927 ontwierpen zij een complex
    van vijf geschakelde woontorens van elk zestig meter hoog, dat
    zou moeten verrijzen aan de Haagse Benoordenhoutseweg.
    Uiteindelijk zou van dit ambitieuze project slechts
    &amp;eacute;&amp;eacute;n gebouw worden verwezenlijkt: de zeven
    verdiepingen tellende Nirw&amp;acirc;na-flat, die in 1930 werd
    opgeleverd. Voordat het zover was, hadden beide architecten een
    lange lijdensweg moeten afleggen met talmende financiers,
    belemmerende bouwvoorschriften, onvoorziene technische
    problemen en veeleisende aspirant-bewoners. Maar terwijl Duiker
    zich steeds weer bereid toonde het ontwerp hieraan aan te
    passen - zelfs nadat al met de bouw was begonnen -, kon
    Wiebenga hiervoor gaandeweg geen enkel begrip meer opbrengen.
    In februari 1929 kwam het ten slotte tot een breuk en gingen
    Duiker en Wiebenga uiteen.&lt;/p&gt;
&lt;p&gt;Met de Nirw&amp;acirc;na-flat hadden beide architecten ervaring
    kunnen opdoen met de problemen verbonden aan hoogbouw, in hun
    ogen d&amp;egrave; woonvorm van de toekomst. Tegelijkertijd werkte
    Duiker, met medewerking van Wiebenga, zijn denkbeelden
    dienaangaande nader uit in het boekje 
    &lt;em&gt;Hoogbouw&lt;/em&gt;

    , dat in 1930 op naam van de eerste verscheen. Het is een van
    de vele publikaties over onderwerpen uit de moderne
    architectuur die Duiker vanaf het begin van de jaren dertig het
    licht deed zien, vooral in het vernieuwingsgezinde bouwkundige
    tijdschrift 
    &lt;em&gt;De 8 en Opbouw&lt;/em&gt;

    . Dit blad was mede de spreekbuis van de Amsterdamse
    architectenkern 'De 8', waarbij Duiker en Wiebenga zich in 1928
    hadden aangesloten. De leden van 'De 8' waren zowel
    idealistisch als pragmatisch. Zij streefden een geheel nieuwe,
    internationaal gerichte bouwkunst na, die echter verwezenlijkt
    diende te worden binnen de bestaande maatschappij. Men stelde
    zich daarbij objectief en waardevrij op: architectuur was voor
    hen een wetenschap en geen kunst; in de architectuur moest
    daarom doelmatigheid en niet schoonheid centraal staan.&lt;/p&gt;
&lt;p&gt;Binnen 'De 8' nam Duiker al snel een leidende positie in:
    sinds 1932 trad hij op als voorzitter en als redacteur van het
    blad 
    &lt;em&gt;De 8 en Opbouw&lt;/em&gt;

    . Deze leidende positie was een gevolg van het feit dat hij als
    architect de meeste projecten op zijn naam had staan. Zo werden
    er omstreeks 1930 twee door Duiker ontworpen schoolgebouwen
    voltooid die tot de fraaiste voorbeelden van het 'Nieuwe
    Bouwen' in Nederland mogen worden gerekend: de Derde
    Ambachtsschool te Scheveningen, opgeleverd in 1931 naar een
    ontwerp uit 1929, en de Openluchtschool voor het Gezonde Kind
    in Amsterdam-zuid, die in 1930, twee jaar na goedkeuring van
    het definitieve plan, gereed kwam. Dit laatste gebouw, met zijn
    heldere vormgeving en extreme openheid, wordt vaak gezien als
    Duikers meesterwerk. Op even originele als eenvoudige wijze
    heeft hij de leslokalen en terrassen zo over het drie
    verdiepingen tellende bouwwerk verdeeld dat hier een maximum
    aan licht en lucht toegang kan krijgen. Niet iedereen had
    overigens waardering voor Duikers schepping. De gemeentelijke
    schoonheidscommissie vreesde dat het moderne uiterlijk van het
    gebouw te zeer zou detoneren met de overige, in de stijl van de
    Amsterdamse school opgetrokken bebouwing en verwees het
    avantgardistische 'glaspaleis' daarom naar een geheel door
    huizen omgeven binnenterrein, zodat het vanaf de openbare weg
    nagenoeg onzichtbaar was.&lt;/p&gt;
&lt;p&gt;Sinds 1924 was Duiker bij al zijn bouwwerken uitgegaan van
    een draagconstructie van gewapend beton. Met de in 1933
    ontworpen 'Cineac Handelsblad' aan de Amsterdamse
    Reguliersbreestraat kwam daarin verandering. Bij deze
    'nieuwsberichtenbioscoop', waar ononderbroken journaalfilms
    werden vertoond, paste Duiker voor de eerste maal een skelet
    van staal toe. Deze lichte draagconstructie was noodzakelijk,
    omdat hij bij zijn ontwerp moest uitgaan van de bestaande
    funderingen. Verder vroegen de akoestiek en de
    temperatuurbeheersing in de paraboolvormige zaal om de
    toepassing van stalen wanden. De op dat moment zeer lage
    staalprijs werkte deze keuzes in de hand. Met de 'Cineac'
    bereikte Duikers vindingrijkheid een hoogtepunt: in zijn
    ontwerp loste hij niet alleen op ingenieuze wijze de uit de
    ongunstige vorm van het bouwterrein voortkomende ruimtelijke
    problemen op, maar zorgde hij tevens voor een hoogstmodern en
    markant uiterlijk.&lt;/p&gt;
&lt;p&gt;In 1934 kreeg Duiker opdracht tot het ontwerpen van een
    hotel-theater in Hilversum. Het zou zijn laatste project zijn.
    Enkele maanden eerder was er bij hem namelijk een kankergezwel
    in de kaak ontdekt. Hoewel in toenemende mate uitgeput door de
    bestralingen die hij hiervoor moest ondergaan, kon Duiker het
    plan voor 'Gooiland', zoals het te bouwen complex intussen was
    gaan heten, in hoofdlijnen voltooien. Begin 1935 overleed hij,
    nog geen 45 jaar oud. Bijvoet, overgekomen uit Frankrijk,
    handelde samen met Duikers weduwe de lopende zaken op het
    architectenbureau af en zag toe op de uitwerking en uitvoering
    van het ontwerp voor 'Gooiland'.&lt;/p&gt;
&lt;p&gt;Jan Duiker was een bijzonder produktieve architect, die in
    een beperkt aantal jaren een relatief groot aantal ontwerpen op
    zijn naam heeft gebracht. Zijn snelle en effici&amp;euml;nte manier
    van werken stelde hem daartoe in staat. Gesloten en enigszins
    verlegen, maar ook idealistisch en bevlogen was hij steeds
    onvermoeibaar met zijn ontwerpen bezig: 'Wanneer hij op zijn
    bureau bezoek kreeg ... , werkte hij gewoon door. Problemen
    werden aan de tekentafel opgelost, maar meestal op de
    bouwplaats zelf' (Zoetbrood, 
    &lt;em&gt;Sanatorium Zonnestraal&lt;/em&gt;

    , 12). Toen Duiker stierf, had hij de belofte die zijn bijdrage
    aan het ontwerp voor de Rijksacademie inhield, ruimschoots
    ingelost. Maar ook de bouwwerken die na dat ontwerp waren
    ontstaan, hadden even zovele nieuwe beloften ingehouden. Duiker
    leek zichzelf als het ware voortdurend in creativiteit,
    originaliteit en inventiviteit te overtreffen&lt;/p&gt;
&lt;p&gt;
  &lt;a href='agedeelte'&gt;A: &lt;/a&gt;Archief-J. Duiker in het Nederlands Architectuur
  Instituut te Rotterdam.&lt;/p&gt;
&lt;p&gt;
  &lt;a href='pgedeelte'&gt;P: &lt;/a&gt;Een ge&amp;iuml;llustreerd overzicht van de door Duiker (alleen
    of in samenwerking met anderen) ontworpen bouwwerken in 
    &lt;em&gt;J. Duiker, bouwkundig ingenieur. Constructeur in stuc en
    staal&lt;/em&gt;

    . Onder red. van Peter Bak [e.a.] (Rotterdam, 1982) 19-25. Een
    overzicht van Duikers publikaties in het onder L genoemde werk
    van Molema, 185-186.&lt;/p&gt;
&lt;p&gt;
  &lt;a href='lgedeelte'&gt;L: &lt;/a&gt;'Publikaties over Duiker' in Jan Molema, 
  &lt;em&gt;Ir. J. Duiker&lt;/em&gt;

  (Rotterdam, 1989) 187-188. Verder: Giovanni Fanelli, 
  &lt;em&gt;Moderne architectuur in Nederland 1900-1940&lt;/em&gt;

  ('s-Gravenhage, 1978) 148-157; R. Zoetbrood, 'J. Duiker, een
  &amp;quot;oudere jongere&amp;quot;', in D. van Woerkom [e.a.], 
  &lt;em&gt;Het Nieuwe Bouwen. Voorgeschiedenis&lt;/em&gt;

  (Delft, 1982) 144-153; idem, 
  &lt;em&gt;Jan Duiker en het sanatorium Zonnestraal&lt;/em&gt;

  (Amsterdam, 1985); Arthur Hofmans, 
  &lt;em&gt;Herinneringen aan Jan Duiker&lt;/em&gt;

  (Lelystad [etc.], 1990); In maart 1994 zond de VPRO de
  televisiedocumentaire 
  &lt;em&gt;Zonnestraal, drempels tussen licht en aarde&lt;/em&gt;

  van Kiki Amsberg en Henk Renou uit.&lt;/p&gt;


&lt;p&gt;
&lt;a href=&amp;quot;igedeelte&amp;quot;&gt;I: &lt;/a&gt;Arthur Hofmans, 
  &lt;em&gt;Herinneringen aan Jan Duiker&lt;/em&gt;

  (Lelystad [etc.], 1990) omslagfoto [Duiker omstreeks 1918].&lt;/p&gt;




&lt;p&gt;A.J.C.M. Gabri&amp;euml;ls&lt;/p&gt; 
&lt;dtml-var bwn_footer&gt;</text>
  </biography>
</biodes>

