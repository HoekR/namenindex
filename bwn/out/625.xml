<biodes version="1.0">
  <fileDesc>
    <title>Groot, Cornelius Johannes de (1883-1927)</title>
    <ref target="http://resources.huygens.knaw.nl/bwn1880-2000/lemmata/bwn1/grootcj"/>
    <publisher>
      <name>Biografisch Woordenboek van Nederland:1880-2000</name>
      <ref target="http://resources.huygens.knaw.nl/bwn1880-2000"/>
    </publisher>
  </fileDesc>
  <person>
    <idno type="id">grootcj</idno>
    <persName><name type="geslachtsnaam">Groot</name>, Cornelius Johannes de</persName>
    <sex value="1"/>
    <event type="birth" when="1883"/>
    <event type="death" when="1927"/>
    <state type="occupation">elektrotechnicus</state>
  </person>
  <biography>
    <text>&lt;dtml-var bwn_header&gt;
 &lt;p class='genealogie'&gt;
  &lt;strong&gt;Groot, Cornelius Johannes de&lt;/strong&gt;, hoofd Technische Telegraaf- en Telefoondienst Nederlandsch-Indi&amp;euml; en radiopionier (Den Helder 27-1-1883 -a/b van J.P. Coen in Suezkanaal 1-8-1927).

Zoon van Balthazar de Groot, kapitein ter zee, en Maria Reinders.
Gehuwd sinds 25-2-1908 met Antonia Guhl. Uit dit huwelijk werden geen
kinderen geboren.



&lt;/p&gt;
&lt;p&gt;C.J. de Groot studeerde na zijn HBS-tijd werktuigbouwkunde aan de
Delftse Polytechnische School, waarna door hem te Karlsruhe in 1906 een
tweede ingenieursdiploma - ditmaal in de elektrotechniek -werd behaald.
Vervolgens was hij achttien maanden werkzaam bij de General Electric
Company in Berlijn.&lt;/p&gt;
&lt;p&gt;In 1908 vertrok De Groot naar het toenmalige
Nederlandsch-Oost-Indi&amp;euml;, waar zijn aanstelling tot ingenieur bij
het departement van Gouvernements-bedrijven, afdeling PTT, volgde.
Aanvankelijk voorbestemd voor de telegrafie werd hij al spoedig
overgeplaatst naar de radiodienst. Sedert zijn vijftiende jaar was De
Groot reeds een verwoed radio-amateur, die zich niet alleen met
ontvangen, maar ook met zendexperimenten bezighield.&lt;/p&gt;
&lt;p&gt;De installatie van het eerste Indische station voor draadloze
telegrafie op Sabang geschiedde onder zijn leiding en kwam gereed in
1911. In 1913 waren op Ambon en Timor, alsmede te Sitoebondo op
Oost-Java nog drie stations bedrijfsklaar, waarbij De Groot in
laatstgenoemde plaats de onbetwiste voorman was. Bij proefuitzendingen,
die een vol jaar duurden, werden door hem waardevolle gegevens
verzameld omtrent de specifieke moeilijkheden, waaraan
etherverbindingen in tropische streken onderhevig zijn. Men denke in
dit verband onder meer aan luchtstoringen. Tevens ontwikkelde hij een
theorie voor lange-afstandsverkeer. Daarbij stond de weerkaatsing van
golven tegen een hoger gelegen luchtlaag centraal.&lt;/p&gt;
&lt;p&gt;Tijdens zijn eerste Europees verlof maakte De Groot zijn opgedane
ervaringen wereldkundig, door op 5 juni 1916 bij prof.ir. C.L. van der
Bilt cum laude te promoveren op een dissertatie, getiteld 
&lt;em&gt;Radio-telegrafie in de tropen.&lt;/em&gt;

Veel aandacht trok hierbij zijn opvatting, dat een directe
radioverbinding tussen Indi&amp;euml; en het moederland in beginsel
mogelijk was. Door de oorlogsomstandigheden dreigden de koloni&amp;euml;n
van Nederland ge&amp;iuml;soleerd te raken. Alleen via Engelse
telegraafkabels kon nog enig contact worden onderhouden. Deze weg was
echter door censuur en de permanente dreiging van algehele stopzetting
weinig aantrekkelijk. Daarom liet het departement van Koloni&amp;euml;n De
Groot enige studiereizen buitenslands maken, om de nodige verkenningen
op radiogebied te doen. Zo bezocht hij onder andere het destijds zeer
bekende station Nauen bij Berlijn en op zijn terugreis naar 'De
Oost' de Verenigde Staten. Daar raakte hij zeer onder de indruk van
de Poulsen-booglampzender voor telegrafie, een voorliefde die altijd
zou blijven.&lt;/p&gt;
&lt;p&gt;Na terugkeer op zijn standplaats Bandoeng werd De Groot hier tot chef van de Radiodienst bevorderd. In 1917 had Sabang seinen van Nauen opgevangen, waaruit bleek dat direct verkeer over een afstand van circa 12.000 km inderdaad tot de mogelijkheden behoorde. De Groot bevestigde dit nader door vanaf dat jaar een reeks proeven met een door hem verbeterde Telefunken-ontvanger te nemen, wat tevens de onafhankelijke nieuwsvoorziening ten goede kwam.&lt;/p&gt;
&lt;p&gt;Ongeveer terzelfdertijd werd in de Verenigde Staten een 100-160 kW
boogzender besteld, geschikt voor golflengten van 6000-7000 meter. Deze
installatie, geplaatst in de Malabarkloof op Zuid-West-Java, was begin
1918 voor bedrijf gereed. Zij was oorspronkelijk bedoeld als
'blokkade-breker', om via Honoloeloe en het vaste land van
Noord-Amerika met Nederland te werken. Een antwoord op het door
Engeland tijdelijk stuiten van bepaalde soorten telegrammen over de
kabelweg een jaar tevoren. Veel opzien baarde de door De Groot
ontworpen bergkloofantenne; een unicum in zijn soort. Nederland bezat
echter geen geschikte ontvangstapparatuur, waarop Indi&amp;euml; - het
wachten moe - in de late herfst van 1918 een zelfvervaardigde ontvanger
per thuisvarend pantserschip naar patria stuurde. In juni 1919 was men
hier te lande eindelijk zover, dat de eerste seinen van Radio-Malabar
konden worden opgevangen.&lt;/p&gt;
&lt;p&gt;Inmiddels was sedert het voorjaar van 1917 de kwestie van de
radiotelegrafie tussen Nederland en Indi&amp;euml; ook door onze regering
in studie genomen. Na veel geharrewar en getalm kozen in september 1918
de hoogste overheid, het departement van Koloni&amp;euml;n en de technische
dienst van PTT, met radiopionier dr.ir. N. Koomans voorop, voor
hoogfrequentmachinezenders van Telefunken, terwijl De Groot voor het
toekomstig wederzijds verkeer aan een nieuwe booglampzender van veel
groter vermogen de voorkeur gaf. In concreto leidde een en ander tot de
vreemde situatie, dat ook Malabar eerlang een 800 kW machinezender uit
Duitsland zou ontvangen, terwijl het gouvernement, niet ten onrechte
ge&amp;iuml;mponeerd door De Groots prestaties, bovendien het bouwen in
eigen beheer van een 2400-3600 kW Poulsen-zender goedkeurde.&lt;/p&gt;
&lt;p&gt;Het moederland maakte begrijpelijkerwijze haast met de opzet van een
PTT-ontvangstation, dat in oktober 1919 te Sambeek gereed kwam. Het
corresponderende zendercomplex te Kootwijk was begin 1923
bedrijfsklaar, ongeveer gelijktijdig met de 'grote boog',
vervaardigd onder leiding van De Groot.&lt;/p&gt;
&lt;p&gt;De offici&amp;euml;le opening op 5 mei van dat jaar, met het zenden van
een telegram van de gouverneur-generaal aan de Koningin, werd een
deerlijke mislukking. Op het kritieke moment liet de boogzender het
afweten. Enige dagen later kwam de verbinding overigens wel tot stand.
Het gebeurde bracht, met name in Indi&amp;euml;, heel wat pennen in
beweging, waaronder die van toonaangevende bladen. De Groot, eerst soms
wat overdreven bewierookt, werd nu door velen verguisd. Er kwam zelfs
een commissie van onderzoek, bestaande uit Nederlandse radiodeskundigen
aan te pas. Deze moest evenwel concluderen dat de aangevallene vrijuit
ging. Een gebrek aan werkelijk praktische bedrijfservaring -veel
voorkomend in een pionierstijdperk - had hem voornamelijk parten
gespeeld. Kwalijker in wezen was, dat legio Indische radio-amateurs De
Groot ervan verdachten, de geestelijke vader te zijn van een
radio-luisterverbod, een maatregel die in feite officieel niet bestond.
Op waardige wijze heeft de chef Radiodienst zich hiertegen
verweerd.&lt;/p&gt;
&lt;p&gt;Wat het eigenlijke radiobedrijf in de Archipel betreft: in de eerste
helft van de jaren twintig werd het aantal steunpunten, voorzien van
Poulsen-zenders van bescheiden vermogen, ten behoeve van de
interinsulaire verbindingen belangrijk uitgebreid. Door verbeteringen
aan de grote boog was rond 1925 een goed lopend verkeer met het
moederland gewaarborgd, waarbij ook haar 'concurrent' de
machinezender van Telefunken een rol van betekenis speelde. Tevens
kwamen er regelmatige connecties met omliggende landen, zoals het
toenmalige Indo-China, de Philippijnen en Japan. Met de U.S.A. was
zulks sinds 1921 al het geval.&lt;/p&gt;
&lt;p&gt;Door de snelle ontwikkeling van de radiotechniek spoedde het
langegolftijdperk echter ten einde. Niet in de laatste plaats door het
werk van talrijke radio-amateurs was vooral direct na de Eerste
Wereldoorlog gebleken, dat zendapparatuur, voorzien van triodebuizen en
met een vermogen van luttele kilowatts, de grootste afstanden op aarde
kon overbruggen. De gebezigde golflengten varieerden hierbij van
slechts 10-100 meter. De opmars van deze korte golven manifesteerde
zich weldra ook te onzent. In juni 1925 wist prof. Koomans vanuit het
PTT-laboratorium in Den Haag verbinding te krijgen met het Malabarse
ontvangstation Rantja Ekek. Twee maanden later nam de geregelde
radiotelegraafdienst Nederland-Indi&amp;euml; een aanvang. Hoewel het
radiolaboratorium in Bandoeng reeds in januari tevoren geslaagde
kortegolfproeven had genomen, die in Engeland en Nederland waren
ontvangen, werden eerst begin 1926 enige zenders van het nieuwe type
definitief in Indi&amp;euml; opgesteld. Dit gebeurde bovendien op
instigatie van meergenoemd laboratorium en niet op het Malabarterrein.
De Groots langegolfimperium was bijna bankroet. Hijzelf daarenboven zag
in de korte golven als medium voor het verkeer op lange afstanden
weinig voordelen. Dit werd door hem nog eens extra onderstreept bij een
zeer belangwekkende voordracht over de Indische radiodienst, die hij
tijdens zijn tweede verlofperiode in 1924 voor het Koninklijk Instituut
van Ingenieurs (KIV1) hield.&lt;/p&gt;
&lt;p&gt;Na terugkeer in Indi&amp;euml; volgde zijn benoeming tot hoofd van de
Technische Telegraaf- en Telefoondienst (1925). Dat De Groots
vertrouwen in zijn troetelkind - de lange golf - nog ongeschokt was,
bewijst zijn opdracht tot het bouwen van een 3-lampszender voor deze
frequenties. Zelfs een tweede grote boog werd nog voor een niet gering
deel ge&amp;iuml;nstalleerd. Al deze activiteiten werden evenwel doorkruist
door nieuwe gebeurtenissen. In maart 1927 ontvingen de
'radiocommiezen' te Rantja Ekek spraak en muziek, afkomstig van
een zender in het natuurkundig laboratorium van Philips te Eindhoven.
Genoemde inrichting was bij wijze van afstudeeropdracht trap voor trap
op wetenschappelijke basis geconstrueerd door de TH-student J.J. Numans
met dr. Balth. van der Pol als mentor. Dit geslaagde experiment leidde
kort daarna tot de eens zo vermaarde Philips Omroep Holland-Indi&amp;euml;
(PHOHI). De Groot diende op korte termijn van repliek. Niet alleen
bleek hij de kortegolf in theorie goed te beheersen, maar ook in de
praktijk in kwestie. Met behulp van enige delen van de in aanbouw
zijnde langegolflampzender vervaardigde hij in recordtijd van een maand
een telefoniezender voor korte golven (17,4 m), welke eind mei 1927
door PTT-ontvangers in Meyendel (bij Den Haag) werd gehoord. Ook
Koomans kwam nog hetzelfde jaar met een dergelijk systeem in de lucht.
De verrichtingen van de vooraanstaande radiorivalen begonnen zo
langzamerhand het karakter van een nek-aan-nekrace te krijgen.&lt;/p&gt;
&lt;p&gt;Naast het initiatief van Philips had nog een andere ontwikkeling De
Groot tot het snel betreden van het kortegolfterrein gebracht. Door het
oprichten van talloze telefoniestations - al dan niet op
commerci&amp;euml;le basis - in verschillende delen van de wereld, dreigde
het kortegolf-spectrum overvol te raken met alle consequenties van
dien. Een ordening van deze wir-war zou op een in de herfst van 1927 in
Washington te houden internationale conferentie worden voorgesteld.
Daarbij was de kans groot, dat landen die op dat tijdstip geen
kortegolftelefonie bedreven, niet voor toewijzing van frequenties ter
zake in aanmerking zouden komen.&lt;/p&gt;
&lt;p&gt;In juli 1927 begaf De Groot zich per schip naar Europa. Hij was
voornemens na familiebezoek de Washingtonse conferentie bij te wonen.
Onderweg overleed hij echter aan boord in de Rode Zee aan een beroerte
en werd samen met zijn echtgenote, die op 16 februari 1927 in Bandoeng
overleden en voor een herbegrafenis naar Nederland onderweg was, te
's-Gravenhage op 22 augustus 1927 ter aarde besteld.&lt;/p&gt;
&lt;p&gt;Cornelius de Groot was een onvervalste radiopionier van het eerste
uur. Een doorzetter en optimist, die onder zeer moeilijke en primitieve
omstandigheden, dikwijls met veel improvisatietalent, in de afgelegen,
onherbergzame Malabarkloof werk van internationale betekenis verzette.
Vooral in de periode 1917-1924, waarin in Indi&amp;euml; goede materialen
nauwelijks voorhanden waren of aangemaakt konden worden. Een ware
'radioot', zoals hij het zelf placht uit te drukken. Een
geestig mens in woord en geschrift; schilderachtig, slordig gekleed en
joviaal. De lange golf en meer in het bijzonder de boogzender bleven
hem in wezen tot het einde fascineren. De betekenis van het opkomende
kortegolftijdperk onderkende hij evenwel niet voldoende. Hierin schuilt
tragiek. Na zijn verscheiden raakte de Poulsen-booglampzender
grotendeels in onbruik. Een nieuwe generatie, waaronder technici van
het radiolaboratorium in Bandoeng, nam de wacht over.&lt;/p&gt;
&lt;p&gt;
  &lt;a href='pgedeelte'&gt;P: &lt;/a&gt;
  'Draadlooze telefonie', in 
&lt;em&gt;De Ingenieur&lt;/em&gt;

24 (1909) 490-491; 906; 'De radio-verbinding
Indi&amp;euml;-Nederland', in 
&lt;em&gt;De Ingenieur&lt;/em&gt;

37(1922) 627-636; -Hetgeen op radiotechnisch gebied in
Nederlandsch-Indi&amp;euml; is tot stand gebracht' en 'De
radiotelegrafische verbinding tusschen Nederland en Indi&amp;euml;', in

&lt;em&gt;De Ingenieur&lt;/em&gt;

40 (1925) 837-853; 861-871; 'Bijdrage tot het verkrijgen van een
inzicht omtrent de rentabiliteit van de Nederland-Ned. O.-Indische
radiotelegraaf gemeenschap', in 
&lt;em&gt;De Ingenieur&lt;/em&gt;

41 (1926) 637-640; 'Amateur en vakman, in 
&lt;em&gt;Gedenkboek ter herinnering aan het tienjarig bestaan van de
Nederlandsche Vereeniging voor Radiotelegrafie 1916-1926.&lt;/em&gt;

[Zutphen,1926] 171-181.
&lt;/p&gt;
&lt;p&gt;
  &lt;a href='lgedeelte'&gt;L: &lt;/a&gt;E.F.W. V&amp;ouml;lter, 'De radio-verbinding
Indi&amp;euml;-Nederland', in 
&lt;em&gt;De Ingenieur&lt;/em&gt;

36 (1921) 973-977; 'De dienst Nederland-Indi&amp;euml; geopend', in

&lt;em&gt;Radio-Nieuws&lt;/em&gt;

6 ( 1923) 175-180; 'Na het feest van de Malabaropening', 
&lt;em&gt;ibidem,&lt;/em&gt;

253-254: 'De draadlooze warwinkel in Indi&amp;euml;', 
&lt;em&gt;ibidem,&lt;/em&gt;

371-376; C.L. van der Bilt, 'De ontwikkelingsgang der
radio-telegrafie', in 
&lt;em&gt;De Ingenieur&lt;/em&gt;

39 (1924) 38-43; 'Dr. de Groot telefoneert op 17,4 meter', in 
&lt;em&gt;Radio-Expres&lt;/em&gt;

5 (1927) 426-427; 'Dr. C.J. de Groot&amp;#134;', 
&lt;em&gt;ibidem,&lt;/em&gt;

5 (1927) 561-562; [J. de Koning], in 25e 
&lt;em&gt;Hollandsche Revue&lt;/em&gt;

32 (1927) 789-800; 841-847; 'Cornelis Johannes de Groot', in 
&lt;em&gt;Journal T&amp;eacute;l&amp;eacute;grafique&lt;/em&gt;

60 (1928) 60; K. Dijkstra, 'De geschiedenis van Malabar', in 
&lt;em&gt;PTT Bedrijfsbanden&lt;/em&gt;

20 (1959) 372-374, 381; 
&lt;em&gt;ibidem,&lt;/em&gt;

21 (1960) 12-14; 86-88; K. Dijkstra, 'Radio Malabar. Herinneringen
aan een 30 jarige radioloopbaan' ['s-Gravenhage, 1974. 2 dln.].
In ms. aanw. in bibl. Centrale Directie PTT
's-Gravenhage.&lt;/p&gt;
&lt;p&gt;J.G. Visser&lt;/p&gt; 
&lt;dtml-var bwn_footer&gt;</text>
  </biography>
</biodes>

