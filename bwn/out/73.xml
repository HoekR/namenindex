<biodes version="1.0">
  <fileDesc>
    <title>Barendse, Bernardus Alphonsus Maria (1906-1977)</title>
    <ref target="http://resources.huygens.knaw.nl/bwn1880-2000/lemmata/bwn4/barendse"/>
    <publisher>
      <name>Biografisch Woordenboek van Nederland:1880-2000</name>
      <ref target="http://resources.huygens.knaw.nl/bwn1880-2000"/>
    </publisher>
  </fileDesc>
  <person>
    <idno type="id">barendse</idno>
    <persName><name type="geslachtsnaam">Barendse</name>, Bernardus Alphonsus Maria</persName>
    <sex value="1"/>
    <event type="birth" when="1906"/>
    <event type="death" when="1977"/>
    <state type="occupation">r.k. religieus</state>
    <state type="occupation">filosoof</state>
  </person>
  <biography>
    <graphic url="http://resources.huygens.knaw.nl/bwn1880-2000/lemmata/bwn4/images/images/BARENDSE.jpg"/>
    <text>&lt;dtml-var bwn_header&gt;
 &lt;p class='genealogie'&gt;
  &lt;strong&gt;Barendse, Bernardus Alphonsus Maria&lt;/strong&gt;, (kloosternaam &lt;b&gt;Christophorus&lt;/b&gt;), filosoof (Amsterdam 10-2-1906 - Nijmegen 11-3-1977). Zoon van Bernardus Barendse, hoofdagent van politie, en Anna
  Catharina Margaretha Kerkhoven.
  

  &lt;img src=&amp;quot;images/BARENDSE.jpg&amp;quot; align=&amp;quot;right&amp;quot; BORDER=&amp;quot;0&amp;quot; alt=&amp;quot;afbeelding van Barendse, Bernardus Alphonsus Maria&amp;quot; class=&amp;quot;bwnimg&amp;quot;&gt;

  

  
  &lt;/p&gt;
&lt;p&gt;Barendse kwam uit een vroom Rooms-katholiek milieu in
    Amsterdam, waar hij in het toenmalige nieuwe zuidwestelijke
    stadsdeel opgroeide en de lagere school bezocht. Sinds 1918
    volgde hij de gymnasiumopleiding op het door de paters
    Dominicanen geleide Sint Dominicus-college te Nijmegen. Na het
    eindexamen trad Barendse in september 1924 toe tot de orde van
    de Dominicanen met een noviciaat te Huissen, het jaar daarop
    afgesloten met het afleggen van de tijdelijke religieuze
    geloften; hij nam toen de kloosternaam Christophorus aan.&lt;/p&gt;
&lt;p&gt;Vanaf 1925 studeerde Barendse gedurende drie jaar aan het
    filosoficum van de orde te Zwolle. In 1928 legde hij de eeuwige
    geloften af en vertrok vervolgens voor een theologische studie
    naar Le Saulchoir, het Franse studiehuis van de orde in de
    buurt van het Belgische Doornik. Op 25 juli 1930 werd hij hier
    tot priester gewijd. Twee jaar later, op 29 mei 1932, behaalde
    Barendse het licentiaatsexamen met een dissertatie 'La notion
    de science pratique appliqu&amp;eacute;e &amp;agrave; la philosophie
    morale', welk geschrift overigens schijnt te zijn zoekgeraakt.
    Dat Barendse tot het laatst van zijn leven gewoon was naar zijn
    studiejaren in Le Saulchoir te verwijzen en nog in 1968 een
    boekje over Thomas van Aquino opdroeg aan Pierre Mandonnet,
    zijn leermeester aldaar, doet vermoeden dat hij zijn jaren bij
    de Franse Dominicanen als bijzonder vruchtbaar en aangenaam
    heeft ervaren.&lt;/p&gt;
&lt;p&gt;Na terugkeer in Nederland werd Barendse aangesteld als
    docent bij het Zwolse filosoficum van zijn orde, waar hij tot
    1951 - met onderbreking van de jaren 1933-1936, toen het
    filosoficum in Nijmegen was ondergebracht - de vakken logica,
    metafysica, kenleer en ethica onderwees. Aanvankelijk was zijn
    onderwijs geheel in de geest van de schoolse traditie waarin
    het neothomisme in de priesteropleiding werd onderricht. In de
    jaren veertig kreeg zijn filosofieonderricht allengs een
    persoonlijker karakter. Een belangrijke stimulans daarbij was
    de invloed van de Leuvense hoogleraar en ordegenoot D.M. de
    Petter, die naast conceptuele kennis een plaats inruimde voor
    de intu&amp;iuml;tie als kennisbron. Een grote rol in Barendses
    leven speelde ook zijn betrokkenheid bij het 
    &lt;em&gt;Tijdschrift voor Philosophie&lt;/em&gt;

    , waarvan hij vanaf de oprichting in 1939 tot aan zijn dood een
    der redacteuren was.&lt;/p&gt;
&lt;p&gt;Voorlopig sluitstuk in de ontwikkeling van het denken van
    Barendse naar een meer speculatief-metafysische visie was zijn
    opzienbarende artikel 'Over de graden in het zijn' (in 
    &lt;em&gt;Tijdschrift voor Philosophie&lt;/em&gt;

    11 (1949) 155-202). De leiding van de Dominicanen zag in deze
    bijdrage een reden Barendse van zijn docerende functie in
    Zwolle te ontheffen en hem met een studieopdracht naar het
    studiehuis Le Saulchoir te zenden, dat inmiddels gevestigd was
    te Etiolles bij Parijs. Deze interventie van zijn oversten, die
    reeds langer ongerust waren over de richting die het denken van
    Barendse was ingeslagen, moet voor deze onbaatzuchtige
    intellectueel bijzonder pijnlijk zijn geweest.&lt;/p&gt;
&lt;p&gt;Ondanks de weerstand van zijn orde werd Barendse op 16
    augustus 1951 vanwege het Rooms-katholieke episcopaat benoemd
    tot bijzonder hoogleraar in de thomistische wijsbegeerte aan de
    Universiteit van Amsterdam, een ambt dat hij op 29 oktober van
    dat jaar aanvaardde met de rede 
    &lt;em&gt;Intellect en rede&lt;/em&gt;

    . Hierin bracht hij onder meer tot uitdrukking dat de diepste
    kern van de mens zijn intellectualiteit is, die de menselijke
    wil, voor zover deze verder grijpt dan het verstand,
    kanaliseert. Barendse was aanvankelijk werkzaam binnen de
    faculteit der Godgeleerdheid, maar vanaf 1963 in de Centrale
    Interfaculteit. Hierbinnen kreeg hij in 1967 vanwege de
    Universiteit van Amsterdam ook nog een leeropdracht in de
    geschiedenis van de middeleeuwse wijsbegeerte.&lt;/p&gt;
&lt;p&gt;Als hoogleraar ontwikkelde Barendse zich tot een
    vooraanstaand beoefenaar van het neothomisme in Nederland,
    wiens wekelijkse colleges studenten uit alle faculteiten
    trokken. Daarnaast organiseerde Barendse voor kleine groepjes
    oudere studenten bijeenkomsten bij hem thuis, gewijd aan de
    teksten van Thomas van Aquino of speciale onderwerpen, zoals de
    geschriften van de Franse wijsgeer Louis Lavelle (1883-1951).
    Aanvankelijk woonde hij in een klein convent van zijn orde in
    de Amsterdamse Honthorststraat, sinds 1961 tot zijn emeritaat
    op zichzelf, in een huis aan de Keizersgracht.&lt;/p&gt;
&lt;p&gt;Het is niet overdreven te veronderstellen dat Barendse met
    zijn colleges en privatissima een belangrijke invloed heeft
    uitgeoefend op de intellectuele vorming van een kleine selecte
    groep - aanvankelijk vooral katholieke - studenten uit alle
    faculteiten van de Universiteit van Amsterdam. Hij slaagde
    hierin zowel dank zij de inhoud van zijn lessen als door zijn
    habitus die liet zien wat filosoferen in feite inhield.
    Bovendien was Barendse een inspirerend docent, die nieuwe
    richtingen insloeg. Hij maakte zich steeds meer los van het
    eigenlijke, nogal kerkelijk geori&amp;euml;nteerde neothomisme, dat
    juist in de jaren zestig met het verzwakken van kerkelijke
    bindingen aan betekenis ging verliezen.&lt;/p&gt;
&lt;p&gt;De vraag naar de verhouding tussen geloof en rede bleef
    Barendse boeien en werd steeds opnieuw door hem gesteld. Een
    duidelijk voorbeeld hiervan is zijn kleine monografie 
    &lt;em&gt;Thomas van Aquino. Een geloof op zoek naar inzicht&lt;/em&gt;

    uit 1968, maar ook in verschillende van zijn kleinere
    geschriften kwam dit thema ter sprake. Daarnaast bleef Barendse
    zich verdiepen in geloofskwesties en was hij in dit opzicht
    voor velen vertrouwensman in het overwegend niet-godsdienstige
    Amsterdamse universitaire milieu. Daar was hij onder de
    hoogleraren een geziene en bekende verschijning, wiens
    intellectualiteit buiten twijfel stond. Toen Barendse in
    november 1973 afscheid nam van de universiteit gebeurde dat
    onder grote belangstelling. In zijn afscheidscollege 'Terugblik
    en vooruitzicht' stelde hij de vraag centraal, waartoe het
    denken leidt, met als conclusie dat wetenschap en filosofie het
    hunne kunnen bijdragen tot de redelijke beantwoording van echte
    levensvragen.&lt;/p&gt;
&lt;p&gt;Na zijn emeritaat vestigde Barendse zich in de pastorie van
    de kathedrale Basiliek te Haarlem. Hij miste echter het
    intellectuele milieu van Amsterdam en merkte bij zichzelf dat
    hij het binnenkerkelijk milieu ontwend was. Ook zijn verhuizing
    naar het convent van de Dominicanen in Nijmegen bleek geen
    oplossing. Hier zou hij op 71-jarige leeftijd overlijden&lt;/p&gt;
&lt;p&gt;Barendse was binnen de Rooms-katholieke stroming van het
    neothomisme een vooraanstaand verdediger en pionierend
    vernieuwer. Als persoonlijkheid was hij een bescheiden en
    aimabel man, die in brede kring gezag en vriendschap genoot.
    Daarenboven was hij priester en intellectueel pur sang, die de
    filosofie niet wenste te gebruiken als apologetisch
    instrument.&lt;/p&gt;
&lt;p&gt;
  &lt;a href='agedeelte'&gt;A: &lt;/a&gt;Dossier-Barendse in het Universiteitsmuseum te
  Amsterdam. Dossier-Barendse in het archief van de
  Radboudstichting te Nijmegen.&lt;/p&gt;
&lt;p&gt;
  &lt;a href='pgedeelte'&gt;P: &lt;/a&gt;Volledige bibliografie in 
    &lt;em&gt;Zich door het leven heendenken. Keuze uit het werk van
    prof.dr. B.A.M. Barendse o.p.&lt;/em&gt;

    Onder red. van P.B. van den Biggelaar [e.a.] (Kampen, 1982)
    246-249.&lt;/p&gt;
&lt;p&gt;
  &lt;a href='lgedeelte'&gt;L: &lt;/a&gt;C.A. Kwast, in 
  &lt;em&gt;Folia Civitatis&lt;/em&gt;

  , 2-4-1977; C.W. van Voorst van Beest, 
  &lt;em&gt;Grepen uit de geschiedenis van de Radboudstichting
  1905-1980&lt;/em&gt;

  (Rotterdam, 1980) 43-46, 75; Th. van Velthoven, 'Inleiding', in
  de onder P genoemde bundel 
  &lt;em&gt;Zich door het leven heendenken&lt;/em&gt;

  , 9-26; B. Delfgaauw, 'Prof. Barendse filosofeerde met zijn hart
  en zijn nieren', in 
  &lt;em&gt;Trouw&lt;/em&gt;

  , 3-1-1983; B.M.I. Delfgaauw [e.a.], 
  &lt;em&gt;De wijsgerige Thomas. Terugblik op het neothomisme&lt;/em&gt;

  (Baarn, 1984) 85-86, 126.&lt;/p&gt;




&lt;p&gt;
&lt;a href='igedeelte'&gt;I: &lt;/a&gt;&lt;i&gt;Zich door het leven heendenken. Keuze uit het werk van prof.dr. B.A.M. Barense o.p.&lt;/i&gt; Onder red. van P.B. van den Biggelaar [e.a.] (Kampen 1982). Afbeelding tegenover titelblad.&lt;/p&gt;

&lt;p&gt;M.M.G. Fase&lt;/p&gt; 
&lt;dtml-var bwn_footer&gt;</text>
  </biography>
</biodes>

