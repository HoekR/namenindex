<biodes version="1.0">
  <fileDesc>
    <title>Polman, Antonius Johannes Maria (1897-1968)</title>
    <ref target="http://resources.huygens.knaw.nl/bwn1880-2000/lemmata/bwn1/polman"/>
    <publisher>
      <name>Biografisch Woordenboek van Nederland:1880-2000</name>
      <ref target="http://resources.huygens.knaw.nl/bwn1880-2000"/>
    </publisher>
  </fileDesc>
  <person>
    <idno type="id">polman</idno>
    <persName><name type="geslachtsnaam">Polman</name>, Antonius Johannes Maria</persName>
    <sex value="1"/>
    <event type="birth" when="1897"/>
    <event type="death" when="1968"/>
    <state type="occupation">r.k. religieus</state>
    <state type="occupation">kerkhistoricus</state>
  </person>
  <biography>
    <graphic url="http://resources.huygens.knaw.nl/bwn1880-2000/lemmata/bwn1/images/images/POLMAN.jpg"/>
    <text>&lt;dtml-var bwn_header&gt;
 &lt;p class='genealogie'&gt;
  &lt;strong&gt;Polman, Antonius Johannes Maria&lt;/strong&gt;

(kloosternaam &lt;b&gt;Pontianus&lt;/b&gt;) minderbroeder en kerkhistoricus (Amsterdam 20-8-1897 - Utrecht 25-8-1968).

Zoon van Hendrikus Jacobus Polman, koopman, en Petronelle Antoinette
Maria Madlener.



&lt;img src=&amp;quot;images/POLMAN.jpg&amp;quot; align=&amp;quot;right&amp;quot; BORDER=&amp;quot;0&amp;quot; alt=&amp;quot;afbeelding van Polman, Antonius Johannes Maria&amp;quot; class=&amp;quot;bwnimg&amp;quot;&gt;



&lt;/p&gt;
&lt;p&gt;Polman bezocht tot zijn twaalfde jaar de lagere school te Baarn naar
welke plaats het gezin in 1903 was verhuisd. Zijn gymnasiale opleiding
ontving hij te Venray, waarna hij in 1915 lid werd van de Orde der
Minderbroeders (Franciscanen) en toen de naam Pontianus aannam. Op 26
maart 1922 volgde zijn priesterwijding. In 1923 vertrok hij naar Leuven
om aan de universiteit aldaar het vak kerkgeschiedenis te gaan
studeren. In 1926 diende hij er de onder prof. A. de Meyer voorbereide
licentiaats-thesis in, getiteld 'Jansenius contra Voetius. Een
bijdrage tot de geschiedenis der polemiek tussen katholieken en
protestanten in Nederland, 1630-1635', welke studie als een
voorbereiding is te beschouwen op zijn doctoraats-thesis 'Het
historisch element in de polemiek tussen katholieken en protestanten,
voornamelijk in de Nederlanden', die in 1927 werd verdedigd. In dat
zelfde jaar vond de aanstelling plaats tot docent om de kerkhistorie
van na de Middeleeuwen te onderwijzen aan zijn jongere medebroeders in
het theologicum te Alverna (Gld). De theologische faculteit van Leuven
had hem inmiddels uitgenodigd naar het magisterium te dingen, een
uitverkiezing die slechts voor weinigen is weggelegd. Hij honoreerde
die uitnodiging in 1932 met zijn thesis 
&lt;em&gt;L'&amp;eacute;l&amp;eacute;ment historique dans la controverse religieuse du
XVIe si&amp;egrave;cle,&lt;/em&gt;

die nog steeds als een standaardwerk geldt. In 1949 vertrok hij naar
Rome om in opdracht van de regering uit de Romeinse archieven, speciaal
die van het Vaticaan, het bronnenmateriaal te verzamelen voor de
vaderlandse katholieke kerkgeschiedenis ten tijde van de apostolische
vicarissen. Deze aanvankelijke opdracht, die de jaren 1686-1727 zou
betreffen, werd op zijn verzoek verruimd tot het jaar 1853.&lt;/p&gt;
&lt;p&gt;In snel tempo publiceerde hij van 1952-1963 vier lijvige delen van
de serie 
&lt;em&gt;'s-Rijks geschiedkundige publicati&amp;euml;n,&lt;/em&gt;

en wel de delen 94 en 97 
&lt;em&gt;(Romeinse Bronnen voor de kerkelijke toestand der Nederlanden onder
de Apostolische Vicarissen 1592-1727}&lt;/em&gt;

en de delen 103 en 110 
&lt;em&gt;(Romeinse Bescheiden..&lt;/em&gt;

.), voorbeelden van consci&amp;euml;ntieuze geschiedvorsing en
bewonderenswaardige acribie. Juist mede op grond van deze prestatie
viel hem de eer van het lidmaatschap van de Koninklijke Nederlandse
Akademie van Wetenschappen te beurt. Steunend op het in Rome vergaarde
materiaal en op zijn vroegere studies werkte hij vanaf 1962 tot aan
zijn dood (1968) aan een synthese van het katholieke leven in Nederland
in de 18de eeuw, waarmee werd beoogd de trilogie van de vaderlandse
kerkgeschiedenis, beschreven door de Nijmeegse hoogleraren R.R. Post en
L.J. Rogier, af te ronden. Na de voltooiing van het register stierf hij
te Utrecht op 25 augustus 1968. Hij heeft deze omvangrijke studie in
drie kloeke delen niet meer in druk mogen zien. Ook zijn promotie tot
doctor honoris causa van de Katholieke Universiteit te Nijmegen heeft
hij niet meer mogen beleven. Zij werd hem postuum op 18 oktober 1968
verleend.&lt;/p&gt;
&lt;p&gt;In zijn doen en laten toonde Polman zich een oprecht christen en een
trouw volgeling van Franciscus van Assisi. Zijn evenwichtig en innemend
karakter, zijn zin voor synthese, zijn religieuze diepgang en zijn
milde humor, voortkomend uit een benijdenswaardig
relativeringsvermogen, stelden hem in staat een onvermoeibare werklust
te combineren met een voorbeeldige getrouwheid aan kloosterlijke
observantie en met de vervulling van hoge bestuursfuncties in zijn
Orde. In navolging van de grote franciscaanse filosofen en theologen,
een Bonaventura, een Alexander van Hales, een Duns Scotus, was hij
ervan overtuigd, dat het een God welgevallige daad is om 'in
sanctitate et doctrina' te woekeren met de vele talenten, die hij
bezat, en zijn licht niet onder de korenmaat te verbergen. Ongetwijfeld
een van de meest vooraanstaande vaderlandse kerkhistorici van zijn
tijd, was hij tevens van een ontwapenende eenvoud en wars van alle
vertoon van geleerdheid. Hij schuwde middelmatigheid, verachtte
waanwijsheid en verwierp alle goedkoop succes; maar tegelijkertijd was
zijn welwillendheid groot genoeg om niet al te hard te oordelen of
nodeloos te kwetsen. Zijn stijl was soepel en lenig zonder in
oppervlakkigheid te vervallen, doorzichtig en helder zonder ooit banaal
te worden, waardig en gedragen zonder in preektrant om te slaan.
Bovendien was hij een boeiend docent, die de kunst verstond zijn
studenten aan te moedigen en tot schrijven te brengen.&lt;/p&gt;
&lt;p&gt;Zijn grote verdienste op het gebied van de vaderlandse
kerkgeschiedenis is hierin gelegen, dat hij de Kerk in Nederland niet
als een ge&amp;iuml;soleerde eigenheid beschouwde, maar als een deel van
een groter Europees geheel; dat hij de tijd, die hij beschreef,
beoordeelde naar de maatstaven van die tijd en geen wankele historische
constructie stoelde op het anachronisme van huidige normen en later
verworven inzichten. Het is niet toevallig, dat er onder zijn talrijke
geschriften enkele zijn gewijd aan Erasmus en Huizinga. Hij is aan
beiden verwant. In zijn verdraagzaamheid, die voorbij de kerktorens en
de tradities van het eigen kerkelijk-cultureel bestand heen ziet en die
wars is van sectarisme en polarisering, lijkt hij op Erasmus. In zijn
gerichtheid op een wijde Europese samenhang en zijn streven naar een
literaire expressie en historische synthese onderkennen wij de trekken
van Huizinga.&lt;/p&gt;
&lt;p&gt;
  &lt;a href='agedeelte'&gt;A: &lt;/a&gt;Archief Minderbroeders te Utrecht.&lt;/p&gt;
&lt;p&gt;
  &lt;a href='pgedeelte'&gt;P: &lt;/a&gt;Voornaamste lijst van geschriften samengest. door L.J. Rogier in
hieronder genoemd werk 
&lt;em&gt;UP Ponciaens outaer . .&lt;/em&gt;

., 14-17. Verder 
&lt;em&gt;Adversaria Pontiani....&lt;/em&gt;

Uitg. onder red. van J.A.H. Bots e.a. (Amsterdam, [1976]).&lt;/p&gt;
&lt;p&gt;
  &lt;a href='lgedeelte'&gt;L: &lt;/a&gt;L.J. Rogier, in 
&lt;em&gt;UP Ponciaens outaer...&lt;/em&gt;

(Utrecht [enz.], 1968) 1-13; M.P. van Buijtenen, in 
&lt;em&gt;Jaarboek der Koninklijke Nederlandse Akademie van Wetenschappen
1968-1969,&lt;/em&gt;

355-362; J.A. de Kok O.F.M., in 
&lt;em&gt;De Variant 2&lt;/em&gt;

(1968) 226-229.&lt;/p&gt;

&lt;a href=&amp;quot;igedeelte&amp;quot;&gt;I: &lt;/a&gt;
Katholiek Documentatie Centrum te Nijmegen, Collectie personen: afb. 2a14338.&lt;/p&gt;





&lt;p&gt;C.P. Voorvelt&lt;/p&gt; 
&lt;dtml-var bwn_footer&gt;</text>
  </biography>
</biodes>

