<biodes version="1.0">
  <fileDesc>
    <title>Rees, Daniel Fran&#195;&#167;ois Willem van (1863-1934)</title>
    <ref target="http://resources.huygens.knaw.nl/bwn1880-2000/lemmata/bwn2/rees"/>
    <publisher>
      <name>Biografisch Woordenboek van Nederland:1880-2000</name>
      <ref target="http://resources.huygens.knaw.nl/bwn1880-2000"/>
    </publisher>
  </fileDesc>
  <person>
    <idno type="id">rees_2</idno>
    <persName><name type="geslachtsnaam">Rees</name>, Daniel Fran&amp;ccedil;ois Willem van</persName>
    <sex value="1"/>
    <event type="birth" when="1863"/>
    <event type="death" when="1934"/>
    <state type="occupation">koloniaal ambtenaar</state>
  </person>
  <biography>
    <text>&lt;dtml-var bwn_header&gt;
 &lt;p class='genealogie'&gt;
  &lt;strong&gt;Rees, Daniel Fran&amp;ccedil;ois Willem van&lt;/strong&gt;, vice-president van de Raad van Ned.-Indi&amp;euml; (Soerabaja (Ned.-Indi&amp;euml;) 11-3-1863 - Montreux (Zwitserland) 30-10-1934).

Zoon van Otto van Rees, gouverneur-generaal van Ned.-Indi&amp;euml;, en
Johanna Sara Wilhelmina van Braam Morris. Gehuwd op 25-7-1889 met
Eelcoline Pruijs van der Hoeven. Uit dit huwelijk werden 1 zoon en 1
dochter geboren.



&lt;/p&gt;
&lt;p&gt;Van Rees' vader zag een lange en eervolle Indische ambtelijke
loopbaan als resident, lid en vice-pr&amp;eacute;sident van de Raad van
Indi&amp;euml; in 1884 bekroond met zijn benoeming tot gouverneur-generaal.
Het lag dan ook voor de hand dat de zoon zijn voetsporen zou willen
drukken. Na een middelbare schoolopleiding aan het gymnasium Willem III
te Batavia en aan de HBS te 's-Gravenhage, liet hij zich in 1879
inschrijven aan de Indische Instelling te Delft. In 1882 legde hij het
grootambtenaarsexamen af, waarna hij nog dat zelfde jaar als
aspirant-controleur bij het Binnenlands Bestuur op Java werd geplaatst
met als standplaats de afdeling Buitenzorg. Van Rees' ambities
bleken echter meer in het bureau- dan in het zuivere bestuurswerk te
liggen. In 1887 werd hij verbonden aan de Algemeene Secretarie (waar
zijn vader precies een halve eeuw eerder zijn carri&amp;egrave;re als klerk
begonnen was), vanaf 1888 als hoofdcommies, sinds 1891 als
referendaris. In 1896, aan de vooravond van zijn eerste Europees
verlof, kwam zijn bevordering af tot gouvernementssecretaris. Van Rees
hield zich in deze jaren in het bijzonder bezig met vraagstukken die
samenhingen met de inhuur van gronden van de bevolking door de
suikerfabrieken op Java. Zo ontwierp hij de (nieuwe)
Grondhuurordonnantie van 1895 met haar uitvoeringsvoorschriften, waarin
een middenweg werd gezocht tussen de belangen van de bevolking en de
fabrikanten. Ook na zijn terugkeer naar Indi&amp;euml; bleef Van Rees nauw
betrokken bij de agrarische wetgeving. Zo werd hij in 1898 te zamen met
de hoofdinspecteur der cultures, H.J.W. van Lawick van Pabst, in
commissie gesteld om onderzoek te doen omtrent de wijze waarop de
Grondhuurordonnantie werd nageleefd. Dit onderzoek leidde in 1900 tot
een herziening van die regeling. De neerslag van Van Rees'
activiteiten is te vinden in diverse voor de dienst gedrukte ambtelijke
nota's (een overzicht in 
&lt;em&gt;Lijst van gedrukte geschiedkundige nota's, samengesteld met
gebruikmaking van tot het Regeeringsarchief behoorende bescheiden.&lt;/em&gt;

Batavia, 1905). Aan verschillende van die nota's werd medewerking
verleend door de hem in 1898 toegevoegde controleur S. de Graaff, de
latere minister van Koloni&amp;euml;n. Een ander groot onderzoek in
commissieverband waarvan Van Rees de leiding had, was dat naar het
pauperisme onder de (Indo-)Europese bevolkingsgroep: zie 
&lt;em&gt;De staatsarmenzorg voor Europeanen in Nederlandsch-Indi&amp;euml;&lt;/em&gt;

(Batavia, 1902) en 
&lt;em&gt;Het pauperisme onder de Europeanen in Nederlandsch-Indi&amp;euml;&lt;/em&gt;

(Batavia, 1902, 1901. 2 dl.). Op deze lijvige maar door de gegevens die
zij bevatten, onder andere over de sociale toestanden in het Indische
leger, interessante stukken volgde in 1903 het 
&lt;em&gt;Rapport der pauperisme-commissie.&lt;/em&gt;
&lt;/p&gt;
&lt;p&gt;Een doorbraak in Van Rees' loopbaan was zijn benoeming in 1903
tot directeur van Binnenlands Bestuur, waarmee hij een van de
invloedrijkste ambtelijke betrekkingen in Indi&amp;euml; ging bekleden.
Zijn ster rees nog hoger toen hij in 1905 tot Algemeen Secretaris werd
benoemd. Opnieuw gesecondeerd door De Graaff, die tevens zijn opvolger
als directeur B.B. zou worden, heeft Van Rees voorstellen ontwikkeld
voor een effectievere ambtelijke decentralisatie, onder meer door de
vorming van grote gewesten (gouvernementen). Intussen was hij de
bijzondere vertrouweling van gouverneur-generaal J.B. van Heutsz
geworden, hetgeen onder meer bleek toen hij tijdens Europees verlof in
1905/1906 tot speciale taak kreeg de minister van Koloni&amp;euml;n, D.
Fock, voor te lichten over de denkbeelden die ten aanzien van allerlei
hangende kwesties bij de landvoogd leefden. Als Algemeen Secretaris
heeft Van Rees Van Heutsz ook vergezeld bij diens reis naar Atjeh einde
1907, die leidde tot het geruchtmakend ontslag van de civiel en
militair gouverneur van dat gewest, generaal-majoor G.C.E. van
Daalen.&lt;/p&gt;
&lt;p&gt;Met ingang van 10-2-1908 werd Van Rees benoemd tot lid van de Raad
van Indi&amp;euml;, waarna hij slechts enkele maanden later (KB van 21
april 1908) als vice-pr&amp;eacute;sident met de leiding van dat college werd
belast. Van Heutsz had hem dan ook in uitzonderlijk warme bewoordingen
voor beide functies aanbevolen; zo prees hij Van Rees als 'een
superieur man', met grote stuwende kracht, helder hoofd en scherp
verstand. Van Rees heeft het vice-presidentschap van de Raad tot zijn
pensionering - met ingang van 3-9-1914 - bekleed. Belangrijke kwesties
die in deze jaren in de Raad werden behandeld waren het optreden tegen
de door E.F.E. Douwes Dekker opgerichte Indische partij en het verzoek
van de Sarekat Islam in 1913 om rechtspersoonlijkheid. In beide
kwesties stelde Van Rees zich nogal behoudend op.&lt;/p&gt;
&lt;p&gt;Na zijn terugkeer naar Europa heeft Van Rees nog een prominente
positie bekleed bij de Volkenbond, nadat hij in 1921 door de Raad was
benoemd tot lid, later tevens vice-pr&amp;eacute;sident van de Permanente
Commissie voor de Internationale Mandaten als bedoeld in artikel 22 van
het Volkenbondsverdrag. Tot de taak van deze commissie behoorde de Raad
van de Volkenbond te adviseren over alle kwesties die samenhingen met
het beheer van de mandaat-gebieden (vroegere Duitse en Turkse
bezittingen) door de als mandatarissen aangewezen mogendheden. In die
betrekking, die hij tot zijn dood in 1934 heeft vervuld, verzorgde Van
Rees nog een tweedelig werk over 
&lt;em&gt;Les mandats internationaux&lt;/em&gt;

(Parijs, 1927-1928).&lt;/p&gt;
&lt;p&gt;Van Rees kan gelden als de perfecte secretarieambtenaar, die de
sterk centralistisch georganiseerde Indische administratie van zijn
dagen tot in al haar onderdelen kende en beheerste. Daardoor was hij
onmisbaar raadgever voor een Van Heutsz, die zijn verdiensten dan ook
op hun juiste waarde heeft geschat. Soms echter verraadden Van
Rees' voorstellen een gemis aan praktische zin, terwijl hij op het
einde van zijn ambtelijke loopbaan waarschijnlijk onvoldoende oog heeft
gehad voor de kracht van het Indonesische nationalisme.&lt;/p&gt;
&lt;p&gt;
  &lt;a href='agedeelte'&gt;A: &lt;/a&gt;Een collectie-Van Rees is aanwezig op het Koninklijk
Instituut voor Taal-, Land- en Volkenkunde te Leiden; zie verder de
collecties J.B. van der Houven van Oordt en J.B. van Heutsz in het
Algemeen Rijksarchief te 's-Gravenhage.&lt;/p&gt;
&lt;p&gt;
  &lt;a href='pgedeelte'&gt;P: &lt;/a&gt;
  &lt;em&gt;Verzameling van agrarische verordeningen in
Nederlandsch-Indi&amp;euml;&lt;/em&gt;

met bijbehorende aantekeningen (Batavia, 1895.2 dl.); 
&lt;em&gt;De bezwaren in het Indisch Tijdschrift van het Recht, betreffende de
nieuwe regeling der z.g. Inlandsche grondverhuringen op Java en
Madoera&lt;/em&gt;

('s-Gravenhage, 1897); 
&lt;em&gt;Certains aspects du r&amp;eacute;gime des mandats internationaux&lt;/em&gt;

(Leiden, 1931). Zie voor door Van Rees uitgebrachte ambtelijke
adviezen: 
&lt;em&gt;Het onderwijsbeleid in Nederlands-Indi&amp;euml; 1900-1940.&lt;/em&gt;

Bew. door S.L. van der Wal (Groningen, 1963) en 
&lt;em&gt;De opkomst van de nationalistische beweging in
Nederlands-Indi&amp;euml;.&lt;/em&gt;

Bew. door S.L. van der Wal (Groningen, 1967).&lt;/p&gt;
&lt;p&gt;
  &lt;a href='lgedeelte'&gt;L: &lt;/a&gt;J.W. Naarding, 
&lt;em&gt;Het conflict Snouck-Hurgronje-Van Heutsz-Van Daalen&lt;/em&gt;

(Utrecht, 1938); 
&lt;em&gt;Encyclopaedie van Nederlandsch-Indi&amp;euml;&lt;/em&gt;

2e dr. (Den Haag, 1939) VIII, 1701-1703.&lt;/p&gt;
&lt;p&gt;C. Fasseur&lt;/p&gt; 
&lt;dtml-var bwn_footer&gt;</text>
  </biography>
</biodes>

