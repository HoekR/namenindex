<biodes version="1.0">
  <fileDesc>
    <title>Klaver, Clara Helena (1899-1972)</title>
    <ref target="http://resources.huygens.knaw.nl/bwn1880-2000/lemmata/bwn3/klaver"/>
    <publisher>
      <name>Biografisch Woordenboek van Nederland:1880-2000</name>
      <ref target="http://resources.huygens.knaw.nl/bwn1880-2000"/>
    </publisher>
  </fileDesc>
  <person>
    <idno type="id">klaver</idno>
    <persName><name type="geslachtsnaam">Klaver</name>, Clara Helena</persName>
    <sex value="2"/>
    <event type="birth" when="1899"/>
    <event type="death" when="1972"/>
    <state type="occupation">schrijfster</state>
  </person>
  <biography>
    <graphic url="http://resources.huygens.knaw.nl/bwn1880-2000/lemmata/bwn3/images/images/KLAVER.jpg"/>
    <text>&lt;dtml-var bwn_header&gt;
 &lt;p class='genealogie'&gt;
  &lt;strong&gt;Klaver, Clara Helena&lt;/strong&gt;

  (pseud. &lt;b&gt;Clare Lennart&lt;/b&gt;), schrijfster (Hattem 21-7-1899 - Utrecht 30-12-1972).

  Dochter van Luite Klaver, kunstschilder, en Gerarda Jacoba
  Doijer. Gehuwd op 6-8-1947 met Marinus Wilhelmus van den
  Boogaard, militair kok. Uit dit huwelijk werden geen kinderen
  geboren.
  
&lt;img src=&amp;quot;images/KLAVER.jpg&amp;quot; align=&amp;quot;right&amp;quot; BORDER=&amp;quot;0&amp;quot; alt=&amp;quot;afbeelding van Klaver, Clara Helena&amp;quot; class=&amp;quot;bwnimg&amp;quot;&gt;
  

  
  &lt;/p&gt;
&lt;p&gt;Clare Lennart was afkomstig uit een tolerant,
    onconventioneel milieu. Haar ouders waren beiden artistiek.
    Aanvankelijk leek Clare, na een heerlijke jeugd in het
    landelijke Oldebroek, een wat meer 'maatschappelijke' weg te
    kiezen - zij slaagde in 1918 aan de Rijkskweekschool voor
    meisjes te Apeldoorn en was vervolgens enige jaren als
    onderwijzeres werkzaam in Hattem, De Wijk, Olst en Utrecht.
    Later haalde zij nog de akten Frans en Engels LO. Al spoedig
    echter zou blijken dat Clare zichzelf wenste te zijn, zonder
    rekening te houden met de burgerlijke moraal. In Utrecht leerde
    zij Wim van den Boogaard kennen. Diens huwelijk was
    stukgelopen, maar zijn vrouw weigerde te scheiden. Clares
    relatie met een getrouwde man veroorzaakte een conflict met het
    Utrechtse gemeentebestuur en in 1927 nam zij ontslag. Pas na de
    dood van mevrouw Van den Boogaard kon zij huwen. Doordat zij
    vrijwillig ontslag genomen had, viel haar inkomen weg. Om in
    haar levensonderhoud te kunnen voorzien, ging zij in Utrecht
    kamers verhuren.&lt;/p&gt;
&lt;p&gt;Al heel jong had Clare een grote fantasie en een
    uitzonderlijke opmerkingsgave. Toen zij als onderwijzeres
    werkte, vond die fantasie een uitweg in de verhalen die zij in
    de klas vertelde. Nadat zij haar pension begonnen was, kreeg
    zij het idee haar verbeeldingsvermogen economisch te benutten.
    Zonder het gevoel 'een literaire roeping' te hebben, begon zij
    's avonds laat, wanneer het werk gedaan was, verhalen te
    schrijven. In die begintijd publiceerde zij deze in bladen als 
    &lt;em&gt;De Groene Amsterdammer, Den Gulden Winckel&lt;/em&gt;

    en 
    &lt;em&gt;Groot Nederland.&lt;/em&gt;

    Maar spoedig daarna, van 1935 af, verschenen jaarlijks romans,
    verhalenboeken of jeugdboeken. Door haar contact met het
    laatstgenoemde tijdschrift leerde zij redacteur Frans Coenen
    kennen. Zij kreeg een zeer intense band met deze schrijver en
    verzorgde hem gedurende de laatste maanden van zijn leven, in
    1936.&lt;/p&gt;
&lt;p&gt;De grote doorbraak van Clare Lennart kwam pas in 1949, toen
    haar 
    &lt;em&gt;Twee negerpopjes&lt;/em&gt;

    als boekenweekgeschenk werd gekozen. Dit leverde haar een grote
    nationale bekendheid op. In de hierop volgende periode
    ontplooide zij haar grootste literaire activiteiten. Clare
    Lennart (zij verwierf haar pseudoniem door met haar tweede naam
    - Helena -te spelen) was een gewaardeerd schrijfster geworden.
    Voor de meest uiteenlopende bladen leverde zij bijdragen, zoals
    
    &lt;em&gt;Vrij Nederland, Tussen de rails&lt;/em&gt;

    en 
    &lt;em&gt;Elseviers Literair Supplement.&lt;/em&gt;

    Vanaf 1961 tot aan haar, vrij onverwachte, dood toe verzorgde
    zij in het 
    &lt;em&gt;Utrechts Nieuwsblad&lt;/em&gt;

    een column, 'Van tijd tot tijd'.&lt;/p&gt;
&lt;p&gt;Uit vrijwel al het werk van Clare Lennart spreekt een
    onbevredigdheid met het leven, dat niet aan haar verwachtingen
    voldoet. Droom en realiteit botsen constant. Toch mag het
    oeuvre van Clare Lennart niet als pessimistisch of zwaarmoedig
    gekarakteriseerd worden, want het verlangen naar een, weliswaar
    onbereikbaar, beter leven neemt een belangrijke plaats in. Ook
    de fijnzinnige natuurbeschrijvingen zorgen voor een lichtere
    toon. Haar onvrede met het hier en nu uitte zich ook in haar
    sprookjes en verhalen voor kinderen. Hiermee had zij absoluut
    geen pedagogische bedoelingen. Zij schreef omdat zij nu eenmaal
    graag verhalen vertelde. Zelf vertoefde zij ook het liefst in
    een kinderlijke, ietwat sprookjesachtige wereld. Tekenend in
    dit verband is dat zij geen behoefte had aan modern
    comfort.&lt;/p&gt;
&lt;p&gt;Een opvallend gegeven in haar werk is de angst. Angst voor
    het leven. Angst van de ene mens voor de andere. Overtuigend
    wordt dit thema uitgewerkt in 
    &lt;em&gt;Stad met rose huizen&lt;/em&gt;

    (1954) en 
    &lt;em&gt;De ogen van Roosje&lt;/em&gt;

    (1957), werken waaruit ook duidelijk het psychologisch inzicht
    van de schrijfster blijkt. Angst speelde ook een rol buiten het
    schrijverschap van Clare Lennart. Zij was erg zenuwachtig, bang
    voor direct contact met mensen (zij was dan ook gereserveerd en
    enigszins stug), paniekerig, bang voor kritiek op haar
    uiterlijk. Waarschijnlijk nam zij door haar onzekerheid
    onbewust een dominerende houding aan. Clare Lennart had angst
    voor het verkeer, voor grote winkels, voor de voortschrijdende
    techniek, maar ook voor het ouder worden, voor eventuele
    afhankelijkheid. Jarenlang hield zij pers en publiek - en
    zichzelf! -voor de gek door zich vijfjaar jonger voor te doen
    dan zij was. Het is merkwaardig dat het haar niet lukte
    triviale zaken - zoals het huishouden - te relativeren, maar
    dat zij zich bij echt ernstige kwesties kalm, haast onbewogen
    gedroeg. Zo weigerde zij principieel lid te worden van de in
    1941 door de Duitsers en NSB'ers ingestelde Kultuurkamer en had
    zij tijdens de Tweede Wereldoorlog (joodse) onderduikers in
    huis.&lt;/p&gt;
&lt;p&gt;Clare Lennart treedt in haar werk naar voren als een
    pittige, kritische persoonlijkheid, die enigszins wantrouwend,
    cynisch soms, tegen het leven aankijkt. Niet zelden ironiseert
    zij de gangbare moraal, de burgerlijkheid, zoals in haar roman 
    &lt;em&gt;Tooverlantaarn&lt;/em&gt;

    [1937]. Later verzachtte haar cynisme en kon zij tot een zekere
    levensaanvaarding komen. Toch blijven melancholie en bitterheid
    bestanddelen in haar literaire Produkten. In haar laatste werk,
    de bundel familieherinneringen 
    &lt;em&gt;Weleer&lt;/em&gt;

    (1971), spreekt zij nog over 'ons droefgeestig heden'.&lt;/p&gt;
&lt;p&gt;Naast haar eigen werk leverde Clare Lennart vertalingen van
    auteurs als Truman Capote, Pearl S. Buck, Colette en Anne
    Philipe. Werk van Clare Lennart werd vertaald in het Zweeds,
    Deens en Zuidafrikaans. Voor haar roman 
    &lt;em&gt;Kasteel te huur&lt;/em&gt;

    (1948) kreeg zij een eervolle vermelding van de gemeente
    Amsterdam.&lt;/p&gt;
&lt;p&gt;Clare Lennart was lid van de Vereniging van Letterkundigen
    en de internationale PEN-club. Verder zat zij in het bestuur
    van het Tollensfonds en was zij een actief lid van de Zeister
    Literaire Kring.&lt;/p&gt;
&lt;p&gt;
  &lt;a href='agedeelte'&gt;A: &lt;/a&gt;Collectie-Clare Lennart in Nederlands Letterkundig
  Museum en Documentatiecentrum te 's-Gravenhage.&lt;/p&gt;
&lt;p&gt;
  &lt;a href='pgedeelte'&gt;P: &lt;/a&gt;Zie voor een volledige bibliografie van alle in boekvorm
    verschenen publikaties in onder L genoemde 
    &lt;em&gt;Claartje, mijn zusje.&lt;/em&gt;
&lt;/p&gt;
&lt;p&gt;
  &lt;a href='lgedeelte'&gt;L: &lt;/a&gt;F. Dommisse, 
  &lt;em&gt;Over Clare Lennart&lt;/em&gt;

  ('s-Gravenhage [etc., 1965]); H. Edinga, in 
  &lt;em&gt;Jaarboek van de Maatschappij der Nederlandse Letterkunde te
  Leiden 1972- 1973. Levensberichten&lt;/em&gt;

  73 - 80; 
  &lt;em&gt;Clare Lennart&lt;/em&gt;

  [Opstellen samengest. door] D. Verroen ['s-Gravenhage etc.,
  1975]; E.H. Klaver, 
  &lt;em&gt;Claartje, mijn zusje&lt;/em&gt;

  ('s-Gravenhage [etc.], 1979).&lt;/p&gt;

&lt;p&gt;
&lt;a href=&amp;quot;igedeelte&amp;quot;&gt;I: &lt;/a&gt;&lt;em&gt;Clare Lennart&lt;/em&gt;

  [Opstellen samengest. door] D. Verroen ['s-Gravenhage etc.,
  1975] fotokatern.&lt;/p&gt;





&lt;p&gt;G&#233; Vaartjes&lt;/p&gt; 
&lt;dtml-var bwn_footer&gt;</text>
  </biography>
</biodes>

