<biodes version="1.0">
  <fileDesc>
    <title>Duynstee, Willem Jacobus Antonius Joseph (1886-1968)</title>
    <ref target="http://resources.huygens.knaw.nl/bwn1880-2000/lemmata/bwn2/duynstee"/>
    <publisher>
      <name>Biografisch Woordenboek van Nederland:1880-2000</name>
      <ref target="http://resources.huygens.knaw.nl/bwn1880-2000"/>
    </publisher>
  </fileDesc>
  <person>
    <idno type="id">duynstee</idno>
    <persName><name type="geslachtsnaam">Duynstee</name>, Willem Jacobus Antonius Joseph</persName>
    <sex value="1"/>
    <event type="birth" when="1886"/>
    <event type="death" when="1968"/>
    <state type="occupation">jurist</state>
  </person>
  <biography>
    <graphic url="http://resources.huygens.knaw.nl/bwn1880-2000/lemmata/bwn2/images/images/DUYNSTEEW.jpg"/>
    <text>&lt;dtml-var bwn_header&gt;
 &lt;p class='genealogie'&gt;
  &lt;strong&gt;Duynstee, Willem Jacobus Antonius Joseph&lt;/strong&gt;, jurist (Sittard 6-9-1886 - Menton (Frankrijk) 8-11-1968).

Zoon van Theodorus Johannes Antonius Duynstee, griffier kantongerecht,
later rechter, en Adriana Wilhelmina Reuther.

&lt;img src=&amp;quot;images/DUYNSTEEW.jpg&amp;quot; align=&amp;quot;right&amp;quot; BORDER=&amp;quot;0&amp;quot; alt=&amp;quot;afbeelding van Duynstee, Willem Jacobus Antonius Joseph&amp;quot; class=&amp;quot;bwnimg&amp;quot;&gt;

&lt;/p&gt;
&lt;p&gt;Willem doorliep de lagere school te Druten en Roermond en de HBS te
Roermond en Maastricht. In 1904 legde hij het gymnasium-examen aan het
Stedelijk Gymnasium in Den Bosch af. Na een rechtenstudie aan de
Universiteit van Amsterdam en een promotie aldaar in 1908 op stellingen
leek hij van plan een zelfde loopbaan als zijn vader te gaan volgen.
Vrij onverwacht besloot Duynstee echter tot de geestelijke staat en
trad hij in bij de congregatie der redemptoristen. In 1909 werden de
eeuwige geloften afgelegd. Het voornemen na zijn priesterwijding (7
oktober 1913) in Rome theologie te gaan studeren werd doorkruist door
het uitbreken van de Eerste Wereldoorlog. In plaats daarvan werd hij
assistent van prof. C. Damen c. ss. r., docent aan het seminarie te
Wittem (L.), en in 1921 diens opvolger, met als leeropdracht moraal,
ascese en mystiek. Ook gaf hij als prefect persoonlijke begeleiding aan
de priesterstudenten, een zielzorg die heel zijn leven zijn eerste
belangstelling had. Duynstee bleef als jurist actief en publiceerde in
1919 het tot achtmaal herdrukte handboek 
&lt;em&gt;Burgerlijk recht en zielzorg.&lt;/em&gt;

Ook was hij lid van de grondwetscommissie van 1921 en juridisch
adviseur van onder meer het Nederlands episcopaat, terwijl hij tevens
deelnam aan het volksmissie- en retraitewerk, waarop zijn congregatie
zich bijzonder toelegde. In 1927 werd hij rector en prefect van het
retraitehuis te Zenderen (Ov.). In dat zelfde jaar verscheen het
traditionalistische boek 
&lt;em&gt;De leer der kuischheid,&lt;/em&gt;

dat in 1932 voor de vierde maal herdrukt werd.&lt;/p&gt;
&lt;p&gt;Al bij de opening van de RK Universiteit in Nijmegen (1923) was aan
Duynstee een leerstoel in de theologische faculteit toebedacht. Zijn
superieuren gaven daarvoor echter geen toestemming. Dat gebeurde - na
interventie uit Rome - w&amp;eacute;l toen in 1928 in Nijmegen een opvolger
werd gezocht voor de hoogleraar in het strafrecht, W.P.J. Pompe.
Ofschoon niet de eerste op de voordracht, werd Duynstee benoemd in de
juridische faculteit voor het onderwijs in het strafrecht en
strafprocesrecht. In deze faculteit bleef hij werkzaam tot zijn
emeritaat in 1956; de leeropdracht in het strafprocesrecht werd
tussentijds vervangen door inleiding in de rechtswetenschap (1939) en
in 1948 die in het strafrecht door de rechtsfilosofie. Als rector
magnificus voor het academisch jaar 1940/1941 werd hij met ingang van 1
mei 1941 door het bestuur van de Sint-Radboudstichting eervol
ontslagen, toen een verordening namens de bezetters uitoefening van dit
ambt door geestelijken verbood.&lt;/p&gt;
&lt;p&gt;In zijn wetenschappelijke publikaties bewoog Duynstee zich vooral op
het raakvlak van rechtswetenschap, theologie en filosofie, met een
bijzondere nadruk op het thomisme en speciaal de leer van het
natuurrecht. Vaak stelde hij actuele problemen aan de orde, zoals de
oorzaken van de criminaliteit onder katholieken, de Duitse
sterilisatiewetgeving sedert 1933 en, na de Rijksdagbrand op 27
februari 1933, de zg. Lex-Van der Lubbe, waarbij de doodstraf in
Duitsland - met terugwerkende kracht -ook voor brandstichting werd
ingevoerd. In 1934 maakte hij deel uit van de Staatscommissie ingesteld
bij KB van 12 febr. 1934 no. 62 tot onderzoek van het probleem van de
revolutionaire volksvertegenwoordiger. In 1940 publiceerde hij een
korte 
&lt;em&gt;Geschiedenis van het natuurrecht en de wijsbegeerte van het recht in
Nederland.&lt;/em&gt;

De thomistische visie op rechtswijsgerig gebied, zoals hij die tijdens
zijn colleges had gedoceerd, vindt men uitgewerkt in zijn boekje 
&lt;em&gt;Over recht en rechtvaardigheid,&lt;/em&gt;

dat zou verschijnen in 1956. Een aantal malen stelde hij preadviezen op
voor de Vereeniging van Katholieke Academici, later Thijmgenootschap
genoemd, en voor juridische en filosofische verenigingen. Tot 1940 was
hij redactielid van het tijdschrift 
&lt;em&gt;Studio Catholica.&lt;/em&gt;

Ook was hij redacteur of medewerker van tijdschriften als 
&lt;em&gt;Nederlandsche Katholieke Stemmen, Monatschrift f&amp;uuml;r
Kriminalpsychologie und Strafrechtsreform, Mannenadel en
vrouweneer,&lt;/em&gt;

enz. Bovendien behoorde hij in 1933 tot de oprichters van de
Vereeniging voor Thomistische Wijsbegeerte, waarvan hij tot 1938
vice-voorzitter bleef. Naast zijn hoogleraarsambt was Duynstee actief
op sociaal en medisch gebied. Hij was een van de oprichters van het
Paedologisch Instituut 'St. Jozef ' en de Sint-Maartenskliniek
te Nijmegen en was van 1936 tot 1949 bestuursvoorzitter van beide
stichtingen. Na een conflict met de kerkelijke overheid over het daar
gebezigde systeem van co&amp;euml;ducatie trad hij af. Voorts was hij van
1936 tot 1956 lid en van 1951 tot 1956 voorzitter van het college van
regenten van het Nijmeegse Sint-Canisiusziekenhuis.&lt;/p&gt;
&lt;p&gt;Buiten dit alles om verrichtte Willem Duynstee veel pastorale arbeid
als geestelijk raadsman van voornamelijk jonge katholieke
intellectuelen, leken en priesters. Zo groeide bij hem het besef dat de
ethische en morele praktijk in de katholieke bevolkingsgroep van
Nederland in een aantal gevallen een belangrijke factor vormde bij het
ontstaan van psychische ziektebeelden. Hij zocht hiervoor een oplossing
in het minder rigoristisch en meer menskundig interpreteren van de
kerkelijke voorschriften. Daarnaast legde hij contacten in
psychomedische kring, waar hij dit probleem ter sprake bracht. Na de
Tweede Wereldoorlog kwam hij in dit verband tot een nauwe samenwerking
met de jonge psychiater dr. Anna A.A. Terruwe, die een
wetenschappelijke brug trachtte te slaan tussen de katholieke geloofs-
en zedenleer en de verdringingstheorie&amp;euml;n van Freud, die de kerk
tot dusver had afgewezen. Op basis van de visies van Duynstee kwam
Terruwe in haar dissertatie tot een nieuwe indeling van de
ziektebeelden der neurosen. In moraal-theologisch en filosofisch
opzicht werd zij ook in haar praktijkvoering ge&amp;iuml;nspireerd en
gesteund door Duynstee. De wijze waarop zij, gedekt door het gezag van
Duynstee, vooral haar theorie&amp;euml;n en haar praktijk, zonder daarbij
aan de vastgestelde voorschriften van het celibaat te willen tornen,
uitwerkte tot een psychotherapie, werd de directe aanleiding tot het
ontstaan van de 'affaire Duynstee-Terruwe', die in de jaren
'50 in katholieke, intellectuele kring veel stof deed opwaaien.
Reeds in 1949-1950 werd op last van de Congregatie van het H.Officie te
Rome een onderzoek ingesteld naar de rechtzinnigheid in leer en
praktijk van Duynstee en Terruwe. Dit onderzoek leverde volgens
kardinaal J. de Jong niets bezwarends op, hetgeen ook geconcludeerd mag
worden uit het oordeel van een commissie, samengesteld door de vijf
moraaltheologen van de Nederlandse seminaries.&lt;/p&gt;
&lt;p&gt;Nederlandse jezu&amp;iuml;eten, gesteund door enkele medici, enkele
Nijmeegse hoogleraren, de bisschop van Den Bosch, W.P.A.M. Mutsaerts,
en de pauselijke internuntius in Den Haag, P. Giobbe, lanceerden daarop
in Rome een denunciatiecampagne tegen Duynstee en Terruwe. Dr. S.P.C.
Tromp s.j., consulter van het H. Officie, bracht hierop een bezoek aan
Nederland voor nader onderzoek (sept. 1954 tot okt. 1955), waarbij hij
onder meer de Nijmeegse universiteit aan een 'apostolische
visitatie' onderwierp. Het resultaat was dat de opvattingen en
praktijk van Duynstee en Terruwe - zoals Rome die zag - door de
Romeinse Curie in 1956 in het monitum 
&lt;em&gt;Quaedam admonitiones&lt;/em&gt;

werden veroordeeld, welke veroordeling in 1957 en 1958 werd herhaald.
Duynstee werd bovendien onmiddellijk na het neerleggen van zijn
hoogleraarsambt (juni 1956) ondanks zijn protest naar Rome
overgeplaatst. Nadat hij nog tweemaal voor korte tijd naar Nederland
had mogen terugkeren, bleef hij op last van het H. Officie van maart
1957 tot december 1960 in 'ballingschap' in Rome, ondanks
herhaalde protesten hiertegen van Nijmeegse medehoogleraren. Daarna
werd hij in een redemptoristenklooster te Amsterdam geplaatst; het
bleef hem verboden contacten met Anna Terruwe te onderhouden. Pas in
1965 werden beide betrokkenen na interventie van kardinaal B. Alfrink,
gesteund door het Nederlands episcopaat, volledig en publiekelijk
gerehabiliteerd.&lt;/p&gt;
&lt;p&gt;De hele affaire mag een ironie van het lot heten. De opvattingen van
Willem Duynstee vloeiden immers niet voort uit een door Rome gevreesd
theologisch modernisme, maar veeleer uit een poging de interpretatie
van de theologische traditie aan de veranderde inzichten van de
menswetenschappen aan te passen. Als moraaltheoloog was hij over het
algemeen zeer behoudend geweest en zijn conservatisme was in de loop
van de jaren sterker geworden. Aan zijn groeiende afkeer van de
'nieuwe theologie' gaf hij, vooral na zijn terugkeer uit Rome,
uitdrukking in een aantal soms geruchtmakende artikelen, bijv. 
&lt;em&gt;De Tijd&lt;/em&gt;

van 10 tot 26 juni 1967, tot verbazing van hen die in zijn conflict met
het H. Officie een worsteling met het centraal leergezag hadden
vermoed. Vooral richtte hij zich tegen de opvattingen omtrent seksuele
moraal en geboortenbeperking die in progressief-katholieke kringen in
Nederland werden aangehangen. Met dr. Terruwe op weg naar Rome, om daar
adhesie te betuigen aan de encycliek 
&lt;em&gt;Humanae Vitae&lt;/em&gt;

van Paulus VI, waarin deze opvattingen krachtig werden veroordeeld,
overleed hij tijdens een kort verblijf te Menton in Zuid-Frankrijk in
het najaar van 1968. Hij kreeg een uitvoerig herdenkingsartikel in de 
&lt;em&gt;Osservatore Romano&lt;/em&gt;

van 13 november 1968, dat - naar de stellige overtuiging van Terruwe -
verband hield met het in Rome bestaande voornemen Duynstee ten teken
van eerherstel een kardinaalsbenoeming aan te bieden.&lt;/p&gt;
&lt;p&gt;
  &lt;a href='agedeelte'&gt;A: &lt;/a&gt;Een persoonlijk archief van Duynstee is niet bewaard, maar
veel documentatiemateriaal bevindt zich in het provinciaal archief van
de redemptoristen te Amsterdam.&lt;/p&gt;
&lt;p&gt;
  &lt;a href='pgedeelte'&gt;P: &lt;/a&gt;Een overzicht van zijn publikaties is aanwezig in de
kartoteek van de kloosterbibliotheek van de Nebo te
Nijmegen.&lt;/p&gt;
&lt;p&gt;
  &lt;a href='lgedeelte'&gt;L: &lt;/a&gt;A.A.A. Terruwe, 
&lt;em&gt;Opening van zaken. In usum privatum&lt;/em&gt;

(Nijmegen, 1964) aanwezig in de universiteitsbibliotheek te Nijmegen;
H. Ruygers, 'Zielzorg en psychotherapie: kritische beschouwing van
een document', in 
&lt;em&gt;Tijdschrift voor theologie&lt;/em&gt;

5 (1965) 60-88; F.J.F.M. Duynstee, 
&lt;em&gt;Crisis van de redelijkheid.&lt;/em&gt;

Herdenkingsrede... [Hilversum, 1969]; H. Su&amp;egrave;r, 
&lt;em&gt;Niet te geloven. De geschiedenis van een pastorale kommissie&lt;/em&gt;

(Bussum, 1969); 
&lt;em&gt;Katholieke Universiteit Nijmegen, 1923-1973. Een documentenboek.&lt;/em&gt;

(Bilthoven, 1974) 114-116 en 183-189; L. Winkeler, 'Verdringing van
de moraal. De discussie rond het proefschrift van mevr. dr. A.A.A.
Terruwe', in 
&lt;em&gt;Jaarboek van het Katholiek Documentatie Centrum 1980,&lt;/em&gt;

118-134; W. Grossouw, 
&lt;em&gt;Alles is van u. Gewijde en profane herinneringen&lt;/em&gt;

(Baarn, 1981) 245-259 en 271-274.&lt;/p&gt;

&lt;a href=&amp;quot;igedeelte&amp;quot;&gt;I: &lt;/a&gt;
Katholiek Documentatie Centrum te Nijmegen, Collectie personen: afb. 2a2639.&lt;/p&gt;




&lt;p&gt;J.P. de Valk&lt;/p&gt; 
&lt;dtml-var bwn_footer&gt;</text>
  </biography>
</biodes>

