<biodes version="1.0">
  <fileDesc>
    <title>Roemers, Derk (1915-1983)</title>
    <ref target="http://resources.huygens.knaw.nl/bwn1880-2000/lemmata/bwn3/roemers"/>
    <publisher>
      <name>Biografisch Woordenboek van Nederland:1880-2000</name>
      <ref target="http://resources.huygens.knaw.nl/bwn1880-2000"/>
    </publisher>
  </fileDesc>
  <person>
    <idno type="id">roemers</idno>
    <persName><name type="geslachtsnaam">Roemers</name>, Derk</persName>
    <sex value="1"/>
    <event type="birth" when="1915"/>
    <event type="death" when="1983"/>
    <state type="occupation">vakbondsbestuurder</state>
    <state type="occupation">politicus</state>
    <state type="occupation">burgemeester</state>
  </person>
  <biography>
    <graphic url="http://resources.huygens.knaw.nl/bwn1880-2000/lemmata/bwn3/images/images/ROEMERS.jpg"/>
    <text>&lt;dtml-var bwn_header&gt;
 &lt;p class='genealogie'&gt;
  &lt;strong&gt;Roemers, Derk&lt;/strong&gt;, voorzitter NVV, Tweede-Kamerlid (Haarlem 6-2-1915 - Laren (Nh) 5-2-1983).

  Zoon van Bronno Roemers, bankwerker, en Hendrica de Bruin. Gehuwd
  op 30-12-1940 met Everdina Wilhelmina van der Vliet. Uit dit
  huwelijk werden 4 zoons en 1 dochter geboren.
  
&lt;img src=&amp;quot;images/ROEMERS.jpg&amp;quot; align=&amp;quot;right&amp;quot; BORDER=&amp;quot;0&amp;quot; alt=&amp;quot;afbeelding van Roemers, Derk&amp;quot; class=&amp;quot;bwnimg&amp;quot;&gt;
  

  
  &lt;/p&gt;
&lt;p&gt;Derk Roemers werd in 1915 in een eenvoudig Haarlems arbeidersmilieu geboren. Later zou hij uitgroeien tot een van de eerste academici in de
    leiding van de arbeidersbeweging. Een harde
    jeugd, getekend door de crisisjaren, zou de rest van zijn leven
    diepgaand be&amp;iuml;nvloeden. Hij bezocht in zijn geboortestad de
    HBS-A en was een actief lid van de moderne jeugdbeweging. Na
    korte tijd als jongste bediende bij de Twentsche Bank te hebben
    gewerkt, ging Roemers in 1934 economie studeren aan de
    Universiteit van Amsterdam. In 1940 legde hij het doctoraal
    examen af, en nog in dat zelfde eerste oorlogsjaar kreeg hij
    een baan als medewerker van de Stichting Prijsvorming in de
    Textielindustrie, een functie die hij tot het einde van de
    oorlog zou uitoefenen.&lt;/p&gt;
&lt;p&gt;Deze ervaring in administratie maakte het voor hem mogelijk
    gedurende twee jaar economisch medewerker van de Vakgroep
    Kerftabakindustrie te zijn alvorens hij in 1947 directeur van
    het Wetenschappelijk Bureau van het Nederlandsch Verbond van
    Vakvereenigingen (NVV) werd. Zijn ster was snel rijzende in die
    jaren, want terzelfder tijd kon hij secretaris van de Stichting
    van de Arbeid worden. Hij gaf de voorkeur aan de vakbeweging,
    omdat naar eigen zeggen 'aan de kant staan in strijd met m'n
    karakter is'. Als directeur van het Wetenschappelijk Bureau was
    Roemers in belangrijke mate verantwoordelijk voor het in 1952
    verschijnende 
    &lt;em&gt;Welvaartsplan&lt;/em&gt;

    van het NVV, een toekomstprogramma dat beoogde de opvolger van
    het Plan van de Arbeid uit 1935 te zijn. In het 
    &lt;em&gt;Welvaartsplan&lt;/em&gt;

    stond bestaanszekerheid bij volledige werkgelegenheid voorop.
    Het rapport probeerde o.a. antwoord te geven op de vraag
    hoeveel arbeidsplaatsen tot 1965 gecre&amp;euml;erd moesten worden,
    en het stelde richtlijnen op voor een economische politiek in
    samenhang met een werkgelegenheidsbeleid. Het
    verdelingsvraagstuk - een inkomens- en vermogenspolitiek -
    kreeg nauwelijks enige aandacht in het 
    &lt;em&gt;Welvaartsplan.&lt;/em&gt;

    Alles stond in het teken van de opvoering van de
    produktiviteit. Het plan, dat illustratief is voor het sterk
    produktiegerichte denken van de vakbeweging uit de jaren
    vijftig, is ook in meer dan &amp;eacute;&amp;eacute;n opzicht typerend voor
    het denken van Roemers. De meer dan 500 pagina's van het
    gedegen rapport getuigen in de eerste plaats van een
    academisch-wetenschappelijke inslag en daaruit voortvloeiende
    voorzichtigheid, waarin Roemers zich duidelijk onderscheidde
    van de oudere generatie van strijdbare arbeidersleiders.
    Daarnaast is de traumatische ervaring van de jaren dertig van
    armoede en werkloosheid goed herkenbaar in de wijze waarop
    voorkeur werd gegeven aan sociale zekerheid en werkgelegenheid
    boven maatschappij-omwentelende herverdelingsplannen.&lt;/p&gt;
&lt;p&gt;Tot 1952 bleef Roemers directeur van de 'think-tank' van het
    NVV. In dat jaar werd hij Tweede-Kamerlid voor de Partij van de
    Arbeid (PVDA). De band met het NVV behield hij door
    secretaris-redacteur te worden (hij publiceerde vele artikelen
    in het NVV-blad 
    &lt;em&gt;De Vakbeweging&lt;/em&gt;

    en redigeerde het NVV-familieblad 
    &lt;em&gt;De Stem van de Arbeid).&lt;/em&gt;

    Zijn parlementaire werk heeft hij tot het einde van zijn
    NVV-loopbaan in 1965 met zijn vakbondsactiviteiten
    gecombineerd. Als kamerlid was hij onder andere een
    verdienstelijk voorzitter van de vaste kamercommissie voor
    economische zaken. De verwevenheid tussen partij en
    vakbeweging, waarvan Roemers' dubbelfunctie een treffend
    voorbeeld is, zag hijzelf niet als een probleem, integendeel.
    'Ik heb geen twee meesters gediend', aldus Roemers bij zijn
    afscheid van het NVV in 1965. De succesvolle uitoefening van
    beide functies verklaarde hij juist uit hun combinatie.
    'Bovendien', zo stelde hij, 'een NVV dat het algemeen belang
    zou schenden had ik niet kunnen dienen.'&lt;/p&gt;
&lt;p&gt;Inderdaad bleef Roemers tijdens zijn kamerlidmaatschap een
    belangrijke rol in het NVV spelen: van 1956 tot 1959 was hij
    tweede voorzitter', en in oktober van dat laatste jaar werd hij
    zelfs voorzitter. Hij had deze functie toen al een halfjaar
    waargenomen voor de ernstig zieke C. W. van Wingerden. Er
    schuilt een zekere ironie in het feit dat het voorzitterschap
    van Roemers - door zijn opvolger A. Kloos met enige
    overdrijving omschreven als de grondlegger van de geleide
    loonpolitiek - samenviel met een geleidelijke liberalisering
    van diezelfde loonpolitiek. Deze versoepeling was door de
    zwarte loonvorming onvermijdelijk, dat zag ook Roemers in. Maar
    nog in 1965 schroomde hij niet de voordelen van het oude en in
    die tijd verketterde systeem nog eens te beklemtonen: in de
    eerste plaats bood de geleide loonpolitiek een mogelijkheid in
    het bijzonder de sociaal zwaksten te beschermen en in de tweede
    plaats was het zijns inziens een uitstekend middel in de
    werkgelegenheidspolitiek. 'Mijn generatie is in de jaren dertig
    door de werkloosheid geschonden en kan dat nimmer vergeten',
    aldus Roemers in zijn afscheidsrede voor het NVV-congres.&lt;/p&gt;
&lt;p&gt;Na zes jaar moest de vaak als verlegen en wat hoekig in de
    omgang omschreven Roemers zijn voorzitterschap, evenals zijn
    voorganger Van Wingerden, om gezondheidsredenen neerleggen. De
    man die de combinatie van veelvuldige functies als een voordeel
    in zijn werk beschouwde (hij was o.a. ook vice-voorzitter voor
    de werknemers in de Sociaal-Economische Raad (SER), voorzitter
    voor de werknemers in de Stichting van de Arbeid,
    vice-voorzitter van de Algemene Emigratie Centrale en lid van
    de Bankraad) stelde bij zijn afscheid van de vakbeweging vast
    dat er geen slechter (lees: veeleisender) werkgevers zijn dan
    de werknemers. Zijn vertrek werd door sociaal-economisch
    Nederland als een groot verlies beschouwd. Alom werd hij om
    zijn grote deskundigheid, evenwichtige leiding en
    vasthoudendheid geprezen.&lt;/p&gt;
&lt;p&gt;Zijn kamerlidmaatschap vervulde Roemers nog twee jaar. In
    1967 werd hij op 51-jarige leeftijd benoemd tot burgemeester
    van Vlissingen. Hoewel in het Zeeuwse aanvankelijk met gemengde
    gevoelens tegen deze 'Haagse' figuur werd aangekeken, wist
    Roemers zich als energiek bestuurder snel populair te maken.
    Hij verdedigde met verve de belangen van Vlissingen als
    havenstad en aarzelde daarbij niet zijn Rotterdamse ambt-
    &amp;eacute;n partijgenoot W. Thomassen te attaqueren. Toen Roemers
    reeds vier jaar na zijn benoeming bekend maakte een
    invaliditeitspensioen te willen aanvragen, reageerde de
    Vlissingse gemeenschap geschokt. Opnieuw speelde een combinatie
    van een te zware werkdruk en een zwakke gezondheid hem parten.
    Na zijn eervol ontslag als burgemeester trok Roemers zich terug
    uit de openbaarheid. In 1983 stierf hij in een Larense
    verpleegkliniek aan de ziekte van Parkinson. Met hem ging toen
    een man heen die een belangrijk aandeel had gehad in de
    totstandkoming van de naoorlogse verzorgingsstaat. Gedreven
    door het trauma van de jaren dertig - nooit meer die armoede,
    nooit meer die werkloosheid - belichaamt Roemers in hoge mate
    de continu&amp;iuml;teit tussen het interbellum en de naoorlogse
    Nederlandse geschiedenis.&lt;/p&gt;
&lt;p&gt;
  &lt;a href='pgedeelte'&gt;P: &lt;/a&gt;
  &lt;em&gt;Lonen en prijzen&lt;/em&gt;

    2e dr. (Amsterdam, 1946); 
    &lt;em&gt;Het Marshall-plan&lt;/em&gt;

    [Amsterdam, 1948]; 
    &lt;em&gt;Onze toekomst&lt;/em&gt;

    (Amsterdam, [1950]); 
    &lt;em&gt;Wat bezielt het N.V.V.? Het bisschoppelijk mandement en het
    Nederlands Verbond van Vakverenigingen&lt;/em&gt;

    (Amsterdam, [1954]); 
    &lt;em&gt;Een niet geslaagde poging. Commentaar op de brochure van het
    C.N.V. &amp;quot;Wat het C.N.V. er van zegt&amp;quot; betreffende de
    be&amp;euml;indiging door het N.V.V. van de samenwerking in de raad
    der vakcentralen&lt;/em&gt;

    (Amsterdam, [1955]).&lt;/p&gt;
&lt;p&gt;
  &lt;a href='lgedeelte'&gt;L: &lt;/a&gt;J. van Tijn, 'Gesprek met drs. D. Roemers', in 
  &lt;em&gt;Vrij Nederland,&lt;/em&gt;

  13-11-1965; Martin Ruyter, 'Burgemeester Roemers...', in 
  &lt;em&gt;de Volkskrant,&lt;/em&gt;

  23-3-1971; J. Jansen van Galen en H. Vuijsje, 'Gesprek met
  oud-NVV-voorzitter Roemers', in 
  &lt;em&gt;Haagse Post,&lt;/em&gt;

  20-6-1981; 
  &lt;em&gt;Het Parool,&lt;/em&gt;

  8-2-1983; 
  &lt;em&gt;NRC Handelsblad,&lt;/em&gt;

  8-2-1983.&lt;/p&gt;


&lt;p&gt;
&lt;a href=&amp;quot;igedeelte&amp;quot;&gt;I: &lt;/a&gt;ANP Historisch Fotoarchief, beeldnummer 29620 [Roemers in oktober 1965].&lt;/p&gt;




&lt;p&gt;J.A. Righart&lt;/p&gt; 
&lt;dtml-var bwn_footer&gt;</text>
  </biography>
</biodes>

