<biodes version="1.0">
  <fileDesc>
    <title>Sluijters, Johannes Carolus Bernardus (1881-1957)</title>
    <ref target="http://resources.huygens.knaw.nl/bwn1880-2000/lemmata/bwn5/sluijter"/>
    <publisher>
      <name>Biografisch Woordenboek van Nederland:1880-2000</name>
      <ref target="http://resources.huygens.knaw.nl/bwn1880-2000"/>
    </publisher>
  </fileDesc>
  <person>
    <idno type="id">sluijter</idno>
    <persName><name type="geslachtsnaam">Sluijters</name>, Johannes Carolus Bernardus</persName>
    <sex value="1"/>
    <event type="birth" when="1881"/>
    <event type="death" when="1957"/>
    <state type="occupation">schilder</state>
    <state type="occupation">tekenaar</state>
  </person>
  <biography>
    <graphic url="http://resources.huygens.knaw.nl/bwn1880-2000/lemmata/bwn5/images/images/sluijters.jpg"/>
    <text>&lt;dtml-var bwn_header&gt;
 &lt;p class='genealogie'&gt;
  &lt;strong&gt;Sluijters, Johannes Carolus Bernardus&lt;/strong&gt;, schilder en tekenaar ('s-Hertogenbosch 17-12-1881 - Amsterdam 8-5-1957). 
Zoon van Gijsbertus Antonius Sluijters, houtgraveur, en Louisa
  Carolina Boelaars. Gehuwd op 29-12-1904 met Bertha Langerhorst
  (1882-?). Uit dit huwelijk werd 1 dochter geboren. Na
  echtscheiding (24-03-1910) gehuwd op 13-2-1913 met Margaretha
  Frederika van Cooten (1885-1967), voorlezeres. Uit dit huwelijk
  werden 2 zoons en 1 dochter geboren.
  

  

  
  &lt;/p&gt;
&lt;p&gt;
  &lt;img class='bwnimg' BORDER='0' align='right' src='images/sluijters.jpg' alt='afbeelding van Sluijters, Johannes Carolus Bernardus'&gt;Jan Sluijters kwam uit een eenvoudig, van oorsprong
    rooms-katholiek gezin, waaraan een zekere artisticiteit niet
    vreemd was. Zijn vader was houtgraveur en maakte illustraties
    voor reclameplaten en verscheidene catalogi. Al vroeg
    openbaarde zich Jans aanleg voor tekenen en schilderen, waarin
    hij door zijn vader werd gestimuleerd. Toen hij veertien jaar
    oud was, verhuisde hij met zijn ouders en zijn drie zusters
    vanuit zijn geboorteplaats 's-Hertogenbosch naar Amsterdam, de
    stad waar hij het grootste gedeelte van zijn leven zou
    doorbrengen.&lt;/p&gt;
&lt;p&gt;In Amsterdam bezocht Sluijters de HBS en daarna, van 1898
    tot 1901, de Rijksnormaalschool voor Teekenonderwijs. In deze
    jaren kreeg hij al zijn eerste zelfstandige
    illustratieopdrachten, onder meer voor het 
    &lt;em&gt;Ge&amp;iuml;llustreerd Politie-nieuws. Wekelijksche kroniek van
    buitengewone voorvallen, misdaden en ongelukken&lt;/em&gt;

    en voor verschillende kinderboeken. In juli 1901 behaalde hij
    zijn diploma. Vervolgens maakte hij gedurende &amp;eacute;&amp;eacute;n
    cursusjaar - van oktober 1901 tot juli 1902 - deel uit van de
    kleine schildersklas onder leiding van professor Nicolaas van
    der Waay aan de Rijksacademie van Beeldende Kunsten. Het jaar
    daarop volgde hij hier de avondcursus in de tekenklas onder
    leiding van prof. August Alleb&amp;eacute;.&lt;/p&gt;
&lt;p&gt;In 1904 won Sluijters met het in academische trant
    geschilderde doek 
    &lt;em&gt;De profeet Elisa en de zoon van de Sunamitische vrouw&lt;/em&gt;

    de prestigieuze Prix de Rome. Gelauwerd met een reisstipendium
    kon hij vier jaar lang de kunst van de klassieken gaan
    bestuderen. Zijn getekende en geschilderde impressies van een
    rondreis, die hij - pas getrouwd - in 1905 en 1906 samen met
    zijn vrouw Bertha Langerhorst door Itali&amp;euml; en Spanje
    maakte, konden aanvankelijk nog de goedkeuring van de jury van
    de Prix wegdragen. Maar dat gold geenszins voor het in Parijs
    ontstane werk, waarin hij, volgens het juryrapport, het
    academisch ideaal verloochende door 'het valsche vernuft der
    nieuwste Fransche richting te huldigen'.&lt;/p&gt;
&lt;p&gt;Zijn verblijf in Parijs in 1906 was voor Sluijters evenwel
    van cruciale betekenis. Hij werd er gegrepen door het werk van
    de neo-impressionisten en de fauvisten en dat van kunstenaars
    als Henri de Toulouse-Lautrec en Kees van Dongen. Als een spons
    nam hij de verworvenheden van deze schilders in zich op. Met
    losse verfstreken en in felle kleuren legde Sluijters op
    dynamische wijze het Parijse straat- en caf&amp;eacute;leven vast in
    werken als 
    &lt;em&gt;Caf&amp;eacute; Olympia, Femmes qui s'embrassent&lt;/em&gt;

    en 
    &lt;em&gt;Bal Tabarin&lt;/em&gt;

    , schilderijen die door een deel van het Nederlandse publiek te
    frivool en te gewaagd werden geacht. Het kostte hem zijn
    studiebeurs, maar leverde hem - onbedoeld - veel publiciteit op
    in Nederland. Eenmaal terug in Amsterdam in november 1906, had
    hij inmiddels naam gemaakt als pionier van het Nederlandse
    modernisme.&lt;/p&gt;
&lt;p&gt;De heftige reacties van de behoudende critici - zijn
    schilderijen werden op tentoonstellingen nogal eens geweigerd -
    brachten Sluijters er niet toe zijn vernieuwingsdrang te
    beteugelen. Integendeel, hij bleef met allerlei nieuwe,
    modernistische uitdrukkingsvormen experimenteren en verwerkte
    deze tot een veelal eigen, herkenbare schilderstijl.
    Aanvankelijk koos hij de periferie van zijn woonplaats
    Amsterdam als onderwerp. Uit 1907 en 1908 dateren tal van
    luministische landschappen en stadsgezichten, die uit brede
    stippels en streken van felle, ongemengde kleuren zijn
    samengesteld. In deze werken lag steeds het accent op de
    weergave van de sensatie van het licht, waarbij de vrije,
    expressieve kleurtoetsen de structuur van het doek bepalen. Het
    luminisme bereikte een hoogtepunt in de schilderijen die in
    1909 in het Brabantse Heeze en vooral vanaf 1910 in Laren
    ontstonden.&lt;/p&gt;
&lt;p&gt;In maart 1910 scheidde Sluijters van Bertha Langerhorst.
    Samen met zijn nieuwe geliefde, Greet van Cooten, die hij begin
    1909 had leren kennen, woonde hij tot in het voorjaar van 1911
    gedurende langere perioden in het Gooi. Ge&amp;iuml;nspireerd door
    het late werk van Vincent van Gogh schilderde hij er zijn
    befaamde oktoberzonnen en maannachten, thema's waarop hij
    eindeloos varieerde. De losse, als bij toeval geplaatste
    verftoetsen werden vervangen door grotere, in elkaar grijpende
    kleurvlakken en vloeiende contouren, waarmee zijn werk aan
    helderheid en expressiviteit won. De intensiteit van de kleur
    werd opgevoerd in portretten en figuurstukken, waarvoor Greet
    dikwijls model stond, zoals 
    &lt;em&gt;Lezende vrouw&lt;/em&gt;

    uit 1911.&lt;/p&gt;
&lt;p&gt;In zijn zucht naar verandering vond Sluijters aansluiting
    bij andere voormannen van de moderne richting in de
    schilderkunst, onder wie Piet Mondriaan en Leo Gestel. Zij
    be&amp;iuml;nvloedden elkaar over en weer en richtten samen met
    Conrad Kickert, Jan Toorop en Cees Spoor in het najaar van 1910
    de Moderne Kunstkring op. Deze kring was vooral opgericht om
    het werk van de buitenlandse avant-garde in Nederland te tonen
    en vormde het antwoord op meer traditioneel ingestelde
    kunstenaarsverenigingen, zoals 'Arti et Amicitiae'. Hoewel
    Sluijters in deze jaren de moderne zaak met verve verdedigde -
    'een flinke actie is noodig', schreef hij aan Cees Spoor (brief
    7-7-1910) -, was hij allerminst een theoreticus of een
    voorvechter van welke stroming dan ook. In zijn poging een
    persoonlijke stijl te ontwikkelen putte hij niet uit
    theoretische overwegingen, maar ter wille van de expressie -
    uit verschillende avant-gardistische kunststromingen, zoals
    fauvisme, kubisme, futurisme en expressionisme. Vanwege het
    gemak waarmee hij elementen uit deze stromingen gebruikte, zou
    hem later een zekere 'stijlloosheid' worden verweten.&lt;/p&gt;
&lt;p&gt;Sluijters koos nooit voor een radicale oplossing - in die
    zin onderscheidde hij zich van Mondriaan - en bleef de
    waargenomen realiteit als uitgangspunt behouden. Op grond van
    deze instelling kon hij in eenzelfde periode niet alleen
    'ultramoderne' werken vervaardigen als 
    &lt;em&gt;Het ontwaken&lt;/em&gt;

    uit 1913 en het nagenoeg abstracte 
    &lt;em&gt;Portret van een dame in rijkostuum&lt;/em&gt;

    uit 1914 schilderen maar ook natuurgetrouwe, genadeloos
    karakteriserende portretten maken als die van de verzamelaar 
    &lt;em&gt;Piet Boendermaker&lt;/em&gt;

    en van 
    &lt;em&gt;Jordaanvrouwen&lt;/em&gt;

    . Een vergelijkbaar realisme uitte zich in de sterk verhalende
    politieke prenten die hij tijdens de Eerste Wereldoorlog maakte
    voor 
    &lt;em&gt;De Nieuwe Amsterdammer&lt;/em&gt;

    . Daarbij ging het hem niet om het uiten van een politiek
    engagement. Hij benutte eerder de mogelijkheid om in een
    expressieve beeldtaal de dramatische actualiteit van de oorlog
    weer te geven.&lt;/p&gt;
&lt;p&gt;In de zomer van 1915 verbleef Sluijters gedurende een maand
    in Staphorst. De werken die hij naar aanleiding van dit bezoek
    maakte, vormen een afgesloten geheel binnen zijn oeuvre. Zonder
    enig sentiment legde hij het boerendorp en zijn bevolking vast
    in een reeks studies en variaties van portretten en
    landschappen, die uiteindelijk een samenhang vonden in het
    monumentale doek 
    &lt;em&gt;Staphorster boerenfamilie&lt;/em&gt;

    . Opvallend is het donkere kleurgebruik en de toenemende
    schematisering van de vorm. Het laatstgenoemde aspect kreeg een
    vervolg in de gestileerde danseressen en naakten, die kort
    daarna verschenen in schilderijen, maar ook op affiches en op
    de omslagen van het maandblad 
    &lt;em&gt;Wendingen&lt;/em&gt;

    in 1918/1919.&lt;/p&gt;
&lt;p&gt;Symbolisch voor een latere en geheel nieuwe fase in de
    ontwikkeling van Sluijters' oeuvre is 
    &lt;em&gt;Het gezin van de schilder&lt;/em&gt;

    , een groot doek uit 1922. Evenals vele andere kunstenaars in
    de jaren twintig maakte Sluijters hiermee een 'retour &amp;agrave;
    l'ordre': een terugkeer naar een gematigd klassieke,
    figuratieve stijl. Hij koos zijn onderwerpen uit zijn directe
    omgeving en schilderde, behalve portretten, naakten en
    stillevens, verschillende interieurs, waarin zijn vrouw en
    kinderen een rol spelen. Sluijters leidde naarmate hij ouder
    werd steeds meer een uitermate huiselijk leven en hield er een
    strakke dagindeling op na: 'Ik werk den geheelen dag en
    s'middags ga ik naar Arti, biljarten. Ik ben onder mijn
    collega's een echte kruidenier, helemaal niet artistiek' (&lt;em&gt;De Groene Amsterdammer&lt;/em&gt;

    , 26-5-1928). Afgezien van vakanties en enkele bezoeken aan het
    buitenland bleef zijn actieradius beperkt tot Amsterdam. Daar
    woonde hij jarenlang in de Lomanstraat en vanaf 1930 aan het
    Olympiaplein: 'de heele wereld voor mijn inspiratie ligt hier
    in een kring van vijf en twintig meter om heen. Ik reis niet.
    Hier vind ik alles wat ik schilder, m'n vrouw, m'n kinderen,
    deze meubelen, 'n paar vazen en pullen - de bloemen, ja, deze
    cactusplanten, en nu en dan een modelletje' (&lt;em&gt;Nieuwe Rotterdamsche Courant&lt;/em&gt;

    , 24-12-1927).&lt;/p&gt;
&lt;p&gt;De waardering voor Sluijters' werk groeide gestaag. Hij was
    nu een gevestigd kunstenaar, die zich boven de kritiek had
    verheven en geregeld met overzichtstentoonstellingen in het
    Amsterdamse Stedelijk Museum - waarvan de eerste in 1927 - werd
    ge&amp;euml;erd. Als autoriteit op het gebied van de beeldende
    kunst werd hem gevraagd in tal van jury's en commissies zitting
    te nemen. Omstreeks 1930 gold Sluijters als d&amp;eacute;
    portretschilder van Nederland. Hij schilderde in opdracht
    talrijke prominente landgenoten, afkomstig uit universitaire
    kringen, de muziek- en theaterwereld en het bedrijfsleven. Deze
    portretten vari&amp;euml;ren van nuchtere, enigszins afstandelijke
    beeltenissen tot indringende karakterschetsen, zoals die van de
    Amsterdamse wethouder F.M. Wibaut en de dirigent Willem
    Mengelberg.&lt;/p&gt;
&lt;p&gt;In de loop van de jaren dertig versomberde Sluijters' palet.
    Hij volgde daarmee een algemene tendens binnen de
    schilderkunst, maar bleef in de eerste plaats een colorist, die
    niet zozeer met lijnen als wel met variaties van grijzen,
    groenen en bruinen de beoogde vorm wist te suggereren. Tijdens
    de Duitse bezetting raakte Sluijters depressief en werd hij
    enige tijd opgenomen in de Amsterdamse Valeriuskliniek. Hij
    leed onder het feit dat als gevolg van de oorlog een zeer
    voorspoedige periode in zijn loopbaan plotseling tot stilstand
    was gekomen, terwijl ook zijn sociale leven erdoor werd
    beperkt. Een combinatie van psychische en fysieke factoren -
    waaronder een ernstige vorm van bloedarmoede - maakte dat hij
    nauwelijks nog aan schilderen toekwam. Hij bleef lid van 'Arti
    et Amicitiae' en werd daardoor automatisch lid van de
    Kultuurkamer, wat hem na de bevrijding op een expositieverbod
    van een half jaar kwam te staan. Hij accepteerde dit gelaten en
    vond al snel daarna zijn oude elan terug. In een kleurrijke en
    decoratieve stijl schilderde hij portretten van zijn
    kleinkinderen en vrolijke interieurstukken, waaronder 
    &lt;em&gt;La joie de peindre&lt;/em&gt;

    uit 1946 en 
    &lt;em&gt;Moederschap&lt;/em&gt;

    uit 1948. Sluijters bleef gelden als de 'grand old man' van de
    Nederlandse schilderkunst, die zich evenwel positief over de
    jongste avant-garde, de Cobra-beweging, uitliet. Toen er in
    1956 longkanker bij hem werd geconstateerd, raakte hij opnieuw
    terneergeslagen. Hij overleed het voorjaar daarop en werd onder
    grote belangstelling vanuit het Stedelijk Museum in Amsterdam
    begraven.&lt;/p&gt;
&lt;p&gt;Jan Sluijters mag worden beschouwd als een van de
    fundamentele vernieuwers van de Nederlandse schilderkunst in de
    twintigste eeuw, al geldt die waardering vooral zijn werk uit
    de periode rond 1910. Gedurende een halve eeuw speelde hij een
    actieve rol in het kunstleven en vertegenwoordigde hij juist
    die groep kunstenaars die het schilderen 'pur sang' hoog in het
    vaandel had staan. Meermalen werd hij getypeerd als een vurig
    schildersbeest, maar in werkelijkheid was hij een zoekend en
    hardwerkend schilder, die telkens opnieuw dingen uitprobeerde,
    maar toch ook in zijn schilderijen bij herhaling dezelfde
    thema's - soms in nauwelijks gewijzigde vorm - oppakte. Zijn
    virtuoos talent, zijn veelzijdigheid en werkdrift vonden hun
    weerslag in een indrukwekkend oeuvre, dat naast talrijke
    aquarellen, tekeningen, boekillustraties, politieke prenten en
    affiches naar schatting drieduizend werken in olieverf
    omvat.&lt;/p&gt;
&lt;p&gt;
  &lt;a href='agedeelte'&gt;A: &lt;/a&gt;Collectie-J.C.B. Sluijters en persdocumentatie
  betreffende Sluijters bij het Rijksbureau voor Kunsthistorische
  Documentatie 's-Gravenhage.&lt;/p&gt;
&lt;p&gt;
  &lt;a href='lgedeelte'&gt;L: &lt;/a&gt;
  &lt;em&gt;Jan Sluijters. Schilder met verve&lt;/em&gt;

  . Samengest. door Dominique Colen en Jacqueline de Raad
  [Tentoonstellingscatalogus Singer Museum Laren 1999] (Zwolle
  1999). Hierin: 'Bibliografie' [van publicaties over Sluijters],
  178-190.&lt;/p&gt;
&lt;p&gt;
  &lt;a href='igedeelte'&gt;I: &lt;/a&gt;

  Anita Hopmans, 
  &lt;em&gt;Jan Sluijters 1881-1957. Aquarellen en tekeningen&lt;/em&gt;

  (Zwolle [etc.] 1919) 203 [J.C.B. Sluijters omstreeks
  1919].&lt;/p&gt;
&lt;p&gt;Jacqueline de Raad&lt;/p&gt; 
&lt;dtml-var bwn_footer&gt;</text>
  </biography>
</biodes>

