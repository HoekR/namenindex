<biodes version="1.0">
  <fileDesc>
    <title>Pinxteren, Antonetta Johanna van (1916-1988)</title>
    <ref target="http://resources.huygens.knaw.nl/bwn1880-2000/lemmata/bwn4/pinxter"/>
    <publisher>
      <name>Biografisch Woordenboek van Nederland:1880-2000</name>
      <ref target="http://resources.huygens.knaw.nl/bwn1880-2000"/>
    </publisher>
  </fileDesc>
  <person>
    <idno type="id">pinxter</idno>
    <persName><name type="geslachtsnaam">Pinxteren</name>, Antonetta Johanna van</persName>
    <sex value="2"/>
    <event type="birth" when="1916"/>
    <event type="death" when="1988"/>
    <state type="occupation">r.k. religieuze</state>
    <state type="occupation">r.k. theologe</state>
  </person>
  <biography>
    <graphic url="http://resources.huygens.knaw.nl/bwn1880-2000/lemmata/bwn4/images/images/PINXTER.jpg"/>
    <text>&lt;dtml-var bwn_header&gt;
 &lt;p class='genealogie'&gt;
  &lt;strong&gt;Pinxteren, Antonetta Johanna van&lt;/strong&gt;, (kloosternaam: 
  &lt;b&gt;zuster Francesco&lt;/b&gt;), feministisch-theologe 
  (Nuland (N.B.) 30-8-1916 - Nuland (N.B.) 25-5-1988). Dochter van Franciscus Johannes van Pinxteren,
  hoofdonderwijzer, en Fransiska Wilhelmina van der Biezen.
  

  

  

  
  &lt;/p&gt;
&lt;p&gt;
&lt;img src=&amp;quot;images/PINXTER.jpg&amp;quot; align=&amp;quot;right&amp;quot; BORDER=&amp;quot;0&amp;quot; alt=&amp;quot;afbeelding van Pinxteren, Antonetta Johanna van&amp;quot; class=&amp;quot;bwnimg&amp;quot;&gt;
Antoinette van Pinxteren groeide op als oudste in een gezin
    van negen kinderen in het katholieke Brabantse dorpje Nuland,
    waar haar vader hoofd van de jongensschool was. Zij bezocht er
    de lagere meisjesschool, die werd geleid door liefdezusters van
    de congregatie 'Dochters van Maria en Jozef' uit
    's-Hertogenbosch, bekend als de zusters van de Choorstraat.
    Vervolgens deed zij de MULO-opleiding op het internaat van
    dezelfde zusters te Best. Na in 1932 het diploma te hebben
    behaald, hielp zij haar moeder in de huishouding. In deze jaren
    raakte zij, naar eigen zeggen, steeds meer geboeid door het
    geloof en besteedde ze veel aandacht en tijd aan gebed.&lt;/p&gt;
&lt;p&gt;Tegen de zin van haar ouders trad Antoinette van Pinxteren
    in 1937 in bij de zusters van de Choorstraat. Als kloosternaam
    koos zij Francesco, verwijzend naar Franciscus van Assisi, die,
    naast de 16e-eeuwse mystica Teresa van Avila, een belangrijke
    inspiratiebron vormde voor haar religieuze leven. Aangezien
    haar congregatie onder meer werkzaam was in verschillende
    vormen van gewoon en buitengewoon onderwijs, behaalde Van
    Pinxteren in 1941 de lagere onderwijsakte. Vervolgens werkte
    zij tot 1955 als onderwijzeres met moeilijk opvoedbare kinderen
    op het Paedologisch Instituut te Nijmegen. Intussen studeerde
    zij, naast haar werk aan de Katholieke Leergangen in Tilburg
    voor de hoofdakte en voor de akte pedagogiek MO-A; in 1956
    slaagde ze tevens voor de akte MO-B. Daarna doceerde zij tot
    1965 pedagogiek aan de kweekschool van haar congregatie in
    's-Hertogenbosch.&lt;/p&gt;
&lt;p&gt;Antoinette van Pinxterens weinig conventionele aard strookte
    slecht met de minutieuze regelgeving en hi&amp;euml;rarchische
    verhoudingen in de kloostergemeenschap. De in de tweede helft
    van de jaren vijftig opklinkende roep om vernieuwing van het
    kloosterleven vond bij haar dan ook een enthousiast gehoor. Het
    decreet 
    &lt;em&gt;Perfectae Caritatis&lt;/em&gt;

    uit 1966 van het Tweede Vaticaans Concilie gaf het kader voor
    de aanpassing van het leven van religieuzen aan de moderne
    tijd. Tekenend is in dit verband dat, toen het in 1967 eenmaal
    was toegestaan, Van Pinxteren als een der eersten in haar
    congregatie de kloosterkleding verwisselde voor burgerkleding.
    In deze periode van vernieuwing had Van Pinxteren van 1965 tot
    1971 zitting in het hoofdbestuur van haar congregatie. In de
    overtuiging dat zusters zelf vorm moesten geven aan het
    vernieuwingsproces en daarin niet langer afhankelijk behoorden
    te zijn van mannelijke religieuzen en priesters, ging zij in
    1964 als een van de eerste katholieke vrouwen aan de Nijmeegse
    universiteit theologie studeren. Op 28 juni 1974 studeerde zij
    af. Twee jaar later raakte Van Pinxteren bevriend met de
    feministisch-theologe Catharina J. M. Halkes, en in 1977 trad
    ze toe tot de zogeheten 'Groep Driebergen', de eerste
    landelijke vereniging van vrouwelijke theologen.&lt;/p&gt;
&lt;p&gt;Bij Antoinette van Pinxteren gingen kritische
    maatschappelijke betrokkenheid en zorg voor de zwakken hand in
    hand met een grote persoonlijke vroomheid. Zij vermeed
    polarisatie, maar zocht naar wat mensen samenbindt. Uit haar
    theologische inzichten blijkt een groeiende waardering voor de
    rol van de leek in de kerk, in het bijzonder die van de vrouw.
    Zij trachtte de oecumenische gezindheid en de
    interconfessionele dialoog te bevorderen en bepleitte openheid
    van de kerk voor maatschappelijke noden. Deze inzichten droeg
    zij uit in lezingen en trainingen voor religieuzen, in
    cursussen voor oecumenische, vrouwen- en bijbelgroepen, en in
    radiouitzendingen. Een aantal van haar teksten verscheen twee
    jaar na haar dood in de bundel 
    &lt;em&gt;Al gaande zal je kracht vermeerderen&lt;/em&gt;.&lt;/p&gt;
&lt;p&gt;Niet alleen in woord en geschrift, maar ook als bestuurslid
    van tal van instellingen en organisaties trachtte Antoinette
    van Pinxteren haar denkbeelden uit te dragen. In de wereld van
    kloosterzusters gold zij als toonaangevend op het gebied van de
    vernieuwing van het leven van religieuzen, en als zodanig was
    zij van 1980 tot aan haar dood actief in de werkgroep
    Vrouwencontacten van de Stichting Samenwerking Nederlandse
    Vrouwelijke Religieuzen, eerst als lid en vanaf 1986 als
    voorzitter. Zij maakte deel uit van de werkgroep Vrouw en Kerk
    van de Katholieke Raad voor Kerk en Samenleving en werkte hier
    mee aan de totstandkoming van het in 1981 verschenen rapport 
    &lt;em&gt;Openbaring van de ervaring&lt;/em&gt;

    over de belevingswereld van katholieke vrouwen in relatie tot
    de kerk. Ook op het terrein van de toenadering en samenwerking
    tussen de kerken maakte zij zich verdienstelijk. Van 1977 tot
    1988 was zij voorzitter van de sectie Vrouw in Kerk en
    Samenleving van de Raad van Kerken in Nederland. In 1979
    benoemde bisschop J.W.M. Bluyssen van 's-Hertogenbosch haar als
    eerste vrouw tot bisschoppelijk gedelegeerde voor de oecumene,
    een functie die zij uitoefende tot 1983, toen ze opnieuw
    toetrad tot het hoofdbestuur van haar congregatie.&lt;/p&gt;
&lt;p&gt;Antoinette van Pinxteren nam ten aanzien van de rol van
    vrouwen in de Rooms-katholieke kerk standpunten in die niet
    altijd overeenkwamen met de offici&amp;euml;le interpretatie van de
    kerkelijke leer. Zo verklaarde zij bijvoorbeeld in reactie op
    de actiegroep 'Wij Vrouwen Eisen', die streed voor legalisering
    van abortus, weliswaar niet voor abortus te zijn, maar ernstige
    bezwaren te hebben tegen de aanpak van deze kwestie waarin
    mannen oordeelden en vrouwen geen stem hadden. Ook was zij
    actief in de Mari&amp;euml;nburgvereniging, een groepering die
    pleitte voor meer democratie in de Rooms-katholieke kerk.
    Binnen haar klooster was zij de eerste die afzonderlijk ging
    wonen, eerst in een afgetimmerd gedeelte van de slaapzaal,
    later in de voormalige knechtswoning bij het moederhuis. Hier
    bracht zij de laatste jaren van haar leven door, mediterend,
    lezend en werkend, als een in brede kring gerespecteerde
    autoriteit.&lt;/p&gt;
&lt;p&gt;
  &lt;a href='agedeelte'&gt;A: &lt;/a&gt;Collectie-Zuster Francesco in het archief van de
  Zusters van de Choorstraat te 's-Hertogenbosch.&lt;/p&gt;
&lt;p&gt;
  &lt;a href='pgedeelte'&gt;P: &lt;/a&gt;
  Het geweten van het afwijkend kind [scriptie Katholieke
    Leergangen te Tilburg] (Tilburg [ca. 1956]) 
    &lt;em&gt;Al gaande zal je kracht vermeerderen. Teksten van en over
    Antoinette van Pinxteren, zuster Francesco&lt;/em&gt;

    . Onder red. van Jeanette Deenik-Moolhuizen [e.a.] (Amersfoort,
    1990).&lt;/p&gt;
&lt;/p&gt;
&lt;p&gt;
  &lt;a href='lgedeelte'&gt;L: &lt;/a&gt;Behalve artikelen en interviews bij gelegenheid van de
  toekenning van de Harri&amp;euml;t Freezerring in 1986 in o.a. 
  &lt;em&gt;Trouw&lt;/em&gt;

  , 17-11-1986, 
  &lt;em&gt;De Tijd&lt;/em&gt;

  , 5-12-1986 en 
  &lt;em&gt;Opzij. Feministisch Maandblad&lt;/em&gt;

  14 (1986) 12 (dec.) 24-27, en necrologie&amp;euml;n in o.a. 
  &lt;em&gt;Trouw&lt;/em&gt;

  , 27-5-1988, 
  &lt;em&gt;De Bazuin&lt;/em&gt;

  , 3-6-1988, 
  &lt;em&gt;Bisdomblad 's-Hertogenbosch&lt;/em&gt;

  , 17-6-1988, en 
  &lt;em&gt;Opzij. Feministisch maandblad&lt;/em&gt;

  , 16 (1988) 7/8 (juli/aug.) 32: Catharina Visser, 'Antoinette van
  Pinxteren en de wortelstok van de waterlelie', in idem, 
  &lt;em&gt;De sluiers van God. Gesprekken over het beeld van de
  verborgene&lt;/em&gt;

  (Amstelveen, 1985) 49-62, en de onder P genoemde publikatie 
  &lt;em&gt;Al gaande zal je kracht vermeerderen&lt;/em&gt;

  .&lt;/p&gt;

&lt;a href='igedeelte'&gt;I: &lt;/a&gt;Beeldbank van het Nationaal Archief in Den Haag [Foto:  Croes; Collectie ANEFO: Van Pixteren ontvangt de Harri&#235;t Freezerring op 12 december 1986].

&lt;p&gt;Jos&amp;eacute; Eijt&lt;/p&gt; 
&lt;dtml-var bwn_footer&gt;</text>
  </biography>
</biodes>

