<biodes version="1.0">
  <fileDesc>
    <title>G&#195;&#182;rris, Gerhard Carl Wilhelm (1877-1948)</title>
    <ref target="http://resources.huygens.knaw.nl/bwn1880-2000/lemmata/bwn3/gorris"/>
    <publisher>
      <name>Biografisch Woordenboek van Nederland:1880-2000</name>
      <ref target="http://resources.huygens.knaw.nl/bwn1880-2000"/>
    </publisher>
  </fileDesc>
  <person>
    <idno type="id">gorris</idno>
    <persName><name type="geslachtsnaam">G&amp;ouml;rris</name>, Gerhard Carl Wilhelm</persName>
    <sex value="1"/>
    <event type="birth" when="1877"/>
    <event type="death" when="1948"/>
    <state type="occupation">historicus</state>
  </person>
  <biography>
    <text>&lt;dtml-var bwn_header&gt;
 &lt;p class='genealogie'&gt;
  &lt;strong&gt;G&amp;ouml;rris, Gerhard Carl Wilhelm&lt;/strong&gt; (bekend onder de naam 
  Gorris), historicus (Amsterdam 18-10-1877 - Nijmegen 28-1-1948).

  Zoon van Jacobus Gerhard G&amp;ouml;rris, winkelier in ijzerwaren, en
  Josephine Henriette Elisabeth Kohl.
  

  

  
  &lt;/p&gt;
&lt;p&gt;Gorris doorliep na de lagere school gedurende drie jaren de
    mulo van het Instituut Saint-Louis te Oudenbosch en studeerde
    vervolgens Latijn en Grieks. Van 1894 tot 1896 bezocht hij het
    klein-seminarie te Culemborg en op 26 september 1896 trad hij
    in de Jezu&amp;iuml;etenorde. De kerkelijke studies onderbrak hij
    echter in 1904 teneinde aan de Leidse universiteit Nederlandse
    letteren en geschiedenis te studeren. Gedurende deze studietijd
    kon hij reeds een in vooral katholieke kring opzienbarend werk
    publiceren over een katholieke emancipator en historicus,
    getiteld 
    &lt;em&gt;Dr. W.J.F. Nuyens beschouwd in het licht van zijn tijd&lt;/em&gt;

    (Nijmegen, 1908). De academische studie in Leiden werd ten
    slotte afgesloten met een cum laude verdedigd proefschrift 
    &lt;em&gt;De denkbeelden over oorlog en de bemoeiingen voor de vrede
    in de elfde eeuw&lt;/em&gt;

    (Nijmegen, 1912) bij C.H.Th. Bussemaker als promotor. Inmiddels
    had hij ook zijn kerkelijke studies weer opgevat; op 24
    augustus 1913 werd hij te Maastricht priester gewijd.&lt;/p&gt;
&lt;p&gt;Onderwijs maar vooral wetenschap zouden daarna te zamen en
    naast elkaar door Gorris trouw worden gediend. Voor het
    onderwijs was hij van 1915 tot 1920 leraar Nederlands en
    geschiedenis aan het Sint-Ignatius College te Amsterdam. Maar
    meer nog in zijn wegenschappelijke lijn lag de benoeming tot
    hoogleraar in de kerkgeschiedenis, patrologie en christelijke
    archeologie aan het Theologicum van de jezu&amp;iuml;eten te
    Maastricht, een ambt dat hij van 1920 tot 1937 vervulde. Dit
    professoraat bracht hem ertoe zijn cursus ook voor middelbare
    scholieren toegankelijk te maken door een leerboek 
    &lt;em&gt;Geschiedenis der Katholieke Kerk voor het voortgezet
    onderwijs en godsdienstcursussen&lt;/em&gt;

    ('s-Hertogenbosch, 1931), dat vele herdrukken beleefde. Naast
    deze onderwijstaak kreeg Gorris ook redactiewerk te doen. In
    1934 ontving hij de opdracht de leiding van de redactie van de 
    &lt;em&gt;Katholieke Encyclopaedie&lt;/em&gt;

    op zich te nemen om de uitgave weer op gang te brengen, die
    gestagneerd was door vertraagde inlevering van bijdragen en
    andere moeilijkheden. Nauwelijks was hij in 1939 gereed met
    deze taak of hij werd belast met de zorg voor het maandelijks
    te verschijnen periodiek 
    &lt;em&gt;Studi&amp;euml;n. Tijdschrift voor godsdienst, wetenschap en
    letteren,&lt;/em&gt;

    dat ten slotte op last van de toenmalige bezettende macht in
    1942 wegens 'papierschaarste' zou worden gestaakt. Ook heeft
    hij in deze Maastrichtse tijd aan de grote verzameling
    originele en overgeschreven kerkhistorische handschriften van
    het Theologicum een eerste ordening en catalogisering
    gegeven.&lt;/p&gt;
&lt;p&gt;Maar zijn eigen historisch onderzoek liet hem evenmin los.
    Zo gaf hij, samen met L.J. Rogier, 
    &lt;em&gt;Joannes Matthias Schrant. Autobiografische herinneringen&lt;/em&gt;

    (Tilburg, 1932) - een andere 19e-eeuwse katholieke emancipator
    - uit en zette hij zich vooral tot de bestudering van leven en
    werk van de door hem zeer bewonderde J.G. le Sage ten Broek, al
    zou het tot na de oorlog duren voordat hij dit werk gereed
    kreeg. Talrijke bijdragen verschenen bovendien van zijn hand:
    in de tijdschriften 
    &lt;em&gt;Studi&amp;euml;n&lt;/em&gt;

    en 
    &lt;em&gt;Pro Pace&lt;/em&gt;

    publiceerde hij vele actuele beschouwingen over het
    vredesvraagstuk, en hij was een gewaardeerd medewerker van het
    katholiek 
    &lt;em&gt;Historisch Tijdschrift.&lt;/em&gt;

    Daarin baarde zijn artikel 'Onderzoek naar de kruisvertrapping
    in Japan door de Hollanders' van 1928 nogal wat opzien.&lt;/p&gt;
&lt;p&gt;Oorlog en bezetting betekenden ook voor Gorris' leven een
    diepe insnijding. Niet alleen werd 
    &lt;em&gt;Studi&amp;euml;n&lt;/em&gt;

    stopgezet, maar bij de bevrijding van Nijmegen in september
    1944 gingen ook zijn jarenlang verzamelde gegevens omtrent Le
    Sage ten Broek door brand verloren. Zijn verbazend geheugen en
    onvermoeibare werkkracht deden hem echter in korte tijd deze
    schade herstellen, zodat hij nog v&amp;oacute;&amp;oacute;r zijn dood de
    verschijning van het eerste deel van zijn werk mocht meemaken: 
    &lt;em&gt;J.G. le Sage ten Broek en de eerste fase van de emancipatie
    der katholieken&lt;/em&gt;

    (Amsterdam, 1947), terwijl het tweede deel door de zorgen van
    F.J.M. Wassenaar in 1949 postuum kon verschijnen. De bevrijding
    bracht ondertussen voor Gorris nog andere taken mee. Het
    tijdschrift 
    &lt;em&gt;Studi&amp;euml;n&lt;/em&gt;

    werd omgezet in een meer op moderne leest geschoeid 
    &lt;em&gt;Katholiek Cultureel Tijdschrift&lt;/em&gt;

    en hij werd daarvan een enthousiast medewerker met vele actuele
    beschouwingen die hij daarin plaatste. Bovendien werd hem
    opgedragen de grote bibliotheek van het Canisius College te
    Nijmegen naar de in dat College daarvoor bestemde ruimte terug
    te brengen van de particuliere adressen waar deze tijdens de
    oorlog uit veiligheidsoverwegingen waren ondergebracht. Het zou
    zijn laatste taak zijn.&lt;/p&gt;
&lt;p&gt;Men kan zeggen dat Gorris als historicus een werkprogram
    ontwierp en gedeeltelijk zelf verwezenlijkte, met richtlijnen
    volgens welke jongere historici, zoals Rogier, hun onderzoek
    hebben ingesteld en tot verdere resultaten weten te
    brengen.&lt;/p&gt;
&lt;p&gt;
  &lt;a href='agedeelte'&gt;A: &lt;/a&gt;Dossier-Gorris in het Archief van de Nederlandse
  Provincie der Jezu&amp;iuml;eten te Nijmegen. De meeste persoonlijke
  documenten van Gorris zijn echter verbrand bij de bevrijding van
  Nijmegen in september 1944.&lt;/p&gt;
&lt;p&gt;
  &lt;a href='pgedeelte'&gt;P: &lt;/a&gt;Bibliografie in Archief van de Nederlandse Provincie der
    Jezu&amp;iuml;eten te Nijmegen. Zie verder registers van 
    &lt;em&gt;Studi&amp;euml;n.&lt;/em&gt;
&lt;/p&gt;
&lt;p&gt;
  &lt;a href='lgedeelte'&gt;L: &lt;/a&gt;K.J.D.[erks], in 
  &lt;em&gt;Ons college-jaarboek&lt;/em&gt;

  (1947-1948) 41.&lt;/p&gt;
&lt;p&gt;J.T.P. Barten&lt;/p&gt; 
&lt;dtml-var bwn_footer&gt;</text>
  </biography>
</biodes>

