<biodes version="1.0">
  <fileDesc>
    <title>Heukelom, George Willem van (1870-1952)</title>
    <ref target="http://resources.huygens.knaw.nl/bwn1880-2000/lemmata/bwn5/heukelom"/>
    <publisher>
      <name>Biografisch Woordenboek van Nederland:1880-2000</name>
      <ref target="http://resources.huygens.knaw.nl/bwn1880-2000"/>
    </publisher>
  </fileDesc>
  <person>
    <idno type="id">heukelom</idno>
    <persName><name type="geslachtsnaam">Heukelom</name>, George Willem van</persName>
    <sex value="1"/>
    <event type="birth" when="1870"/>
    <event type="death" when="1952"/>
    <state type="occupation">architect</state>
  </person>
  <biography>
    <graphic url="http://resources.huygens.knaw.nl/bwn1880-2000/lemmata/bwn5/images/images/heukelom.jpg"/>
    <text>&lt;dtml-var bwn_header&gt;
 &lt;p class='genealogie'&gt;
  &lt;strong&gt;Heukelom, George Willem van&lt;/strong&gt;, ingenieur en architect (Tilburg 29-3-1870 - Utrecht 17-2-1952). 
Zoon van Jean Charles van Heukelom, ingenieur bij de
  spoorwegen, later fabrieksdirecteur, en Johanna Margareta
  Vreede. Op 23-4-1895 gehuwd met Alexandrine Charlotte Vas
  Visser (1871-1949). Uit dit huwelijk werden 2 dochters geboren.
  Na echtscheiding (20-12-1907) op 24-11-1914 gehuwd met jkvr.
  Hendrika Jacoba van den Brandeler (1884-1985), pianiste. Uit
  dit huwelijk werden 1 zoon en 1 dochter geboren. 
  

  
  &lt;/p&gt;
&lt;p&gt;
  &lt;img class='bwnimg' BORDER='0' align='right' src='images/heukelom.jpg' alt='afbeelding van Heukelom, George Willem van'&gt;George van Heukelom groeide op als oudste in een
    welgesteld, intellectueel gezin met drie zoons, dat van
    oudsher de doopsgezinde geloofsrichting aanhing. In 1876
    verhuisde het gezin van Tilburg naar Amsterdam, waar George
    in 1882 werd toegelaten tot de HBS. Hij was een goede
    leerling, die uitblonk in wiskunde. Daarnaast toonde hij
    aanleg voor tekenen. Hoewel het zijn ambitie was schilder te
    worden, zagen zijn ouders daarin geen toekomst. Daarom ging
    Van Heukelom in 1887 naar de Polytechnische School in Delft,
    aanvankelijk met het idee om zowel civiele techniek als
    bouwkunde te studeren. Om roostertechnische redenen liet hij
    bouwkunde echter vallen. Tijdens zijn studie deed hij
    praktijkervaring op bij Rijkswaterstaat. In 1891 studeerde
    hij af als civiel ingenieur, als beste student van zijn
    jaar.&lt;/p&gt;
&lt;p&gt;Op 1 januari 1891 trad Van Heukelom als
    aspirant-adjunct-ingenieur in dienst van de Maatschappij tot
    Exploitatie van Staatsspoorwegen. Zijn werkzaamheden
    bestonden aanvankelijk uit eenvoudige constructies van
    kleinere stationsoverkappingen, voetbruggen en
    emplacementwijzigingen, onder andere aan de lijn
    Sauwerd-Roodeschool. De eerste grote zelfstandig uitgevoerde
    opdrachten waren de ontwerpen en de uitvoering van de ijzeren
    perronoverkappingen van Vlissingen en Utrecht (1893-1895). In
    1894 leverde Van Heukelom het ontwerp voor de 477 meter lange
    perronoverkapping en de hellingbaan van station
    's-Hertogenbosch van architect Eduard Cuypers. Van Heukelom
    raakte goed bevriend met Cuypers. Door hem leerde hij het
    gedachtegoed van architect H.P. Berlage kennen. Hij werd
    geboeid door diens architectuur, waarin hij de voor hem zo
    belangrijke christelijke waarden als waarheid en eenvoud
    terugvond. Samen met Eduard Cuypers zou Van Heukelom in 1903
    in Amsterdam 'Het Huis', een atelier voor decoratieve kunst,
    oprichten. Inmiddels was hij in 1895 getrouwd met Alexandrine
    Vas Visser. Zij bleek al spoedig moeite te hebben met het
    feit dat Van Heukelom weinig aandacht aan haar kon besteden.
    In 1907 zou het huwelijk worden ontbonden.&lt;/p&gt;
&lt;p&gt;Van Heukeloms carri&amp;egrave;re bij de Staatsspoorwegen
    verliep voorspoedig. In zijn avonduren volgde hij - mogelijk
    daartoe aangezet door Eduard Cuypers - alsnog lessen
    bouwkunde. In 1898 maakte hij een studiereis naar Dresden en
    Wenen. Nadat hij op eigen verzoek een wisselwachterswoning
    had ontworpen, werd Van Heukelom in 1899-1902 belast met het
    ontwerp en de bouw van een nieuw station in Hengelo. Vandaar
    werd hij vervolgens overgeplaatst naar Breda, waar hij in
    1903 begon met het ontwerp en de uitvoering van het
    Nederlandse deel van het station in de enclave Baarle-Nassau
    (grens). Naast het hoofdgebouw waren de opvallendste
    elementen hier de douaneloods, opgebouwd uit ijzeren spanten
    van 24 meter spanwijdte, met zijwanden in vakwerk van ijzer
    en baksteen, en een grote, eveneens in ijzer en baksteen
    opgetrokken polygonale locomotievenloods. Tot 1907 werkte Van
    Heukelom ook aan station Roosendaal, waarvoor
    rijksbouwmeester D.E.C. Knuttel al een voorgevel had
    ontworpen. Hier verrees een opmerkelijke wagenwerkplaats, die
    met zijn stalen spanten en een overkapping van maar liefst 35
    meter voor Nederland een unicum was.&lt;/p&gt;
&lt;p&gt;Daarop volgde voor Van Heukelom een groot project,
    namelijk de aanleg van de lijn Eindhoven-Weert (1909-1913).
    Dit omvatte niet alleen de bouw van een nieuw station in
    Eindhoven en het station van Weert, maar ook van de
    tussengelegen stations Geldrop, Heeze en Maarheeze en de
    halteplaatsen Tongelre en Sterksel, compleet met seinhuizen
    en wisselwachterswoningen. Voor deze lijn ontwierp Van
    Heukelom ook vier naast elkaar gelegen grote bruggen over de
    Zuid-Willemsvaart, die hij zelf tot zijn beste technische
    prestaties rekende.&lt;/p&gt;
&lt;p&gt;In deze periode maakte Van Heukelom de ontwerpen voor het
    station van Maastricht (1912-1915). Het was het eerste
    station in de 20ste eeuw dat niet alleen als kopstation, maar
    ook als station voor doorgaand treinverkeer werd
    geconcipieerd. Het is een bakstenen gebouw in sobere
    neorenaissance stijl. Het interieur, dat is opgetrokken in
    schoon metselwerk, met accenten in geel-groen geglazuurde
    baksteen, verraadt ook door de ruimtelijke opbouw de invloed
    van Berlage. Evenals in veel andere gebouwen van Van Heukelom
    werd het glas-in-lood ontworpen door glaskunstenaar en
    kunstverzamelaar Jan Schouten, met wie Van Heukelom een leven
    lang bevriend was. Het station Maastricht was het eerste in
    Nederland waarbij een perronoverkapping in gewapend beton
    werd toegepast. In 1912-1914 volgden de stationsgebouwtjes,
    bruggen, onderdoorgangen en viaducten aan de lijn
    Heerlen-Schin op Geul. Later, van 1925 tot 1928, zou Van
    Heukelom zich nogmaals met de spoorwegaanleg in Zuid-Limburg
    bezighouden door zijn voorstudies voor de lijn
    Schaesberg-Kerkrade-Simpelveld. Deze lijn was, vanwege de
    terreingesteldheid, technisch gezien een hoogstandje, maar
    dermate kostbaar, dat al spoedig gesproken werd van
    'miljoenenlijntje'.&lt;/p&gt;
&lt;p&gt;In 1913 werd Van Heukelom chef van de Dienst van Weg en
    Werken bij de Staatsspoorwegen. Voor deze functie verhuisde
    hij van Roermond naar Utrecht. In 1917 kwam het
    samenwerkingscontract tussen de Hollandsche IJzeren
    Spoorwegmaatschappij en de Staatsspoorwegen tot stand. Eind
    1918 voerde Van Heukelom, die inmiddels op 8 januari 1917 het
    eredoctoraat in de Technische Wetenschappen van de Technische
    Hoogeschool in Delft had gekregen, met de spoorwegdirectie de
    eerste gesprekken over een nieuw te bouwen
    administratiekantoor in Utrecht. Spoedig volgde het eerste
    schetsontwerp voor Van Heukeloms bekendste werk, het Derde
    Administratiegebouw, dat, ondanks de problemen van
    rantsoenering en distributie van bouwmaterialen als gevolg
    van de Eerste Wereldoorlog, al na drie jaar, in 1921, gereed
    kwam. Om het werk te kunnen verwezenlijken, richtte Van
    Heukelom 'Het Bouwbedrijf' - later 'Spoorwegbouwbedrijf'
    genaamd - op, dat een eigen baksteenfabriek in het
    Oost-Brabantse Schijndel en bossen in Zuid Limburg
    exploiteerde. Het Administratiegebouw was, met de 21 miljoen
    bakstenen die uiteindelijk nodig waren, het grootste in
    baksteen opgetrokken gebouw in Nederland en een van de
    grootste in Europa. Voor de fundering werden door Van
    Heukelom kilometers spoorstaaf benut. Voor het gebouw
    ontwierp hij tevens de inrichting en meubilering. Het Derde
    Administratiegebouw maakte de architect eveneens in het
    buitenland beroemd.&lt;/p&gt;
&lt;p&gt;In de periode dat Van Heukelom aan het Derde
    Administratiegebouw werkte, ontwierp hij voor zijn nieuwe
    gezin - hij was in 1914 hertrouwd met de pianiste
    Henri&amp;euml;tte van den Brandeler - een woning aan de
    Schubertlaan in Bilthoven, 'Woudzang' geheten. In hun nieuwe
    woonplaats maakten de Van Heukeloms begin jaren twintig deel
    uit van een vrijzinnig protestantse kring. Predikanten,
    dichters, filosofen en kunstenaars werden uitgenodigd om over
    religieuze en levensbeschouwelijke zaken te spreken,
    ondersteund door muziek en zang. Aanvankelijk vonden deze
    bijeenkomsten plaats in de grote woonkamer van 'Woudzang'.
    Toen er toch behoefte ontstond aan een eigen kerkje, ontwierp
    Van Heukelom in zijn avonduren de 'Woudkapel', die in 1924
    werd ingewijd.&lt;/p&gt;
&lt;p&gt;In de jaren twintig werd Van Heukelom ook actief op het
    terrein van de restauratie van middeleeuwse kerken en andere
    monumentale gebouwen. Hij mocht dit werk naast zijn functie
    bij de Nederlandsche Spoorwegen doen. In 1922 werd Van
    Heukelom benoemd tot voorzitter van de commissie die belast
    was met de restauratie van de Utrechtse Domtoren. Voordat hij
    aan de restauratie begon, bestudeerde hij uitvoerig de bouw-
    en restauratiegeschiedenis. Zijn bevindingen zou hij in 1929
    publiceren in een boekje 
    &lt;em&gt;De geschiedenis en herstellingswerken van den Domtoren te
    Utrecht tot 1929&lt;/em&gt;

    . In Van Heukeloms opvattingen moest het oude gebouw de
    architect ertoe inspireren de juiste keuzes te maken, ook
    waar het om aanvullende nieuwbouw ging. De steenhouwers
    kregen van hem de vrije hand, opdat zij vanzelf zouden komen
    tot passende details. Vanuit deze filosofie ontwierp hij de
    onderdoorgang en het ingangsgebouw links van de toren, en het
    interieur van de Michaelskapel en de Egmondkapel. In 1931 was
    deze grootscheepse restauratie gereed.&lt;/p&gt;
&lt;p&gt;Eind jaren twintig nam Van Heukelom uit onvrede met het
    restauratiebeleid in Utrecht enkele initiatieven die
    uiteindelijk zouden leiden tot oprichting van de Stichting
    Het Utrechtsch Monumentenfonds. Andere restauraties die door
    Van Heukelom in Utrecht werden uitgevoerd, waren de
    regentenzaal van het Bartholomeus Gasthuis (1935), de
    Nicolaaskerk (vanaf 1940), de torens van de Buurkerk en van
    de Jacobikerk (vanaf 1940), en de Janskerk (1947).&lt;/p&gt;
&lt;p&gt;Ook buiten Utrecht voerde Van Heukelom restauraties uit,
    waaronder de Martinikerk in Groningen (1936-1948), de
    consolidatie van de in de Tweede Wereldoorlog ernstig
    beschadigde kerktoren van het Oost-Brabantse Sambeek (1947)
    en de Grote Kerk in Breda (1948-1952). Tijdens het
    laatstgenoemde project kon Van Heukelom nog maar weinig
    aanwezig zijn op de werkplek. Hij voerde het overleg met zijn
    medewerkers thuis, op het eind zelfs in het Utrechtse
    Diaconessenhuis, waar hij op 81-jarige leeftijd overleed.&lt;/p&gt;
&lt;p&gt;Als ingenieur-architect behoorde Van Heukelom in de eerste
    helft van de 20ste eeuw tot de laatsten die nog alle aspecten
    van het bouwvak beheersten: de constructie, de vormgeving,
    maar ook de uitvoering. Met eenvoudige middelen, zoals grote
    muurvlakken, muuropeningen, boogstellingen, eenvoudig massief
    meubilair en veel aandacht voor kleur en licht, bereikte Van
    Heukelom zowel in zijn stations, in zijn restauratiewerk, als
    in zijn overige gebouwen een indrukwekkende monumentaliteit.
    Op constructief terrein, vooral in de toepassing van ijzer,
    staal en beton voor perronoverkappingen en constructies van
    loodsen, was hij voor Nederland een belangrijk
    vernieuwer.&lt;/p&gt;
&lt;p&gt;
  &lt;a href='agedeelte'&gt;A: &lt;/a&gt;Bescheiden afkomstig uit het archief van de
  Nederlandse Spoorwegen (bouwtekeningen, bestekken etc.) in Het
  Utrechts Archief te Utrecht.&lt;/p&gt;
&lt;p&gt;
  &lt;a href='pgedeelte'&gt;P: &lt;/a&gt;
  Een volledige bibliografie en een oeuvrecatalogus van G.W.
    van Heukelom is digitaal beschikbaar bij de Stichting BONAS,
    Nederlands Architectuurinstituut te Rotterdam.&lt;/p&gt;
&lt;/p&gt;
&lt;p&gt;
  &lt;a href='lgedeelte'&gt;L: &lt;/a&gt;Henri&amp;euml;tte van Heukelom-van den Brandeler, 
  &lt;em&gt;Dr.ir. G.W. van Heukelom. De ingenieur - de bouwmeester - de
  mens&lt;/em&gt;

  (Utrecht 1953); M. Bakker en J.G. Roding, 
  &lt;em&gt;George Willem van Heukelom (1870-1952). Innovatieve
  constructies en sobere monumentaliteit&lt;/em&gt;

  (Rotterdam 2000).&lt;/p&gt;
&lt;p&gt;
  &lt;a href='igedeelte'&gt;I: &lt;/a&gt;

  Henri&amp;euml;tte van Heukelom-van den Brandeler, 
  &lt;em&gt;Dr ir G.W. van Heukelom: de ingenieur - de bouwmeester - de
  mens&lt;/em&gt;

  (Utrecht 1953) na p. 44 [G.W. van Heukelom op 46-jarige
  leeftijd].&lt;/p&gt;
&lt;p&gt;J.G. Roding&lt;/p&gt; 
&lt;dtml-var bwn_footer&gt;</text>
  </biography>
</biodes>

