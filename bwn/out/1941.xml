<biodes version="1.0">
  <fileDesc>
    <title>Vries [jr.], Salomon de (1894-1974)</title>
    <ref target="http://resources.huygens.knaw.nl/bwn1880-2000/lemmata/bwn3/vries"/>
    <publisher>
      <name>Biografisch Woordenboek van Nederland:1880-2000</name>
      <ref target="http://resources.huygens.knaw.nl/bwn1880-2000"/>
    </publisher>
  </fileDesc>
  <person>
    <idno type="id">vries</idno>
    <persName><name type="geslachtsnaam">Vries [jr.]</name>, Salomon de</persName>
    <sex value="1"/>
    <event type="birth" when="1894"/>
    <event type="death" when="1974"/>
    <state type="occupation">toneelschrijver</state>
    <state type="occupation">omroepmedewerker</state>
  </person>
  <biography>
    <text>&lt;dtml-var bwn_header&gt;
 &lt;p class='genealogie'&gt;
  &lt;strong&gt;Vries [jr.], Salomon de&lt;/strong&gt;, auteur en hoorspelregisseur (Winschoten 11-2-1894 - Amsterdam 28-3-1974).

  Zoon van Abraham de Vries, manufacturier, en Rozette Frankforter.
  Gehuwd op 12-4-1923 met Sara de Jonge. Uit dit huwelijk werd 1
  zoon geboren. 
  

  

  
  &lt;/p&gt;
&lt;p&gt;Sallo de Vries doorliep op wens van zijn vader de
    handelsschool. Daarna volgde hij, bij gebrek aan belangstelling
    voor het zakenleven, de opleiding tot onderwijzer. Na het
    behalen van zijn akte studeerde hij nog enige tijd
    MO-Nederlands en Letterkunde. Deze studie brak hij in 1917 af
    om journalist en schrijver te worden. Hij kwam als verslaggever
    in dienst van het 
    &lt;em&gt;Groninger Dagblad.&lt;/em&gt;

    Na een ruzie verliet hij na zes jaar deze courant en ging hij
    als free-lancer werken voor het 
    &lt;em&gt;Nieuwsblad van het Noorden&lt;/em&gt;

    en voor een groot aantal andere bladen en tijdschriften (o.a.
    het 
    &lt;em&gt;Algemeen Handelsblad&lt;/em&gt;

    en 
    &lt;em&gt;Elsevier's Ge&amp;iuml;llustreerd Maandschrift)&lt;/em&gt;

    met reisreportages, feuilletons, cabaretrepertoire en
    toneelkritieken. Daarnaast schreef hij nog enkele
    toneelstukken, onder meer - in samenwerking met de journalist
    Jan Lamers - 
    &lt;em&gt;De fakir&lt;/em&gt;

    en 
    &lt;em&gt;De onderwereld&lt;/em&gt;

    (beide in 193 5) en alleen 
    &lt;em&gt;Duikie zwaait af&lt;/em&gt;

    en 
    &lt;em&gt;Ik kan het toch niet helpen&lt;/em&gt;

    (beide in 1939), die alle door het beroepstoneel werden
    uitgevoerd. Ook publiceerde hij een roman, 
    &lt;em&gt;Max, mijn jongen&lt;/em&gt;

    (Rotterdam, 1928). In 1925 trad hij op uitnodiging van
    directeur Y.G. van der Veen in dienst van het socialistische
    dagblad 
    &lt;em&gt;Voorwaarts&lt;/em&gt;

    in Rotterdam. Bij al die gevarieerde bezigheden voor de
    drukpers leidde hij samen met zijn collega Arie Pleysier een
    politieke cabaretclub, waarvoor zij beiden nogal scherpe,
    satirische teksten schreven. Toen in 1931 
    &lt;em&gt;Voorwaarts&lt;/em&gt;

    en het eveneens socialistische dagblad 
    &lt;em&gt;Het Volk&lt;/em&gt;

    onderdelen werden van de NV Arbeiderspers, werkte Sallo, die
    zich in Amsterdam vestigde, ook voor 
    &lt;em&gt;Het Volk.&lt;/em&gt;

    Hij werd onder meer belast met de feuilletonredactie en de
    zaterdagbijlagen van zeven bladen van de Arbeiderspers, schreef
    grote reportages over o.a. kwakzalvers, waarzeggerij, de
    onderwereld en daarnaast kunstkritieken.&lt;/p&gt;
&lt;p&gt;In 1930 maakte De Vries voor het eerst kennis met de radio.
    Op verzoek van Van der Veen schreef hij, ter gelegenheid van
    het 10-jarig bestaan van 
    &lt;em&gt;Voorwaarts&lt;/em&gt;

    (1930), het hoorspel 
    &lt;em&gt;De lijfwacht des heeren&lt;/em&gt;

    voor de VARA. De uitvoering beviel hem echter helemaal niet.
    Toen de VARA-leiding hem om een tweede spel vroeg, wilde hij
    dit wel schrijven, maar op voorwaarde zelf de regie te voeren.
    Hij kreeg toestemming, en zijn 
    &lt;em&gt;De moderne Paljas&lt;/em&gt;

    (1931) werd zijn eerste werkstuk als hoorspelregisseur. Al wist
    hij niets van microfoons, hij wist wel welk effect hij bij de
    luisteraars wilde bereiken en hij kon zijn intenties overdragen
    aan de technicus. Hij haatte bij een hoorspeluitvoering elke
    vorm van toneeleffect en pathos. Zijn beginsel als regisseur
    was dat de uitvoering z&amp;oacute; moest zijn dat het leek alsof de
    acteurs zich dicht bij de toehoorders bevonden en met hun
    natuurlijke stemmen, ondersteund door achtergrondgeluiden en
    -muziek, de luisteraars de indruk gaven alsof alles werkelijk
    gebeurde. Zoals hij het eens kernachtig zei: 'Als U het gehoord
    hebt, moet U het gezien hebben' ( 
    &lt;em&gt;Het Vrije Volk,&lt;/em&gt;

    13-2-1959). Tot 1935 zou hij naast het journalistieke werk
    freelance voor de VARA als auteur en regisseur van hoorspelen,
    cabaretprogramma's en 'bonte avonden' optreden. Op aandringen
    echter van Arie Pleysier, die in oktober 1934 bij de VARA
    omroepleider was geworden, deed hij de definitieve stap naar
    die omroep en trad hij op 1 september 1935 in vaste dienst.
    Daar ontwikkelde 'Es', zoals zijn omroepcollega's hem in de
    wandeling noemden, zich tot een volwaardig radioauteur en
    -regisseur. Samen met Pleysier verzorgde hij in de tweede helft
    van de jaren dertig de zg. maandrevues, bonte programma's
    waarin als in een 'hoorkrant' actuele gebeurtenissen, vooral op
    politiek terrein, op een satirieke manier in dialogen en
    liedjes werden behandeld - programma's waardoor de VARA nog al
    eens in botsing kwam met de Radio-omroep Controlecommissie, die
    waken moest voor de veiligheid van de staat, de openbare orde
    en de goede zeden. Daarnaast verzorgde 'Es' reportages en
    amusementsprogramma's, meer nog dan hoorspelen.&lt;/p&gt;
&lt;p&gt;De Duitse bezetting maakte voorlopig een einde aan dit
    radiowerk. Hij kreeg in 1941 ontslag en kwam in een, gezien
    zijn weinige dienstjaren, korte afvloeiingsregeling. Nog even
    kon hij zich als onderwijzer op een kleine joodse school in
    Hilversum verdienstelijk maken, totdat de anti-joodse
    maatregelen hem ook dit onmogelijk maakten. Hij dook onder en
    leefde verder als de 'zenuwzieke onderwijzer Hofman'. Hij hield
    een oorlogsdagboek bij, waaruit hij na de bevrijding het
    materiaal putte voor verscheidene hoorspelen, zoals 
    &lt;em&gt;Februari 1941&lt;/em&gt;

    (1946) en 
    &lt;em&gt;De 2de overval op de Weteringschans (1947),&lt;/em&gt;

    na zijn terugkeer bij de VARA. In het radiowerk heeft hij zich
    na de bevrijding ook verder vooral beziggehouden met het
    schrijven en regisseren van hoorspelen. Tot zijn bekendste
    produkties behoren de series 
    &lt;em&gt;Dodenhuis,&lt;/em&gt;

    die hij onder het pseudoniem Peter Goodman uitzond. Dit
    pseudoniem had hij ontleend aan een Amerikaanse radioauteur van
    die naam, die hem de idee&amp;euml;n had verschaft. In 1939 was De
    Vries met de 1e episode van die reeks begonnen. Na de oorlog
    zette hij haar voort in 1946 en 1947. Zij kregen een grote
    luisterdichtheid. Daarnaast heeft 'Es' een enorme produktie op
    zijn eigen naam staan. Dit alles verhinderde hem overigens niet
    nog enkele boeken te publiceren. Daarin speelden soms nog zijn
    radio-ervaringen door, zoals blijkt uit zijn roman 
    &lt;em&gt;Ruiters op de aethergolven&lt;/em&gt;

    (Amsterdam, 1949). In dit 'eigenwijs boek van een spotter met
    een jonge liefde De Radio', zoals hij het annonceert, laat hij
    het publiek kennismaken met het werk van programmamakers en
    -uitvoerders. Hij doet dit geestig, soms ironisch en
    mild-satirisch, maar altijd boeiend. De Vries was in hart en
    nieren een radioman. Met de collega's van de televisie van zijn
    omroep had hij weinig contact. Toch heeft hij een televisiespel
    geschreven in vier delen, maar niet voor de VARA, doch voor de
    KRO. Op verzoek van het hoofd van de KRO-televisie, Jan
    Castelijns, schreef hij 
    &lt;em&gt;Het Huis,&lt;/em&gt;

    een thrillerachtig detectiveverhaal, naar idee&amp;euml;n van Peter
    Goodman, dat in het voorjaar van 1963 is uitgezonden. 'Ik vond
    het wel leuk om te doen', verklaarde hij ( 
    &lt;em&gt;Het Parool,&lt;/em&gt;

    27-3-1963), al meende hij wel dat de radio meer mogelijkheden
    bood dan de televisie. Toen 'Es' in 1959 de pensioengerechtigde
    leeftijd bereikt had, verzocht de VARA-leiding hem nog twee
    jaar met zijn werk door te gaan. In 1961 verliet hij de
    omroep.&lt;/p&gt;
&lt;p&gt;De Vries was een bezeten werker, altijd met zijn vak bezig.
    Een perfectionist, die hoge eisen stelde aan zichzelf en de
    acteurs. Hij gold in zijn optreden als eigenwijs. 'Es' was het
    daarmee eens: 'Een regisseur is verantwoordelijk, dus
    eigenwijs. Men verwacht van hem dat hij het weet. Dus weet hij
    het &amp;oacute;&amp;oacute;k als hij het niet weet, want het is zijn vak'
    ( 
    &lt;em&gt;Het Vrije Volk,&lt;/em&gt;

    6-12-1952). Al kon hij soms scherp zijn in zijn aanmerkingen,
    de kleine beweeglijke man met zijn Gronings accent en de pijp
    in de mond werd meer geacht dan gevreesd. Men waardeerde hem
    als vakman, al was hij lastig: hij was in wezen een hartelijk
    mens. Een man van de klok overigens, die zeer ongeduldig was
    als hij op iets wachten moest. Administratieve bezigheden
    verfoeide hij en liet hij graag aan zijn vrouw over. Van
    officieel gedoe, zeker als het hemzelf betrof, van loftuitingen
    en huldigingen moest hij niets hebben. Altijd, ook in zijn
    vrije tijd, actief bezig, wilde hij op de hoogte blijven van
    wat er zich in de wereld van de letteren en van het toneel
    afspeelde. Rust maakte hem onrustig. Bij alles wat hij deed
    bleef hij de journalist met socialistische overtuiging.
    Terugkijkend op zijn verleden verklaarde hij: 'M'n
    eigenwijsheid die m'n hele leven gekenmerkt heeft, trok me naar
    de volksopvoeding. Ik voelde me al vroeg gedreven door bepaalde
    maatschappelijke beginselen. Ik was zeer rood, ben 't altijd
    geweest, ook toen ik 't nog 
    &lt;em&gt;niet&lt;/em&gt;

    wist' ( 
    &lt;em&gt;Het Vrije Volk,&lt;/em&gt;

    6-12-1952).&lt;/p&gt;
&lt;p&gt;
  &lt;a href='agedeelte'&gt;A: &lt;/a&gt;Correspondentie, jaarverslagen, persoonsgegevens en
  scripts van hoorspelen in Archief van de VARA te
  Hilversum.&lt;/p&gt;
&lt;p&gt;
  &lt;a href='pgedeelte'&gt;P: &lt;/a&gt;
  Behalve overzicht van geschreven en of geregisseerde
    hoorspelen in onder L genoemd werk van Bulte:
    'Radiohoorspelen', in 
    &lt;em&gt;Filmliga&lt;/em&gt;

    6 (1932) 2 (,) 51-53; 
    &lt;em&gt;Verduisterde jaren&lt;/em&gt;

    (Amsterdam, 1945); 'Het moderne hoorspel', in J.J.F. Stokvis en
    L.J. van Looi, 
    &lt;em&gt;Radio Nederland&lt;/em&gt;

    (Amsterdam [etc.], 1946) 21-29; 
    &lt;em&gt;De fakir van de Prinsengracht&lt;/em&gt;

    (Amsterdam, 1948); 
    &lt;em&gt;Niets is helemaal waar&lt;/em&gt;

    (Baarn, 1955).
&lt;/p&gt;
&lt;p&gt;
  &lt;a href='lgedeelte'&gt;L: &lt;/a&gt;Interviews en herdenkingsartikelen, in 
  &lt;em&gt;De Radiogids,&lt;/em&gt;

  2-4-1938, 9-4-1938, 14-2-1954; 
  &lt;em&gt;Gooische Klanken,&lt;/em&gt;

  24-12-1948; 
  &lt;em&gt;Het Vrije Volk&lt;/em&gt;

  (Amsterdamse editie), 6-12-1952, 13-2-1959; 
  &lt;em&gt;Haagsch Dagblad.&lt;/em&gt;

  6-2-1954; 
  &lt;em&gt;Het Parool,&lt;/em&gt;

  27-3-1963, 1-4-1974; 
  &lt;em&gt;De Varagids.&lt;/em&gt;

  13-4-1974. 
  &lt;p&gt;Meyer Sluyser, 
  &lt;em&gt;Hier is de VARA&lt;/em&gt;

  (Amsterdam, 1950) 115-116; Rob Geraerds, 
  &lt;em&gt;De spelleiding heeft... Kommer Kleyn&lt;/em&gt;

  (Hoorn, 1954) 74-75; Meyer Sluyser, 
  &lt;em&gt;Een klein mannetje met een klein potloodje&lt;/em&gt;

  (Amsterdam, 1965) 82; C.H. Bulte, 
  &lt;em&gt;Het Nederlandse hoorspel&lt;/em&gt;

  (Utrecht, 1984) passim.&lt;/p&gt;
&lt;/p&gt;
&lt;p&gt;H.W.A. Joosten&lt;/p&gt; 
&lt;dtml-var bwn_footer&gt;</text>
  </biography>
</biodes>

