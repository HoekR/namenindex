<biodes version="1.0">
  <fileDesc>
    <title>Bosboom, Nicolaas (1855-1937)</title>
    <ref target="http://resources.huygens.knaw.nl/bwn1880-2000/lemmata/bwn5/bosboom"/>
    <publisher>
      <name>Biografisch Woordenboek van Nederland:1880-2000</name>
      <ref target="http://resources.huygens.knaw.nl/bwn1880-2000"/>
    </publisher>
  </fileDesc>
  <person>
    <idno type="id">bosboom</idno>
    <persName><name type="geslachtsnaam">Bosboom</name>, Nicolaas</persName>
    <sex value="1"/>
    <event type="birth" when="1855"/>
    <event type="death" when="1937"/>
    <state type="occupation">legerofficier</state>
    <state type="occupation">minister</state>
  </person>
  <biography>
    <graphic url="http://resources.huygens.knaw.nl/bwn1880-2000/lemmata/bwn5/images/images/bosboom.jpg"/>
    <text>&lt;dtml-var bwn_header&gt;
 &lt;p class='genealogie'&gt;
  &lt;strong&gt;Bosboom, Nicolaas&lt;/strong&gt;, legerofficier en minister van Oorlog ('s-Gravenhage 30-9-1855 - 's-Gravenhage 14-11-1937). Zoon van Nicolaas Bosboom, commies op het departement van
  Oorlog, en Louiza Maria Margaretha ten Kate van Loo. Gehuwd op
  13-10-1881 met Maria Johanna van Andel (1862-1925). Uit dit
  huwelijk werden 3 dochters geboren.
  

  

  
  &lt;/p&gt;
&lt;p&gt;
  &lt;img class='bwnimg' BORDER='0' align='right' src='images/bosboom.jpg' alt='afbeelding van Bosboom, Nicolaas'&gt;Nicolaas Bosboom had geen onverdeeld gelukkige jeugd. Zijn
    vader was langdurig ziek en stierf uiteindelijk in 1862 aan de
    tering, zijn gezin in vrij karige omstandigheden achterlatend.
    Lang voor diens dood had de tweelingbroer van vader Bosboom, de
    schilder Johannes, zich om zijn schoonzuster en haar kinderen
    bekommerd. Deze kinderloze oom werd nu officieel voogd van de
    zes jongens en twee meisjes.&lt;/p&gt;
&lt;p&gt;Nicolaas werd, evenals drie oudere broers, naar een
    militaire opleiding gestuurd. In april 1871 nam hij als
    vrijwilliger dienst bij het 2de Regiment Vestingartillerie.
    Toen hij in april 1874 de rang van sergeant had bereikt,
    trachtte hij officier te worden via de buiten de Koninklijke
    Militaire Academie bestaande opleidingen. Eerst bezocht hij de
    voorbereidende Cursus in Utrecht en vervolgens de Hoofdcursus
    der Artillerie in Delft, waarna hij in juli 1877 bij het 2de
    Regiment Vestingartillerie werd benoemd tot tweede luitenant.
    Op zijn eerste standplaats bij de vestingartillerie in
    Gorinchem leerde hij de burgemeestersdochter uit een
    gefortuneerde familie, Maria van Andel, kennen, met wie hij in
    oktober 1881 in het huwelijk trad. Tot verdriet van de
    diepgelovige familie Bosboom wilde het jonge paar geen
    kerkelijke inzegening.&lt;/p&gt;
&lt;p&gt;In 1883 verhuisde Bosboom - sinds 1880 eerste luitenant -
    naar het 1e Regiment Veldartillerie in Utrecht. Hier trok hij
    de aandacht door twee publicaties: 
    &lt;em&gt;Eenige beschouwingen over de Nieuwe Hollandsche Waterlinie
    en haar artilleristische verdediging&lt;/em&gt;

    (1886) en 
    &lt;em&gt;Over de militaire maatregelen door Nederland te nemen tot
    het handhaven eener gewapende neutraliteit&lt;/em&gt;

    (1888). Bosbooms carri&amp;egrave;re kwam nu in een
    stroomversnelling. In 1891 werd hij gedetacheerd bij de
    Generale Staf in Den Haag, waar het onder andere zijn taak was
    de inspecteur der infanterie te vergezellen op dienstreizen
    door het land. Zo leerde hij de problemen van het hele leger
    grondig kennen.&lt;/p&gt;
&lt;p&gt;In 1893 werd Bosboom als kapitein aangesteld bij de Generale
    Staf zonder de Hoogere Krijgsschool te hebben doorlopen. Dit
    was een unicum en een bewijs dat zijn bekwaamheden werden
    erkend. Vijf jaar later keerde Bosboom terug bij het Wapen der
    Artillerie, en volgde plaatsing bij het 2de Regiment
    Veldartillerie. In 1905 werd Bosboom - toen al twee jaar majoor
    - commandant van het Korps Rijdende Artillerie in Arnhem. Hij
    bezorgde deze zogeheten 'Gele Rijders' faam vanwege hun
    training en uithoudingsvermogen door meerdaagse marsoefeningen
    en lange-afstandsritten. Zelf ging hij daarbij voorop.&lt;/p&gt;
&lt;p&gt;Als medewerker aan de 
    &lt;em&gt;Nieuwe Courant&lt;/em&gt;

    , tussen 1900 en 1913, het lijfblad van de vrij-liberalen - dat
    wil zeggen: conservatief-liberalen -, en als actief lid van de
    Bond van Vrije Liberalen, opgericht in 1906, manifesteerde
    Bosboom zich inmiddels ook op politiek gebied. Hij was
    geleidelijk tot het inzicht gekomen dat verbetering van de
    landsverdediging alleen langs politieke weg kon worden bereikt.
    In woord en geschrift werd hij een hardnekkig bestrijder van
    H.P. Staal, de minister van Oorlog in het links-liberale
    kabinet-De Meester (1905-1908). In zijn ogen ondermijnde Staal
    door zijn bezuinigingspolitiek het leger en het staatsgezag.
    Bosboom beschouwde het voortijdige aftreden van de minister op
    8 april 1907 voor een groot deel als zijn succes. Een door hem
    in 1909 ondernomen poging om in de Tweede Kamer te komen
    mislukte. De vrij-liberalen leden in mei van dat jaar in het
    hele land aanzienlijke verliezen. De partij verloor vier van de
    acht zetels.&lt;/p&gt;
&lt;p&gt;Sinds 1906 luitenant-kolonel, werd Bosboom in maart 1910
    bevorderd tot kolonel. Met tegenzin verliet hij Arnhem om in
    Den Haag het commando op zich te nemen over het 2de Regiment
    Veldartillerie. Aan dit in Den Haag en Leiden gelegerde
    regiment viel weinig eer te behalen, want het genoot weinig
    aanzien. In maart 1912 kreeg Bosboom op eigen verzoek eervol
    ontslag na 35 dienstjaren. Het is niet onwaarschijnlijk dat de
    56-jarige kolonel enigszins teleurgesteld het leger verliet,
    omdat hogere functies niet voor hem leken weggelegd. Wel werd
    hem als gepensioneerd kolonel in augustus 1913 nog de rang van
    generaal-majoor en in januari 1918 die van luitenant-generaal
    verleend.&lt;/p&gt;
&lt;p&gt;Bosboom had nu meer tijd voor het kritisch volgen van het
    militaire beleid van de regering. Sinds 1910 was hij bovendien
    lid van de in dat jaar ingestelde Legercommissie, een
    staatscommissie die moest toezien op een verantwoorde besteding
    van de defensieuitgaven. Toen de minister van Oorlog, H. Colijn
    (1911-1913), in november 1912 zijn reorganisatievoorstellen en
    de begroting voor 1913 bij het parlement indiende, liet Bosboom
    binnen een week zijn brochure over 
    &lt;em&gt;De reorganisatie der infanterie&lt;/em&gt;

    verschijnen. Hierin becommentarieerde hij Colijns plannen als
    te kostbaar en als nodeloos gecompliceerd. Hij stelde een
    eenvoudiger stelsel voor, aangeduid als het 'verdubbelstelsel',
    waarvan de kern was dat in oorlogstijd het aantal bataljons
    gemakkelijk zou kunnen worden verdubbeld. Zijn pleidooi was
    vergeefs, want Colijns begroting en de reorganisatievoorstellen
    werden in het parlement aanvaard.&lt;/p&gt;
&lt;p&gt;In 1913 trad het confessionele coalitiekabinet-Heemskerk
    (1908-1913) af. Daarop volgde een extraparlementair ministerie
    van liberale signatuur. Geen van de ministers was Kamerlid.
    Daarom leek het niet verwonderlijk dat Bosboom, aangezocht door
    de formateur, P.W.A. Cort van der Linden, op 29 augustus 1913
    de ministersportefeuille van Oorlog accepteerde, ondanks zijn
    gebrek aan parlementaire ervaring. In hoofdpunten week hij nu
    als minister - mede op verzoek van koningin Wilhelmina - niet
    af van de door Colijn ingezette hervormingen.&lt;/p&gt;
&lt;p&gt;Toen de Europese situatie steeds dreigender werd, kondigde
    het kabinet op 31 juli 1914 de volledige mobilisatie van land-
    en zeemacht af. Deze had, mede dankzij een toen nog goede
    samenwerking tussen minister en opperbevelhebber, een vlot
    verloop, en in de avond van 2 augustus was de krijgsmacht op
    volle oorlogssterkte. Aangezien het land voor een groot deel
    geleidelijk in staat van oorlog en van beleg werd verklaard,
    kwam er een lawine van werk, vragen, opdrachten, problemen
    enzovoort op het departement van Oorlog af. Bosboom kreeg
    daarmee een extra zware last op zijn schouders, die hij slechts
    dragen kon door de voortreffelijke wijze waarop zijn
    rechterhand, de chef van het kabinet jhr. B.C. de Jonge, het
    departement leiding gaf en de minister begeleidde in zijn
    omgang met de Kamers en met Kamerleden.&lt;/p&gt;
&lt;p&gt;Het laatstgenoemde aspect was en bleef een zwak punt van
    Bosboom. Hij ergerde zich buitenmatig aan - zoals hij het later
    in zijn memoires omschreef - de 'typen, die het aanzien van het
    parlement ondermijnen' en zijn ministerschap tot 'een
    marteling' maakten. Overigens stoorde zowel een
    sociaal-democraat als J.H.A. Schaper als de liberaal W.H. de
    Beaufort zich aan de wijze waarop de minister in de Tweede
    Kamer werd 'getreiterd en gesard'. De vrijzinnig-democraat H.P.
    Marchant ging zelfs zover de minister, die 'zenuwlijder van
    Oorlog', 'een gevaar voor het land' te noemen en hij verklaarde
    'elk middel aan [te] grijpen om hem te laten vallen'. Ten dele
    is deze vijandigheid te verklaren doordat ook Bosboom erin
    slaagde door zijn sarcasme en ietwat bruuske optreden
    Kamerleden tegen zich in het harnas te jagen. De Jonge wist hen
    dan soms buiten de Kamer toch tevreden te stellen door hun
    vragen correct te beantwoorden en hun problemen te helpen
    oplossen. De minister gunde zich hiervoor geen tijd.&lt;/p&gt;
&lt;p&gt;In oktober 1914 ontstond in het kabinet een gespannen
    situatie, toen Bosboom - die uitgesproken anti-Duits was -
    Groot-Brittanni&amp;euml; gelegenheid wilde geven Belgi&amp;euml; te
    hulp te komen na de val van Antwerpen. De meerderheid van de
    ministerraad wist Bosboom er echter van te overtuigen dat hij
    moest volharden in de politiek van strikte neutraliteit.&lt;/p&gt;
&lt;p&gt;Bosbooms gebrekkige communicatie met het parlement, alsmede
    irritaties in den lande over de aanhoudende, kostbare
    mobilisatie en over zich stierlijk vervelende soldaten met alle
    incidenten van dien, schiepen allengs een sfeer waarin de
    minister en Kamerleden zich steeds kregeliger tegenover elkaar
    opstelden. Daarbij kwamen dan nog de spanningen tussen de
    betrokken verantwoordelijken onderling. Allereerst was er het
    kabinet, dat handhaving van de neutraliteit wenste. Dan was er
    de opperbevelhebber, C.J. Snijders, die dat militair gezien
    onmogelijk vond, zich pro-Duits opstelde, alle steun kreeg van
    Wilhelmina en Bosboom behandelde alsof hij slechts een
    ambtenaar was. Ten slotte was er Bosboom zelf, die de
    neutraliteitspolitiek moest accepteren, maar wiens sympathie
    uitging naar Groot-Brittanni&amp;euml;. Bosboom had bovendien
    weinig te zeggen over Snijders, omdat die volgens zijn
    instructie alleen verantwoording verschuldigd was aan 'de
    regering' in haar geheel. In de praktijk beschouwde Snijders de
    Koningin als zijn directe superieur.&lt;/p&gt;
&lt;p&gt;Al deze factoren tezamen brachten Bosboom tot het besluit op
    15 mei 1917 zijn ontslag aan te bieden, nadat de Tweede Kamer
    op 4 mei 1917 een hem onwelgevallige motie had aanvaard, hoewel
    het kabinet al besloten had de motie terzijde te leggen. Deze
    motie-Marchant betrof het oproepen van de landstormklasse 1908
    (mannen geboren in 1888) in actieve dienst in plaats van de
    vervroegde oproeping van de militielichting 1918 (geborenen in
    1898). De Kamermeerderheid wilde de jongeren oproepen, het
    kabinet gaf de voorkeur aan de ouderen. Vervolgens nam de Kamer
    op 10 mei een motie aan, waarin de houding van de minister ter
    zake werd betreurd. Cort van der Linden stak geen hand uit om
    hem te helpen. Bosboom had er nu schoon genoeg van. Hij raadde
    Cort van der Linden aan de kabinetschef van het ministerie,
    jhr. B.C. de Jonge, als minister van Oorlog op te nemen in het
    kabinet en trad zelf af. Marchant had zijn zin gekregen.&lt;/p&gt;
&lt;p&gt;Bosboom trok zich nu grotendeels terug uit het openbare
    leven en begon zijn memoires te schrijven. Naast de poging tot
    afrekening met dwarsliggende Kamerleden is Bosbooms in 1933
    verschenen 
    &lt;em&gt;In moeilijke omstandigheden. Augustus 1914 - mei 1917&lt;/em&gt;

    een vurig pleidooi voor een sterke defensie, gezien Hitlers
    agressieve bedoelingen tegenover onder meer Nederland.
    Opmerkelijk is dat Bosboom dus al in 1933 in onmiskenbare
    bewoordingen waarschuwde tegen Hitler en diens plannen.&lt;/p&gt;
&lt;p&gt;Bosbooms leven overziende, kan gezegd worden dat hij als
    officier een goede, niet opzienbarende carri&amp;egrave;re heeft
    gemaakt. Als minister bleek hij niet geheel opgewassen tegen
    het onverwacht zware takenpakket na het uitbreken van de Eerste
    Wereldoorlog, terwijl een deel van de Tweede Kamer hem ook nog
    eens hinderlijk voor de voeten liep.&lt;/p&gt;
&lt;p&gt;
  &lt;a href='pgedeelte'&gt;P: &lt;/a&gt;Naast de in de tekst genoemde publicaties en circa 200
    artikelen in voornamelijk de 
    &lt;em&gt;Nieuwe Courant&lt;/em&gt;

    (1900-1913): 
    &lt;em&gt;Volkenbond en ontwapening. Naar aanleiding van prof.dr. D.
    van Embden's jongste propagandaschrift&lt;/em&gt;

    ('s-Gravenhage 1928).&lt;/p&gt;
&lt;p&gt;
  &lt;a href='lgedeelte'&gt;L: &lt;/a&gt;C.W. de Vries, 
  &lt;em&gt;Schets eener parlementaire geschiedenis van Nederland.&lt;/em&gt;

  IV: 
  &lt;em&gt;Nederland 1914-1918&lt;/em&gt;

  ('s-Gravenhage 1955) 21-140; 
  &lt;em&gt;Herinneringen van jhr.mr. B.C. de Jonge. Met brieven uit zijn
  nalatenschap&lt;/em&gt;. Uitg. door S.L. van der Wal (Utrecht 1968); C. Smit, 
  &lt;em&gt;Nederland in de Eerste Wereldoorlog&lt;/em&gt;. II: 
  &lt;em&gt;1914-1917&lt;/em&gt;

  (Groningen 1972); J.W. Bonebakker, 
  &lt;em&gt;Twee verdienstelijke officieren, 1914-1918: N. Bosboom en C.J.
  Snijders&lt;/em&gt;

  (Nieuwkoop 1974); 
  &lt;em&gt;Mobilisatie in Nederland en Belgi&amp;euml;, 1870 - 1914 -
  1939&lt;/em&gt;. Onder red. van W. Klinkert [e.a.] (Amsterdam 1991) 24-33; C.A.
  Groenewold, 
  &lt;em&gt;H.P. Marchant (1869-1956). 'Le tigre n&amp;eacute;erlandais'&lt;/em&gt;

  (Venlo [etc.] 1995); P.W.M. Hasselton, 
  &lt;em&gt;De wisseling van het opperbevel in februari 1940 getoetst aan
  de praktijk van de Oorlogswet in de periode 1887-1940&lt;/em&gt;

  [Groningen 1995].&lt;/p&gt;
&lt;p&gt;
  &lt;a href='igedeelte'&gt;I: &lt;/a&gt;
  &lt;em&gt;Persoonlijkheden in het Koninkrijk der Nederlanden in woord en
  beeld&lt;/em&gt;

  (Amsterdam 1938) 208.&lt;/p&gt;
&lt;p&gt;G.A.M. Beekelaar&lt;/p&gt; 
&lt;dtml-var bwn_footer&gt;</text>
  </biography>
</biodes>

