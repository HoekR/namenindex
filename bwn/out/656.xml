<biodes version="1.0">
  <fileDesc>
    <title>Hall, Walraven van (1906-1945)</title>
    <ref target="http://resources.huygens.knaw.nl/bwn1880-2000/lemmata/bwn3/hallw"/>
    <publisher>
      <name>Biografisch Woordenboek van Nederland:1880-2000</name>
      <ref target="http://resources.huygens.knaw.nl/bwn1880-2000"/>
    </publisher>
  </fileDesc>
  <person>
    <idno type="id">hallw</idno>
    <persName><name type="geslachtsnaam">Hall</name>, Walraven van</persName>
    <sex value="1"/>
    <event type="birth" when="1906"/>
    <event type="death" when="1945"/>
    <state type="occupation">bankier</state>
    <state type="occupation">verzetsman</state>
  </person>
  <biography>
    <graphic url="http://resources.huygens.knaw.nl/bwn1880-2000/lemmata/bwn3/images/images/HALLW.jpg"/>
    <text>&lt;dtml-var bwn_header&gt;
 &lt;p class='genealogie'&gt;
  &lt;strong&gt;Hall, Walraven van&lt;/strong&gt;, bankier en verzetsleider (Amsterdam 10-2-1906 - Haarlem 12-2-1945).

  Zoon van Adriaan Floris van Hall, bankier, en Petronella Johanna
  Boissevain. Gehuwd op 1-3-1932 met Anna Mathilde den Tex. Uit dit
  huwelijk werden 1 zoon en 2 dochters geboren.
  

  &lt;img src=&amp;quot;images/HALLW.jpg&amp;quot; align=&amp;quot;right&amp;quot; BORDER=&amp;quot;0&amp;quot; alt=&amp;quot;afbeelding van Hall, Walraven van&amp;quot; class=&amp;quot;bwnimg&amp;quot;&gt;

  
  &lt;/p&gt;
&lt;p&gt;Van Hall werd als derde zoon in een gezin geboren dat tien
    kinderen zou tellen. Het gezin behoorde tot bekend en
    vooraanstaand geslacht. Na priv&amp;eacute;-onderwijs was hij in
    1919/ 1920 leerling op het Amsterdams Lyceum en vervolgens tot
    juli 1922 op het Kennemer Lyceum in Bloemendaal. Al op jeugdige
    leeftijd was hij een geestdriftig zeiler en voelde hij zich tot
    de zeevaart aangetrokken. In juli 1922 werd hij ingeschreven
    aan de Zeevaartschool Willem Barentsz op Terschelling, die hij
    drie jaar later als stuurmansleerling verliet. Als zodanig trad
    hij in augustus 1925 in dienst van de NV Koninklijke
    Hollandsche Lloyd, verwierf in 1927 het diploma derde stuurman
    voor de Groote Scheepvaart en in 1928 het certificaat voor
    radiotelegrafist. Na verkrijging van het diploma tweede
    stuurman werd hij tot zijn grote teleurstelling wegens zijn
    ogen afgekeurd. Met een zeer gunstig getuigschrift werd hem in
    juni 1929 eervol ontslag verleend.&lt;/p&gt;
&lt;p&gt;In het najaar van 1929 vertrok Van Hall naar de Verenigde
    Staten, waar hij aanvankelijk bij een scheepvaartmaatschappij
    in New York in dienst zou treden, doch als gevolg van de
    uitgebroken wereldcrisis niet werd aangenomen. Via zijn broer
    G. van Hall, die in New York een bankfunctie bekleedde, vond
    hij emplooi bij een andere bank in Wall Street. Na ruim een
    jaar keerde hij naar Nederland terug en werd in februari 1931
    tot mededirecteur benoemd van het bijkantoor in Zutphen van de
    in Amsterdam gevestigde bank H. Oyens &amp;amp; Zn, waarvan zijn
    vader directeur was. Kort voor het begin van de Tweede
    Wereldoorlog gaf hij les in radiotelegrafie en organiseerde hij
    in Zutphen de plaatselijke luchtbescherming. In maart 1940 werd
    hij als firmant opgenomen in de oude bankiers- en effectenfirma
    Wed. J. te Veltrup in Zaandam, waar hij voortaan zou wonen. In
    verband met zijn nieuwe functie werd hij toegelaten als lid van
    de Vereeniging voor den Effectenhandel en kreeg hiermede
    toegang tot de Amsterdamse Effectenbeurs. Hoewel niet aan een
    politieke partij verbonden, had Van Hall grote belangstelling
    voor de publieke zaak. Met zijn open persoonlijkheid was hij
    voorstander van samenwerking met figuren uit uiteenlopende
    maatschappelijke groeperingen. Dit leidde ertoe dat hij zich
    aansloot bij De Nederlandsche Unie en in augustus 1940
    voorzitter werd van de in Zaandam opgerichte afdeling.&lt;/p&gt;
&lt;p&gt;In oktober 1941 werden de tot dan uitbetaalde lonen aan
    gezinnen van in geallieerd verband varend koopvaardijpersoneel
    door een Duitse maatregel verlaagd tot het niveau van het
    maatschappelijk hulpbetoon. Door A. Filippo, gezagvoerder bij
    de Rotterdamsche Lloyd, werd een steunfonds opgericht, de
    Zeemanspot geheten, aanvankelijk om zeemansgezinnen, spoedig
    ook achtergeblevenen van het marinepersoneel, te hulp te komen.
    Bij de oprichting van plaatselijke hulpcomit&amp;eacute;s vond hij
    een enthousiaste medewerker in de oud-koopvaardijofficier Van
    Hall, die zelf weer zijn broer G. van Hall erbij betrok. Met de
    Duitse maatregelen op het gebied van jodenvervolging,
    arbeidsinzet en de instelling van de Kultuurkamer groeide het
    aantal zich hiertegen verzettende groepen en daarmee de
    behoefte aan financi&amp;euml;le steun. De initiatiefnemer van een
    steunorganisatie in Eindhoven, I.J. van den Bosch,
    afdelingsdirecteur van de Philipsfabrieken, kwam in contact met
    de gebroeders Van Hall, en gezamenlijk leidden zij het
    Nationaal Steun Fonds (NSF), dat met een net van
    geldinzamelaars en -distribuanten het gehele land bestreek en
    als 'de bankier van het verzet' alle facetten van het illegale
    werk financierde. Met grote vindingrijkheid werden problemen
    bij de geldinzameling - bijv. via de tien grote banken, de
    belastingdienst en giften - opgelost, waarbij voor de
    verantwoording van ontvangen bedragen o.a. werd gebruik gemaakt
    van waardeloze effecten, zilverbons en vervalste
    schatkistpromessen. In totaal werd meer dan 84 miljoen gulden
    uitgekeerd, waarbij misbruik van gelden nagenoeg niet voorkwam.
    Na 17 september 1944 vormde de spoorwegstaking een extra
    belasting van het steunapparaat. Dat de staking kon voortgezet
    worden is vooral de verdienste van het NSF geweest, en dan in
    het bijzonder van Walraven van Hall. In uitputtende discussies
    met de spoorwegdirectie en de personeelsraad, die met zekere
    arrogantie het beheer van de voor de 30.000 personeelsleden
    bestemde loonbedragen onder zich wilden houden, vond Van Hall
    telkens weer een uitweg uit hoogoplopende meningsverschillen.
    Een grote steun voor het NSF-werk vormde een tweetal door de
    regering in Londen gegeven garanties voor ontvangen leningen,
    die na enkele aanvullingen uiteindelijk het totaal van 80
    miljoen gulden bedroegen.&lt;/p&gt;
&lt;p&gt;Bij de co&amp;ouml;rdinatie van verzetsactiviteiten in het
    laatste oorlogsjaar speelde Van Hall een grote rol bij de
    totstandkoming van de 'Kern' en de 'Top-Driehoek', die
    vertegenwoordigers van diverse verzetsgroepen tot samenwerking
    brachten. Na de aanstelling van kolonel H. Koot tot Commandant
    van de Binnenlandsche Strijdkrachten in oktober 1944 stelde Van
    Hall hem in Amsterdam bureauruimte en het nodige personeel ter
    beschikking. Op 27 januari 1945 vond in Amsterdam een
    vergadering plaats van het Landelijk Werkcomit&amp;eacute;, opgericht
    om de steeds intensiever wordende mannenjacht in het kader van
    de arbeidsinzet tegen te gaan. Door onzorgvuldigheid van een
    prominent lid van de Landelijke Organisatie voor Hulp aan
    Onderduikers (LO), daags tevoren gearresteerd, kwamen de
    Duitsers achter het adres van samenkomst aan de Leidsegracht.
    Alle aanwezigen, onder wie Van Hall, vielen in hun handen,
    waarna in het Huis van Bewaring in Amsterdam door loslippigheid
    van een medegevangene bleek dat Van Hall de al lange tijd door
    de Duitsers gezochte, onder de schuilnaam Van Tuyl opererende,
    centrale figuur was. Als represaille voor de op een lid van de
    Feldgendarmerie gepleegde aanslag werd Walraven van Hall op 12
    februari 1945 in Haarlem-Noord gefusilleerd.&lt;/p&gt;
&lt;p&gt;
  &lt;a href='agedeelte'&gt;A: &lt;/a&gt;Rijksinstituut voor Oorlogsdocumentatie, Doe.
  II-Nationaal Steun Fonds.&lt;/p&gt;
&lt;p&gt;
  &lt;a href='lgedeelte'&gt;L: &lt;/a&gt;
  &lt;em&gt;De Zaanstreek in droeve en blijde dagen, 1940-1945.&lt;/em&gt;

  Samengest. door G.C. Huig (Zaandam, 1946); 
  &lt;em&gt;Walraven van Hall 10 februari 1906-12 februari 1945&lt;/em&gt;

  (Amsterdam, 1946); A.J.C. R&amp;uuml;ter. 
  &lt;em&gt;Rijden en staken. De Nederlandse Spoorwegen in oorlogstijd&lt;/em&gt;

  ('s-Gravenhage, 1960); P. Sanders, 
  &lt;em&gt;Het Nationaal Steun Fonds. Bijdrage tot de geschiedenis van de
  financiering van het verzet, 1941-1945&lt;/em&gt;

  ('s-Gravenhage, 1960); M.C. van Hall, 
  &lt;em&gt;Drie eeuwen. De kroniek van een Nederlandse familie&lt;/em&gt;

  (Amsterdam, 1961); G. van Hall, 
  &lt;em&gt;Ervaringen van een Amsterdammer&lt;/em&gt;

  (Amsterdam [etc.], 1976); L. de Jong, 
  &lt;em&gt;Het Koninkrijk der Nederlanden in de Tweede Wereldoorlog&lt;/em&gt;

  ('s-Gravenhage, 1976, 1981) VII, Xb, passim.&lt;/p&gt;

&lt;p&gt;
&lt;a href=&amp;quot;igedeelte&amp;quot;&gt;I: &lt;/a&gt;M.C. van Hall, &lt;i&gt;Drie eeuwen. De kroniek van een Nederlandse familie&lt;/i&gt; (Amsterdam 1961) 96-97.
&lt;/p&gt;


&lt;p&gt;E.G. Groeneveld&lt;/p&gt; 
&lt;dtml-var bwn_footer&gt;</text>
  </biography>
</biodes>

