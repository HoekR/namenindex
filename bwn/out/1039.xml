<biodes version="1.0">
  <fileDesc>
    <title>Kruijff [jr.], Hendrik Pieter Lubertus Cornelis de (1868-1911)</title>
    <ref target="http://resources.huygens.knaw.nl/bwn1880-2000/lemmata/bwn1/kruiff"/>
    <publisher>
      <name>Biografisch Woordenboek van Nederland:1880-2000</name>
      <ref target="http://resources.huygens.knaw.nl/bwn1880-2000"/>
    </publisher>
  </fileDesc>
  <person>
    <idno type="id">kruiff</idno>
    <persName><name type="geslachtsnaam">Kruijff [jr.]</name>, Hendrik Pieter Lubertus Cornelis de</persName>
    <sex value="1"/>
    <event type="birth" when="1868"/>
    <event type="death" when="1911"/>
    <state type="occupation">ondernemer</state>
  </person>
  <biography>
    <text>&lt;dtml-var bwn_header&gt;
 &lt;p class='genealogie'&gt;
  &lt;strong&gt;Kruijff [jr.], Hendrik Pieter Lubertus Cornelis de&lt;/strong&gt;

(bekend onder de naam &lt;b&gt;De Kruyff jr.&lt;/b&gt;) directeur Centrale Werkgevers Risico-Bank (Utrecht 19-10-1868 - Baarn 30-8-1911).

Zoon van Hendrik Pieter Lubertus Cornelis de Kruijff, officier der
genie, en van Johanna Wilhelmina de Ruijter de Wildt. Gehuwd op
31-10-1896 met Albertine Johanna Gobius. Uit dit huwelijk werden 1 zoon
en 3 dochters geboren.



&lt;/p&gt;
&lt;p&gt;In 1886 legde De Kruyff het eindexamen-HBS af te 's-Gravenhage.
Hij koos de medicijnenstudie te Utrecht en behaalde na 3 jaren zijn
kandidaats. Aangezien hij reeds als jongen een zware ziekte had
doorgemaakt, die hij eigenlijk nooit te boven was gekomen - ten gevolge
waarvan een militaire loopbaan, waartoe hij zich aangetrokken voelde,
voor hem gesloten was - en hij ook gedurende zijn studie geruime tijd
ernstig ziek was, besefte hij dat zijn zwakke gestel hem minder
geschikt maakte voor de dokterspraktijk. Met de hem eigen energie
haalde hij de verloren tijd in. Na in 1892 het aanvullend examen oude
talen te hebben afgelegd, volgden in korte tijd de kandidaats- en
doctoraal examens in de rechtswetenschap; in 1895 begon hij aan een
proefschrift. Deze studie over fabrieksreglementen bracht hem in
aanraking met verschillende industri&amp;euml;len. In het voorjaar van 1896
werd hem echter een plaats aangeboden in de redactie van het 
&lt;em&gt;Dagblad van Zuid-Holland en 's-Gravenhage,&lt;/em&gt;

die toen onder leiding stond van zijn studiegenoot W.C.A. baron Van
Vredenburch. Om deze positie te kunnen aanvaarden moest hij zijn studie
opgeven. Op 13 mei 1896 promoveerde hij op stellingen. Zijn boek heeft
hij ook later niet meer afgemaakt. Met de politiek van het blad kon hij
zich echter niet verenigen en bij een dreigend conflict vroeg hij een
jaar later zijn ontslag. Kort daarop werd hij benoemd bij de
hoofdadministratie van de Hollandsche IJzeren Spoorweg Maatschappij, te
Amsterdam, tot ambtenaar belast met wetgevingsaangelegenheden. Zo kreeg
hij in 1898 te maken met het door minister C. Lely ingediende
ontwerp-Ongevallenwet, dat ervan uitging, dat de gehele wettelijke
ongevallenverzekering gemonopoliseerd diende te worden in
&amp;eacute;&amp;eacute;n, van staatswege op te richten Rijksverzekeringsbank. De
Kruyff was daarentegen van mening, dat daarbij ook aan het particulier
initiatief de nodige ruimte diende te worden gelaten. Aan de door D.W.
Stork, te Hengelo, en J.C. van Marken, te Delft, ontketende
buitenparlementaire actie tegen het ontwerp verleende hij zijn
volledige medewerking. Door zijn toedoen kwam een nauwe verbinding tot
stand van deze groep met de leider van de oppositie in de Tweede Kamer
der Staten-Generaal, dr. A. Kuyper. Aan de opstelling van diens
'groot-amendement' op het ontwerp droeg hij bij. Hoewel dit
amendement werd verworpen en het ontwerp in de Tweede Kamer werd
aangenomen, verwierp de Eerste Kamer het, mede ten gevolge van De
Kruyffs onverpoosde actie. Het tweede ontwerp van minister Lely kwam in
belangrijke mate aan de verlangens van de industrieelen tegemoet.&lt;/p&gt;
&lt;p&gt;Tijdens deze actie werden mede door De Kruyffs bemoeiingen, in 1899
de Vereeniging van Nederlandsche Werkgevers (voorloper van het in 1968
opgerichte Verbond van Nederlandse Ondernemingen) en in 1901 het
dagblad 
&lt;em&gt;De Nieuwe Courant&lt;/em&gt;

opgericht. Van de eerste werd hij een inspirerend bestuurslid. Zodra
het zeker was hoe de wet zou luiden, benoemde het bestuur van deze
vereniging een commissie waarvan De Kruyff deel uitmaakte, met de
opdracht van advies te dienen, op welke wijze de verzekeringsplichtige
werkgevers gebruik zouden kunnen maken van de bevoegdheid hun risico
zelftedragen. Deze commissie ontwierp een uitvoerige schets van een
organisatie en op 26 maart 1902 werd de Centrale Werkgevers Risico-Bank
(CWRB) door 63 werkgevers te Amsterdam opgericht, terwijl De Kruyff met
ingang van 1 mei 1902 tot directeur daarvan werd benoemd. Zijn
denkbeeld, dat bij de uitvoering van de verzekering een zo groot
mogelijke plaats moest worden ingeruimd voor de medewerking van
belanghebbenden werd in de vorm van bedrijfsverenigingen uitgewerkt en
was de grondslag van de organisatie. Uit de grote vlucht die de CWRB
heeft genomen tot haar opheffing als gevolg van de invoering van de Wet
Arbeidsongeschiktheidsverzekering (1967) is duidelijk gebleken welk een
juist inzicht haar eerste directeur had. Om die reden werd hij ook
betrokken bij de samenstelling van het ontwerp-Landbouwongevallenwet.
Onder zijn leiding kwam op 25 februari 1909 de Tuinbouw-Onderlinge tot
stand, een organisatie van tuinbouwers tot onderling dragen van
bedrijfsrisico van de verzekering van bedrijfsongevallen van werknemers
in die bedrijfstak. Op 12 juli 1909 volgde de oprichting van een
soortgelijke vereniging van de landbouw, de Centrale
Landbouw-Onderlinge.&lt;/p&gt;
&lt;p&gt;In hetzelfde jaar werd De Kruyff ernstig ziek en hoewel hij in 1910
nog enige maanden werkzaamheden verichtte, overleed hij na een
langdurige ziekte op 42-jarige leeftijd. Ter nagedachtenis aan haar
eerste directeur en zijn naaste medewerkers richtte de CWRB op 31
augustus 1960 te Amsterdam de Stichting Mr. H.P.L.C. de Kruyff-fonds
op. Dit fonds beoogt o.m. een bibliotheek te vormen betreffende de
sociale verzekering in Nederland en in het buitenland en het stimuleren
van de wetenschappelijke studie van het onderzoek op het terrein van de
sociale verzekering.&lt;/p&gt;
&lt;p&gt;
  &lt;a href='pgedeelte'&gt;P: &lt;/a&gt;(samen met J. van Schevichaven en jhr. H. Smissaert) 
&lt;em&gt;Schets eener organisatie van werkgevers voor het gezamenlijk dragen
van risico ter zake van bedrijfsongevallen&lt;/em&gt;

(Den Haag, 1901); 
&lt;em&gt;Uiteenzetting der organisatie van de Centrale Werkgevers Risico-Bank
(te Amsterdam) en de Onderlinge Risicovereenigingen voor
bedrijfsongevallen&lt;/em&gt;

(Den Haag, 1902).&lt;/p&gt;
&lt;p&gt;
  &lt;a href='lgedeelte'&gt;L: &lt;/a&gt;
  &lt;em&gt;De Risicobank&lt;/em&gt;

6(1911) 9(15 september) 67-71; 
&lt;em&gt;De Nieuwe Courant&lt;/em&gt;

van 31-8-1911 (ochtendblad); P. [= E.D. Pijzel?], in 
&lt;em&gt;Eigen Haard&lt;/em&gt;

37 (1911) 567; W. de Vries Wzn., 
&lt;em&gt;De invloed van werkgevers en werknemers op de totstandkoming van de
eerste sociale verzekeringswet in Nederland (de Ongevallenwet 1901)&lt;/em&gt;

(Deventer, 1970); J. Mannoury, 'Enkele legislatieve aspecten van
het groot-amendement-Kuyper op de Ongevallenwet 1901', in 
&lt;em&gt;Sociale politiek opnieuw bedacht. Opstellen aangeboden aan prof.dr.
F.J.H.M. van der Ven...&lt;/em&gt;

(Deventer, 1972) 108-125.&lt;/p&gt;
&lt;p&gt;W. de Vries Wzn.&lt;/p&gt; 
&lt;dtml-var bwn_footer&gt;</text>
  </biography>
</biodes>

