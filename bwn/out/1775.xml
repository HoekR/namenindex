<biodes version="1.0">
  <fileDesc>
    <title>Suurhoff, Jacobus Gerardus (1905-1967)</title>
    <ref target="http://resources.huygens.knaw.nl/bwn1880-2000/lemmata/bwn2/suurhof"/>
    <publisher>
      <name>Biografisch Woordenboek van Nederland:1880-2000</name>
      <ref target="http://resources.huygens.knaw.nl/bwn1880-2000"/>
    </publisher>
  </fileDesc>
  <person>
    <idno type="id">suurhof</idno>
    <persName><name type="geslachtsnaam">Suurhoff</name>, Jacobus Gerardus</persName>
    <sex value="1"/>
    <event type="birth" when="1905"/>
    <event type="death" when="1967"/>
    <state type="occupation">politicus</state>
    <state type="occupation">minister</state>
  </person>
  <biography>
    <graphic url="http://resources.huygens.knaw.nl/bwn1880-2000/lemmata/bwn2/images/images/SUURHOFF.jpg"/>
    <text>&lt;dtml-var bwn_header&gt;
 &lt;p class='genealogie'&gt;
  &lt;strong&gt;Suurhoff, Jacobus Gerardus&lt;/strong&gt;, politicus (Amsterdam 23-7-1905 - Amsterdam 14-3-1967).

Zoon van Willem Johannes Suurhoff, huisschilder, en Catharina Boxum.
Gehuwd op 16-10-1930 met Alida Voorzanger. Uit dit huwelijk werden 2
zoons en 2 dochters geboren.

&lt;img src=&amp;quot;images/SUURHOFF.jpg&amp;quot; align=&amp;quot;right&amp;quot; BORDER=&amp;quot;0&amp;quot; alt=&amp;quot;afbeelding van Suurhoff, Jacobus Gerardus&amp;quot; class=&amp;quot;bwnimg&amp;quot;&gt;



&lt;/p&gt;
&lt;p&gt;Suurhoff werd, na de lagere school en de ULO met glans doorlopen te
hebben, in 1920 kantoorbediende bij de Stoomvaartmaatschappij
'Nederland', waar hij vier jaar werkzaam bleef. Na zijn
militaire dienstplicht vervuld te hebben was hij vervolgens tot 1930 in
dienst bij het Zuid-Afrikaansche Handelshuis. Naast zijn dagelijks werk
was intussen de politiek hem meer en meer gaan opeisen. Afkomstig uit
een sociaal-democratisch, hoewel politiek niet actief arbeidersgezin,
sloot Suurhoff zich aan bij de Arbeiders Jeugd Centrale (AJC) en op
zijn 18e jaar ook bij de Sociaal-Democratische Arbeiderspartij (SDAP);
in 1925 werd hij, pas negentien jaar oud, secretaris van afdeling
Amsterdam II dezer partij. Het was echter niet de partij, doch de
vakbeweging die voorlopig zijn voornaamste werkterrein zou worden. In
1929 werd Suurhoff voorzitter van de vakgroep kantoorbedienden van de
Algemeene Bond van Handels- en Kantoorbedienden en in 1930 trad hij in
bezoldigde dienst bij het Nederlandsch Verbond van Vakvereenigingen
(IMVV) als medewerker van de documentatieafdeling van het hoofdbestuur
(in 1938 werd hij chef van die afdeling). De jaren op het
documentatiebureau zijn voor Suurhoff een belangrijke leertijd geweest:
hij kwam in aanraking met de grote vraagstukken van sociale politiek en
had daarnaast gelegenheid voor zelfstudie (vooral economie en vreemde
talen); in deze periode ontwikkelde hij zich ook tot een vlot spreker
en publicist. Zijn gelijktijdige loopbaan in de SDAP hield nauw verband
met zijn werk als vakbondsman (partij- en vakbondsfuncties werden toen
nog veelvuldig gecombineerd): in juni 1939 werd hij lid van de
Amsterdamse gemeenteraad en in augustus van dat jaar tevens lid van de
Tweede Kamer (ter vervulling van de vacature, ontstaan doordat J. van
den Tempel minister van Sociale Zaken was geworden).&lt;/p&gt;
&lt;p&gt;Het begin van de Duitse bezetting bracht voor Suurhoff niet alleen
persoonlijke zorgen - in juli 1940 werd hij uit zijn functie bij het
NVV ontslagen door de als commissaris aan het verbond opgelegde
NSB'er H.J. Woudenberg en vanaf dat moment leefde hij &amp;eacute;n als
bekend sociaal-democraat &amp;eacute;n als echtgenoot van een joodse vrouw in
voortdurende zorg voor zijn gezin -, maar ook een versnelde evolutie in
zijn politieke denken. De ontwikkeling van de SDAP van klassepartij
naar volkspartij in de jaren dertig had zijn volle instemming gehad. Nu
behoorde hij tot degenen die, onder de indruk van de capitulatie, de
tijd gekomen achtten voor een grondige politieke hergroepering, waarbij
voor de oude partijen geen plaats zou zijn. In tegenstelling tot
SDAp-leiders als W. Drees en J.J. Vorrink sloot hij zich dan ook aan
bij de Nederlandsche Unie, van welke organisatie hij gewestelijk
commissaris voor Amsterdam werd (deze functie leverde hem twee maal een
arrestatie met te zamen dertien weken verblijf in het Huis van Bewaring
op). Nadat de Nederlandsche Unie in april 1941 een scheiding tussen
werkende en gewone leden had ingevoerd (waarbij het werkend
lidmaatschap voor joden uitdrukkelijk gesloten werd verklaard),
bedankte Suurhoff als lid. Hij bleef echter contact onderhouden met
mensen uit de Uniekring. Van mei 1942 tot juni 1943 zat hij als
gijzelaar gevangen in Sint Michielsgestel. Daar behoorde hij tot
degenen die een heroprichting van de SDAP na de oorlog ongewenst
achtten. In een lezing voor de Sociologische Studiegroep der gijzelaars
(augustus 1942) sprak hij zich uit voor een corporatieve ordening van
het bedrijfsleven en voor eenheid van de vakbeweging. Na zijn
vrijlating uit Sint Michielsgestel dook Suurhoff onder en werd hij
medewerker aan het uit Uniekringen voortgekomen illegale blad 
&lt;em&gt;Je Maintiendrai.&lt;/em&gt;

Ook schreef hij een illegaal uitgegeven brochure 
&lt;em&gt;Werknemer en toekomst&lt;/em&gt;

[S.1, s.a.].&lt;/p&gt;
&lt;p&gt;In mei 1945 behoorde Suurhoff tot de 33 ondertekenaars van het
Manifest van de Nederlandse Volksbeweging en op 24 mei werd hij gekozen
tot lid van het voorlopig hoofdbestuur dezer NVB; ook was hij namens de
NVB in 1945 lid van het als pressiegroep tegen terugkeer der
omroepverenigingen bedoelde Comit&amp;eacute; Nationale Omroep. Zijn
activiteit voor de politieke vernieuwing raakte echter al spoedig op de
achtergrond door zijn werk in de herstelde vooroorlogse lichamen: hij
werd direct na de bevrijding bezoldigd hoofdbestuurslid van het NVV
(speciaal belast met de redactie der periodieken en met de scholing) en
hervatte vanaf de herfst van 1945 ook zijn werk als Tweede-Kamerlid
(tot juli '46 daarnaast ook het lidmaatschap van de Amsterdamse
gemeenteraad). Dat de klassenstrijdgedachte bij hem plaats gemaakt had
voor een streven naar sociale harmonie blijkt duidelijk uit de in 1945
door hem geschreven brochure 
&lt;em&gt;Staking, ja of neen?&lt;/em&gt;

(Amsterdam, [1945]), naar aanleiding van een staking in de Rotterdamse
haven: hij stelde daarin zowel de werkgevers als de arbeiders in
gebreke, riep beiden op tot maatschappelijk verantwoordelijkheidsbesef
en pleitte voor een door de regering geleide loonpolitiek.&lt;/p&gt;
&lt;p&gt;Vanaf 1946 vertegenwoordigde Suurhoff de Partij van de Arbeid (PVDA)
in de Tweede Kamer, waar hij zich speciaal met sociale zaken
bezighield. Daarnaast werd hij in 1949 tweede voorzitter van het NVV.
Het was de bedoeling, dat hij te zijner tijd H. Oosterhuis als
NVV-voorzitter zou opvolgen. Doch op 2 september 1952 werd hij minister
van Sociale Zaken en Volksgezondheid in het derde kabinet-Drees, welke
functie hij is blijven bekleden tot het aftreden van het vierde
kabinet-Drees in december 1958.&lt;/p&gt;
&lt;p&gt;Het ministerschap van Sociale Zaken is stellig het hoogtepunt van
Suurhoffs loopbaan geweest. Hij toonde zich een vakkundig en
daadkrachtig bewindsman. Aan het arbeidsmarktbeleid, de emigratie en
ook het voor hem aanvankelijk onbekende terrein van de volksgezondheid
besteedde hij veel aandacht. Zijn naam is echter vooral verbonden
gebleven aan het werk op lange termijn: de uitbreiding van het stelsel
van sociale verzekering. In 1956 werd de door Suurhoff ontworpen
Algemene Ouderdomswet aangenomen. Ook de kort na zijn aftreden
aangenomen Algemene Weduwen- en Wezenwet is hoofdzakelijk zijn
werk.&lt;/p&gt;
&lt;p&gt;Drie maanden na zijn aftreden als minister werd Suurhoff herkozen
als lid van de Tweede Kamer. Daarnaast werd hij in maart 1961, na het
overlijden van Evert Vermeer, voorzitter van de PVDA. Dat werd geen
gemakkelijke functie. De PVDA, na dertien jaar regeringsdeelneming in
de oppositie gedrongen, wist zich moeilijk in haar nieuwe rol te vinden
en verloor dan ook herhaaldelijk stemmen en zetels; met het afebben van
de 'koude oorlog' begon bovendien de sterk pro-Amerikaanse en
anti-communistische houding van de leiding op toenemend verzet van
vooral jongere partijgenoten te stuiten. Suurhoff als voorzitter deed
zijn best de partij organisatorisch te moderniseren, maar denkbeelden
en karakter maakten hem niet de juiste man om met de jongerenoppositie
soepel om te gaan. De grote vernieuwingsbeweging van 1966 e.v.
('Nieuw Links') valt echter buiten zijn voorzittersperiode,
want in april 1965 verruilde Suurhoff het PVDA-voorzitterschap en
kamerlidmaatschap voor een nieuwe ministerspost: die van Verkeer en
Waterstaat in het kabinet-Cals. Ofschoon hij zich ook op dit
departement een goed bewindsman toonde, heeft de tijd hem ontbroken om
zijn plannen op verkeers- en waterstaatsgebied te realiseren, want in
oktober '66 trad het hele kabinet af na de 'nacht van
Schmelzer', Suurhoff was toen echter al ernstig ziek en duidelijk
aan het eind van zijn krachten. Hij werd in februari '67 nog
herkozen als kamerlid, maar overleed een maand later aan kanker.&lt;/p&gt;
&lt;p&gt;Suurhoff behoort onder de politici tot het type van de
'bestuurder': de man die slechts in zijn element is wanneer er
constructief werk te doen is en voor wie het resultaat meer telt dan de
propagandistische werking. Vandaar dat het vakbondswerk hem eigenlijk
beter lag dan het kamerlidmaatschap en vooral het
partijvoorzitterschap; vandaar ook dat hij als minister zijn beste
prestaties leverde. Zijn politieke denkbeelden sloten geheel bij zijn
karakter aan: hij was van jongsaf een 'reformist' in hart en
nieren en in ieder geval van 1940 af een overtuigd aanhanger van wat
men later het 'harmoniemodel' is gaan noemen. Voor zuiver
ideologische problemen had hij weinig belangstelling. W&amp;eacute;l
onderscheidde hij zich na 1945 ook in leidende PVDA-kringen door de
heftigheid van zijn anticommunisme. Zijn sterke kanten als mens en
politicus waren: intelligentie, werkkracht, besluitvaardigheid,
eerlijkheid en loyaliteit; zijn zwakke kant was vooral een gebrek aan
geduld en tact in de omgang met mensen. In de kleine kring van familie
en vrienden hartelijk en attent, toonde hij zich daarbuiten soms
hooghartig en sarcastisch. Zijn algemeen erkende bekwaamheid en
eerlijkheid maakten echter dat hij, ondanks die negatieve kanten, toch
een goed teamleider kon zijn.&lt;/p&gt;
&lt;p&gt;
  &lt;a href='pgedeelte'&gt;P: &lt;/a&gt;
  &lt;em&gt;Doel en methoden van het vakbondsjeugdwerk&lt;/em&gt;

(Amsterdam, 1934); 
&lt;em&gt;Oud en arm, wet Drees&lt;/em&gt;

[Amsterdam, 1947]; 'De Nederlandse Unie en haar betekenis voor de
bevrijdingsstrijd', in 
&lt;em&gt;Onderdrukking en verzet.&lt;/em&gt;

Onder red. van J.J. van Bolhuis et al. (Arnhem [etc.], 1947-1954. 4
dl.) II, 98-108; 
&lt;em&gt;De sociale betekenis van het toerisme&lt;/em&gt;

(S.1., 1953).&lt;/p&gt;
&lt;p&gt;
  &lt;a href='lgedeelte'&gt;L: &lt;/a&gt;A.F. Kerbert en P. de Waart, 'Kenschets van een
partijleider J.G. Suurhoff', in 
&lt;em&gt;Elseviers weekblad,&lt;/em&gt;

18-3-1961; A. Kloos, 'Suurhoff een maatschappelijk architect',
in 
&lt;em&gt;Het Parool,&lt;/em&gt;

19-3-1967; D. Roemers, in 
&lt;em&gt;De vakbeweging,&lt;/em&gt;

28-3-1967; J.P. Janzen, 'J.G. Suurhoff (1905-1967) - een
levensbericht', in 
&lt;em&gt;Het eerste jaarboek voor het democratisch socialisme.&lt;/em&gt;

Onder red. van Jan Bank, Martin Ros en Bart Tromp (Amsterdam, 1979)
242-281; Leo Hartveld, Frits de Jong Edz. en Dries Kuperus, 
&lt;em&gt;De Arbeiders Jeugd Centrale AJC&lt;/em&gt;

(Amsterdam, 1982) passim.&lt;/p&gt;

&lt;p&gt;
&lt;a href=&amp;quot;igedeelte&amp;quot;&gt;I: &lt;/a&gt;ANP Historisch Fotoarchief, beeldnummer 41830.&lt;/p&gt;



&lt;p&gt;A.A. de Jonge&lt;/p&gt; 
&lt;dtml-var bwn_footer&gt;</text>
  </biography>
</biodes>

