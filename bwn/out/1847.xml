<biodes version="1.0">
  <fileDesc>
    <title>Tussenbroek, Albertina Philippina Catharina van (1852-1925)</title>
    <ref target="http://resources.huygens.knaw.nl/bwn1880-2000/lemmata/bwn2/tussenbroek"/>
    <publisher>
      <name>Biografisch Woordenboek van Nederland:1880-2000</name>
      <ref target="http://resources.huygens.knaw.nl/bwn1880-2000"/>
    </publisher>
  </fileDesc>
  <person>
    <idno type="id">tussenbroek</idno>
    <persName><name type="geslachtsnaam">Tussenbroek</name>, Albertina Philippina Catharina van</persName>
    <sex value="2"/>
    <event type="birth" when="1852"/>
    <event type="death" when="1925"/>
    <state type="occupation">medica</state>
  </person>
  <biography>
    <graphic url="http://resources.huygens.knaw.nl/bwn1880-2000/lemmata/bwn2/images/images/TUSSENBROEK.jpg"/>
    <text>&lt;dtml-var bwn_header&gt;
 &lt;p class='genealogie'&gt;
  &lt;strong&gt;Tussenbroek, Albertina Philippina Catharina van&lt;/strong&gt; (Catharine), arts (Utrecht 4-8-1852 - Amsterdam 5-5-1925).

Dochter van Gerardus van Tussenbroek, timmerman, en Cornelia van der
Voort.


&lt;img src=&amp;quot;images/TUSSENBROEK.jpg&amp;quot; align=&amp;quot;right&amp;quot; BORDER=&amp;quot;0&amp;quot; alt=&amp;quot;afbeelding van Van Tussenbroek, Albertina Philippina Catharina&amp;quot; class=&amp;quot;bwnimg&amp;quot;&gt;

&lt;/p&gt;
&lt;p&gt;Catharine van Tussenbroek is, na aanvankelijk onderwijzeres te zijn
geweest, in 1880 te Utrecht met de studie der geneeskunde begonnen.
Naar het eerste voorbeeld van Aletta Jacobs was zij een van de weinige
vrouwen die zo vroeg reeds een academische studie kozen. Na haar
promotie (cum laude) in 1887 bij F.C. Donders op het proefschrift 
&lt;em&gt;Over normale en abnormale melkafscheiding&lt;/em&gt;

(Utrecht, 1887) vestigde zij zich te Amsterdam als arts speciaal voor
vrouwen en meisjes, waardoor zij zich ging toeleggen op de gynaecologie
en de verloskunde. Zij publiceerde in het 
&lt;em&gt;Nederlandsch Tijdschrift voor Geneeskunde (Ned. T. Geneesk.)&lt;/em&gt;

en het 
&lt;em&gt;Nederlandsch Tijdschrift voor Verloskunde en Gynaecologie.&lt;/em&gt;

Niet alleen blijkt uit deze artikelen dat zij terdege op de hoogte was
van de wetenschappelijke ontwikkelingen op haar vakgebied, maar ook gaf
zij blijk van een sterke sociale bewogenheid, vooral wanneer het de
posite van de vrouw betrof.&lt;/p&gt;
&lt;p&gt;Bij de opening van de eerste tentoonstelling van Vrouwenarbeid te
's-Gravenhage in 1898 hield zij een voordracht: 
&lt;em&gt;Over het tekort aan levensenergie bij onze jonge vrouwen en
meisjes&lt;/em&gt;

(Amsterdam, [1898]). Hierin leverde zij op kernachtige wijze kritiek op
de positie waarin de vrouwen van de gegoede stand verkeerden, de
slappe, lusteloze meisjes die op doelloze wijze hun tijd doorbrachten
met als enige oogmerk het huwelijk. Zij pleitte voor een vakopleiding
die meisjes in staat zou stellen economische onafhankelijkheid te
verwerven. Op deze stellingname kwam een reactie van W.H. Cox,
zenuwarts en directeur van de Brinkgreve te Deventer. Hij achtte de
vrouw ongeschikt voor wetenschappelijke en artistieke arbeid. Zij
riposteerde in een brochure 
&lt;em&gt;Over de aequivalentie van man en vrouw...&lt;/em&gt;

(Amsterdam, 1898). De discussie bleef voortgaan: in 1908 nam Catharine
van Tussenbroek deel aan een debat over 'De vrouw en de
studie', dat gehouden werd in een vergadering in Rotterdam van de
Vereeniging van Vrouwenkiesrecht. Aan dit debat namen W.H. Cox, S.R.
Steinmetz, H. Treub en C. Winkler deel. Met de beide laatste medici was
zij bevriend, in het bijzonder met Hector Treub, die in 1896 tot
hoogleraar in de gynaecologie en verloskunde te Amsterdam was
benoemd.&lt;/p&gt;
&lt;p&gt;Ofschoon minder militant feministe dan Aletta Jacobs bleef Catharine
van Tussenbroek zich inspannen voor de belangen van de vrouw, vooral op
medisch-hygi&amp;euml;nisch gebied. In december 1902 publiceerde zij in het

&lt;em&gt;Maandblad der vereeniging voor verbetering van vrouwenkleding&lt;/em&gt;

een artikel over de noodzaak van soepele kleding voor de vrouw en het
afschaffen van de insnoerende corsetten, maar zij verzette zich tegen
de vormloze reformkleding. In 1908 publiceerde zij te zamen met Hector
Treub in opdracht van de Nederlandsche Gynaecologen Vereeniging een
artikel 'Over den criminelen abortus in Nederland' 
&lt;em&gt;(Ned. T. Geneesk.&lt;/em&gt;

52 (1908) I, 1149-1161). Onder de indruk van het stijgend aantal
gevallen van criminele abortus, steeds met dodelijke afloop, pleitten
de auteurs voor een herziening van de wetgeving, waardoor de vrouw
beter beschermd zou worden en de aborteur strenger gestraft.&lt;/p&gt;
&lt;p&gt;Sinds 1891 was Catharine van Tussenbroek secretaris van de in 1887
opgerichte Nederlandsche Vereeniging voor Gynaecologie. In deze
hoedanigheid heeft zij het in 1889 opgerichte tijdschrift voorzien van
verslagen van vergaderingen. In 1902 publiceerde zij samen met B.J.
Kouwer en C.H. Stratz een artikel, waarin de auteurs een overzicht gaven
over de in Nederland aanwezige gevallen van baarmoederkanker, met een
oproep aan de medici zorg te dragen voor een vroege en nauwkeurige
diagnose.&lt;/p&gt;
&lt;p&gt;Ook voor ruimere geneeskundige en maatschappelijke belangen dan die
welke direct uit haar eigen artsenspecialisatie voortvloeiden spande
zij zich in. Zij was bijvoorbeeld lid van de redactie van het 
&lt;em&gt;Nederlandsch Tijdschrift voor Geneeskunde,&lt;/em&gt;

lid van het hoofdbestuur van de Nederlandsche Maatschappij tot
Bevordering der Geneeskunst en vice-presidente en later presidente van
het Nationaal Bureau van Vrouwenarbeid. Op politiek gebied was zij
eveneens actief. In 1919 publiceerde zij een brochure getiteld 
&lt;em&gt;Het bestaansrecht der Algemeene Nederlandsche
Vrouwen-Organisatie&lt;/em&gt;

[S.1., 1919], waarin zij de leden opriep een onafhankelijke groep te
vormen buiten de bestaande politieke partijen. Het lukte echter niet
voldoende stemmen te vergaren om haar een plaats in de Kamer te geven.
Het was duidelijk dat Catharine van Tussenbroek een leidinggevende
persoonlijkheid was, die in wijde kring ontzag en waardering ontmoette.
In die positie moest zij wel opvallen. Ondanks haar kleine gestalte en
bijziendheid maakte zij op anderen een sterke en waardige indruk.
Uiterlijk was zij dadelijk te herkennen. Zij droeg loshangende kledij,
met een vleug van deftigheid. Op een fluwelen keelband prijkte het
portret van Mrs. Carrie Chapman Catt (1859-1947), voorvechtster van de
vrouwenemancipatie.&lt;/p&gt;
&lt;p&gt;Op 24 april 1926 werd op initiatief van dr. Marianne van Herwerden
te harer nagedachtenis de Stichting Fonds Dr. Catharine van Tussenbroek
opgericht, met het doel vrouwen na voltooiing der universitaire studie
wetenschappelijk onderzoek in binnen- of buitenland te laten
verrichten.&lt;/p&gt;
&lt;p&gt;
  &lt;a href='pgedeelte'&gt;P: &lt;/a&gt;Behalve in de tekst genoemde publikaties: samen met D.J.
Blok en C.H. de Jong, 
&lt;em&gt;Inleiding tot de studie der schoolhygi&amp;euml;ne&lt;/em&gt;

(Haarlem, 1897); 
&lt;em&gt;De ontwikkeling der aseptische verloskunde in Nederland&lt;/em&gt;

(Haarlem, 1911).&lt;/p&gt;
&lt;p&gt;
  &lt;a href='lgedeelte'&gt;L: &lt;/a&gt;Cornelia de Lange, 
&lt;em&gt;Ned. T. Geneesk.&lt;/em&gt;

69 (1925) 1,2106-2108; M. van Herwerden, in 
&lt;em&gt;De Groene Amsterdammer,&lt;/em&gt;

16-5-1925; D.C. Nuysink-Steinbuch, 'De vrouwelijke artsen in
Nederland en Nederlandsch Indi&amp;euml;', in 
&lt;em&gt;Ned. T. Geneesk.&lt;/em&gt;

70 (1926) IIb, 2091-2096.&lt;/p&gt;

&lt;p&gt;
&lt;a href=&amp;quot;igedeelte&amp;quot;&gt;I: &lt;/a&gt;Dr. E. Pereira-d'Oliveira, &lt;i&gt;Vrouwen feministen die van genezen wisten. Over de vrouwelijke arts in Nederland&lt;/i&gt; (Amsterdam 1973) fotokatern.



&lt;p&gt;A.M. Luyendijk-Elshout&lt;/p&gt; 
&lt;dtml-var bwn_footer&gt;</text>
  </biography>
</biodes>

