<biodes version="1.0">
  <fileDesc>
    <title>Weinreb, Fryderyk (Friedrich) (1910-1988)</title>
    <ref target="http://resources.huygens.knaw.nl/bwn1880-2000/lemmata/bwn4/weinreb"/>
    <publisher>
      <name>Biografisch Woordenboek van Nederland:1880-2000</name>
      <ref target="http://resources.huygens.knaw.nl/bwn1880-2000"/>
    </publisher>
  </fileDesc>
  <person>
    <idno type="id">weinreb</idno>
    <persName><name type="geslachtsnaam">Weinreb</name>, Fryderyk (Friedrich)</persName>
    <sex value="1"/>
    <event type="birth" when="1910"/>
    <event type="death" when="1988"/>
    <state type="occupation">econoom</state>
    <state type="occupation">publicist</state>
  </person>
  <biography>
    <graphic url="http://resources.huygens.knaw.nl/bwn1880-2000/lemmata/bwn4/images/images/WEINREB.jpg"/>
    <text>&lt;dtml-var bwn_header&gt;
 &lt;p class='genealogie'&gt;
  &lt;strong&gt;Weinreb, Fryderyk (Friedrich)&lt;/strong&gt;, econoom en bijbelexegeet (Lemberg (Oostenrijk-Hongarije) 18-11-1910 - Z&amp;uuml;rich (Zwitserland) 20-10-1988). Zoon van David Herch Weinreb, grossier in rookartikelen, en
  Hencie (Hermine) Sternhell. Gehuwd op 28-10-1936 met Esther
  Guthwirth. Uit dit huwelijk werden 2 zoons en 4 dochters geboren.
  Bij 
  &lt;em&gt;Wet&lt;/em&gt;

  22-7-1927 (&lt;em&gt;Stbl.&lt;/em&gt;

  nr. 268) genaturaliseerd.
  

  &lt;img src=&amp;quot;images/WEINREB.jpg&amp;quot; align=&amp;quot;right&amp;quot; BORDER=&amp;quot;0&amp;quot; alt=&amp;quot;afbeelding van Weinreb, Fryderyk (Friedrich)&amp;quot; class=&amp;quot;bwnimg&amp;quot;&gt;

  
  &lt;/p&gt;
&lt;p&gt;Op de vlucht voor het geweld van de Eerste Wereldoorlog in
    Oostenrijks Galici&amp;euml; belandde het joodse gezin Weinreb -
    ouders en twee zoontjes - via Wenen ten slotte in 1916 in
    Nederland. Het vestigde zich te Scheveningen, waar toen een
    kleine kolonie van Oostjoodse immigranten te vinden was. In
    1927 verwierven de Weinrebs het Nederlanderschap. Ofschoon zij
    losser dan hun Scheveningse geloofsgenoten stonden van de
    traditioneel-strikte orthodoxie, zou de oudste zoon, Friedrich,
    de banden met het jodendom nooit verbreken. Reeds als jongeman
    werd hij aanhanger van de niet-zionistische, agoedistische
    stroming.&lt;/p&gt;
&lt;p&gt;Friedrichs intelligentie was al op de Scheveningse lagere
    school en een Haagse HBS gebleken, toen hij met steun van thuis
    in 1930 economie ging studeren aan de Nederlandsche
    Handels-Hoogeschool te Rotterdam. De vroege dood van de ouders
    remde deze opleiding af, maar voortzetting ervan werd door
    avondstudie mogelijk dank zij een in januari 1932 verkregen
    functie aan het met de hogeschool verbonden Nederlandsch
    Economisch Instituut. Zijn wetenschappelijke prestaties hier
    maakten op de directie, onder wie de hoogleraren P. Lieftinck
    en J. Tinbergen, grote indruk. Op 16 december 1938 behaalde
    Weinreb het doctoraal examen economie. Hij bleef werkzaam aan
    het Instituut, met nog steeds Scheveningen als woonplaats voor
    hem en zijn toen jonge gezin. Bezetting en jodenvervolging
    onderbraken echter deze veelbelovende loopbaan: in november
    1941 moest hij wegens zijn joodse afkomst ontslagen worden.&lt;/p&gt;
&lt;p&gt;Geldnood en geldingsdrang brachten Weinreb er daarna toe een
    zwendelzaak op te zetten. Deze was bedoeld om ten koste van
    joodse lotgenoten eigen zakken te vullen, maar kan tevens, door
    het succes ervan, de valse hoop bij hem hebben gewekt ook de
    Duitse vervolgers op den duur te slim af te zijn. Van december
    1941 af begon Weinreb onder zijn joodse vrienden het verhaal te
    verbreiden dat hoge autoriteiten - later verzon hij een
    generaal Von Schumann van de Wehrmacht - hem hadden opgedragen
    een lijst samen te stellen van daarvoor betalende joden die in
    aanmerking kwamen voor een groepsemigratie per trein naar het
    niet bezette Vichy-Frankrijk, later naar Portugal. Om het
    emigratieplan geloofwaardig te maken, gaf Weinreb hoog op van
    zijn invloedrijke Duitse relaties, liet hij officieel-lijkend
    Duits briefpapier drukken, en voerde hij ten slotte een
    'medische keuring' voor gegadigden in. Aanvankelijk meldden
    zich vele joden uit Den Haag en omstreken; later, vooral nadat
    op 15 juli 1942 de deportaties via het doorgangskamp Westerbork
    naar het oosten begonnen waren, kwamen er honderden uit het
    gehele land op af. Allen betaalden graag de hoge bedragen voor
    de inschrijving, al was van enig succes van de emigratie nog
    niets gebleken. In de zomer van 1942 kreeg Weinreb ook contact
    met de Haagse illegaliteit en bemiddelde hij wel eens bij
    documentenvervalsing en onderduik.&lt;/p&gt;
&lt;p&gt;Een en ander moest in de gaten lopen. Op 11 september 1942
    werd Weinreb door de Sicherheitsdienst (SD) in de gevangenis te
    Scheveningen opgesloten en verscheidene keren verhoord. Hij
    werd meteen al gedwongen enkele illegale werkers te verraden,
    maar hij slaagde er ook in de SD'ers ervan te overtuigen dat
    hoge Duitse legerofficieren hem het emigratieplan hadden
    voorgespiegeld en hijzelf slechts hun instructies uitvoerde. De
    SD'ers besloten daarop Weinreb als lokeend te gebruiken voor
    het ontmaskeren van de door hen vermoede bedriegers binnen de
    Wehrmacht. Weinreb kwam na enkele dagen vrij, en begin oktober
    1942 kreeg zijn lijst zelfs in Westerbork een offici&amp;euml;le
    status, waardoor joden die hierop voorkwamen voorlopig van
    doorzending naar het oosten werden gevrijwaard.&lt;/p&gt;
&lt;p&gt;Lang zou het door Weinreb - nu met instemming van de SD -
    volgehouden spel niet duren. In december beseften de Duitsers
    door hem om de tuin te zijn geleid; op 8 januari 1943 verloor
    de Weinreb-lijst in Westerbork alle geldigheid. Weinreb werd
    elf dagen later weer gearresteerd en nu hard aangepakt. Hij
    'sloeg' spoedig 'door', en er volgden arrestaties van illegale
    werkers en ondergedoken joden. Ook voor Weinreb leek alles
    verloren te zijn: op 13 mei werd hij, geheel murw, als
    strafgeval naar Westerbork overgebracht, waar zijn gezin zich
    reeds sedert januari bevond.&lt;/p&gt;
&lt;p&gt;Toch konden de Haagse SD'ers Weinrebs misleiding - die zij,
    professioneel gezien, heimelijk bewonderden - niet vergeten. Op
    28 juni 1943 werd Weinreb naar de gevangenis in Scheveningen
    teruggehaald. Hij moest met celspionage zijn diensten bewijzen,
    alvorens hij opdracht kreeg een nieuwe emigratielijst op te
    stellen, waarmee de SD namen en adressen van ondergedokenen en
    hun helpers hoopte te achterhalen. Nadat Weinreb hiervoor
    herhaaldelijk uit de gevangenis was gehaald en zelfs werving
    voor de lijst tot in Belgi&amp;euml; kon uitstrekken, werd hij in
    september 1943 vrijgelaten en mocht hij zijn gezin uit
    Westerbork laten terugkomen. Eind november werd de tweede lijst
    in Westerbork gelegaliseerd en kregen opnieuw hierop
    voorkomende joden uitstel van verder transport.&lt;/p&gt;
&lt;p&gt;Ook dit spel, nu door de SD gespeeld met Weinreb als
    marionet, hield echter geen stand. De vangst van zich nog in
    vrijheid bevindende joden viel de SD tegen, en andere Duitse
    instanties begonnen de lijstbescherming in Westerbork
    hinderlijk te vinden. Begin februari 1944 'platzte' hier de
    lijst opnieuw, en op 7 februari wist Weinreb met zijn gezin in
    Gelderland onder te duiken.&lt;/p&gt;
&lt;p&gt;Pas veel later, na een in 1976 gepubliceerd grondig
    onderzoek, zou een winst- en verliesrekening van Weinrebs
    optreden opgemaakt kunnen worden. Het aantal slachtoffers dat,
    mede door het 'doorslaan', het verraad en de celspionage van
    Weinreb, in handen van de SD viel en het soms met de dood zou
    bekopen, moet op ruim honderd worden geschat. Daartegenover
    konden waarschijnlijk enkele tientallen, onder andere dank zij
    uitstel door de Weinreb-lijst of door hemzelf geboden hulp, hun
    leven redden.&lt;/p&gt;
&lt;p&gt;Dit alles kon bij de bevrijding niet meteen duidelijk zijn.
    De zaak was juist door het gebruik van list en bedrog uiterst
    gecompliceerd en door de verwevenheid met de jodenvervolging
    zeer delicaat. Na binnengekomen aanklachten werd Weinreb op 3
    juni 1945 gearresteerd door de Politieke Opsporingsdienst en
    kreeg de bijzondere rechtspleging de taak de zaak te
    onderzoeken. Vooral in joodse kring - onderling verdeeld in pro
    en contra - volgde men de strafvervolging met spanning. Weinreb
    zelf bleef alle schuld of kwade opzet glashard ontkennen. Hij
    had zich zozeer in de rol van redder van joden ingeleefd dat
    hij er zelf in geloofde. Op 27 november 1947 werd Weinreb door
    het Bijzonder Gerechtshof in Den Haag wegens gebleken verraad
    en celspionage tot drie en een half jaar gevangenisstraf
    veroordeeld, terwijl de Bijzondere Raad van Cassatie bij arrest
    van 25 oktober 1949 deze straf tot zes jaar verhoogde. Door
    aftrek van voorarrest en gratieverlening voor een deel van de
    tijd werd Weinreb reeds op 11 december 1948 voorwaardelijk in
    vrijheid gesteld.&lt;/p&gt;
&lt;p&gt;In de vrije samenleving had Weinreb moeite een vaste positie
    te vinden, al bevalen bijvoorbeeld Lieftinck en Tinbergen hem
    graag voor banen aan. Dit lukte vooral niet door zijn behoefte
    om, naast het dagelijkse werk om den brode, als geestelijk
    leider en raadsman op te treden voor gelovige volgelingen.
    Daarmee trok hij niet alleen een spoor van met hem dwepende
    aanhankelijkheid, maar ook van misnoegen en delict, dit laatste
    meestal verband houdend met vrouwenaffaires en zedenschandalen.
    Professoraten in Djakarta, van 1952 tot 1956, en in Ankara, van
    1958 tot 1961, kwamen mede daardoor tot een ontijdig einde. In
    1958 was hij inmiddels beboet voor het onbevoegd uitoefenen van
    de geneeskunde. Werkzaamheden na 1961 als economisch adviseur
    bij bedrijven moest hij afbreken toen in 1968 in de zogeheten
    Vlaardingse zedenzaak tegen hem een rechterlijk vonnis van acht
    maanden gevangenisstraf werd uitgesproken. Door vlucht naar het
    buitenland ontliep hij deze straf. In Zwitserland vond Weinreb
    nu een vast bestaan door zich geheel te wijden aan zijn
    geestelijke roeping. Met boek, lezing en cursus, vooral
    bijbelexegese en getallen-mystiek betreffende, wist hij een hem
    toegedaan publiek te trekken.&lt;/p&gt;
&lt;p&gt;Inmiddels had Weinreb, reeds v&amp;oacute;&amp;oacute;r zijn vlucht, in
    Nederland hernieuwde belangstelling op zich gevestigd, en was
    er zelfs een ware affaire van publicitaire discussie rondom hem
    ontstaan. De historicus J. Presser had bij zijn
    onderzoeksopdracht de geschiedenis van de jodenvervolging in
    Nederland te schrijven ook Weinreb ge&amp;iuml;nterviewd en diens
    versie van zijn gedrag in bezettingstijd geheel aanvaard. In
    een paragraaf van zijn grote werk 
    &lt;em&gt;Ondergang. De vervolging en verdelging van het Nederlandse
    Jodendom 1940-1945&lt;/em&gt;

    , in 1965 in twee delen verschenen, schetste Presser Weinreb
    als een redder van joden in oorlogstijd en als een onschuldig
    veroordeelde zondebok voor andermans falen na de bevrijding
    (II, 101-110).&lt;/p&gt;
&lt;p&gt;Deze poging tot eerherstel van Weinreb sloeg aan. Maar al te
    graag was men in de jaren zestig in progressief-opstandige
    kring bereid te geloven dat indertijd ook Weinreb tegen de
    stroom van eigenbelang dienende Nederlandse autoriteiten en een
    laf 'klootjesvolk' in had opgeroeid. De columniste bij het
    weekblad 
    &lt;em&gt;Vrij Nederland&lt;/em&gt;

    Renate Rubinstein (pseudoniem: Tamar) spoorde Weinreb aan zijn
    memoires te schrijven en gaf deze in 1969 in een door haar
    bewerkte vorm uit. In het driedelige 
    &lt;em&gt;Collaboratie en verzet 1940-1945. Een poging tot
    ontmythologisering&lt;/em&gt;

    vertelde Weinreb, levendig en breedvoerig met typeringen van
    mensen en toestanden, zijn heldenverhaal. Al werden deze
    memoires gretig gekocht en gelezen, zij wekten ook spoedig
    ergernis en kritiek. Zo keerden bekende schrijvers als Abel
    Herzberg en Willem Frederik Hermans zich met veel kennis van
    zaken tegen menige bewering die Weinreb had gedaan. Er
    ontstonden zodoende felle polemieken in de Nederlandse pers,
    die nog jarenlang telkens opvlamden.&lt;/p&gt;
&lt;p&gt;Opgejaagd door deze discussie - ook in de Tweede Kamer
    werden vragen gesteld - gaf de Nederlandse regering in 1970 aan
    het Rijksinstituut voor Oorlogsdocumentatie opdracht de
    zaak-Weinreb nogmaals uit te zoeken. De daartoe aangewezen
    jurist D. Giltay Veth en historicus A.J. van der Leeuw deden
    enige jaren grondig onderzoek in de archieven en interviewden
    talrijke getuigen. In 1976 publiceerden zij in twee delen het 
    &lt;em&gt;Rapport... inzake de activiteiten van drs. F. Weinreb
    gedurende de jaren 1940-1945, in het licht van nadere gegevens
    bezien&lt;/em&gt;

    met daarin voor Weinreb en zijn aanhangers verpletterende
    conclusies. Weinreb was in bezettingstijd van december 1941 af
    met een zwendel begonnen, waarmee hij voor veel geld zijn
    lotgenoten had opgelicht, en sedert september 1942 handlanger
    geworden van de SD in Den Haag, waardoor vele slachtoffers
    vielen. De naoorlogse berechting was weliswaar door vormfouten
    en onvoldoende kennis en begrip van de materie gebrekkig
    geweest, maar zij had toch op een jegens Weinreb
    onbevooroordeelde wijze op goede gronden tot een (mild) vonnis
    geleid.&lt;/p&gt;
&lt;p&gt;Hiermee kwam de affaire - al bleef de discussie nasudderen -
    tot een einde. De schrijver Aad Nuis deed nog een poging het
    rapport serieus te weerleggen in zijn brochure 
    &lt;em&gt;Het monster in de huiskamer. Een analyse van het
    Weinreb-rapport&lt;/em&gt;

    (Amsterdam, 1979), maar in hun 'Aanvulling op het
    Weinreb-rapport' (gepubliceerd in: 
    &lt;em&gt;Bijlagen Tweede Kamer der Staten-Generaal&lt;/em&gt;

    , zitting 1980/1981 ('s-Gravenhage, 1981) 12355, nr. 4) lieten
    Giltay Veth en Van der Leeuw van Nuis' argumenten weinig heel.
    In de Tweede Kamer werd ten slotte op 26 maart 1981, na de
    ontvangen rapportage, de zaak-Weinreb als afgedaan
    beschouwd.&lt;/p&gt;
&lt;p&gt;Van zijn kant hield Weinreb zijn versie van een gespeelde
    heldenrol vol. Aanvankelijk waren talrijke journalisten naar
    zijn woonplaats Z&amp;uuml;rich gekomen, waar hij hen minzaam en
    welbespraakt te woord had gestaan, maar deze belangstelling
    voor hem vanuit Nederland ging onvermijdelijk verflauwen.
    Feitelijk was Weinreb nu door zijn onbedwongen behoefte aan
    erkenning en verering voor slechts in zijn fantasie opgezwollen
    heldendaden, na 1942 en na 1945, voor de derde maal door de
    mand gevallen.&lt;/p&gt;
&lt;p&gt;
  &lt;a href='agedeelte'&gt;A: &lt;/a&gt;Archieven en documentatie betreffende F. Weinreb, de
  strafzaak-Weinreb en de affaire-Weinreb berusten bij het
  Rijksinstituut voor Oorlogsdocumentatie te Amsterdam (Doc. I-1868
  en coll. nr. 262c). Het strafdossier 1945-1948 betreffende F.
  Weinreb berust bij het ministerie van Justitie te
  's-Gravenhage.&lt;/p&gt;
&lt;p&gt;
  &lt;a href='pgedeelte'&gt;P: &lt;/a&gt;Een door Weinreb zelf opgestelde bibliografie van zijn
    geschriften en een overzicht van zijn in het Nederlands en
    Duits gehouden voordrachten in 
    &lt;em&gt;Emil Wachter: Weinreb h&amp;ouml;ren und sehen / Friedrich
    Weinreb: Autobiographische Notizen zu Vortr&amp;auml;gen und
    Ver&amp;ouml;ffentlichungen 1928 bis 1980&lt;/em&gt;

    . Bew. en ingel. door Christian Schneider (M&amp;uuml;nchen, 1980)
    45-79. Van Weinrebs autobiografische werken verdienen, behalve
    het in de tekst genoemde 
    &lt;em&gt;Collaboratie en verzet&lt;/em&gt;

    , vermelding: 
    &lt;em&gt;Begegnungen mit Engeln und Menschen. Mysterium des Tuns.
    Autobiographische Aufzeichnungen 1910-1936&lt;/em&gt;

    (Z&amp;uuml;rich, 1974); 
    &lt;em&gt;Der Krieg der R&amp;ouml;merin. Erinnerungen 1935-1943&lt;/em&gt;

    (2 dln.; M&amp;uuml;nchen, 1982); 
    &lt;em&gt;Das Wunder vom Ende der Kriege. Erlebnisse im letzten
    Krieg&lt;/em&gt;

    (Weiler im Allg&amp;auml;u, 1985); 
    &lt;em&gt;Die Haft. Geburt in eine neue Welt. Erinnerungen 1945 bis
    1948&lt;/em&gt;

    (Weiler im Allg&amp;auml;u, 1988).&lt;/p&gt;
&lt;p&gt;
  &lt;a href='lgedeelte'&gt;L: &lt;/a&gt;Behalve de in de tekst genoemde publikaties en
  talrijke beschouwingen en ingezonden stukken in dag- en
  weekbladen, vooral in de jaren 1946-1948 en 1965-1981, o.a.:
  Willem Frederik Hermans, 'Frijderijk de Vrome', in 
  &lt;em&gt;Van Wittgenstein tot Weinreb. Het sadistisch universum 2&lt;/em&gt;

  (Amsterdam, 1970) 182-235; Ben van der Velden, 
  &lt;em&gt;De dood van prof. drs. M.&lt;/em&gt;

  [sleutelroman] (Amsterdam, 1974); L. de Jong, 
  &lt;em&gt;Het Koninkrijk der Nederlanden in de Tweede Wereldoorlog&lt;/em&gt;

  VII ('s-Gravenhage, 1976) 446-461, XII (Leiden, 1988) 583-588;
  Willem Frederik Hermans, 
  &lt;em&gt;Houten leeuwen en leeuwen van goud&lt;/em&gt;

  (Amsterdam, 1979) 206-251; I. Sch&amp;ouml;ffer, 'Weinreb, een
  affaire van lange duur' (1982), in idem, 
  &lt;em&gt;Veelvormig verleden. Zeventien studies in de vaderlandse
  geschiedenis&lt;/em&gt;

  . Onder red. van P.B.M. Blaas [e.a.] (Amsterdam, 1987) 193-216,
  259-263; Willem Frederik Hermans, 
  &lt;em&gt;Mandarijnen op zwavelzuur, supplement&lt;/em&gt;

  (Parijs, 1983) 48-107; Abel J. Herzberg, 'Frijderijk Weinreb,
  illusie of bedrog', in 
  &lt;em&gt;Kroniek der Jodenvervolging, 1940-1945&lt;/em&gt;

  (5e herz. druk; Amsterdam, 1985) 339-347.&lt;/p&gt;

&lt;p&gt;
&lt;a href=&amp;quot;igedeelte&amp;quot;&gt;I: &lt;/a&gt;ANP Historisch Fotoarchief, beeldnummer 40218 [Weinreb in november 1976].&lt;/p&gt;


&lt;p&gt;I. Sch&amp;ouml;ffer&lt;/p&gt; 
&lt;dtml-var bwn_footer&gt;</text>
  </biography>
</biodes>

