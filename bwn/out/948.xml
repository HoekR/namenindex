<biodes version="1.0">
  <fileDesc>
    <title>Klapwijk, Gerrit Coraelis (1920-1981)</title>
    <ref target="http://resources.huygens.knaw.nl/bwn1880-2000/lemmata/bwn2/klapwijk"/>
    <publisher>
      <name>Biografisch Woordenboek van Nederland:1880-2000</name>
      <ref target="http://resources.huygens.knaw.nl/bwn1880-2000"/>
    </publisher>
  </fileDesc>
  <person>
    <idno type="id">klapwijk</idno>
    <persName><name type="geslachtsnaam">Klapwijk</name>, Gerrit Coraelis</persName>
    <sex value="1"/>
    <event type="birth" when="1920"/>
    <event type="death" when="1981"/>
    <state type="occupation">ondernemer</state>
    <state type="occupation">vliegtuigbouwkundige</state>
  </person>
  <biography>
    <text>&lt;dtml-var bwn_header&gt;
 &lt;p class='genealogie'&gt;
  &lt;strong&gt;Klapwijk, Gerrit Coraelis&lt;/strong&gt;, luchtvaartindustrieel en voorvechter Europese luchtvaart ('s-Gravenhage 26-3-1920 - Brussel 22-1-1981).

Zoon van Hendrik Pieter Klapwijk, commissionair in groenten en fruit,
en Margaretha Ceelen. Gehuwd op 3-6-1948 met Anna Henriette Oldeboom.
Uit dit huwelijk werden 3 zoons en 2 dochters geboren.





&lt;/p&gt;
&lt;p&gt;Gerrit Klapwijk kwam uit een gereformeerd, kinderrijk gezin: hij was
de oudste van 3 jongens en 3 meisjes. Zijn middelbare opleiding volgde
hij met succes aan het Gereformeerd Gymnasium in Den Haag. Op 19-jarige
leeftijd besloot hij tot een juridische opleiding aan de Vrije
Universiteit in Amsterdam. Door militaire dienstplicht v&amp;oacute;&amp;oacute;r
de oorlog en door sluiting van de universiteit werd deze studie
onderbroken. In 1946 slaagde hij voor het doctoraal examen.&lt;/p&gt;
&lt;p&gt;Toen na de oorlog Fokker's bestuurder, J.E. van Tijen, het pleit
won voor het voortbestaan van een zelfstandige vliegtuigindustrie in
ons land door de vorming van de zg. 'Commissie-Tromp' en het
regeringsbesluit van 14 mei 1946 tot steun aan en continu&amp;iuml;teit van
de Nederlandse vliegtuigindustrie, kwam het Nederlandse Instituut voor
Vliegtuigont-wikkeling (NIV) in Delft tot stand. Voorzitter werd prof.
H.J. van der Maas. Gerrit Klapwijk kreeg de functie van
secretaris-thesaurier van dit instituut. Tevens werd hij in dezelfde
functie benoemd bij het Nationaal Luchtvaart Laboratorium in Amsterdam
(NLL, later NLR genoemd door de ruimtevaart-activiteiten in ons
land).&lt;/p&gt;
&lt;p&gt;Klapwijk speelde in de naoorlogse ontwikkeling van vliegtuigen en
later ook in de ruimtevaart een belangrijke rol aan de
onderhandelingstafel met de industrie. Hij was een groot voorstander
van Europese samenwerking in de lucht- en ruimtevaart, om aan de
Amerikaanse hegemonie in deze belangrijke sector het hoofd te bieden.
Hij was doordrongen van het feit dat dit noodzakelijk was om als
Europese vliegtuigindustrie te kunnen overleven. Daarom steunde hij het
initiatief van ir. P.J.C. Vos van Fokker G. Hereil van Sud-Aviation die
in 1950 de Association Internationale des Constructeurs de
Mat&amp;eacute;riel A&amp;eacute;ronautique (AICMA), later Association
Europ&amp;eacute;enne des Constructeurs de Mat&amp;eacute;riel A&amp;eacute;rospatial
(AECMA), oprichtten.&lt;/p&gt;
&lt;p&gt;Toen in het begin van de jaren zestig de strijd ontbrandde over de
keuze van de Maritime Patrol Aircraft (MPA) - een nieuw maritiem
partrouillevliegtuig - werd Klapwijk benoemd als secretaris-thesaurier
in de stuurgroep van de Noordatlantische Verdragsorganisatie en
voorzitter van de administratieve subcommissie voor de MPA. De keuze
van Frankrijk, Duitsland, Nederland en Itali&amp;euml; viel uiteindelijk op
de Breguet 'Atlantic'. De Britse 'Nimrod' en de
Amerikaanse 'Orion' vielen af. De subcommissie was
verantwoordelijk voor alle financi&amp;euml;le, juridische en contractuele
aspecten van het 'Atlantic'-project in het internationale
consortium dat voor de bouw van dit marinevliegtuig was gevormd, en dat
bestond uit Frankrijk, Duitsland, Nederland, Engeland en Itali&amp;euml;.
Voor zijn bijzondere verdiensten in deze functie werd Gerrit Klapwijk
in 1962 door de Franse regering onderscheiden met de medaille van de
l'A&amp;eacute;ronautique Fran&amp;ccedil;aise.&lt;/p&gt;
&lt;p&gt;Bij het NIV, dat verantwoordelijk is voor de ontwikkelingsopdrachten
in de Nederlandse lucht- en ruimtevaart, was Klapwijk een zeer capabele
onderhandelaar, die respect en bewondering afdwong. In de periode
1946-1963 was hij mede verantwoordelijk voor de ontwikkeling van de
Fokker S. 12, S. 13, S. 14, F.27 'Friendship' en F.28
'Fellowship' vliegtuigen. Al deze projecten konden door
financi&amp;euml;le steun van de Nederlandse Staat via het NIV (later NIVR
geheten) worden gerealiseerd. Ook de belangrijke rol die ons land in
Europese consortia speelt is mede door Klapwijk mogelijk geworden. In
1963 werd hij benoemd tot financieel directeur van de Europese
organisatie voor de luchtverkeersbeveiliging Eurocontrol in Brussel en
in 1968 aanvaardde hij zijn benoeming tot algemeen directeur van de NV
Koninklijke Nederlandse Vliegtuigenfabriek Fokker.&lt;/p&gt;
&lt;p&gt;Door een acute en later chronische gewrichtsaandoening, die voor
Klapwijk een ernstige handicap vormde, liet hij zich niet weerhouden
zijn activiteiten voort te zetten. Toen Fokker in 1969 besloot een
fusie aan te gaan met de Duitse vliegtuigenfabriek Vereinigte
Flugtechnische Werke (VFW) GmbH, aanvaarde hij het lidmaatschap in de
raad van bestuur van de 'Zentralgesellschaft' VFW-Fokker in
D&amp;uuml;sseldorf. In 1973 werd hij benoemd tot vice-voorzitter van deze
raad, en sedert het aftreden van W. Knieper, eind 1974, hanteerde hij
de voorzittershamer. Gerrit Klapwijk speelde een belangrijke rol in het
verdedigen van de Nederlandse belangen in het concern, als tegenspeler
van de machtige Duitse groep. Op eigen verzoek nam hij op 1 juli 1978
ontslag uit deze functie, omdat hij, althans volgens de
gelegenheidsformule, van mening was wegens de snel verslechterende
omstandigheden bij de Duitse poot van het concern deze post niet
optimaal te kunnen vervullen. In werkelijkheid echter vertrok hij onder
druk van de Duitse regering, die hem de schuld gaf van de geleden
verliezen bij VFW-Fokker en in hem een tegenstander zag van de door
haar gewenste samenwerking binnen de Duitse vliegtuigindustrie. Zijn
opvolger werd F. Swarttouw, afkomstig van de Europe Container Terminus
in Rotterdam. Op verzoek van de raad van commissarissen van de NV
Koninklijke Nederlandse Vliegtuigenfabriek Fokker, houdster van 50% van
de aandelen van de VFW-Fokker-groep, bleef hij het voorzitterschap van
deze vennootschap uitoefenen, en vervulde hij tot 1979 de functie van
voorzitter van o.m. de Raad van commissarissen van de Nederlandse
werkmaatschappij Fokker-VFW bv en de verkoopmaatschappij Fokker-VFW
International BV. Tevens was hij vice-voorzitter van de raad van
commissarissen van de Belgische SABCA-fabrieken en lid van het bestuur
van het Nederlandse Instituut voor Vliegtuigbouw en Ruimtevaart
(NIVR).&lt;/p&gt;
&lt;p&gt;Op 22 januari 1981 overleed Gerrit Klapwijk als gevolg van een
verkeersongeval in Brussel.&lt;/p&gt;
&lt;p&gt;
  &lt;a href='agedeelte'&gt;A: &lt;/a&gt;Interview voor VPRO- TV op 23 oktober 1977 in de rubriek
'Boomen'.&lt;/p&gt;
&lt;p&gt;
  &lt;a href='pgedeelte'&gt;P: &lt;/a&gt;'De ontwikkeling van de Nederlandse en West-europese
vliegtuigindustrie', in 
&lt;em&gt;De Ingenieur&lt;/em&gt;

88 (1976) 88-93; 'Why all the talk about the aerospace
industry', in 
&lt;em&gt;Friendship bulletin&lt;/em&gt;

20 (1976) 4 (,) 2-9.&lt;/p&gt;
&lt;p&gt;
  &lt;a href='lgedeelte'&gt;L: &lt;/a&gt;Th. Klein en Ch. Evers, 'Kasplantje Fokker-VFW moet
worden gekoesterd', in 
&lt;em&gt;Haarlems Dagblad,&lt;/em&gt;

25-11-1977.&lt;/p&gt;
&lt;p&gt;H.A. Somberg&lt;/p&gt; 
&lt;dtml-var bwn_footer&gt;</text>
  </biography>
</biodes>

