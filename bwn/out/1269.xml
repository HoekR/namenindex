<biodes version="1.0">
  <fileDesc>
    <title>Moppes, Willem Maria van (1914-1942)</title>
    <ref target="http://resources.huygens.knaw.nl/bwn1880-2000/lemmata/bwn1/moppes"/>
    <publisher>
      <name>Biografisch Woordenboek van Nederland:1880-2000</name>
      <ref target="http://resources.huygens.knaw.nl/bwn1880-2000"/>
    </publisher>
  </fileDesc>
  <person>
    <idno type="id">moppes</idno>
    <persName><name type="geslachtsnaam">Moppes</name>, Willem Maria van</persName>
    <sex value="1"/>
    <event type="birth" when="1914"/>
    <event type="death" when="1942"/>
    <state type="occupation">marineofficier</state>
  </person>
  <biography>
    <text>&lt;dtml-var bwn_header&gt;
 &lt;p class='genealogie'&gt;
  &lt;strong&gt;Moppes, Willem Maria van&lt;/strong&gt;, marineofficier ('s-Gravenhage 9-11-1914 - gesneuveld aan boord van Hr.Ms. Piet Hein in Straat Lombok 19-2-1942).

Zoon van Wolf van Moppes, notarisklerk, en Maria Elisabeth Kersbergen.
Hij was ongehuwd.



&lt;/p&gt;
&lt;p&gt;Van Moppes behaalde het einddiploma van de vijfjarige HBS aan het
Sint Aloysius-college te 's-Gravenhage en werd op 4-9-1934 benoemd
tot adelborst voor de marine-stoomvaartdienst (MSD). Na voltooiing der
opleiding bij het Koninklijk instituut voor de marine te Den Helder
werd hij op 13-8-1937 benoemd tot officier MSD der 3e klasse en in
september naar Nederlands-Indi&amp;euml; uitgezonden. Aldaar diende hij
achtereenvolgens aan boord van Hr. Ms. kruiser Sumatra en Hr.Ms.
torpedoboot-jagers Van Ghent, Evertsen en Piet Hein. Op 13-8-1939 werd
hij bevorderd tot officier MSD der 2e klasse. Aan boord van Hr.Ms. Piet
Hein, deel uitmakend van het eskader in Nederlands-Indi&amp;euml; en na
3-2-1942 van de Combined Striking Force onder bevel van
schout-bij-nacht K.W.F.M. Doorman was hij betrokken bij talrijke
operaties in verband met de strijd tegen de Japanners. Zo was hij
betrokken bij patrouilles en convooivaarten in de Indische archipel,
een gevecht tegen Japanse vliegtuigen bij de Kangean-eilanden, aan de
poging om een Japanse aanvalsvloot, bestemd voor Palembang, te
onderscheppen en het daaruit voortvloeiend treffen met Japanse
vliegtuigen. Samen met Hr.Ms. 'kruisers De Ruyter en Java, alsmede
twee Amerikaanse torpedobootjagers, vocht hij op de Piet Hein mee bij
een aanval van uit de Indische oceaan op een Japanse landingsvloot in
Straat Badoeng (zuidoostkust Bali). Door een treffer kwam het schip
gestopt te liggen, waarna het door de Japanners met torpedo's tot
zinken werd gebracht. Van Moppes werd postuum onderscheiden met de
Militaire Willemsorde (ridder 4e klasse) wegens: 'Als ondergeschikt
officier MSD aan boord van Onzen torpedobootjager Piet Hein tijdens het
zeegevecht in Straat Lombok op 19 februari 1942, blijk gegeven van
buitengewonen moed en groot beleid, bekwaamheid, initiatief, groote
plichtsbetrachting en doorzettingsvermogen, door: ten eerste, het
bedrijf af te zetten op de stookplaatsen, welke vol verstikkende rook
waren en waar verscheidene stoom- en brandstolleidingen waren
gesprongen, ten tweede, eigenhandig een aantal gewonde schepelingen uit
deze ketelruimen te halen, bij welk reddingswerk hij tenslotte is
omgekomen (KB van 19 november 1942 no. 7).'&lt;/p&gt;
&lt;p&gt;Een van de zestien in de jaren 1960-1962 bij de Koninklijke marine
in dienst gestelde ondiepwatermijnenvegers werd Van Moppes (M 873)
genoemd. Als scheepsembleem voert het schip het wapen van de familie
Van Moppes, van azuur drie diamanten van zilver, waarin in een
schildhoek het wapen van Piet Hein is geplaatst.&lt;/p&gt;
&lt;p&gt;
  &lt;a href='lgedeelte'&gt;L: &lt;/a&gt;K.W.L. Bezemer, 
&lt;em&gt;Zij vochten op de zeven zee&amp;euml;n&lt;/em&gt;

(Utrecht, 1954) 303-304.&lt;/p&gt;
&lt;p&gt;A. van der Moer&lt;/p&gt; 
&lt;dtml-var bwn_footer&gt;</text>
  </biography>
</biodes>

