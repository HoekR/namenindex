<biodes version="1.0">
  <fileDesc>
    <title>Meis, Frederik (1921-1992)</title>
    <ref target="http://resources.huygens.knaw.nl/bwn1880-2000/lemmata/bwn5/meis"/>
    <publisher>
      <name>Biografisch Woordenboek van Nederland:1880-2000</name>
      <ref target="http://resources.huygens.knaw.nl/bwn1880-2000"/>
    </publisher>
  </fileDesc>
  <person>
    <idno type="id">meis</idno>
    <persName><name type="geslachtsnaam">Meis</name>, Frederik</persName>
    <sex value="1"/>
    <event type="birth" when="1921"/>
    <event type="death" when="1992"/>
    <state type="occupation">vakbondsbestuurder</state>
    <state type="occupation">politicus</state>
  </person>
  <biography>
    <graphic url="http://resources.huygens.knaw.nl/bwn1880-2000/lemmata/bwn5/images/images/meis.jpg"/>
    <text>&lt;dtml-var bwn_header&gt;
 &lt;p class='genealogie'&gt;
  &lt;strong&gt;Meis, Frederik&lt;/strong&gt;, vakbondsbestuurder en politicus (Oude Pekela (Gr.) 17-11-1921 - Groningen 15-12-1992). 
Zoon van Michiel Meis, fabrieksarbeider, en Trientje Bruintjes.
  Gehuwd op 4-9-1943 met Christina Bakker (geb. 1920). Uit dit
  huwelijk werd 1 zoon geboren.
  

  

  
  &lt;/p&gt;
&lt;p&gt;
  &lt;img class='bwnimg' BORDER='0' align='right' src='images/meis.jpg' alt='afbeelding van Meis, Frederik'&gt;Fr&amp;eacute; Meis werd geboren als vierde van de acht kinderen
    van een stoker in een strokartonfabriek. Naar eigen zeggen
    waren zijn ouders 'overtuigde communisten' (Kunkeler). De
    kinderen moesten al vroeg meehelpen om de kost te verdienen;
    geld om verder te leren was er niet. Na de lagere school werkte
    Fr&amp;eacute; eerst bij een boer. Daarna werd hij sjouwer in een
    steenfabriek en vervolgens losser van schepen. Zo kwam hij al
    op jeugdige leeftijd in aanraking met de sociale ongelijkheid
    in Oost-Groningen.&lt;/p&gt;
&lt;p&gt;Tijdens de Duitse bezetting verdiende Meis zijn brood in de
    werkverschaffing. Kort na zijn huwelijk, in september 1943,
    werd hij in het kader van de Arbeitseinsatz tewerkgesteld in
    Delfzijl. Het jaar daarop moest hij op het Duitse waddeneiland
    Borkum meehelpen bij de bouw van bunkers.&lt;/p&gt;
&lt;p&gt;Direct na de bevrijding werd Meis lid van de Communistische
    Partij van Nederland (CPN), omdat deze partij - naar zijn
    zeggen - 'in de oorlog roemrijk werk had verricht in de strijd
    tegen de nazi's' (&lt;em&gt;40 jaar actie&lt;/em&gt;

    , 6). Meis ging als vertegenwoordiger aan de slag voor 
    &lt;em&gt;De Waarheid&lt;/em&gt;

    , het dagblad van de CPN. Met het begin van de Koude Oorlog
    raakte de partijkrant in de verdrukking, en in 1948 verloor
    Meis zijn betrekking. Hij vond moeilijk ander werk, omdat hij
    al enige faam genoot als communist: in juli 1946 had Meis
    namens de CPN zitting genomen in de gemeenteraad van zijn
    woonplaats, Winschoten. Nadat hij naar Groningen was verhuisd,
    werd hij hier in september 1949 in de gemeenteraad gekozen. Met
    een korte onderbreking van 1958 tot 1960 zou Meis hiervan tot
    1978 deel uitmaken.&lt;/p&gt;
&lt;p&gt;Na de oorlog trad Meis toe tot de aan de CPN gelieerde
    Eenheidsvakcentrale (EVC). Hij was v&amp;oacute;&amp;oacute;r alles een
    vakbondsman, die zich bezighield met de directe
    belangenbehartiging van zijn achterban. In Groningen werd hij
    bestuurder van de plaatselijke afdeling. In 1951 benoemde het
    congres van de tot de EVC behorende Algemene Bedrijfsbond
    Transport Meis tot algemeen secretaris. Een jaar later volgde
    zijn verkiezing in het landelijk bestuur van de EVC. In deze
    bestuursfuncties kreeg hij in de jaren vijftig met talrijke
    stakingsacties te maken, onder meer in de havens van Amsterdam
    en Rotterdam.&lt;/p&gt;
&lt;p&gt;Ook in de CPN rees Meis' ster. Hij kwam in 1952 in het
    partijbestuur en in 1955 in het dagelijks bestuur, waarmee hij
    in de politieke frontlinie van de Koude Oorlog terechtkwam.
    Meis vereenzelvigde zich geheel met de Sovjetunie, niet alleen
    omdat daar het socialisme zou zijn verwezenlijkt, maar ook
    vanwege de bijdrage die het land onder leiding van Stalin had
    geleverd aan de nederlaag van nazi-Duitsland. In november 1956
    ondervond hij de gevolgen van deze houding. In verband met de
    anticommunistische rellen die als gevolg van de militaire inval
    van de Sovjetunie in Hongarije overal in Nederland uitbraken,
    zag Meis zich genoodzaakt onder te duiken. Later werd het hem
    kwalijk genomen dat hij zich op deze wijze had onttrokken aan
    de verdediging van het Groningse partijkantoor.&lt;/p&gt;
&lt;p&gt;Meis' bestuursfuncties in de EVC en de CPN brachten hem in
    1958 in een lastig parket. De door Meis bewonderde
    partijsecretaris Paul de Groot wilde de communistische
    vakcentrale opheffen, omdat deze een obstakel zou vormen bij de
    samenwerking met het sociaal-democratische NVV. Dit voornemen
    leidde tot een conflict tussen EVC en CPN, waarbij ook de door
    de Sovjetleider Chroesjtsjov afgekondigde destalinisatie en de
    dominante positie van De Groot in de partij een rol speelden.
    Meis was eerst faliekant tegen de plannen van de CPN-leider,
    maar koos uiteindelijk toch zijn zijde. Formeel op Meis'
    voorstel werden begin april twee dwarsliggende EVC-leiders en
    twee leden van de Tweede-Kamerfractie als partijlid geroyeerd.
    Meis zelf zou - volgens zijn eigen getuigenis - de dissidenten
    lange tijd in het partijbestuur hebben verdedigd. De
    geroyeerden zouden later verklaren dat Meis had afgewacht uit
    welke hoek de wind waaide, voordat hij partij koos. 'Ze gaven
    daarmee tamelijk duidelijk mijn houding weer, dat moet in alle
    eerlijkheid gezegd worden' (&lt;em&gt;40 jaar actie&lt;/em&gt;

    , 24).&lt;/p&gt;
&lt;p&gt;De uitgesproken royementen leidden tot een scheuring in de
    EVC, waarbij de partijgetrouwe vleugel de EVC '58 vormde. Deze
    werd twee jaar later ingeruild voor het Centrum van Propaganda
    voor Eenheid en Klassenstrijd in de Vakbeweging, waarvan Meis
    voorzitter werd. Het feit dat hij zich aanvankelijk achter de
    opponenten van de partijleiding had opgesteld, kostte Meis zijn
    zetel in de partijtop: het CPN-congres van december 1958
    degradeerde hem tot plaatsvervangend lid van het partijbestuur.
    Pas in maart 1964 werd hij weer tot volwaardig lid van het
    partijbestuur gekozen, waarvan hij tot 1982 deel zou
    uitmaken.&lt;/p&gt;
&lt;p&gt;Aangezien het wantrouwen jegens hem hiermee niet geheel was
    weggenomen, concentreerde Meis zich aan het einde van de jaren
    zestig op zijn werkzaamheden in Groningen. Zijn zetel in de
    gemeenteraad combineerde hij van 1962 tot 1978 met het
    lidmaatschap van de Provinciale Staten. Als Statenlid verzette
    hij zich tegen de dreigende sanering van de strokartonindustrie
    in het oosten van de provincie. In het najaar van 1969 stelde
    hij zich aan het hoofd van een loonstaking die in deze sector
    uitbrak. Meis wist deze actie tot een succes te maken. De grote
    aandacht die deze staking in de media trok, bezorgde hem
    landelijke bekendheid. Toen de CPN bij de
    Provinciale-Statenverkiezingen van maart 1970 in Groningen een
    klinkende zege behaalde, werd dit door de pers dan ook
    toegeschreven aan het 'Meis-effect'. Zijn imago als gevierd
    stakingsleider werd verder versterkt toen hij in de nazomer van
    1970 een staking in de Rotterdamse haven tot een bevredigend
    einde bracht. Meis' succes kwam zijn positie in de CPN ten
    goede: hij werd in februari 1970 opnieuw tot het dagelijks
    bestuur van de partij verkozen, waarvan hij tot 1980 deel zou
    uitmaken.&lt;/p&gt;
&lt;p&gt;Op 11 mei 1971 kwam Meis in de Tweede Kamer. Hoewel hij
    hierdoor geregeld in Den Haag vertoefde, bleef hij zich ook op
    Groningen richten. Onder zijn aanvoering verzette de CPN zich
    tegen de vermeende economische achterstelling van de provincie
    bij de rest van het land. Meis was een van de gangmakers bij de
    zogeheten 'Volkscongressen', die tussen 1972 en 1980 viermaal -
    eerst in Groningen, later in Winschoten - werden gehouden om
    tegen deze achterstelling te protesteren. Juist gedurende deze
    jaren, toen Meis in de CPN vooraan stond, geraakte zijn partij
    in grote moeilijkheden. Op 25 mei 1977 verloor de CPN bij de
    Tweede-Kamerverkiezingen vijf van de zeven zetels, waardoor er
    toen een einde kwam aan zijn parlementaire werk.&lt;/p&gt;
&lt;p&gt;Op langere termijn leidde de verkiezingsnederlaag tot een
    strijd tussen vernieuwingsgezinden en orthodoxen in de CPN. In
    dit conflict keerde Meis zich tegen de vernieuwers, onder wie
    zich in Groningen nogal wat studenten bevonden die aan het
    begin van de jaren zeventig, mede vanwege zijn optreden als
    actieleider, lid waren geworden van de partij. Meis verzette
    zich tegen de aantasting van de leninistische beginselen van de
    CPN en tegen de kritiek op de Sovjetunie. Hij nam zitting in de
    landelijke co&amp;ouml;rdinatiegroep van het behoudende Horizontaal
    Overleg van Communisten. Toen deze organisatie zich van de CPN
    dreigde los te maken, haakte hij af: de partijeenheid was hem
    heilig.&lt;/p&gt;
&lt;p&gt;Ondanks zijn gehechtheid aan de partij legde hij zich erbij
    neer dat de CPN in 1990 opging in Groen Links. Zijn
    maatschappijbeschouwing bleef daarbij ongewijzigd. Bij de
    Provinciale-Statenverkiezingen van 1991 trad Meis op als
    'lijstduwer' van Groen Links. Begin 1992 zegde hij echter zijn
    lidmaatschap op, uit protest tegen de uitspraak van een
    vertegenwoordiger van Groen Links in het Europese Parlement,
    dat in de nieuwe partij 'de oude stalinistische methoden van de
    CPN' waren teruggekeerd. Meis beschouwde dit als een belediging
    van de communisten.&lt;/p&gt;
&lt;p&gt;Meis was een communist in hart en nieren, die het geloof in
    de komst van het socialisme nooit heeft opgegeven, ook niet na
    de ondergang van de Sovjetunie en van zijn partij. Hij was
    bovenal een man van de actie: als vakbondsman en als
    stakingsleider die opkwam voor de arbeidersklasse kreeg hij
    landelijke bekendheid. In Groningen stond hij ook individuele
    arbeiders met raad en daad terzijde: vanaf het einde van de
    jaren veertig tot 1990 hield hij geregeld spreekuur voor mensen
    met problemen op gebied van huisvesting, uitkeringen en
    dergelijke.&lt;/p&gt;
&lt;p&gt;Meis was meer een doener dan een denker, meer een man van de
    praktijk dan van de theorie. Slechts een enkele maal schreef
    hij een artikel in 
    &lt;em&gt;Politiek en Cultuur&lt;/em&gt;

    , het theoretisch tijdschrift van de CPN, en dan voornamelijk
    over de sociaal-economische strijd in Groningen. Meis was ook
    een agitator die de taal van de arbeiders sprak en daarbij
    demagogie niet schuwde. Met zijn rechtlijnige, directe
    woordgebruik kwam hij beter uit de verf op actievergaderingen
    dan in de Tweede Kamer. Zijn imago van ijzervreter poogde Meis
    voor de buitenwacht te cultiveren. Hierachter ging echter een
    man schuil die op cruciale momenten ook weifelmoedig kon zijn
    en zich liet imponeren.&lt;/p&gt;
&lt;p&gt;
  &lt;a href='pgedeelte'&gt;P: &lt;/a&gt;Behalve artikelen in 
    &lt;em&gt;De Waarheid&lt;/em&gt;

    en 
    &lt;em&gt;Politiek &amp;amp; Cultuur&lt;/em&gt;

    : 
    &lt;em&gt;40 jaar actie&lt;/em&gt;

    (Groningen 1987).&lt;/p&gt;
&lt;p&gt;
  &lt;a href='lgedeelte'&gt;L: &lt;/a&gt;Behalve necrologie&amp;euml;n en herdenkingsartikelen o.a.
  in 
  &lt;em&gt;NRC Handelsblad&lt;/em&gt;

  , 16-12-1992; 
  &lt;em&gt;Nieuwsblad van het Noorden&lt;/em&gt;

  , 17-12-1992; 
  &lt;em&gt;Trouw&lt;/em&gt;

  , 17-12-1992; 
  &lt;em&gt;de Volkskrant&lt;/em&gt;

  , 17-12-1992; 
  &lt;em&gt;Groen Links&lt;/em&gt;

  4 (1993) 2 (feb.) 9; 
  &lt;em&gt;Politiek &amp;amp; Cultuur&lt;/em&gt;

  53 (1993) 1 (feb.) 3-4: interviews door Frans Nypels, in 
  &lt;em&gt;Haagse Post&lt;/em&gt;

  , 16/22-9-1970; interview door Ren&amp;eacute; de Bok, in 
  &lt;em&gt;Elseviers Magazine&lt;/em&gt;

  , 4-11-1978; interview door Jet Kunkeler, in 
  &lt;em&gt;De Tijd&lt;/em&gt;

  , 6-11-1987; interview door Hugo Camps, in 
  &lt;em&gt;Elsevier&lt;/em&gt;

  , 18-11-1989; Gijs Schreuders, 
  &lt;em&gt;De man die faalde&lt;/em&gt;

  (Amsterdam 1992); G. Voerman, 'De tweede jeugd van het communisme
  in Groningen', in 
  &lt;em&gt;Tussen Moskou en Finsterwolde. Over de geschiedenis van het
  communisme in Oost-Groningen&lt;/em&gt;

  . Onder red. van idem [e.a.] (Scheemda 1993) 103-125; C. Stolk,
  'Frederik Meis', in 
  &lt;em&gt;Vierhonderd jaar Groninger Veenkoloni&amp;euml;n in biografische
  schetsen&lt;/em&gt;

  . Onder red. van J.D.R. van Dijk en W.R. Foorthuis (Groningen
  1994) 161-165; Ger Verrips, 
  &lt;em&gt;Dwars, duivels en dromend. De geschiedenis van de CPN,
  1938-1991&lt;/em&gt;

  (Amsterdam 1995).&lt;/p&gt;
&lt;p&gt;
  &lt;a href='igedeelte'&gt;I: &lt;/a&gt;
  &lt;em&gt;Vierhonderd jaar Groninger Veenkoloni&amp;euml;n in biografische
  schetsen&lt;/em&gt;

  . Onder red. van J.D.R. van Dijk en W.R. Foorthuis (Groningen
  1994) 162.&lt;/p&gt;
&lt;p&gt;G. Voerman&lt;/p&gt; 
&lt;dtml-var bwn_footer&gt;</text>
  </biography>
</biodes>

