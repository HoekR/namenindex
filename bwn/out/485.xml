<biodes version="1.0">
  <fileDesc>
    <title>Einthoven, Willem (1860-1927)</title>
    <ref target="http://resources.huygens.knaw.nl/bwn1880-2000/lemmata/bwn2/einthoven"/>
    <publisher>
      <name>Biografisch Woordenboek van Nederland:1880-2000</name>
      <ref target="http://resources.huygens.knaw.nl/bwn1880-2000"/>
    </publisher>
  </fileDesc>
  <person>
    <idno type="id">einthoven</idno>
    <persName><name type="geslachtsnaam">Einthoven</name>, Willem</persName>
    <sex value="1"/>
    <event type="birth" when="1860"/>
    <event type="death" when="1927"/>
    <state type="occupation">fysioloog</state>
  </person>
  <biography>
    <graphic url="http://resources.huygens.knaw.nl/bwn1880-2000/lemmata/bwn2/images/images/EINTHOVENW.jpg"/>
    <text>&lt;dtml-var bwn_header&gt;
 &lt;p class='genealogie'&gt;
  &lt;strong&gt;Einthoven, Willem&lt;/strong&gt;, hoogleraar fysiologie (Semarang (Ned.-Indi&amp;euml;) 21-5-1860 - Leiden 28-9-1927).

Zoon van Jacob Einthoven, arts, en Louise Marie Mathilde Caroline de
Vogel. Gehuwd op 29-4-1886 met Fr&amp;eacute;d&amp;eacute;rique Jeanne Louise de
Vogel. Uit dit huwelijk werd 1 zoon en 3 dochters geboren.

&lt;img src=&amp;quot;images/EINTHOVENW.jpg&amp;quot; align=&amp;quot;right&amp;quot; BORDER=&amp;quot;0&amp;quot; alt=&amp;quot;afbeelding van Einthoven, Willem&amp;quot; class=&amp;quot;bwnimg&amp;quot;&gt;

&lt;/p&gt;
&lt;p&gt;Willems moeder verliet met haar zes kinderen Nederlands-Indi&amp;euml;
toen haar echtgenoot in 1870 stierf, en vestigde zich in Utrecht. Hier
voltooide Willem zijn schoolopleiding in 1878 met het einddiploma HBS,
aangevuld door het staatsexamen. Op 16-10-1878 werd hij als student in
de geneeskunde te Utrecht ingeschreven. Gedurende zijn opleiding tot
arts bleek hij reeds sterk ge&amp;iuml;nteresseerd in de natuurkunde. Zijn
leermeesters waren C.D.H. Buys Ballot, W. Koster, F.C. Donders en H.
Snellen. Aanvankelijk voelde Einthoven zich aangetrokken tot de
oogheelkunde. Op 4 juli 1885 promoveerde hij bij Donders cum laude op
een proefschrift over 
&lt;em&gt;Stereoscopie door kleurverschil.&lt;/em&gt;

Op 9 januari 1886 werd hij te Amsterdam tot arts bevorderd. Nog geen
twee maanden later hield de 26-jarige Einthoven zijn inaugurele rede
over 
&lt;em&gt;De leer der specifieke energie&amp;euml;n&lt;/em&gt;

als hoogleraar in de fysiologie aan de Leidse Universiteit.&lt;/p&gt;
&lt;p&gt;Leiden bezat sinds 1867 een fysiologisch laboratorium, gelegen aan
de Zonneveldstraat. Dit werd door Einthoven ingericht als werkplaats
voor elektrofysiologie. Aanvankelijk doceerde hij zowel fysiologie als
histologie - dit laatste vak was sinds de benoeming van A. Heynsius in
1866 aan de leerstoel toegevoegd en zou in 1906 weer van de
leeropdracht fysiologie ontkoppeld en toegewezen worden aan de anatoom
J. Boeke.&lt;/p&gt;
&lt;p&gt;Einthovens eigen wetenschappelijk onderzoek richtte zich ondertussen
geheel op de fysiologie, zowel op het gebied van de ademhaling, als het
optische systeem en de elektrofysiologie van het hart.&lt;/p&gt;
&lt;p&gt;Toen Einthoven van 1905 tot 1906 rector magnificus was, zette hij op
8 februari 1906 in zijn diesrede 
&lt;em&gt;Over de beteekenis der electrophysiologie als een onderdeel van de
leer der levensverrichtingen&lt;/em&gt;

op magistrale wijze zijn geavanceerd onderzoek uiteen. Reeds toen was
hij in het buitenland erkend als de schepper van de snaargalvanometer,
na zijn publikaties zoals 'Un nouveau galvanom&amp;egrave;tre' over
dit instrument en de toepassingen voor de registratie van het
elektrocardiogram in 1901. Ongetwijfeld heeft zijn inventiviteit op het
gebied van de natuurkunde in belangrijke mate zijn wetenschappelijk
werk bepaald. Dit neemt niet weg dat Einthoven juist ook
ge&amp;iuml;nteresseerd was in de klinische verschijnselen, en dat hij de
pathofysiologie steeds in zijn onderzoek betrok. Hij publiceerde over
de intrathoracale druk en de gasspanningen in de pleuraholte. In 1892
volgde uit dit onderzoek Einthovens baanbrekende studie over het
mechanisme van het bronchiale astma. Evenmin liet hij het onderzoek van
het oog los. Tussen 1895 en 1902 was hij bezig met de fysiologische
optica, o.a. met kleurmenging, brekingsindices, optische illusies en
accommodatie van het oog.&lt;/p&gt;
&lt;p&gt;Maar toen was hij bovendien reeds begonnen met een nieuw veld van
onderzoek, nl. het registreren van de elektrische activiteit van het
hart en de harttonen bij gezonden en zieken.&lt;/p&gt;
&lt;p&gt;Einthoven gebruikte voor dit doel de capillaire elektrometer die in
1873 door Gabriel Lippmann was ontworpen. Met behulp van dit instrument
was het de Franse onderzoeker E.J. Marey in 1876 gelukt actiestromen in
de hartwand van kikker en schildpad rechtstreeks te registreren. De
Engelse fysioloog A.D. Waller zag kans in 1887 de actiestromen van het
menselijk hart met behulp van de capillaire elektrometer van diverse
punten van het menselijk lichaam af te leiden. De geregistreerde curve
werd door Einthoven elektrocardiogram genoemd, op advies van A.
Samoiloff afgekort tot EKG. Einthoven verbeterde de
Lippmann-elektrometer om een nauwkeuriger registratie te verkrijgen.
Weldra bleek het noodzakelijk de verkregen curven mathematisch te
corrigeren.&lt;/p&gt;
&lt;p&gt;Dit maakte het werken met de capillaire elektrometer omslachtig en
niet geschikt voor de kliniek. Einthoven ging op zoek naar een gevoelig
en snel meetinstrument. Hij richtte zijn aandacht op de galvanometer
van Deprez d'Arsonvalle, die hij op grond van berekeningen omvormde
tot zijn belangrijkste technische vondst: de snaargalvanometer. In zijn
publikatie 'The string galvanometer and the human
electrocardiogram' (1903) legde hij hiervan getuigenis af. Dit
instrument bestond uit een zeer dunne kwartsdraad, uitgespannen in een
magnetisch veld. Door middel van een microscoop werden de uitslagen van
de snaar vergroot en vervolgens fotografisch geregistreerd. De
verkregen curven stemden geheel overeen met de mathematische correcties
van de curven die Einthoven met behulp van de capillaire elektrometer
had verkregen. De snaargalvanometer hield grote beloften voor klinisch
onderzoek in. Het was echter niet transportabel, zodat pati&amp;euml;nten
uit het ziekenhuis naar het Physiologisch Laboratorium moesten worden
vervoerd. Om dit bezwaar te ondervangen ontwierp Einthoven een
telefoonsysteem tussen ziekenhuis en laboratorium, waarlangs de
'telecardiogrammen' konden worden opgenomen. Hierdoor gelukte
het Einthoven in 1906 een aantal cardiogrammen te publiceren waarop
diverse afwijkingen van het hart duidelijk zichtbaar waren. Het op deze
wijze opengelegde terrein bleek welhaast onuitputtelijk voor verder
onderzoek, zowel voor het hart als voor zenuw- en spierfysiologie.&lt;/p&gt;
&lt;p&gt;Einthoven beijverde zich om behalve de technische eigenschappen ook
de standaardisatie van de methodiek (afleidingsplaatsen, snelheid van
registratie, ijking van gevoeligheid) te bevorderen. Dit was van belang
voor de algemene aanvaarding en voor de vergelijkbaarheid van het
internationale onderzoek in klinieken.&lt;/p&gt;
&lt;p&gt;Technisch verbeterde Einthoven zijn apparaat door een onderzoek naar
het gedrag van de snaar in een vacu&amp;uuml;m. Dit vacu&amp;uuml;mmodel van de
snaargalvanometer kreeg de belangstelling van zijn zoon Willem (
1893-1944), die in Delft studeerde en die op het idee kwam de
galvanometer als elektrisch resonantie-instrument dienstbaar te maken
aan het fotografisch registreren van uitgezonden radiotelegrammen.
Samenwerking tussen vader en zoon leidde tot het resultaat dat de
radiotelegrafie verrijkt werd met een nieuw instrument; in Malabar
(Bandoeng, Ned.-Indi&amp;euml;) werden radiotelegrammen over een afstand
van 12.000 km fotografisch geregistreerd (1923).&lt;/p&gt;
&lt;p&gt;De vacu&amp;uuml;msnaargalvanometer bleek geschikt te zijn voor
zenuwactiestromen, maar niet gevoelig genoeg om deze nauwkeurig te
registreren. Dit onderzoek kon pas na Einthovens dood worden voortgezet
door de ontwikkeling van de elektronische versterkingstechniek.&lt;/p&gt;
&lt;p&gt;Einthoven was reeds in 1893 begonnen met behulp van de
Lippmann-elektrometer de harttonen te registreren. In 1907 gebruikte
hij voor dit doel de snaargalvanometer. De verkregen curven werden door
hem 'cardiofonogram' genoemd. De precisie van de registratie
was zo groot dat het hem gelukte de 'derde harttoon', die A.O.
Gibson in Oxford had menen waar te nemen bij beluistering van het hart,
in de curven aan te tonen. Hij had echter meer belangstelling voor de
cardiografie, zodat hij de fonocardiologie terzijde liet liggen.&lt;/p&gt;
&lt;p&gt;Voor al dit werk aan het onderzoek van het hart ontving Einthoven de
Nobelprijs. In de rede die hij ter gelegenheid van de uitreiking op 8
december 1925 te Stockholm hield, wees Einthoven op het belang van deze
ontdekking voor de leer der hartziekten, waarbij hij met nadruk
betoogde dat de ontwikkeling van deze vondst alleen tot stand had
kunnen komen door de internationale samenwerking met onderzoekers zoals
Thomas Lewis.&lt;/p&gt;
&lt;p&gt;Inderdaad heeft Einthoven zich steeds beijverd de internationale
contacten op zijn gebied te bevorderen. In 1925 vond de eerste
buitenlandse bijeenkomst van de Physiological Society in het Leidse
laboratorium plaats. Zijn publikaties verschenen zowel in Duitse,
Engelse als Franse vakbladen.&lt;/p&gt;
&lt;p&gt;Hij was bevriend met de Russische onderzoeker Samoiloff en hij
onderhield wetenschappelijke betrekkingen met o.a. de Amerikaan Frank
Wilson. Van vele buitenlandse academi&amp;euml;n was hij erelid, waaronder
de Physiological Society en de Royal Society te Londen en de
Koninklijke Academie van Wetenschappen te Stockholm.&lt;/p&gt;
&lt;p&gt;Maar ondanks al die eer bleef Einthoven bescheiden en voorzichtig
ten opzichte van zijn eigen werk, dat hem gedurig geheel in beslag nam.
Hij was zeer kritisch in de beoordeling van alle registraties van de
apparatuur en liet zich door de resultaten nooit het hoofd op hol
brengen. Typisch empirisch ook stond hij ten opzichte van zijn eigen
lichaamsverrichtingen. Gymnastiekoefeningen boeiden hem. Als student
brak hij eens tijdens een oefening zijn pols, en dat had al geleid tot
een eerste publikatie, nl. over het mechanisme van het ellebooggewricht
in 1882. Het zou die zelfde kritische empirie zijn die hem als
fysioloog terecht zo beroemd maakte.&lt;/p&gt;
&lt;p&gt;
  &lt;a href='agedeelte'&gt;A: &lt;/a&gt;Einthovens eerste snaargalvanometer met de daarbij behorende
apparatuur wordt bewaard in het Museum Boerhaave te Leiden, eveneens
het archief van zijn notities en correspondentie. Het Laboratorium voor
Fysiologie te Leiden bezit nog een aantal exemplaren van zijn
apparatuur.&lt;/p&gt;
&lt;p&gt;
  &lt;a href='pgedeelte'&gt;P: &lt;/a&gt;Behalve in de tekst genoemde publikaties: 
&lt;em&gt;Selected papers on electrocardiography of Willem Einthoven. With a
bibliography, biographical notes and comments by H.A. Snellen&lt;/em&gt;

(Leiden, 1977).&lt;/p&gt;
&lt;p&gt;
  &lt;a href='lgedeelte'&gt;L: &lt;/a&gt;S.L. Barron, 
&lt;em&gt;The development of the electrocardiograph, with some biographical
notes on prof. dr. W. Einthoven, 1903-1952&lt;/em&gt;

(London, 1952); S. Hoogerwerf, 
&lt;em&gt;Leven en werken van Willem Einthoven, grondlegger van de
electrocardiografie&lt;/em&gt;

(Hoorn, 1955); A. de Waart, 
&lt;em&gt;Het levenswerk van Willem Einthoven 1860-1927&lt;/em&gt;

(Haarlem, 1957) met o.a. lijst met onderscheidingen, aforismen en
citaten, overzicht van onder zijn leiding bewerkte proefschriften,
lijst van assistenten en geschriften over Einthoven; verder het onder P
genoemd werk samengesteld door H.A. Snellen; G.E. Burch en N.P.
De-Pasquale, 
&lt;em&gt;A history of electrocardiography&lt;/em&gt;

(Chicago, [1964]); 'Proceedings of the symposium on developments in
electrocardiography 1927-1977. Leiden, The Netherlands, 28 October
1977', in 
&lt;em&gt;European Journal of cardiology&lt;/em&gt;

8 (1978) 197-302.&lt;/p&gt;

&lt;p&gt;
&lt;a href=&amp;quot;igedeelte&amp;quot;&gt;I: &lt;/a&gt;
Website Clendening History of Medicine Library and Musuem: http://clendening.kumc.edu/dc/pc/Einthoven2.jpg [2-8-2007].
&lt;/p&gt;




&lt;p&gt;A.M. Luyendijk-Elshout&lt;/p&gt; 
&lt;dtml-var bwn_footer&gt;</text>
  </biography>
</biodes>

