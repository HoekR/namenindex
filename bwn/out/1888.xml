<biodes version="1.0">
  <fileDesc>
    <title>Verschoor, Anna Helena Margaretha (1895-1978)</title>
    <ref target="http://resources.huygens.knaw.nl/bwn1880-2000/lemmata/bwn2/verschoor"/>
    <publisher>
      <name>Biografisch Woordenboek van Nederland:1880-2000</name>
      <ref target="http://resources.huygens.knaw.nl/bwn1880-2000"/>
    </publisher>
  </fileDesc>
  <person>
    <idno type="id">verschoor</idno>
    <persName><name type="geslachtsnaam">Verschoor</name>, Anna Helena Margaretha</persName>
    <sex value="2"/>
    <event type="birth" when="1895"/>
    <event type="death" when="1978"/>
    <state type="occupation">publiciste</state>
  </person>
  <biography>
    <graphic url="http://resources.huygens.knaw.nl/bwn1880-2000/lemmata/bwn2/images/images/VERSCHOOR.jpg"/>
    <text>&lt;dtml-var bwn_header&gt;
 &lt;p class='genealogie'&gt;
  &lt;strong&gt;Verschoor, Anna Helena Margaretha&lt;/strong&gt; (bekend onder de naam &lt;b&gt;Annie Romein-Verschoor&lt;/b&gt;), essayiste (Hatert, gem. Nijmegen 4-2-1895 - Amsterdam 5-2-1978).

Dochter van Jan Verschoor, marineofficier, en Anna Helena Margaretha
Brakke. Gehuwd op 14-8-1920 met Jan Marius Romein, historicus. Uit dit
huwelijk werden 2 zoons en 1 dochter geboren.



&lt;img src=&amp;quot;images/VERSCHOOR.jpg&amp;quot; align=&amp;quot;right&amp;quot; BORDER=&amp;quot;0&amp;quot; alt=&amp;quot;afbeelding van Verschoor, Anna Helena Margaretha&amp;quot; class=&amp;quot;bwnimg&amp;quot;&gt;


&lt;/p&gt;
&lt;p&gt;Annie Romein-Verschoor was afkomstig uit een zeevarende familie.
Haar jeugd bracht zij ten dele door in Hellevoetsluis (1900-1905),ten
dele in het Indonesische Soerabaja, waar haar vader in 1906 werd
aangesteld als technicus bij de marine. Haar moeder was vaak psychisch
onevenwichtig, wat op Annies leven van grote invloed is geweest. In
Indi&amp;euml; volgde zij vier jaar de HBS, kwam in aanraking met een
kolonialisme dat ze verfoeide, en schreef haar eerste verhalen en
fragmenten. In het meisjesboek 
&lt;em&gt;Aan den Oedjoeng,&lt;/em&gt;

gepubliceerd in 1928, gaf zij iets weer van haar Indische
jeugdjaren.&lt;/p&gt;
&lt;p&gt;Na de terugkeer van het gezin in Nederland in 1910 maakte zij in Den
Helder de HBS af. Twee jaar later volgde het staatsexamen. Van 1914 tot
1921 studeerde zij in Leiden de destijds nog gecombineerde vakken
Nederlands en geschiedenis. Van 1915 tot 1918 was zij lid van de
Vereeniging van Vrouwelijke Studenten te Leiden. Haar wetenschappelijke
en beroepsmatige oogmerken waren niet erg uitgesproken: een algemeen
verlangen naar schrijven en journalistiek was, hoe vaag ook, aanwezig.
Deze liefhebberij zette zich voort in de bijdragen die zij leverde aan
het studentenblad 
&lt;em&gt;Minerva.&lt;/em&gt;

Wanneer zij in 1917 Jan Romein ontmoet, vindt zij in hem niet alleen
haar toekomstige echtgenoot, maar ook de marxistische idee&amp;euml;n die
haar beslissend zullen be&amp;iuml;nvloeden. In het jaar van hun huwelijk,
1920, traden beiden toe tot de Communistische Partij in Nederland.
Ondanks het royement uit de partij, dat naar eigen zeggen zeven jaar
later plaatsvond, bleef zowel de overtuiging als de vriendenkring van
het echtpaar communistisch, althans radicaal links.&lt;/p&gt;
&lt;p&gt;Het huwelijk betekende voor Annie Romein-Verschoor de
arbeidsintensieve combinatie van zorg voor een gezin met drie kinderen,
intellectueel partnerschap met haar man, en zelfstandig werk op haar
eigen terrein. Van 1926 tot 1932 schreef zij voor het 
&lt;em&gt;Algemeen Handelsblad&lt;/em&gt;

in totaal tegen de 200 recensies in de rubrieken 'Skandinavische
literatuur' en 'Nieuwe Nederlandsche boeken'. De vrouwen-
resp. damesromans die de laatste paar jaargangen een belangrijk
bestanddeel vormden van de 
&lt;em&gt;Handelsblad&lt;/em&gt;

kritieken
&lt;em&gt;,&lt;/em&gt;

gebruikte ze korte tijd later als grondslag voor haar proefschrift 
&lt;em&gt;De Nederlandsche romanschrijfster na 1880. Een
literair-sociologische studie.&lt;/em&gt;

Promotor was Albert Verwey. In 1936 werd deze dissertatie herdrukt
onder de titel 
&lt;em&gt;Vrouwenspiegel.&lt;/em&gt;

Annie Romeins 'literaire sociologie' berustte op een deels
historisch-materialistische, deels cultuurhistorische benadering van de
literatuur. Zowel hier als in essays van later datum trachtte zij van
haar onderwerp het maatschappelijk karakter te bepalen en de
voorgeschiedenis te traceren. In een tijd waarin van enige
literatuursociologische methode nog geen sprake was, oogstte 
&lt;em&gt;Vrouwenspiegel&lt;/em&gt;

naast kritiek ook bijval, vooral in de kring van 
&lt;em&gt;Forum.&lt;/em&gt;

Niettegenstaande de 'onverdraagzame en ongemotiveerd-hooghartige
wijze' waarop volgens de minderheid van de Commissie van voordracht
'over verscheidene verdienstelijke schrijfsters de staf is
gebroken', ontving het boek van de Maatschappij voor Letterkunde te
Leiden de dr. Wijnaendts Francken-prijs, omdat tegenover deze bezwaren
ook deugden stonden als 'een tintelende geest en een verrassende
stijl'.&lt;/p&gt;
&lt;p&gt;Haar stellig door Jan Romein aangemoedigde belangstelling voor de
geschiedschrijving kwam openlijker tot uiting in het
geschiedenisleersysteem dat zij rond 1930 voor het Montessorionderwijs
ontwierp, dan in haar zuiver literair-kritisch werk voor het 
&lt;em&gt;Algemeen Handelsblad.&lt;/em&gt;

De details die zij voor dit systeem vond en toepaste, dienden als basis
voor het wetenschappelijk zelfvertrouwen waarmee zij als co-auteur van
haar man optrad bij het schrijven van 
&lt;em&gt;De Lage Landen bij de Zee&lt;/em&gt;

(1934). Van hun daaropvolgende gezamenlijke produktie. 
&lt;em&gt;Erflaters van onze Beschaving&lt;/em&gt;

(1938), nam ze zeventien van de in totaal zesendertig biografische
portretten voor haar rekening. Deze twee boeken vestigden, najaren van
broodschrijverij, blijvend de roem en welstand van de 'firma'
Jan en Annie Romein.&lt;/p&gt;
&lt;p&gt;Buiten het studeerkamerwerk - zij droeg ook bij aan verschillende
literaire tijdschriften - was Annie Romein in de jaren '20 en
'30 actief in politieke organisaties als de Rode Hulp, 
&lt;em&gt;De Tribune,&lt;/em&gt;

het comit&amp;eacute; Hulp aan Spanje, de antifascistische Bond van
Kunstenaars ter verdediging van de Kultuur (BVKK) en het Comit&amp;eacute;
van Waakzaamheid. Haar grote praktische (hulp)vaardigheid kwam eveneens
tot uitdrukking in de wijze waarop zij gezin en huishouden
organiseerde, zodat Jan Romein zonder enige stoornis kon doorgaan met
zijn geleerdearbeid - ook onder de moeilijke omstandigheden van de
Tweede Wereldoorlog, toen zij en haar man niet op hun eigen adres
konden wonen. In de oorlog schreef ze nu en dan voor de illegale 
&lt;em&gt;Vrije Kunstenaar&lt;/em&gt;

en begon zij aan haar geromantiseerde biografie, 
&lt;em&gt;Vaderland in de Verte,&lt;/em&gt;

die handelde over het leven van Hugo de Groot.&lt;/p&gt;
&lt;p&gt;Haar ambitie voor de journalistiek kwam na 1945 opnieuw tot gelding
in haar medewerking als redactielid aan de 
&lt;em&gt;Vrije Katheder.&lt;/em&gt;

Tot de ondergang van dit blad, dat een progressieve samenwerking van
communisten met niet-communisten nastreefde, maar in mei 1950 opgeheven
moest worden door inmenging van de CPN, schreef zij hierin wekelijks
commentaren, verslagen, beschouwingen en kritieken, meestal gericht op
de naoorlogse actualiteit.&lt;/p&gt;
&lt;p&gt;De veelzijdige belangstelling die zij had opgebouwd op de terreinen
van geschiedenis, letteren en sociologie (door haar het
'drielandenpunt' genoemd), kwam na de bevrijding tot volle
bloei. Vanaf die tijd tot in haar laatste jaren publiceerde ze tal van
essays, die een intellectuele reflectie vertegenwoordigen op sociale,
politieke en literaire verschijnselen. Het opini&amp;euml;rende en
waardebepalende karakter van haar beschouwingen gaf haar de naam een
'harde' te zijn, maar maakte haar ook tot een voorbeeld voor de
vele vrouwen wier positie van meisje-voor-hele-dagen ze trachtte los te
wrikken.&lt;/p&gt;
&lt;p&gt;De universiteitscursus 1951-1952 die het echtpaar samen in
Indonesi&amp;euml; doorbracht, werd voor Annie Romein een kleinere vreugde
dan voor haar man. Evenals hij uitgenodigd voor het geven van cursussen
en lezingen aan studenten, en wat haar betreft ook voor leden van de
Indonesische vrouwenvereniging, moest zij door een heupfractuur, die
haar drie maanden in het ziekenhuis hield, in veel gevallen verstek
laten gaan. In het boekje 
&lt;em&gt;Met eigen ogen&lt;/em&gt;

heeft ze verslag van deze reis gedaan en een aantal indrukken
weergegeven van het nog maar juist zelfstandige Indonesi&amp;euml; anno
1952.&lt;/p&gt;
&lt;p&gt;Een laatste aandeel in het werk van haar man leverde zij door, na
zijn dood in 1962, met ongewone precisie zijn magnum opus. 
&lt;em&gt;Op het breukvlak van twee eeuwen,&lt;/em&gt;

voor uitgave klaar te maken. In de zestien jaar die zij hem overleefde
bleef ze, met een energie die nu vrijer besteed kon worden, het
maatschappelijk gebeuren volgen, dit plaatsen in een historische
context, en er haar commentaar op geven. Haar persoonlijke
betrokkenheid bij sommige van haar onderwerpen, bijv. de benadering van
de ouderdom, die zij in het Rosa Spierhuis als bevoogdend ervoer, was
de oorzaak van een heftiger toon en een ingewikkelder stijl dan ander,
rustig-docerend of kritisch-vertellend werk van haar hand laat
zien.&lt;/p&gt;
&lt;p&gt;De betekenis van Annie Romein-Verschoor werd eerst goed onder ogen
gezien na het verschijnen van haar twee delen memoires 
&lt;em&gt;Omzien in verwondering&lt;/em&gt;

(1971). Maakte zij voordien in de beeldvorming van de buitenwacht
veelal deel uit van de 'firma', door de publikatie van haar
autobiografie werd de aandacht sterker gevestigd op haar persoonlijke
rol in het intellectuele en links-politieke leven van het
twintigste-eeuwse Nederland. Uitnodigingen voor lezingen, artikelen,
uitgaven en interviews overschreden de laatste tien jaar van haar leven
verre de belangstelling die haar daarv&amp;oacute;&amp;oacute;r toeviel. Een
verschijnsel dat meewerkte aan de waardering voor Annie Romein was de
heropkomst van de vrouwenbeweging, die in hetzelfde decennium
plaatsvond. Haar avant-gardistisch feminisme in bijv. 
&lt;em&gt;Vrouwenspiegel&lt;/em&gt;

werd herontdekt, het boek opnieuw uitgegeven. Naast de bladen waarin
zij vanouds publiceerde, 
&lt;em&gt;Vrij Nederland, De Gids, De Groene Amsterdammer, De Nieuwe Stem,
Wending&lt;/em&gt;

en 
&lt;em&gt;Rekenschap,&lt;/em&gt;

kwam het feministische tijdschrift 
&lt;em&gt;Opzij&lt;/em&gt;

met haar bijdragen.&lt;/p&gt;
&lt;p&gt;Naast de voortrekkersfunctie die zij voor de vrouwenemancipatie
vervulde, is haar betekenis vooral gelegen in haar intellectuele
veelkantigheid, haar non-conformisme, en de niet te stuiten werkkracht
waarmee zij tot aan haar overlijden op 83-jarige leeftijd met haar
talenten gewoekerd heeft. Haar belangrijkste geestelijk erfgoed is
deswege de gedachte dat het gewoon is om, als vrouw, uitzonderlijk te
zijn.&lt;/p&gt;
&lt;p&gt;
  &lt;a href='agedeelte'&gt;A: &lt;/a&gt;Collectie-Annie Romein-Verschoor in Internationaal Instituut
voor Sociale Geschiedenis; televisie-interview met J. Regier op 2
januari 1978 in de rubriek 'Markant' van de NOS in Historisch
Archief NOS afd. biografie&amp;euml;n en in hieronder genoemd themanummer
van 
&lt;em&gt;Bulletin.&lt;/em&gt;
&lt;/p&gt;
&lt;p&gt;
  &lt;a href='pgedeelte'&gt;P: &lt;/a&gt;Selectieve bibliografie in 'Annie Romein-Verschoor'.
Themanummer van 
&lt;em&gt;Bzzlletin 9&lt;/em&gt;

(1980) 81 (dec.) 26; 
&lt;em&gt;Vrouwenwijsheid. Een bundel kritieken en essays over de vrouw.&lt;/em&gt;

Verz. en van aant. voorzien door Claire Rappange [Amsterdam,
1981].&lt;/p&gt;
&lt;p&gt;
  &lt;a href='lgedeelte'&gt;L: &lt;/a&gt;Beknopte lijst met secundaire literatuur over Annie
Romein-Verschoor in bovenvermeld themanummer van 
&lt;em&gt;Bzzlletin,&lt;/em&gt;

27; Angenies Brandenburg, &amp;quot;Annie is van ijzer&amp;quot;, 
&lt;em&gt;ibidem,&lt;/em&gt;

3-25; J.W. Oerlemans, in 
&lt;em&gt;Jaarboek van de Maatschappij der Nederlandse Letterkunde
1978-1979,&lt;/em&gt;

82-87.&lt;/p&gt;

&lt;p&gt;
&lt;a href=&amp;quot;igedeelte&amp;quot;&gt;I: &lt;/a&gt;&lt;i&gt;Persoonlijkheden in het Koninkrijk der Nederlanden in woord en beeld&lt;/i&gt;. Onder hoofdred. van H.P. van den Aardweg (Amsterdam 1938) 1245 [Foto: Hanna Elkan].
&lt;/p&gt;
&lt;p&gt;Angenies Brandenburg&lt;/p&gt; 
&lt;dtml-var bwn_footer&gt;</text>
  </biography>
</biodes>

