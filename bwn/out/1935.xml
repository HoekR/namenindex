<biodes version="1.0">
  <fileDesc>
    <title>Vos, Hendrik (1903-1972)</title>
    <ref target="http://resources.huygens.knaw.nl/bwn1880-2000/lemmata/bwn2/vosh"/>
    <publisher>
      <name>Biografisch Woordenboek van Nederland:1880-2000</name>
      <ref target="http://resources.huygens.knaw.nl/bwn1880-2000"/>
    </publisher>
  </fileDesc>
  <person>
    <idno type="id">vosh</idno>
    <persName><name type="geslachtsnaam">Vos</name>, Hendrik</persName>
    <sex value="1"/>
    <event type="birth" when="1903"/>
    <event type="death" when="1972"/>
    <state type="occupation">politicus</state>
    <state type="occupation">minister</state>
  </person>
  <biography>
    <text>&lt;dtml-var bwn_header&gt;
 &lt;p class='genealogie'&gt;
  &lt;strong&gt;Vos, Hendrik&lt;/strong&gt; (Hein), politicus (Terwispel, gem. Opsterland 5-7-1903 - Wassenaar 23-4-1972).

Zoon van Hinderikus Vos, onderwijzer, en Hendrika Christina Eggink.





&lt;/p&gt;
&lt;p&gt;Vos doorliep de HBS in Heerenveen, studeerde aan de TH te Delft
(1926 diploma elektronisch ingenieur) en was van 1927 tot 1928 werkzaam
bij de Rijksnijverheidsdienst te Deventer en van 1928 tot 1934 bij de
Octrooiraad, waar hij zich bezighield met de automatisering van de
telefoon. Dank zij een wiskundige aanleg en belangstelling kon Vos van
die exact-wetenschappelijke kant uit ook economische vraagstukken die
in zijn werkzaamheden de aandacht vroegen aanpakken. Zo ontwikkelde hij
zich tot een vooraanstaand economist, terwijl alleen al uit het feit
dat hij in zijn jonge jaren onder het pseudoniem van Hans Wispel ook
een aantal gedichten publiceerde blijkt dat hij ook literaire
belangstelling had.&lt;/p&gt;
&lt;p&gt;Van jongs af aan begaan met het lot van mensen die zich aan de
onderkant van de maatschappij bevinden, sloot hij zich reeds in zijn
studententijd aan bij de Sociaal-Democratische Arbeiders Partij (SDAP).
Zowel in zijn idee&amp;euml;n die hij zijn leven lang met gedrevenheid
uitdroeg, als in zijn gedrag (geheel-onthouder, niet-roker) werd hij
een typisch representant van de socialistische beweging. Hij behoorde
weldra tot het kleine groepje economen van sociaal-democratischen huize
die in de jaren '30 ontdekten dat het dwepen met de socialistische
heilstaat de problemen van honger, armoede en werkgelegenheid niet
oploste. Zij stonden met een grotere openheid dan de SDAP-leiding
tegenover zogenaamde burgerlijke theorie&amp;euml;n als die van J.M. Keynes
over conjunctuurbe&amp;iuml;nvloeding door de centrale overheid, en zij
probeerden deze idee&amp;euml;n ingang te doen vinden. Toen binnen de
leiding van de SDAP ook de overtuiging veld won dat men langs
wetenschappelijke weg tot beter inzicht in en betere aanpak van de
crisis kon komen richtte zij een wetenschappelijk bureau op, dat de
opdracht kreeg om samen met een uit SDAP en Nederlands Verbond van
Vakverenigingen (NVV) samengestelde commissie een plan op te stellen
ter bestrijding van de crisis en ter beheersing van de conjunctuur. Vos
werd directeur van dit bureau (1934) en in deze functie werd hij de
spil bij het ontwerpen van het Plan van de Arbeid (1935). Dit plan,
ge&amp;iuml;nspireerd door het Belgische Plan van de Arbeid van Hendrik de
Man, ontwikkelde enerzijds voor de actuele situatie een crisispolitiek,
gericht op vermindering van werkloosheid via forse werkgelegenheid
cre&amp;euml;rende overheidsinvesteringen, en beval anderzijds een geleide
economie aan om greep te krijgen op de conjunctuur. Daarbij nam men
flink afstand van eerdere opties van de SDAP, in die zin dat
socialisatie van de produktiemiddelen niet langer als doel op zich zelf
werd beschouwd, maar dat men socialisatie ging zien als een
conjunctuurinstrument, nog slechts toe te passen op die bedrijven en
bedrijfstakken die conjunctuurverstorend werkten. Dat de SDAP dit plan
aanvaardde en met hartstocht propageerde, demonstreerde hoever zij
reeds was gevorderd op de weg van marxistische beginselpartij naar
programpartij, die ook voor niet-arbeiders aantrekkelijk moest zijn.
Aan de propaganda rond het plan, dat vooral buiten de partij op veel
kritiek stuitte, nam Vos intens deel, o.a. als redacteur van het
sociaal-economische kaderblad van de socialistische beweging. 
&lt;em&gt;Contact,&lt;/em&gt;

en van het colportage-weekblad 
&lt;em&gt;Vrijheid, Arbeid, Brood.&lt;/em&gt;

Tevens maakte hij diverse oorspronkelijke studies van het
conjunctuurvraagstuk in het algemeen, waarover hij o.a. schreef in 
&lt;em&gt;De Socialistische Gids&lt;/em&gt;

en in de opvolger na de oorlog ervan, 
&lt;em&gt;Socialisme en Democratie.&lt;/em&gt;

Tijdens de bezettingsjaren, die hij weer in dienst van de Octrooiraad
doorbracht, schreef hij een uitgebreide studie over de herverdeling van
het inkomen in Nederland in 1935/1936, welke studie in 1946 door het
Nederlands Economisch Instituut is gepubliceerd onder de titel 
&lt;em&gt;Enige kwantitatieve onderzoekingen over de betrekkingen tussen
overheidsfinanci&amp;euml;n en volkshuishouding&lt;/em&gt;

(Haarlem, 1946).&lt;/p&gt;
&lt;p&gt;Het Plan van de Arbeid is overigens een studeerkamerprodukt
gebleven. Maar toen Vos in het eerste naoorlogse
kabinet-Schermerhorn-Drees op 24-6-1945 minister van Handel en
Nijverheid werd, meende hij de kans te hebben om zijn ideaal van de
geleide economie te realiseren. Hij ging daarbij gepassioneerd aan de
slag en was moeilijk van overhaasting af te brengen. Hij voelde zich
gesteund door de minister van Financi&amp;euml;n, P. Lieftinck, en door
zijn enthousiaste adviseur prof. Jan Tinbergen, die in de jaren '30
bij hem werkzaam was geweest op het wetenschappelijk bureau van de
SDAP, met hem voor het grootste deel het Plan van de Arbeid had
opgesteld en in Nederland degene was die de idee van centrale
economische planning vooral een theoretische grondslag had gegeven. Vos
en Tinbergen wilden onder de verantwoordelijkheid van de regering
vanuit een Centraal Planbureau (CPB) de gehele economie sturen. Reeds
eind 1945 startten zij met een CPB i.o., waarvan Tinbergen directeur
werd. Hun voortvarendheid stuitte politiek en ambtelijk en in de
ondernemers-wereld evenwel op vele bezwaren; ten slotte is het CPB dan
ook niet verder uitgegroeid dan tot een bureau, dat voor de regering
wetenschappelijk verantwoorde prognoses omtrent de economische
ontwikkeling opstelt.&lt;/p&gt;
&lt;p&gt;In nog een ander opzicht bezorgde het eerste ministerschap Vos een
grote teleurstelling. Ook hier hield zijn dadendrang geen pas met het
kalmere tempo van de tijd en betoonde hij zich niet de bekwaamste
tacticus. Na de decennialange discussie over de publiekrechtelijke
bedrijfsorganisatie (Pbo) dacht hij nu wel te kunnen overgaan tot een
wettelijke regeling van de PBO; zijn idee&amp;euml;n daaromtrent had hij in
de zomer van 1943 geconcretiseerd in de toen illegaal verschenen en
door personen uit de diverse politieke kringen volgeschreven brochure 
&lt;em&gt;Om Ne&amp;ecirc;rlands Toekomst&lt;/em&gt;

[S.l, 1943]. Eind 1945 liet hij een voorontwerp van wet het licht zien,
waarin hij echter zo'n dominerende positie voor het
gemeenschapsbelang reserveerde, dat men het zelfs in zijn eigen kring
niet realistisch vond. Meer nog dan met zijn plannen rond het CPB
tekende Vos met dit ontwerp van wet op de bedrijfsschappen zijn
doodvonnis als politicus, dat voltrokken werd toen kort daarop zijn
partij in de kamerverkiezingen van 1946 een nederlaag leed. Bij de
formatie van 1946 eisten de katholieken zijn ministerie op; zij wezen
de wegen die Vos wilde begaan principieel af en wensten de geleide
economie en de PBO meer naar katholieke inzichten gestalte te geven -
hetgeen ook zou gebeuren. Vos, die door zijn eigen partij uiteraard
niet zonder meer in de steek gelaten kon worden, werd afgescheept met
Verkeer en Waterstaat, een technisch ministerie met geringe betekenis
voor het algemene regeringsbeleid. Twee jaar later, in 1948, toen de
brede-basisperiode begon, was er voor Vos in het geheel geen plaats
meer.&lt;/p&gt;
&lt;p&gt;Na even in de Tweede Kamer te hebben gezeten -v&amp;oacute;&amp;oacute;r 1940
had hij daarin vanaf 1937 ook al zitting gehad - nam hij in 1949 het
directeurschap op zich van de aan de socialistische beweging verwante
Centrale Algemene Verzekeringsmaatschappij NV en de Centrale
Levensverzekeringsbank NV. Deze functie vervulde hij tot 1968, toen hij
lid werd van de Raad van State. Toen in 1950 de door de katholieken
naar hun hand gezette wettelijke regeling van de PBO een feit was,
smaakte hij het genoegen kroonlid van de Sociaal-Economische Raad te
worden; daar zat hij diverse commissies voor, meestal met betrekking
tot het sociale verzekeringswezen.&lt;/p&gt;
&lt;p&gt;Afgezien van het lidmaatschap van de Eerste Kamer (1956-1968), vanaf
1960 voorzitter van de PVDA-fractie) en van de Raad van Europa bleven
Vos' politieke activiteiten vanaf 1948 beperkt tot de Partij van de
Arbeid (PVDA). Hij zat in het partijbestuur, was vice-voorzitter en nam
in de periode 1953-1955 tijdens ziekte en sterfbed van Koos Vorrink het
voorzitterschap waar. Op de partijcongressen sprak hij aanvankelijk
geregeld en boeide hij zijn gehoor met zijn duidelijk positie kiezen
wat hij met vuur verdedigde. In de eerste jaren waren zijn geliefde
thema's uiteraard de planeconomie en ook de socialisatie. Wat dit
laatste betreft had hij zich al in 
&lt;em&gt;Om Ne&amp;ecirc;rlands Toekomst&lt;/em&gt;

uitgesproken voor vergaande socialisatie, en zijn idee&amp;euml;n over
planeconomie kon hij botvieren in de door hem gepresideerde
plancommissie van de PVDA, die in 1951 - zonder medewerking nu van het
NVV- het rapport 
&lt;em&gt;De weg naar vrijheid. Een socialistisch perspectief,&lt;/em&gt;

dat begrijpelijkerwijs buiten de partij ook op kritiek stuitte, liet
verschijnen. Toen hij minister af was, schoof hij gedurende enige tijd
behoorlijk naar links op en nam hij openlijk stelling tegen de
samenwerking van zijn partij met de KVP in een brede-basiskabinet. Hij
raakte steeds teleurgestelder over het uitblijven van re&amp;euml;le
maatschappelijke veranderingen in socialistische zin en ging de
oppositie veel verkieslijker vinden om de PVDA de strijdgeest van de
SDAP terug te geven.&lt;/p&gt;
&lt;p&gt;Begin 1951 gaf hij zijn gemoed lucht door te bedanken voor het
lidmaatschap van het partijbestuur. Aanleiding was het feit dat het
partijbestuur zich schaarde achter het regeringsstandpunt inzake
Nieuw-Guinea, een standpunt dat minder ver ging dan dat van de fractie
in de Tweede Kamer, die onder bepaalde voorwaarden voor overdracht aan
Indonesi&amp;euml; was (zelf heeft Vos nooit veel moeite gehad met een
snelle overdracht, waardoor hij later in de Eerste Kamer tegenover de
regering kwam te staan). Hierin zag hij een symptoom van een
gedragslijn, voorgestaan door minister-president Drees en
partijvoorzitter Vorrink, om v&amp;oacute;&amp;oacute;r alles een regeringscrisis
te voorkomen; deze opstelling, zo analyseerde Vos, leidde ertoe dat de
PVDA in de regering steeds onder het juk van de andere partners
doorging, met als gevolg dat er van een realisering van PVDA-verlangens
niets terechtkwam. Onder druk van de partij kwam hij echter in februari
1951 op zijn beslissing terug. Nadien heeft hij tot begin jaren '60
in woord en geschrift de PVDA voorgehouden zichzelf te blijven: in 
&lt;em&gt;Het Vrije Volk,&lt;/em&gt;

in 
&lt;em&gt;Socialisme en Democratie&lt;/em&gt;

en in 
&lt;em&gt;Vrij Nederland&lt;/em&gt;

schreef hij geregeld in deze zin.&lt;/p&gt;
&lt;p&gt;Ook op andere terreinen is Vos in de naoorlogse jaren actief
geweest. Tot 1956 was hij commissaris van de staatsmijnen. Jarenlang is
hij voorzitter geweest van het Internationaal Instituut voor Sociale
Geschiedenis te Amsterdam, voorzitter van de raad van commissarissen
van de Weekbladpers - uitgeefster van 
&lt;em&gt;Vrij Nederland -&lt;/em&gt;

en lid van het bestuur van de stichting die 
&lt;em&gt;Het Parool&lt;/em&gt;

uitgaf.&lt;/p&gt;
&lt;p&gt;Het is de vraag of Vos nog zou hebben kunnen terugkeren in de
actieve politiek toen hij die in 1948 vaarwel had moeten zeggen. Hij
was nu eenmaal altijd al enigermate een 'Einzelg&amp;auml;nger'
geweest, hoogst intelligent, uiterst gevoelig en zeer principieel van
aard: gaven die in het politieke bedrijf niet steeds op volle waarde
geschat worden en voor Vos' loopbaan in ieder geval belemmerend
gewerkt hebben.&lt;/p&gt;
&lt;p&gt;
  &lt;a href='pgedeelte'&gt;P: &lt;/a&gt;
  &lt;em&gt;Ons Plan na een jaar.&lt;/em&gt;

Uitg. door het Instituut voor arbeidersontwikkeling (Amsterdam, 1936); 
&lt;em&gt;De maatschappij verandert&lt;/em&gt;

(Amsterdam, 1937); 
&lt;em&gt;Van politieke naar sociaal-economische democratie&lt;/em&gt;

[Amsterdam, 1939]; 
&lt;em&gt;Levenspeil, levenszekerheid, levensvreugde. Achtergrond van de
economische politiek&lt;/em&gt;

(Amsterdam, [1949]); 
&lt;em&gt;Overheidswerkzaamheid, overheidsfinanci&amp;euml;n en
inkomensverdeling&lt;/em&gt;

(Utrecht [etc.], 1952) samen met J.C. Wijnmalen; 'Vijf jaren
volkshuishouding', in 
&lt;em&gt;Socialisme in de branding.&lt;/em&gt;

Een bundel opstellen onder red. van G. Ruygers (Amsterdam, 1952)
89-152; 
&lt;em&gt;Internationale co&amp;ouml;rdinatie der economische politiek&lt;/em&gt;

(Amsterdam, 1960 [1961]). Preadviezen samen met J.J. Polak en S.
Posthuma uitgebr. aan de Ver. voor de Staathuishoudkunde; 
&lt;em&gt;Het particuliere verzekeringsbedrijf&lt;/em&gt;

(Deventer, 1972) samen met R. van Boven.&lt;/p&gt;
&lt;p&gt;
  &lt;a href='lgedeelte'&gt;L: &lt;/a&gt;F.J.F.M. Duynstee, 
&lt;em&gt;De kabinetsformaties 1946-1965&lt;/em&gt;

(Deventer, 1966); H. van Hulst, A. Pleysier en A. Scheffer, 
&lt;em&gt;Het Roode Vaandel volgen wij.&lt;/em&gt;

Geschiedenis van de Sociaal Democratische Arbeiderspartij van 1880 tot
1940 ('s-Gravenhage, [1969]); Jan Tinbergen, in 
&lt;em&gt;Socialisme en Democratie&lt;/em&gt;

29 (1972) 209-211; R. Wijkstra, in 
&lt;em&gt;Sociaal Maandblad Arbeid&lt;/em&gt;

27 (1972) 582-583; F.J.F.M. Duynstee en J. Bosmans, 
&lt;em&gt;Het kabinet-Schermerhom-Drees 24 juni 1945-3 juli 1946&lt;/em&gt;

(Assen [etc.], 1977); R. Abma, 'Het Plan van de Arbeid en de
SDAP', in 
&lt;em&gt;Bijdragen en mededelingen betreffende de geschiedenis van
Nederland&lt;/em&gt;

92 (1977) 37-68; Gerard Nederhorst, 'Het Plan van de Arbeid',
in 
&lt;em&gt;Het eerste jaarboek voor het democratisch socialisme&lt;/em&gt;

(Amsterdam, [1979] 109-136); P.E. de Hen, 
&lt;em&gt;Actieve en reactieve industriepolitiek in Nederland. De overheid en
de ontwikkeling van de Nederlandse industrie in de jaren dertig en
tussen 1945 en 1950&lt;/em&gt;

(Amsterdam, 1980); 
&lt;em&gt;Nederland industrialiseert! Politieke en ideologische strijd rondom
het naoorlogse industrialisatiebeleid 1945-1955.&lt;/em&gt;

Onder red. van Herman de Liagre B&amp;ouml;hl, Jan Nekkers en Laurens Slot
(Nijmegen, 1981); Pim Fortuyn, 
&lt;em&gt;Sociaal-economische politiek in Nederland 1945-1949&lt;/em&gt;

(Alphen aan den Rijn, 1981).&lt;/p&gt;
&lt;p&gt;J. Bosmans&lt;/p&gt; 
&lt;dtml-var bwn_footer&gt;</text>
  </biography>
</biodes>

