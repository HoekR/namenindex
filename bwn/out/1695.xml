<biodes version="1.0">
  <fileDesc>
    <title>Smissaert, jhr. Henri (1866-1934)</title>
    <ref target="http://resources.huygens.knaw.nl/bwn1880-2000/lemmata/bwn1/smissaert"/>
    <publisher>
      <name>Biografisch Woordenboek van Nederland:1880-2000</name>
      <ref target="http://resources.huygens.knaw.nl/bwn1880-2000"/>
    </publisher>
  </fileDesc>
  <person>
    <idno type="id">smissaert</idno>
    <persName><name type="geslachtsnaam">Smissaert</name>, jhr. Henri</persName>
    <sex value="1"/>
    <event type="birth" when="1866"/>
    <event type="death" when="1934"/>
    <state type="occupation">ondernemer</state>
    <state type="occupation">publicist</state>
  </person>
  <biography>
    <text>&lt;dtml-var bwn_header&gt;
 &lt;p class='genealogie'&gt;
  &lt;strong&gt;Smissaert, jhr. Henri&lt;/strong&gt;, directeur van levensverzekeringsmaatschappijen ('s-Gravenhage 6-12-1866 - 's-Gravenhage 25-7-1934).

Zoon van jhr. Marinus Paulus Smissaert, ontvanger der registratie, en
jkvr. Elisabeth Fran&amp;ccedil;oise Sophia van Rappard. Gehuwd op 7-6-1900
met jkvr. Pauline Corn&amp;eacute;lie Jacqueline Boogaert. Uit dit huwelijk
werden 2 dochters geboren.





&lt;/p&gt;
&lt;p&gt;Smissaert doorliep het gymnasium te 's-Gravenhage en Utrecht en
sloot zijn aan de Rijksuniversiteit in laatstgenoemde stad voltooide
juridische studie af in 1893, met een dissertatie getiteld: 
&lt;em&gt;Het aandeel van den staat in de verzorging der armen.&lt;/em&gt;

Reeds als student verwierf hij de faam een voortreffelijk denker en
stilist te zijn. Zijn grote scherpzinnigheid, helder doorzicht en
onverbiddelijk logisch denken en betoogtrant zijn van onschatbare
waarde geweest bij de behandeling van moeilijke en vaak epineuse
vraagstukken. Het buitengewone gemak waarmee hij schreef, deed hem in
conferenties en vergaderingen reeds tijdens de besprekingen de
besluiten in de juiste vorm op schrift stellen. De meer dan tweehonderd
gesigneerde publikaties die van zijn hand verschenen in de vorm van
boeken brochures, tijdschrift- en couranteartikelen, jaarverslagen,
preadviezen en rapporten zijn even zovele voorbeelden van zijn brede
belangstelling als van zijn duidelijke en zakelijke redeneertrant. Zijn
literaire aanleg, o.a. tot uitdrukking gekomen in een aantal essays en
boekbeoordelingen, geeft aan zijn werk nog een speciaal accent.&lt;/p&gt;
&lt;p&gt;De keuze van het onderwerp voor zijn proefschrift moet een zeer
bewuste zijn geweest, gezien zijn ook latere grote inzet voor de mens
in moeilijkheden. In zijn onverflauwde belangstelling voor het
armwezen, het sociale vraagstuk, het in opkomst zijnde arbeids- en
sociale verzekeringsrecht, het verzekeringswezen en de
sociaal-economische ontwikkelingen in het begin van de 20ste-eeuw, valt
een logische lijn waar te nemen. Zijn opgewekt karakter en gevoel voor
humor boden hem vaak het nodige tegenwicht bij moeilijke en soms
zorgwekkende vraagstukken waarvoor hij werd geplaatst. Door zijn veelal
fijn geestige kritiek was hij ook een niet te onderschatten
tegenstander.&lt;/p&gt;
&lt;p&gt;Hij begon zijn loopbaan in de journalistiek: in 1894 en 1895 was hij
eindredacteur van het die beide jaren bestaande, staathuishoudkundige
weekblad 
&lt;em&gt;De Liberaal.&lt;/em&gt;

Daarna verdedigde hij dezelfde beginselen als politiek redacteur van
het dagblad 
&lt;em&gt;Amsterdamsche Courant.&lt;/em&gt;

In mei 1899 werd Smissaert secretaris van de in dat zelfde jaar
opgerichte Vereeniging van Nederlandsche Werkgevers, te
's-Gravenhage, waarvan het huidige Verbond van Nederlandse
Ondernemingen de voortzetting is. In die door hem tot 1914 beklede
functie, verzorgde hij talrijke uitgaven van deze organisatie op het
gebied van sociale zekerheid, arbeidsrecht, handel en handelspolitiek,
werkgeversorganisaties en monografie&amp;euml;n als die over de Twentse
katoennijverheid, de staatsexploitatie van spoorwegen enz. Daarnaast
bleef hij actief op het terrein van de armenzorg in Nederland, o.a. in
de Nederlandsche Vereeniging voor Armenzorg en Weldadigheid (later:
kinderbescherming), terwijl hij medeoprichter was van het maandschrift
voor staatkunde, letteren, wetenschap en kunst 
&lt;em&gt;Onze Eeuw&lt;/em&gt;

(1901-1924), waarvan hij een produktief redactielid was. Smissaerts
benoeming in 1914 tot directeur van de Algemeene Maatschappij van
Levensverzekering en Lijfrente, in 1918 tot directeur van de Eerste
Nederlandsche Verzekerings Maatschappij op het leven en tegen
invaliditeit en in 1930 tot hoofddirecteur van de Nieuwe Eerste
Nederlandsche had tot gevolg, dat naast de voortgaande stroom van
publikaties over de vorengenoemde onderwerpen, artikelen over het
levens-verzekeringswezen in vaktijdschriften daarbij kwamen. Na de
opheffing van 
&lt;em&gt;Onze Eeuw&lt;/em&gt;

mocht 
&lt;em&gt;De Groene Amsterdammer. Weekblad voor Nederland hem&lt;/em&gt;

tot 1928 tot zijn vaste medewerkers rekenen. Maar tegelijkertijd gaf
hij zijn mening over uiteenlopende onderwerpen in economisch en sociaal
gerichte periodieken en dagbladen zoals een wekelijks artikel in het 
&lt;em&gt;Soerabaijaasch Handelsblad.&lt;/em&gt;
&lt;/p&gt;
&lt;p&gt;Zonder twijfel mag Smissaert worden gerekend tot de figuren in de
eerste helft van de 20ste-eeuw die als overtuigd liberaal en
sociaalvoelende werkgevers op het economisch-maatschappelijk gebeuren
belangrijke invloed hebben uitgeoefend.&lt;/p&gt;
&lt;p&gt;
  &lt;a href='pgedeelte'&gt;P: &lt;/a&gt;Behalve bovengenoemde werken, artikelen in o.a. 
&lt;em&gt;De Verzekeringsbode, Het Verzekerings-archief, Jaarboekje voor 1915
uitgeg. door de Vereeniging van Levensverzekering, De
Levensverzekering, Economisch-Statistische Berichten, Vragen des Tijds,
Tijdschrift der Maatschappij van Nijverheid&lt;/em&gt;

en 
&lt;em&gt;Tijdschrift van de Nederlandse Werkloosheidsraad.&lt;/em&gt;

Verder verschenen 'De gemeente Utrecht', in Ph. Falkenburg
e.a., 
&lt;em&gt;Armenzorg in Nederland&lt;/em&gt;

(Amsterdam, 1893-1899. 5 dln.) IV; 
&lt;em&gt;Nederland in den aanvang der twintigste eeuw...&lt;/em&gt;

Onder leiding van H. Smissaert (Leiden, 1910); 'La politique
commerciale des Pays-Bas et leur industrie', in 
&lt;em&gt;La Revue de Hollande&lt;/em&gt;

2 (1916) I, 888-898 ; 
&lt;em&gt;Holland's economische weerbaarheid&lt;/em&gt;

(Amsterdam, 1917).&lt;/p&gt;
&lt;p&gt;
  &lt;a href='lgedeelte'&gt;L: &lt;/a&gt;'In memoriam Jhr.Mr. H. Smissaert', in 
&lt;em&gt;De Nederlandsche Werkgever 1934,&lt;/em&gt;

367; 'Jhr.Mr. H. Smissaert&amp;#134;', in 
&lt;em&gt;E.N.L.U.M. Maandblad voor de vertegenwoordigers van de Eerste
Nederlandsche . . . Mij&lt;/em&gt;

27 (1934) 1 (15 augustus) 1-4; W. de Vries Wzn., 
&lt;em&gt;De totstandkoming van de Ongevallenwet 1901 .. .&lt;/em&gt;

(Deventer, [1970]); idem, 'Uit het oprichtingsjaar van de
Vereeniging van Nederlandsche Werkgevers', in 
&lt;em&gt;Sociaal Maandblad Arbeid&lt;/em&gt;

29 (1974) 11 (november) 633-641.&lt;/p&gt;
&lt;p&gt;W. de Vries Wzn.&lt;/p&gt; 
&lt;dtml-var bwn_footer&gt;</text>
  </biography>
</biodes>

