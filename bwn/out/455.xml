<biodes version="1.0">
  <fileDesc>
    <title>Dudok, Willem Marinus (1884-1974)</title>
    <author>Han Timmer</author>
    <ref target="http://resources.huygens.knaw.nl/bwn1880-2000/lemmata/bwn6/dudok"/>
    <date when="2004-04-23"/>
    <publisher>
      <name>Biografisch Woordenboek van Nederland:1880-2000</name>
      <ref target="http://resources.huygens.knaw.nl/bwn1880-2000"/>
    </publisher>
  </fileDesc>
  <person>
    <idno type="id">dudok</idno>
    <persName><name type="geslachtsnaam">Dudok</name>, Willem Marinus</persName>
    <sex value="1"/>
    <event type="birth" when="1884"/>
    <event type="death" when="1974"/>
    <state type="occupation">architect</state>
  </person>
  <biography>
    <graphic url="http://resources.huygens.knaw.nl/bwn1880-2000/lemmata/bwn6/images/images/DUDOK.jpg"/>
    <text>&lt;dtml-var bwn_header&gt;
 &lt;p class=&amp;quot;genealogie&amp;quot;&gt;

  

  &lt;strong&gt;Dudok, Willem Marinus&lt;/strong&gt;, architect 

  (Amsterdam 6-7-1884 - Hilversum 6-4-1974). Zoon van

  Johannes Cornelis Dudok, violist, en Cornelia Bertha Holst.

  Gehuwd op 7-3-1911 met Aletta Maria Smit (1885-1960). Uit dit

  huwelijk werden 1 zoon en 1 dochter geboren.

  

  &lt;/p&gt;&lt;img src=&amp;quot;images/DUDOK.jpg&amp;quot; align=&amp;quot;right&amp;quot; BORDER=&amp;quot;0&amp;quot; alt=&amp;quot;afbeelding van Dudok, Willem Marinus&amp;quot; class=&amp;quot;bwnimg&amp;quot;&gt;

    &lt;p&gt;In het remonstrantse gezin waarin Willem Dudok opgroeide,

    speelde muziek een belangrijke rol. Zijn vader was een bekend

    violist, zijn moeder speelde piano en de vier kinderen kregen

    als vanzelfsprekend muziekles. Willem, de tweede zoon, had

    eveneens muzikaal talent en speelde piano. 'Op mijn dertiende

    jaar kende ik de symfonie&amp;euml;n van Beethoven vrijwel uit het

    hoofd. Mijn gehele leven heeft de muziek grote betekenis voor

    mij gehad: ik geloof trouwens dat zij voor iedere kunstenaar

    van waarde is', aldus Dudok op latere leeftijd

    (autobiografische tekst, 1956). Ook kon Dudok als kind al goed

    tekenen en kopieerde hij prenten in het Rijksmuseum.&lt;/p&gt;

    &lt;p&gt;Aanvankelijk koos Dudok echter voor een militaire loopbaan,

    waarschijnlijk om de mogelijkheden die dit bood een

    ingenieursopleiding te volgen. Na de lagere school en de eerste

    drie jaar van de HBS in zijn woonplaats te hebben doorlopen

    kreeg hij vanaf 1900 een elementaire militaire vorming op de

    Cadettenschool in Alkmaar. In 1902 begon hij aan de opleiding

    tot genieofficier aan de Koninklijke Militaire Academie (KMA)

    in Breda. Tijdens zijn studie voelde hij zich steeds meer

    aangetrokken tot het vak bouwkunde, dat werd gedoceerd door

    architect G.N. Itz.&lt;/p&gt;

    &lt;p&gt;Op 24 juli 1905 verliet Dudok de KMA in de rang van tweede

    luitenant der Genie. Niet tot zijn genoegen werd hij vervolgens

    geplaatst bij de telegrafistendienst van het Regiment

    Genietroepen in Utrecht. In zijn vrije tijd maakte hij

    ontwerpschetsen, vaak van villa's. Dit vroege werk stond

    duidelijk onder de invloed van de architect H.P. Berlage,

    evenals Dudoks eerste uitgevoerde ontwerp, een tehuis voor

    militairen in Den Helder (1909). In 1910 werd Dudok - sinds

    november 1907 eerste luitenant - overgeplaatst naar de Staf der

    Genie, aanvankelijk in Amsterdam, daarna in Uithoorn en ten

    slotte in Purmerend, waar hij aan de Vesting Amsterdam werkte

    en ervaring opdeed met betonbouw. In Purmerend leerde hij ook

    de architect J.J.P. Oud kennen, wat het begin was van een

    levenslange vriendschap.&lt;/p&gt;

    &lt;p&gt;In 1911 trouwde hij met Aletta Smit, in wier ouderlijk huis

    in Delft hij eerder tijdelijk ingekwartierd was geweest. Dudok

    zei hierover later: 'De muziek speelde ook daarbij een

    po&amp;euml;tische rol: zij had een heel mooie mezzosopraan en zong

    Schubert, Schumann, Brahms, Mahler, Strauss ... onsterflijke

    vrienden, ook nu nog, in ons huis' (autobiografische tekst,

    1956). Thuis zou Dudok, in verloren momenten, binnenin en op de

    achterzijden van muziekpartituren menig architectuurontwerp

    schetsen.&lt;/p&gt;

    &lt;p&gt;De bouwkunst trok Dudok intussen steeds meer, en hij zocht

    naar mogelijkheden om buiten de landmacht als architect werk te

    vinden. Na een eerste, mislukte sollicitatie in 1911 bij

    Gemeentewerken in Nijmegen deed hij in 1913 - in de rang van

    kapitein-ingenieur - een gooi naar de functie van

    plaatsvervangend directeur van Gemeentewerken in Leiden. Hier

    werd Dudok aangenomen, omdat hij het technische met het

    artistieke kon combineren.&lt;/p&gt;

    &lt;p&gt;In Leiden kreeg Dudok - eervol uit de militaire dienst

    ontslagen - de eerste opdrachten voor een bouwtype waarmee hij

    in de loop van zijn leven naam zou maken: het schoolgebouw.

    Zijn eerste school, de Openbare Lagere School aan de

    Duivenbodestraat (1913), is nog vrij sober; de tweede, de

    Gemeentelijke HBS aan de Burggravenlaan (1913), heeft een

    monumentale hoekpartij en een rijke aankleding. Ook ging hij

    zich richten op stedenbouwkundige ontwerpen. In 1914 bouwde

    hij, als particulier architect en samen met Oud, een

    arbeiderswijkje in Leiderdorp, met veel aandacht voor de

    visuele eenheid van het ontwerp. Het contact met Oud bleef

    intensief, en samen ontwierpen zij in Leiden, in de expressieve

    stijl van de vroege Amsterdamse School, het gebouw van het 

    &lt;em&gt;Leidsch Dagblad&lt;/em&gt; (1915). &lt;/p&gt;

    &lt;p&gt;Dudok bleef zoeken naar een functie die hem meer ruimte zou

    geven voor zijn artistieke ambities en waarin hij niet meer als

    ondergeschikte hoefde te werken. Toen in 1915 in Hilversum de

    functie van directeur van Gemeentewerken vrijkwam,

    solliciteerde Dudok dan ook. Uit ruim dertig sollicitanten werd

    hij gekozen, vooral omdat men onder de indruk was van zijn

    uitgevoerde werk. Dudok werd nu verantwoordelijk voor alle

    bouwactiviteiten van de groeiende gemeente Hilversum. De eerste

    opdracht lag al te wachten. Men wilde een nieuw, monumentaal

    raadhuis bouwen, en Dudok leverde kort na zijn indiensttreding

    het eerste schetsontwerp voor wat zijn magnum opus zou

    worden.&lt;/p&gt;

    &lt;p&gt;De bouw van het raadhuis werd een langdurige affaire.

    Kritiek op Dudoks functioneren en op zijn ontwerp wisselden

    elkaar daarbij af. Zo maakte zijn autoritair ingestelde en als

    rigide omschreven karakter het velen niet makkelijk om met hem

    samen te werken. Anderzijds ervoer Dudok vaak onbegrip voor

    zijn ontwerpen en zou hij zich als kunstenaar zijn leven lang

    belemmerd voelen door allerlei - onontkoombare - democratische

    en ambtelijke besluitvorming. Vanaf 1915 ontstonden er

    verschillende ontwerpen voor het raadhuis, aanvankelijk in de

    stijl van Berlage, later meer in de trant van de Amsterdamse

    School om ten slotte uit te monden in Dudoks eigen stijl. Deze

    kenmerkt zich door een spel van ten opzichte van elkaar

    verspringende volumes, oprijzend uit de omgeving en gedomineerd

    door een hoge toren. De invloed van het werk van de Amerikaanse

    architect Frank Lloyd Wright is hierin onmiskenbaar.&lt;/p&gt;

    &lt;p&gt;Oorspronkelijk was het nieuwe raadhuis gedacht voor de

    Kerkbrink, het centrale plein van Hilversum. Uiteindelijk

    verrees het monumentale gebouw in een villawijk, waar ruimte

    was voor omringende tuinaanleg met waterpartij. Deze locatie -

    huidige naam: Dudokpark - paste weliswaar bij het beeld van

    Hilversum als tuindorp, maar omdat het raadhuis het centrum

    visueel niet bepaalde, ontbrak een stedenbouwkundige dimensie.

    Dudok ontwierp voor het raadhuis een speciale, smalle gele

    baksteen, die met een schuin aflopende voeg moest worden

    toegepast om de horizontale lijnen van het gebouw te

    beklemtonen. Uiteindelijk zou het gebouw pas tussen 1927 en

    1931 verrijzen. Het werd over de hele wereld in

    architectuurtijdschriften besproken en vestigde Dudoks

    internationale faam.&lt;/p&gt;

    &lt;p&gt;Een tweede voornemen van de gemeente betrof de herziening

    van een op dat moment reeds tien jaar oud uitbreidingsplan voor

    het steeds verder uitdijende dorp Hilversum. Tot ver in de

    jaren twintig werkte Dudok aan verschillende onderdelen van het

    plan. Daarbij trachtte hij een evenwicht te bereiken tussen de

    omringende natuur en de stadsuitbreiding door de natuur

    gedeeltelijk als groene zones het stedelijk web te laten

    binnendringen. Een rondweg legde uiteindelijk de buitengrens

    van de stad vast.&lt;/p&gt;

    &lt;p&gt;Stedenbouw en architectuur hingen voor Dudok nauw samen: een

    stad was als een grote woning met vele kamers, een organisch

    geheel met een logische samenhang tussen de delen. Monumentale

    gebouwen, al dan niet met een toren als baken, vormden daarin

    structurerende elementen. De schaal van een plan deed er niet

    zo toe, of - zoals hij het later zou formuleren - 'Vergeleken

    bij de grootsche vraagstukken van stedebouwkundige aard is

    dorpsbouw slechts kamermuziek ... maar ook kamermuziek kan wel

    orkestraal gedacht zijn' (geciteerd in: Van Bergeijk, 71).&lt;/p&gt;

    &lt;p&gt;Belangrijk in het Hilversumse uitbreidingsplan waren

    woningbouwcomplexen, waarvan Dudok er, in verschillende

    perioden, een groot aantal ontwierp. De woningen waren

    bescheiden van grootte en uitgevoerd in laagbouw met schuin dak

    in verband met het landelijke karakter van Hilversum en omdat

    hij vond dat 'de mens van nature gebonden is aan de aarde'

    (geciteerd in: Van Bergeijk, 116). De verscheidenheid in

    bouwvormen was groot, omdat Dudok met verspringende gevels,

    poortgebouwtjes en pleintjes voortdurend streefde naar een

    afwisselend, schilderachtig straatbeeld. Elk wijkje kreeg een

    eigen gezicht, met een algemene voorziening als een badhuis,

    school of bibliotheek als centraal punt.&lt;/p&gt;

    &lt;p&gt;In Dudoks ontwerpen uit de beginjaren in Hilversum is de

    invloed van de Amsterdamse School vaak nog aanwezig, zoals bij

    de Geraniumschool (1916), en bij het ingangsgebouw van het

    Gemeentelijk Sportpark (1918). Een ontwikkeling naar een

    plastische, blokvormige opbouw, vrijwel zonder ornament, zoals

    bij het raadhuis, is te vinden bij de Rembrandtschool (1919).

    Dat Dudok afstand nam van het expressionisme werd wellicht

    bespoedigd door het feit dat hij in 1918 door de Hilversumse

    pers ervan was beschuldigd slechts de architecten van de

    Amsterdamse School te plagi&amp;euml;ren. Hoe het ook zij, rond 1920 had

    Dudok zijn eigen, als kubisme te omschrijven, idioom

    ontwikkeld. Belangrijk hierin is beweging; het plastisch effect

    van volumes en ruimtes wordt pas goed ervaren door de beweging

    van de beschouwer zelf.&lt;/p&gt;

    &lt;p&gt;De scholen die Dudok ontwierp waren belangrijk voor hem, en

    hij leidde gasten er altijd graag in rond. Hij bracht er de

    didactische opvatting van de school als eigen kinderwereld in

    tot uiting. Daarin is het gebouw aangepast aan de maat en

    leefwereld van kinderen, onder andere door lage vensterbanken

    en stimulerend kleurgebruik. Daarnaast was de plaats en de

    beeldwerking van het schoolgebouw voor Dudok belangrijk. Zijn

    scholen torenden vaak boven de omliggende bebouwing uit, kregen

    stedenbouwkundig gezien een spilfunctie in een wijk en hadden

    alleen al door hun weloverwogen vormgeving een pedagogische en

    culturele functie. De school, 'dit bij uitstek humane soort van

    bouwwerk', moest voor het kind 'een genegen plaats in zijn

    leven' zijn ('Scholenbouw en de gezondheid van het kind', in 

    &lt;em&gt;Bouw&lt;/em&gt; 2 (1948) 341-342). Dudok gaf elke school een eigen

    gezicht, soms meer traditioneel, met schuin dak, zoals de

    Oranjeschool (1921) of de Multatulischool (1928), dan weer

    moderner, met een plat dak, zoals de Bavinckschool (1921) of de

    Snelliusschool (1930), met een halfronde, glazen uitbouw.&lt;/p&gt;

    &lt;p&gt;Naast het werk voor de gemeente Hilversum had Dudok ook

    particuliere opdrachten. Bij het columbarium voor crematorium

    'Westerveld' (1925) in het Noord-Hollandse Driehuis cre&amp;euml;erde

    hij een plechtige ruimtewerking, optimaal gebruikmakend van het

    uitzicht over de duinen. In 1926 verrees Dudoks eigen woonhuis

    in Hilversum aan de Utrechtseweg 71, zoals vele van zijn

    villa's in landelijke stijl met kubistische ondertoon. Bij het

    Nederlandse studentenhuis in de Cit&amp;eacute; universitaire in Parijs

    (1927-1939) greep hij terug op de taal van het Hilversumse

    raadhuis, met een compacter maar minder elegant resultaat.

    Tussen 1928 en 1930 ontstond een van de hoogtepunten in Dudoks

    oeuvre, het warenhuis 'De Bijenkorf' in Rotterdam,

    grote-stadsarchitectuur, met zijn glazen gevelwanden in stijl

    meer aansluitend bij het strenge functionalisme dan Dudoks

    overige werk. Het gebouw zou gedeeltelijk worden verwoest bij

    het Duitse bombardement van mei 1940 en werd in 1957

    afgebroken.&lt;/p&gt;

    &lt;p&gt;In 1928 werd Dudok aangesteld als gemeentearchitect van

    Hilversum, een nieuwgecre&amp;euml;erde functie. Nu hij - ongetwijfeld

    tot zijn opluchting - niet langer leiding hoefde te geven aan

    de afdeling Gemeentewerken, kon hij zich vrijwel uitsluitend

    met ontwerpen en bouwen bezighouden. Na de voltooiing van het

    raadhuis in 1931 kreeg Dudok weer tijd voor andere opdrachten.

    Zo ontwierp hij het Monument op de Afsluitdijk (1933), een

    uitzichttoren met een bijna barokke dynamiek. In 1935-1936

    maakte Dudok een reis naar Brits-Indi&amp;euml;, waar hij in Calcutta

    een bioscoopcomplex ontwierp, een reis die hem de gelegenheid

    bood tijdelijk te ontsnappen aan 'de beklemdheid van ons

    vaderlandsche bouwkunstig leven' (geciteerd in: Van Bergeijk,

    239).&lt;/p&gt;

    &lt;p&gt;Tijdens de Duitse bezetting bleef Dudok in dienst van de

    gemeente Hilversum en werkte hij gewoon door. In 1941 vond de

    opening plaats van de door Dudok al v&amp;oacute;&amp;oacute;r de bezetting ontworpen

    Stadsschouwburg in Utrecht. Dit gebouw werd in 1943 met

    medewerking van Dudok besproken in het Duitse

    architectuurvakblad 

    &lt;em&gt;Moderne Bauformen&lt;/em&gt; (42 (1943) nr. 2, 41-56), hoewel de

    stijl volkomen 'onvolks' was. In 1946 moest Dudok zich voor

    deze publicatie verantwoorden voor De Ereraad voor de

    Architectuur en de Toegepaste Kunst, maar men oordeelde dat hem

    geen blaam trof.&lt;/p&gt;

    &lt;p&gt;Na de oorlog werd Dudok gevraagd voor het Wederopbouw- en

    uitbreidingsplan van Den Haag (1945-1951). Hij maakte een

    gedetailleerd stedenbouwkundig plan, waarin ook de

    gezichtsbepalende gebouwen waren uitgewerkt. Een groep Haagse

    architecten verzette zich tegen deze prominente rol voor Dudok

    en wenste meer inspraak. Dudok - zoals altijd overtuigd van de

    juistheid van zijn artistieke opvattingen - uitte zich later op

    karakteristieke wijze over wat voor hem de kern van het

    probleem was: 'Ik verbaas mij altijd over het gebrek aan

    psychologisch inzicht van een democratie, die in commissies

    gelooft voor culturele of artistieke beoordeling'

    ('Redelijkheid van het monumentale in de moderne stedebouw en

    architectuur', in 

    &lt;em&gt;Bouw&lt;/em&gt; 5 (1951) 362).&lt;/p&gt;

    &lt;p&gt;In de jaren na de bevrijding werd Dudoks stijl vlakker. Een

    van de grootste opdrachten in deze periode was het hoofdkantoor

    van Hoogovens in IJmuiden (1947), met een grote, transparante

    toegangspoort van staal en glas en slanke kolommen. In 1953

    ontwierp Dudok een standaardkiosk voor de Esso-benzinestations, waarbij de materialen beton, staal en glas

    zorgden voor een modieuze, lichte constructie. Tussen 1953 en

    1967 werden er meer dan honderd van gebouwd. Hoewel hij in Nederland in de vergetelheid

    begon te raken, bleef Dudoks internationale roem groot. In 1953

    maakte hij een bijna drie maanden durende rondreis door de

    Verenigde Staten, waar hij verscheidene lezingen gaf en Frank

    Lloyd Wright ontmoette. &lt;/p&gt;
&lt;p&gt;In 1954 ging de gemeentearchitect van

    Hilversum op zeventigjarige leeftijd met pensioen. Wel bleef

    hij hierna in verschillende plaatsen voor een

    projectontwikkelaar woningbouwcomplexen ontwerpen, maar het

    typische Dudok-idioom was verdwenen. In 1974 overleed Dudok, op

    89-jarige leeftijd, in Hilversum. Hij werd begraven op de door

    hemzelf in 1927 ontworpen Noorderbegraafplaats, onder een

    eveneens door hemzelf ontworpen grafsteen.&lt;/p&gt;

    &lt;p&gt;Willem Dudok was geen gemakkelijk mens in de omgang; zijn

    onbuigzame karakter leidde vaak tot onbegrip. Hij was een

    architect en kunstenaar in de klassieke traditie, voor wie het

    begrip 'kunst' belangrijk was. Toch beschouwde hij zichzelf als

    een zakelijk architect, maar 'zakelijkheid alleen acht ik niet

    voldoende, als daar geen eigen karakter en expressieve

    vormwaarde bij komt' (autobiografische tekst, 1956). Dudok

    zocht altijd naar een harmonisch en gevoelsmatig evenwicht

    tussen expressie en functionaliteit. In dat licht moet ook het

    belang van de muziek als inspiratiebron voor Dudok worden

    gezocht, als een intu&amp;iuml;tief verband, gebaseerd op begrippen als

    harmonie, ritme en contrapunt. Binnen de architectuurwereld was

    hij een eenling, die zich niet bij een of andere stroming

    wenste aan te sluiten. Hij cre&amp;euml;erde een eigen idioom, dat

    echter nooit hetzelfde, maar wel voortdurend van hoog niveau

    was. Het raadhuis van Hilversum is zijn beroemdste gebouw; de

    stad Hilversum zijn levenswerk.&lt;/p&gt;

  &lt;p&gt;&lt;a href=&amp;quot;agedeelte&amp;quot;&gt;A: &lt;/a&gt;Archief-W.M. Dudok in het Nederlands

  Architectuurinstituut te Rotterdam (hierin o.a. autobiografische

  tekst uit 1956 (inv.nr. d 91)).&lt;/p&gt;&lt;p&gt;&lt;a href=&amp;quot;pgedeelte&amp;quot;&gt;P: &lt;/a&gt;'Catalogus van werken' [met archiefverwijzingen] en

  'Publikaties van W.M. Dudok' in de onder L genoemde publicatie

  van Van Bergeijk, 125-327 en 328-330.&lt;/p&gt;&lt;p&gt;&lt;a href=&amp;quot;lgedeelte&amp;quot;&gt;L: &lt;/a&gt;Max Cramer, Hans van Grieken en Heleen Pronk, 

  &lt;em&gt;W.M. Dudok, 1884-1974&lt;/em&gt; (Amsterdam 1981); Herman van

  Bergeijk, 

  &lt;em&gt;Willem Marinus Dudok. Architect-stedebouwkundige,

  1884-1974&lt;/em&gt; (Naarden 1995), hierin: 'Publikaties over W.M.

  Dudok' [t/m 1994], 331-338; Herman van Berge&amp;#307;k, &lt;i&gt;W. M. Dudok&lt;/i&gt; (Rotterdam 2001); 
Max Cramer, &lt;i&gt;Dudok. Werken in Hilversum &lt;/i&gt;(Hilversum 2004) [cdrom]; Sophie van Ginneken, 
&lt;i&gt;Dudok. Een bouwmeester in beeld &lt;/i&gt;(Rijswijk 2005).&lt;/p&gt;






&lt;p&gt;&lt;a href=&amp;quot;igedeelte&amp;quot;&gt;I: &lt;/a&gt;

  

  &lt;em&gt;Vitrine&lt;/em&gt; (febr. 1994) 21.&lt;/p&gt;&lt;p&gt;Han Timmer&lt;/p&gt;
 
&lt;dtml-var bwn_footer&gt;</text>
  </biography>
</biodes>

