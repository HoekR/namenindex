<biodes version="1.0">
  <fileDesc>
    <title>Niermeijer, Jan Frederik (1907-1965)</title>
    <ref target="http://resources.huygens.knaw.nl/bwn1880-2000/lemmata/bwn2/niermeijer"/>
    <publisher>
      <name>Biografisch Woordenboek van Nederland:1880-2000</name>
      <ref target="http://resources.huygens.knaw.nl/bwn1880-2000"/>
    </publisher>
  </fileDesc>
  <person>
    <idno type="id">niermeijer</idno>
    <persName><name type="geslachtsnaam">Niermeijer</name>, Jan Frederik</persName>
    <sex value="1"/>
    <event type="birth" when="1907"/>
    <event type="death" when="1965"/>
    <state type="occupation">historicus</state>
  </person>
  <biography>
    <graphic url="http://resources.huygens.knaw.nl/bwn1880-2000/lemmata/bwn2/images/images/NIERMEYER.jpg"/>
    <text>&lt;dtml-var bwn_header&gt;
 &lt;p class='genealogie'&gt;
  &lt;strong&gt;Niermeijer, Jan Frederik&lt;/strong&gt;

(bekend onder de naam &lt;b&gt;
Niermeyer&lt;/b&gt;), historicus (Rotterdam 15-3-1907 - Amsterdam 12-12-1965).

Zoon van Jan Frederik Niermeijer (bekend onder de naam Niermeyer),
hoogleraar in de geografie, en Christina Margaretha Deknatel. Gehuwd op
3-8-1937 met Frieda Marianne Andriessen. In dit huwelijk was 1 dochter.

&lt;img src=&amp;quot;images/NIERMEYER.jpg&amp;quot; align=&amp;quot;right&amp;quot; BORDER=&amp;quot;0&amp;quot; alt=&amp;quot;afbeelding van Niermeijer, Jan Frederik&amp;quot; class=&amp;quot;bwnimg&amp;quot;&gt;

&lt;/p&gt;
&lt;p&gt;Niermeyer doorliep de HBS te Utrecht (1924), deed staatsexamen
gymnasium-A en studeerde geschiedenis te Utrecht. Zijn
wetenschappelijke ontwikkeling is sterk be&amp;iuml;nvloed door twee
leermeesters, prof. O. Oppermann te Utrecht en later prof. Z.W. Sneller
te Rotterdam. Onder leiding van de eerste was hij student (1925-1933),
assistent (1931-1936) en promoveerde hij; bij de tweede opnieuw
assistent (1937-1943). In de school van Oppermann bekwaamde hij zich
tot uiterst nauwgezet tekstcriticus en ontwikkelde hij zijn grote
rechtshistorische kennis. Het assistentschap bij Sneller gaf hem de
kans zijn blik te verbreden in de richting van de economische en
sociale geschiedenis. Wetenschappelijke Produkten uit beide perioden en
tevens kenmerkend voor die perioden zijn het proefschrift 
&lt;em&gt;Onderzoekingen over Luikse en Maastrichtse oorkonden en over de Vita
Baldrici episcopi Leodiensis&lt;/em&gt;

(9-7-1935, cum laude) en een uitvoerig artikel 'Dordrecht als
handelsstad in de tweede helft van de veertiende eeuw' (1942-1943).
Uit deze bijdrage bleek zijn vermogen om, uitgaande van zorgvuldig
bronnenonderzoek, de geschiedenis van &amp;eacute;&amp;eacute;n stad te plaatsen in
een veel groter kader en zo verbindingen te leggen en richtingen aan te
wijzen die voor latere geschiedschrijvers van groot belang zouden zijn.
In 1943 werd hij lector in de middeleeuwse geschiedenis te Groningen en
in 1945 hoogleraar in de algemene en vaderlandse geschiedenis der
middeleeuwen en de hulpwetenschappen der geschiedenis te Amsterdam.
Deze benoeming betekende niet alleen een uitbreiding van het aantal
leerstoelen in de middeleeuwse geschiedenis, maar ook een duidelijke
verandering en verruiming van het onderwijs en onderzoek in dat
specialisme. Zijn Amsterdamse intreerede 
&lt;em&gt;Herori&amp;euml;ntatie van 'onze mediaevistiek&lt;/em&gt;

(21-1-1946) geeft reeds aan dat hij nieuwe wegen wenste te gaan: was de
Nederlandse mediaevistiek tot die tijd sterk be&amp;iuml;nvloed geweest
door de Duitse, Niermeyer maakte, zonder die te verloochenen, duidelijk
dat men de Franse en Engelse, waarin veel meer aandacht werd geschonken
aan sociale en economische kwesties en waar nieuwe impulsen werden
gegeven door tijdschriften als de 
&lt;em&gt;Annales,&lt;/em&gt;

niet langer mocht verwaarlozen.&lt;/p&gt;
&lt;p&gt;Dadelijk na de oorlog kon hij uitvoering gaan geven aan een plan dat
tijdens de oorlog in gesprekken met o.m. Jan Romein was ontstaan: het
tot stand brengen van een groot standaardwerk over de geschiedenis der
Nederlanden. Er kwam een goede samenwerking met Belgische historici tot
stand en de 
&lt;em&gt;Algemene geschiedenis der Nederlanden (AGN),&lt;/em&gt;

waarvoor hij als auteur veel werk heeft verzet, kon worden voorbereid.
Zijn eigen bijdragen over de politieke geschiedenis in de aan de
middeleeuwen gewijde delen zijn van zeer hoog gehalte.&lt;/p&gt;
&lt;p&gt;Tegelijkertijd kwam hij tot de overtuiging dat de
historici-mediaevisten grote behoefte hadden aan een woordenboek van
het middeleeuws Latijn dat veel minder omvattend zou zijn dan de nieuwe

&lt;em&gt;Ducange&lt;/em&gt;

en anderzijds meer informatie moest geven uit de specifiek historische
bronnen. Hij zette een eenmanswerk op touw dat in 1954 begon te
verschijnen en bij zijn dood, op &amp;eacute;&amp;eacute;n aflevering na, was
gepubliceerd: het 
&lt;em&gt;Mediae latinitatis lexicon minus.&lt;/em&gt;

Dit werk toont beter dan enig ander de veelzijdigheid van Niermeyer;
hij combineerde er zijn uitgebreide filologische met zijn historische
en rechtshistorische kennis. Het was die combinatie ook die hem bij
uitstek geschikt maakte voor het toezichthouderschap op de nieuwe
Nederlandse oorkondenboeken die gingen verschijnen over Holland en
Zeeland, over Noord-Brabant en over Amsterdam. Ook het 
&lt;em&gt;Tijdschrift voor Geschiedenis,&lt;/em&gt;

waarvan hij sinds 1946 jarenlang redacteur was, profiteerde van zijn
kennis.&lt;/p&gt;
&lt;p&gt;Niermeyer had vele buitenlandse contacten en gaf talrijke
gastcolleges, vooral in Belgi&amp;euml; en Frankrijk; hij was actief lid
van de Soci&amp;eacute;t&amp;eacute; d'histoire du droit et des institutions
des pays Flamands, Picards et Wallons en van de Internationale
commissie voor stedengeschiedenis. Een indrukwekkend aantal
buitenlandse historici werkte in 1967 mee aan de 
&lt;em&gt;Miscellanea mediaevalia in memoriam Jan Frederik Niermeyer.&lt;/em&gt;

Op 15-5-1962 werd hij benoemd tot lid van de Koninklijke Nederlandse
Akademie van Wetenschappen.&lt;/p&gt;
&lt;p&gt;Niermeyer was een rustige, zeer hard werkende, niet gemakkelijk
toegankelijke man, voor weinigen een zeer trouw vriend. Hoewel steeds
in de eerste plaats wetenschapsman, stond hij open voor vele andere
zaken. Zijn principieel democratische gezindheid deed hem in de jaren
'30 toetreden tot het Comit&amp;eacute; van Waakzaamheid van
anti-nationaal-socialistische intellectuelen, waar hij zijn latere
Amsterdamse collegae D. Loenen en Jan Romein leerde kennen.&lt;/p&gt;
&lt;p&gt;De historicus Niermeyer zal later vooral bekend blijven als
lexicograaf; het 
&lt;em&gt;Lexicon minus&lt;/em&gt;

zal lang onmisbaar blijven. Op korter termijn ligt zijn betekenis
vooral in het feit dat hij in zijn werk heeft aangetoond hoe groot
belang de filologie heeft voor de mediaevistiek, en dat juist in een
periode waarin filologie en geschiedenis uit elkaar leken te drijven.
Zijn artikel 'De semantiek van 
&lt;em&gt;honor&lt;/em&gt;

en de oorsprong van het heerlijk gezag' (1959) is, hoe kort ook,
daarvan een sprekend bewijs. Ook de invloed op zijn leerlingen moet
niet worden onderschat; de lijst van onder zijn leiding bewerkte
proefschriften is te vinden in de bundel 
&lt;em&gt;Miscellanea...&lt;/em&gt;
&lt;/p&gt;
&lt;p&gt;
  &lt;a href='pgedeelte'&gt;P: &lt;/a&gt;Zie voor de volledige bibliografie de 
&lt;em&gt;Lijst der geschriften van Jan Frederik Niermeyer.&lt;/em&gt;

Samengest. door H. van Rij in de bundel 
&lt;em&gt;Miscellanea Mediaevalia in memoriam Jan Frederik Niermeyer&lt;/em&gt;

(Groningen, 1967)419-434.&lt;/p&gt;
&lt;p&gt;
  &lt;a href='lgedeelte'&gt;L: &lt;/a&gt;R.R. Post, in 
&lt;em&gt;Jaarboek der Koninklijke Nederlandse Akademie van Wetenschappen
1965-1966,&lt;/em&gt;

409-414; C. van de Kieft, in 
&lt;em&gt;Miscellanea...,&lt;/em&gt;

XIII-XXV.&lt;/p&gt;



&lt;p&gt;
&lt;a href=&amp;quot;igedeelte&amp;quot;&gt;I: &lt;/a&gt;&lt;em&gt;Miscellanea Mediaevalia in memoriam Jan Frederik Niermeyer&lt;/em&gt;

(Groningen, 1967) afbeelding tegenover titelblad.&lt;/p&gt;



&lt;p&gt;F.W.N. Hugenholtz&lt;/p&gt; 
&lt;dtml-var bwn_footer&gt;</text>
  </biography>
</biodes>

