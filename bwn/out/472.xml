<biodes version="1.0">
  <fileDesc>
    <title>Eesteren, Jacobus Pieter van (1901-1972)</title>
    <ref target="http://resources.huygens.knaw.nl/bwn1880-2000/lemmata/bwn1/eesteren"/>
    <publisher>
      <name>Biografisch Woordenboek van Nederland:1880-2000</name>
      <ref target="http://resources.huygens.knaw.nl/bwn1880-2000"/>
    </publisher>
  </fileDesc>
  <person>
    <idno type="id">eesteren</idno>
    <persName><name type="geslachtsnaam">Eesteren</name>, Jacobus Pieter van</persName>
    <sex value="1"/>
    <event type="birth" when="1901"/>
    <event type="death" when="1972"/>
    <state type="occupation">ondernemer</state>
  </person>
  <biography>
    <graphic url="http://resources.huygens.knaw.nl/bwn1880-2000/lemmata/bwn1/images/images/EESTEREN.jpg"/>
    <text>&lt;dtml-var bwn_header&gt;
 &lt;p class='genealogie'&gt;
  &lt;strong&gt;Eesteren, Jacobus Pieter van&lt;/strong&gt;, aannemer van bouwwerken (Alblasserdam 18-6-1901 - Op de autoweg Breda-richting Antwerpen 15-11-1972).

Zoon van Balten van Eesteren, aannemer, en Sietje Holleman. Gehuwd
sinds 20-8-1924 met Annigje Stout. Uit dit huwelijk werden 2 zoons en 2
dochters geboren. Na de scheiding op 28-3-1953 gehuwd op 9-4-1953 met
Neeltje Timmerman.

&lt;img src=&amp;quot;images/EESTEREN.jpg&amp;quot; align=&amp;quot;right&amp;quot; BORDER=&amp;quot;0&amp;quot; alt=&amp;quot;afbeelding van Eesteren, Jacobus Pieter van&amp;quot; class=&amp;quot;bwnimg&amp;quot;&gt;

&lt;/p&gt;
&lt;p&gt;Van Eesteren was als &amp;eacute;&amp;eacute;n der zoons van de directeur van
het grote aannemersbedrijf N.V. v/h Boele en Van Eesteren te
Alblasserdam vrijwel voorbestemd tot hetzelfde vak, waartoe hij
trouwens door zijn eigen aanleg mede gedreven werd. Net als zijn vader,
die politiek actief was geweest, tot de oprichters van de
Christelijke-Historische Unie had behoord en een sterke persoonlijkheid
bezat, ging ook de zoon voor niemand opzij. Daarom was het niet te
verwonderen, dat hij na zijn schooltijd, opleiding op een MULO en de
ambachtsschool, aangevuld door privaatlessen in technische vakken, zich
eerst in het aannemingsbedrijf W. Korevaar in zijn woonplaats als
volontair voorbereidde op de praktijk van het vak. Vervolgens werd hij,
ternauwernood volwassen, onderdirecteur en een paar jaar later
mededirecteur in de onderneming van zijn vader. Zijn begenadigde
ondernemersnatuur dreef hem spoedig tot groter zelfstandigheid. In 1932
vestigde hij met zes man personeel en een geleende betonmolen te
Rotterdam de N.V. Aanneming Maatschappij J.P. van Eesteren, welke later
nog enige gedaantewisselingen in de formele ondernemingsvorm zou
beleven. Achtereenvolgens zou hij daarin de functies van directeur, lid
van de Raad van Beheer en commissaris bekleden.&lt;/p&gt;
&lt;p&gt;De nieuwe onderneming sloeg al spoedig haar vleugels krachtig uit.
De jonge ondernemer voelde zich bezield door de dynamiek van de grote
havenstad. Reeds na enkele jaren leverde Van Eesteren de
krachtprestatie om in een economisch moeilijke tijd in Rotterdam-Zuid
het grote Feyenoordstadion in 1937 voor f. 850.000 te bouwen waarvan
hij f. 25000 garanderen moest - een voor die tijd groot waagstuk. In de
oorlogsjaren wist hij het bedrijf gaande te houden door in opdracht van
de Rijksgebouwendienst in 1943 bewaarplaatsen te bouwen voor de
Nederlandse kunstschatten en voor de Koninklijke Bibliotheek. Na de
oorlog ontplooide deze aannemer eerst recht zijn krachten. Reeds
terstond wijdde hij zich aan de reconstructie van het woningbestand in
de Betuwe en op Walcheren. Zonder op volledigheid te kunnen bogen zij
herinnerd aan het herrijzend centrum van Rotterdam, zoals het
Bouwcentrum (1949; met uitbreidingen in 1955 en 1965), het
Groothandelsgebouw (1953; in combinatie), 2 bioscooptheaters (1955), de
Euromast alsmede Rijnhotel en Stationspostkantoor (1959), het
academisch ziekenhuis Dijkzicht (1961), het assurantiekantoor van de
Stad Rotterdam (1962), de Antwoordkerk (1964) die hij in een week moest
voltooien, het imposante kantoorgebouw van Phs. van Ommeren (1964), 3
flatgebouwen op de Maasboulevard (1965) en de Medische Faculteit
(1972). Hij bepaalde voor een goed deel de nieuwe skyline van
Rotterdam. Doch ook buiten de plaats van zijn vestiging ontplooide hij
zijn rusteloze activiteit door vestigingen in Amsterdam,
's-Gravenhage, Limburg, Brussel en zelfs in de Congo. Het was
misschien wel de kroon op zijn werk, dat hem in 's lands hoofdstad
de bouw van het nieuwe hoofdkantoor van de Nederlandse Bank werd
opgedragen. De oplevering van het laatste deel van het complex
geschiedde op 1 december 1967.&lt;/p&gt;
&lt;p&gt;Het welslagen van Van Eesteren was mede te danken aan zijn streven
om zijn aannemingsbedrijf in een zeer vroeg stadium door voeling met de
architecten te doen inschakelen in de voorbereiding van de grote
werken, waardoor een team werd gevormd van verschillende betrokkenen,
welke aan de uitvoering ten goede kwam. Ook overigens sloeg hij nieuwe
wegen in. Doelmatigheid van de woningbouw had zijn grote
belangstelling. Na studie van wat anderen hadden gepresteerd op het
gebied van grote elementenbouw ontwikkelde hij in eigen huis wat de
ERA-methode zou worden. Bij deze methode - Van Eesterens Rationeel -
werd in een skelet in de vorm van een betonconstructie met massieve
wanden en vloeren van beton een inbouwpakket ingeschoven, dat variabel
van inhoud was. Hiermee had hij sinds 1964 alweer groot succes en
bouwde duizenden woningen. Het lag ook geheel in zijn lijn, dat hij
zich levendig interesseerde voor de Stichting Bouwcentrum te Rotterdam,
waarvan hij een actief bestuurslid werd, evenals van enkele juridisch
daarnevens werkende stichtingen, welke als onderdelen zijn te
beschouwen. Van Eesteren bekleedde bovendien verscheidene functies in
zijn branche. Van 1964 tot 1971 was hij lid van de Kamer van Koophandel
&amp;amp; Fabrieken voor Rotterdam, terwijl hij daarnaast diverse
bestuursfuncties in werkgeversorganisaties in de bouwnijverheid
vervulde zowel op lokaal als nationaal niveau. Als blijk van waardering
werd hem het erelidmaatschap van de Nederlandse Aannemersbond en
Patroonsbond voor de bouwbedrijven in Nederland (NAPB) aangeboden.&lt;/p&gt;
&lt;p&gt;Zo bij uitstek actieve mensen zijn altijd degenen, die tijd weten te
vinden voor ontplooiing in andere richtingen. Toen de Euromast in 1959
de voltooiing naderde schreef hij een prijsvraag uit voor de bepaling
van het juiste tijdstip van de laatste storting van beton voor dit
bouwwerk. Deze aardigheid leverde een vrij aanzienlijk bedrag op,
waarvoor Van Eesteren een liefdadige bestemming zocht. Een relatie uit
zijn werkzame leven maakte hem toen opmerkzaam op een aantal kinderen,
die door epidemie van poliomyelitis zwaar beproefd werden. De spontane
en gevoelige man organiseerde vervolgens op nog ruimere schaal de
verlening van hulp aan in verschillende vorm gehandicapte medemensen,
waarvoor de Stichting Bouwend Rotterdam in het leven werd geroepen. Hij
trad daarin op als vice-voorzitter met volkomen persoonlijke inzet.&lt;/p&gt;
&lt;p&gt;Van Eesteren was een man van grote spontaniteit en een ontwapenende
openhartigheid die om zijn menselijkheid ruimschoots persoonlijke
sympathie genoot en een sterk bindend element vormde in de kringen,
waarin hij zich bewoog, ondanks de met zijn energie in de dagelijkse
omgang gepaard gaande ook ongemakkelijke eigenschappen. Het lag in de
lijn van de zorg voor zijn bedrijf en zijn 1800 medewerkers, dat hij
zich op 65-jarige leeftijd uit de dagelijkse leiding begon terug te
trekken en het complex van zijn ondernemingen in een groter concern
deed opgaan. Om persoonlijke redenen vestigde hij zich in die latere
jaren te Brasschaat in Belgi&amp;euml;. Tot zijn einde bleef hij met grote
toewijding getrouw aan zijn ijver voor de gebrekkige medemens en het
daarvoor in Rotterdam opgezette werk. Het was zijn noodlot, dat hij in
de avond van 15 november van Rotterdam na een vergadering van de
Stichting Bouwend Rotterdam naar huis terugkerend in Belgi&amp;euml; als
gevolg van ijzelvorming op de weg door een auto-ongeval om het leven
kwam.&lt;/p&gt;
&lt;p&gt;
  &lt;a href='lgedeelte'&gt;L: &lt;/a&gt;Herdenkingsartikelen in 
&lt;em&gt;De Driehoek.&lt;/em&gt;

Contactorgaan van de N.V. Aanneming Maatschappij J.P. van Eesteren... (1972) 29 (december) 1-6; J.J. Waning sr., in 
&lt;em&gt;De Aannemer&lt;/em&gt;

77 (1972) 22 (24 november) 9.&lt;/p&gt;
&lt;p&gt;
&lt;a href=&amp;quot;igedeelte&amp;quot;&gt;I: &lt;/a&gt;&lt;i&gt;Persoonlijkheden in het Koninkrijk der Nederlanden in woord en beeld&lt;/i&gt;. Onder hoofdred. van H.P. van den Aardweg (Amsterdam 1938) 420.
&lt;/p&gt;

&lt;p&gt;W.F. Lichtenauer&lt;/p&gt; 
&lt;dtml-var bwn_footer&gt;</text>
  </biography>
</biodes>

