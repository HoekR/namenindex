<biodes version="1.0">
  <fileDesc>
    <title>Mondriaan, Pieter Cornelis (1872-1944)</title>
    <ref target="http://resources.huygens.knaw.nl/bwn1880-2000/lemmata/bwn1/mondriaan"/>
    <publisher>
      <name>Biografisch Woordenboek van Nederland:1880-2000</name>
      <ref target="http://resources.huygens.knaw.nl/bwn1880-2000"/>
    </publisher>
  </fileDesc>
  <person>
    <idno type="id">mondriaan</idno>
    <persName><name type="geslachtsnaam">Mondriaan</name>, Pieter Cornelis</persName>
    <sex value="1"/>
    <event type="birth" when="1872"/>
    <event type="death" when="1944"/>
    <state type="occupation">schilder</state>
  </person>
  <biography>
    <graphic url="http://resources.huygens.knaw.nl/bwn1880-2000/lemmata/bwn1/images/images/MONDRIAAN.jpg"/>
    <text>&lt;dtml-var bwn_header&gt;
 &lt;p class='genealogie'&gt;
  &lt;strong&gt;Mondriaan, Pieter Cornelis&lt;/strong&gt;, schilder. E&amp;eacute;n van de grondleggers van de abstracte of non-figuratieve kunst (Amersfoort 7-3-1872 - New York 1-2-1944).

Zoon van Pieter Cornelis Mondriaan, hoofdonderwijzer, en Johanna
Christina de Kok. Hij was ongehuwd. 

&lt;img src=&amp;quot;images/MONDRIAAN.jpg&amp;quot; align=&amp;quot;right&amp;quot; BORDER=&amp;quot;0&amp;quot; alt=&amp;quot;afbeelding van Mondriaan, Pieter Cornelis&amp;quot; class=&amp;quot;bwnimg&amp;quot;&gt;

&lt;/p&gt;
&lt;p&gt;Mondriaan kwam uit een streng calvinistisch gezin, dat tot 1880 in
Amersfoort woonde en daarna in Winterswijk. Mondriaan tekende en
schilderde sinds zijn veertiende jaar. Daarbij kreeg hij aanwijzingen
van zijn vader en vooral van zijn oom, de schilder Frits Mondriaan en
van de Doetinchemse schilder Jan Braet van Ueberfeld. Door zelfstudie
behaalde Mondriaan de akten lager- en middelbaar tekenen. Van 1892-1897
volgde hij de schilder klassen van de Rijksakademie van Beeldende
Kunsten te Amsterdam onder August Alleb&amp;eacute;.&lt;/p&gt;
&lt;p&gt;In Mondriaans kunstenaarschap zou men vier perioden kunnen
onderscheiden, waarbij de rechtlijnigheid die ook zijn karakter
typeert, opvallend is.&lt;/p&gt;
&lt;p&gt;In de moeilijke jaren van de beginperiode van omstreeks 1890-1904
maakte Mondriaan om in zijn levensonderhoud te kunnen voorzien
tekeningen voor schoolboeken, wetenschappelijke tekeningen voor prof.
R.P. van Calcar te Leiden en kopie&amp;euml;n van schilderijen in het
Rijksmuseum. Daarbij ging hij, wonend te Amsterdam, vaak aan de Amstel,
het Gein en de Vecht schilderen. In de trant van de Haagse School en
ge&amp;iuml;nspireerd door de gevierde impressionist G.H. Breitner tekende
en schilderde hij landschappen, boerderijen en een enkel stilleven nog
natuurgetrouw, in donkere kleuren. Een verblijf in 1904 in Uden
(Oost-Brabant) te midden van de boerenbevolking bracht echter een
zekere kentering. Mondriaan zocht toen naar een wijze van uitbeelden
die niet meer alleen gericht was op de indrukken die de schilder van de
natuur kreeg. Weer wonend in Amsterdam, van 1905-1907, maakte
Mondriaan, in tegenstelling tot het vroegere, sombere, naturalistische
werk lichte aquarellen van ijle boomstammen bij maanlicht, aan Gein en
Amstel geobserveerd. Hij was lid van de Vereniging St. Lucas en
exposeerde daar tot 1910.&lt;/p&gt;
&lt;p&gt;De tweede periode zette omstreeks 1908 in met een 
&lt;em&gt;Bosgezicht bij Oele&lt;/em&gt;

in Overijssel. In een fel kleurengamma van violet, geel, oranje en
roodbruin verrijzen in gedeformeerde S-vormen grillige boomstammen. De
invloed van de Noorse expressionist Edvard Munch is hier opvallend. In
1908 maakte Mondriaan kennis met Jan Sluyters en in Domburg met Jan
Toorop die hij al eerder in Amsterdam had ontmoet. Beide schilders
hebben Mondriaan de ogen geopend voor een nieuwe benadering van kleur
en licht. In bewondering voor de in brede kleurvlakjes weergegeven
duin- en zeegezichten van Toorop, schilderde Mondriaan in 1910 de 
&lt;em&gt;Vuurtoren van Westcapelle&lt;/em&gt;

(Gemeentemuseum (G.M.) Den Haag), en 
&lt;em&gt;Rode molen (&lt;/em&gt;

G 
&lt;em&gt;.&lt;/em&gt;

M.) in felle rode en gele vegen. In tegenstelling tot de
neo-impressionisten en fauvisten die in helle kleurenvegen uitdrukking
gaven aan eigen gevoelens die de natuur bij hen opwekte, zocht
Mondriaan naar verstrakking van de vormgeving. In 1910 was hij in
Amsterdam medeoprichter van de Moderne Kunstkring.&lt;/p&gt;
&lt;p&gt;Met zijn verblijf in Parijs in 1911, waar hij zich op Montparnasse
vestigde in hetzelfde huis waar ook Conrad Kikkert en Lodewijk
Schelfhout een atelier hadden, begon de derde periode. Mondriaan werd
vooral geboeid door het kubisme van Picasso, met wie hij geen
persoonlijk contact had. Picasso's schilderingen van ovalen, waarin
de geziene voorwerpen als viool, fles en tafel nog herkenbaar zijn,
deden Mondriaan motieven aan de hand. In zachte bruine en blauwe tinten
reduceerde hij de van uit zijn atelier geziene steigers van huizen, en
fa&amp;ccedil;ades van Gothische kerken tot rechte en gebogen lijnen, omlijst
met een ovaal. Het gekozen onderwerp was hier slechts aanleiding om een
strakkere compositie te krijgen. In 1912 maakte hij een reeks studies
van bomen, die volgde op een schildering 
&lt;em&gt;De rode boom&lt;/em&gt;

(G.M.) in fel rode strepen tegen een blauwe achtergrond. Geleidelijk
werden de bomen in deze schetsen gereduceerd tot skeletten: de oervorm
van stam en takken weergegeven in verticale en horizontale vormen. Ten
slotte zijn het T-vormen in een ovaal omlijst. In 1914 was Mondriaan
terug in Nederland voor een bezoek aan zijn zieke vader die in 1921
stierf. Door het uitbreken van de Eerste Wereldoorlog bleef hij tot
1919 in zijn vaderland. In die tijd hernieuwde hij het contact met
Toorop op Walcheren. Geboeid door duinen, zee en lucht zocht Mondriaan
ook deze te herleiden tot de meest essenti&amp;euml;le vormen van
horizontale en verticale lijnen, van 'plus-minus' - lijntjes
binnen een ovale vorm. Na 1911 signeerde Mondriaan ook met Mondrian.
Van deze ontwikkeling naar verstrakking is 
&lt;em&gt;De gemberpot&lt;/em&gt;

(G.M.) een voorbeeld. De versie van 1911 toont nog een duidelijk
kubistisch. stilleven van een gemberpot op een tafel met glazen. In
1912 is de pot met de voorwerpen al gereduceerd tot een ronde vorm met
recht- en driehoeken.&lt;/p&gt;
&lt;p&gt;In 1915 begon de vierde periode. Mondriaan raakte bevriend met S.B.
Slijper uit Blaricum die meer dan 200 werken van Mondriaans tijd
v&amp;oacute;&amp;oacute;r 1914 verzamelde. Al eerder onder de indruk van de
theosofie en een tijd lang lid van het Theosofisch Genootschap in
Nederland, las Mondriaan de werken van Helene Blavatsky, Annie Besant
en Krishnamurti. Van groot belang was de kennismaking met dr. M.H.J.
Schoenmaekers, een gewezen priester, te Laren. In hem zag Mondriaan een
verwante geest. Een van diens boeken 
&lt;em&gt;Het nieuwe wereldbeeld&lt;/em&gt;

(Bussum, 1915) deed Mondriaan de titel aan de hand voor zijn credo over
de abstracte kunst: 'De Nieuwe Beelding' of
'Neo-plasticisme'.&lt;/p&gt;
&lt;p&gt;Sinds Mondriaan, Theo van Doesburg en Bart van der Leek in 1917 de
Stijl-groep oprichtten, is Mondriaans naam onverbrekelijk met De Stijl
verbonden. Tot dit collectief van kunstenaars behoorden o.a. behalve de
genoemde drie de Hongaarse schilder Vilmos Huszar, de Belgische
beeldhouwer Georges Vantongerloo, de dichter Antonie Kok en de
architecten J.J.P. Oud, Jan Wils en Robert van 't Hoff. In oktober
1917 werkten zij mee aan het eerste nummer van het tijdschrift 
&lt;em&gt;De Stijl,&lt;/em&gt;

waarin Mondriaan tot 1924 in tal van artikelen de grondbeginselen van
de Stijl-gedachten uiteenzette, o.a.: 'Kunst is niet het weergeven
van de toevalligheden van de natuur, noch van willekeurige emoties van
de schilder zelf, maar het uitdrukken van het algemene achter de
toevallige verschijningsvormen, het weergeven van de universele
harmonie' ... 'Kunst is boven de realiteit ... Om het
geestelijke te benaderen neemt men zoo min mogelijk realiteit. Men
neemt de grondvormen. Daar deze abstract zijn ontstaat er een abstracte
kunst... Hiervoor gelden de tekens van rechte, horizontale en verticale
lijn, rechthoekige vlakken, met de primaire kleuren: rood, geel en
blauw en de primaire niet-kleuren: zwart, wit en grijs'. 
&lt;em&gt;De Stijl&lt;/em&gt;

1 (1917-1918) e.v. Consequent heeft Mondriaan deze eigen beeldtaal van
de abstracte kunst toegepast. Steeds meer vereenvoudigend maakte hij
sinds 1921 composities van grote vlakken van rechthoeken en
bijna-vierkanten met een enkel rood, geel en blauw gevuld, in zwarte
omtreklijn. Van belang was in 1923 de vriendschap met de Belg Michel
Seuphor (pseudoniem voor F. Berckelaers), die Mondriaans
vertrouwensman, leerling en biograaf was. Op de eerste expositie van de
in 1929 door Seuphor opgerichte groep Cercle et Carr&amp;eacute; was
Mondriaan in 1930 in Parijs vertegenwoordigd. In 1938 deed de
oorlogsdreiging Mondriaan naar Londen gaan, waar hij met de hem
verwante abstracte kunstenaars Ben Nicholson en Barbara Hepworth
bevriend werd. In 1940 vond hij in New York met zijn steile
wolkenkrabbers het juiste klimaat voor zijn strakke stijl. In 1944
overleed hij aldaar aan een longontsteking.&lt;/p&gt;
&lt;p&gt;Mondriaan was een wat eenzaam mens, die publiciteit schuwde en in
dezelfde soberheid leefde die ook zijn kunst typeert. Zijn ateliers,
zowel die in Parijs als New York hadden witte wanden met enkele rode,
gele en blauwe vierkanten en het hoognodige meubilair. Mondriaan voelde
zich zeer aangetrokken tot de jazz-muziek, zoals ook blijkt uit een van
zijn laatste werken: 
&lt;em&gt;Broadway Boogie-Woogie&lt;/em&gt;

(1943). Vooral in Amerika zeer gewaardeerd kreeg Mondriaan eerst na
zijn dood erkenning in Nederland en de rest van Europa. Met W.
Kandinsky en K. Malevich was hij de grondlegger van de abstracte kunst.
Mondriaan had grote invloed op architecten als Oud en G.Th. Rietveld,
op schilders als F. Vordemberge-Gildewart en C&amp;eacute;sar Domela.&lt;/p&gt;
&lt;p&gt;
  &lt;a href='agedeelte'&gt;A: &lt;/a&gt;Mondriaan is vooral vertegenwoordigd in het Gemeentemuseum,
Den Haag (collectie Slijper, sinds 1971); Rijksmuseum
Kr&amp;ouml;ller-M&amp;uuml;ller, Otterlo; Sted. Museum, Amsterdam en Museum
for Modern Art, New York.&lt;/p&gt;
&lt;p&gt;
  &lt;a href='pgedeelte'&gt;P: &lt;/a&gt;Bibliografie in hieronder genoemde publikaties van Michel Seuphor en
C. Blok.&lt;/p&gt;
&lt;p&gt;
  &lt;a href='lgedeelte'&gt;L: &lt;/a&gt;Michel Seuphor, 
&lt;em&gt;Piet Mondrian. Life and work&lt;/em&gt;

(Amsterdam, 1956); H.L.C. Jaff&amp;eacute;, 
&lt;em&gt;De Stijl 1917-1931. The Dutch contribution to modern art&lt;/em&gt;

(Amsterdam, 1956); A.B. Loosjes-Terpstra, 
&lt;em&gt;Moderne kunst in Nederland 1900-1914&lt;/em&gt;

(Utrecht, 1958) I. Proefschrift Utrecht; Frank Elgar, 
&lt;em&gt;Mondrian&lt;/em&gt;

(Londen, 1968); C. Blok, 
&lt;em&gt;P.C. Mondriaan. Een catalogus van zijn werk in Nederlands openbaar
bezit&lt;/em&gt;

(Amsterdam, 1974) met literatuuropgave van geschriften en publikaties
(w.o. catalogi) over Mondriaan.&lt;/p&gt;



&lt;p&gt;
&lt;a href=&amp;quot;igedeelte&amp;quot;&gt;I: &lt;/a&gt;Virginia Pitts Rembert, &lt;i&gt;Mondrian in the USA, &lt;/i&gt;(New York 2001) 148.&lt;/p&gt;




&lt;p&gt;Mw. B.H. Spaanstra-Polak&lt;/p&gt; 
&lt;dtml-var bwn_footer&gt;</text>
  </biography>
</biodes>

