<biodes version="1.0">
  <fileDesc>
    <title>Nieuwenhuis, Ferdinand (1846-1919)</title>
    <ref target="http://resources.huygens.knaw.nl/bwn1880-2000/lemmata/bwn3/nieuwenhuis"/>
    <publisher>
      <name>Biografisch Woordenboek van Nederland:1880-2000</name>
      <ref target="http://resources.huygens.knaw.nl/bwn1880-2000"/>
    </publisher>
  </fileDesc>
  <person>
    <idno type="id">nieuwenhuis</idno>
    <persName><name type="geslachtsnaam">Nieuwenhuis</name>, Ferdinand</persName>
    <sex value="1"/>
    <event type="birth" when="1846"/>
    <event type="death" when="1919"/>
    <state type="occupation">politicus</state>
    <state type="occupation">publicist</state>
  </person>
  <biography>
    <graphic url="http://resources.huygens.knaw.nl/bwn1880-2000/lemmata/bwn3/images/images/DOMELAF.jpg"/>
    <text>&lt;dtml-var bwn_header&gt;
 &lt;p class='genealogie'&gt;
  &lt;strong&gt;Nieuwenhuis, Ferdinand&lt;/strong&gt;

  (door naamstoevoeging bij KB van 10-7-1859 nr. 78 gewijzigd in 
  &lt;b&gt;Domela Nieuwenhuis&lt;/b&gt;), socialist en anarchist (Amsterdam 31-12-1846 - Hilversum 18-11-1919).

  Zoon van Ferdinand Jacobus Nieuwenhuis (door naamstoevoeging bij
  KB van 10-7-1859 nr. 78 gewijzigd in Domela Nieuwenhuis),
  Evangelisch-Luthers predikant en hoogleraar, en Henrietta Frances
  Berry. Gehuwd op 24-3-1870 met Johanna Lulofs. Uit dit huwelijk
  werden 2 zoons geboren. Na haar overlijden (26-3-1872) gehuwd op
  29-10-1874 met Johanna Adriana Verhagen. Uit dit huwelijk werden
  2 dochters geboren. Na haar overlijden (1-8-1877) gehuwd op
  21-4-1880 met Johanna Frederica Schingen Hagen. Uit dit huwelijk
  werd 1 zoon geboren, die jong overleed. Na haar overlijden
  (27-2-1884) gehuwd op 27-5-1891 met Egberta Johanna Godthelp. Uit
  dit huwelijk werden, behalve 2 kinderen die jong overleden zijn,
  1 zoon en 1 dochter geboren.
  

  &lt;img src=&amp;quot;images/DOMELAF.jpg&amp;quot; align=&amp;quot;right&amp;quot; BORDER=&amp;quot;0&amp;quot; alt=&amp;quot;afbeelding van Nieuwenhuis, Ferdinand&amp;quot; class=&amp;quot;bwnimg&amp;quot;&gt;

  

  
  &lt;/p&gt;
&lt;p&gt;Ferdinand studeerde na eindexamen gymnasium in Amsterdam
    theologie in Utrecht en Amsterdam en was Evangelisch-Luthers
    predikant in Harlingen (1870/1871), Beverwijk (1871-1875) en
    Den Haag (1875-1879). Geleidelijk aan verloor hij zijn geloof.
    Op 1 september 1879 legde hij zijn ambt neer, waarna hij 
    &lt;em&gt;Mijn afscheid van de Kerk&lt;/em&gt;

    publiceerde. Hij werd actief in de vrijdenkersvereniging De
    Dageraad en bezocht de internationale vrijdenkerscongressen te
    Brussel (1880) en Amsterdam (1883). Tijdens zijn predikambt had
    hij zijn belangstelling voor maatschappelijke problemen en het
    socialisme ontwikkeld. Hij was toen reeds actief geweest in de
    Vredesbond, in het Comit&amp;eacute; ter bespreking der Sociale
    Kwestie, had 'Sociale brieven' in de 
    &lt;em&gt;Werkmansbode&lt;/em&gt;

    gepubliceerd en was in contact gekomen met socialistische
    arbeiders als H. Gerhard. Op 1 april 1879 verscheen 
    &lt;em&gt;Recht voor Allen&lt;/em&gt;

    als weekblad - de eerste socialistische periodiek in Nederland
    - met Domela als redacteur.&lt;/p&gt;
&lt;p&gt;Domela Nieuwenhuis leefde sterk - bijna absoluut - vanuit
    zijn overtuiging. Die overtuiging kon bij hem van inhoud
    veranderen, de idee dat men er volledig voor moest staan bleef.
    
    &lt;em&gt;Halven en heelen,&lt;/em&gt;

    de titel van een brochure van Domela uit 1875, waarin hij alle
    halfheid fel veroordeelde, gaf die houding al goed weer. Zijn
    afscheidspreek had als uitgangspunt: 'Men doet geen nieuwe wijn
    in oude zakken.' Jezus bleef voor hem altijd 'de man van
    overtuiging'. Halfheid, vooral als hij anders verwacht had,
    schokte hem diep; zo toen hij las dat de door hem bewonderde
    Multatuli tot concessies bereid was geweest. Terechtgestelden
    voor de goede zaak waren zijn helden: de Parijse Cummunards van
    1871, de Russische revolutionairen, de anarchistische
    'martelaren' van Chicago (1887) en de Spaanse anarchist Fr.
    Ferrer (1909). Door zijn consequentie werd Domela als het ware
    'in de arbeidersbeweging geworpen', waaraan hij zich dan ook
    voor honderd procent gaf. 
    &lt;em&gt;Recht voor Allen&lt;/em&gt;

    ontwikkelde zich snel in revolutionair-socialistische richting
    en wendde zich rechtstreeks - door inhoud en door de wijze van
    propaganda (colportage) - tot de arbeiders. Het betekende een
    breuk - die hij diep moet hebben gevoeld - met het sociale
    milieu waartoe hij behoorde en een botsing, o.a. in 
    &lt;em&gt;De Dageraad&lt;/em&gt;

    in 1883, met de radicale 'heeren', die het socialisme
    verwierpen. Tegelijkertijd kwam hij in het centrum van het
    openbare leven te staan. Domela werd d&amp;eacute; grote voorman en
    propagandist van de Sociaal Democratische Bond (SDB), die in
    1881, vooral door zijn initiatief en leiding, uit plaatselijke
    socialistisch-gezinde groepen ontstond. De kracht die van zijn
    overtuiging uitging, gevoegd bij een onvoorstelbare werkkracht,
    en bovenal zijn charismatische persoonlijkheid, hebben Domela
    Nieuwenhuis een unieke plaats bezorgd in de Nederlandse
    arbeidersbeweging. In Friesland sprak men van '&amp;uacute;s
    verlosser'. De volledige zelfbeheersing en rust in zijn
    optreden, ook onder zeer emotionele omstandigheden, de offers
    die het socialisme en de opofferingen die de propaganda
    vroegen, zijn uiterlijke verschijning en zijn sobere
    levenswijze - sedert 1878 was hij geheelonthouder,
    vegetari&amp;euml;r en niet-roker - dit alles droeg sterk bij aan
    zijn charisma en drukte een stempel op de gehele beweging.&lt;/p&gt;
&lt;p&gt;In de jaren tachtig groeide de SDB, de 'oude beweging', mede
    door vermaard gebleven propagandatochten van Domela Nieuwenhuis
    door de noordelijke provincies, uit tot de eerste
    socialistische massabeweging in Nederland; de SDB had sterke
    aanhang in Amsterdam, Den Haag, in het noorden, o.a. in de
    Friesche woudstreken, het Bildt, Oost-Groningen en de
    veenkoloni&amp;euml;n, Twente en veel grote plaatsen buiten de
    homogeen katholieke streken. Behalve directe propaganda en
    agitatie voor het socialisme, en nauw daarmee verbonden,
    steunde en voerde de SDB strijd voor het algemeen kiesrecht,
    door middel van petitionnementen en betogingen. Een breed
    Comit&amp;eacute; voor Algemeen Stemrecht was, mede door Domela, in
    1879 gevormd. Verder werden stakingen gesteund, sociale
    wantoestanden aan de kaak gesteld, en werklozen-comit&amp;eacute;'s,
    die de straat opgingen, gestimuleerd, hetgeen door de
    gevestigde orde als zeer bedreigend werd gevoeld. Het
    palingoproer in Amsterdam (1886) speelde zich echter los van de
    SDB af.&lt;/p&gt;
&lt;p&gt;Het optreden en het succes van Domela en de SDB leidden tot
    felle bestrijding en rechtsvervolging, al geschiedde het
    laatste minder volgens een scherp omlijnde strategie dan de
    socialisten dachten. Domela werd tot &amp;eacute;&amp;eacute;n jaar
    gevangenisstraf veroordeeld wegens majesteitsschennis, vanwege
    een artikel 'De Koning komt! ' in 
    &lt;em&gt;Recht voor Allen&lt;/em&gt;

    (24-4-1886), waarvan het auteurschap omstreden is gebleven. Hij
    zat in 1887 zeven maanden in de gevangenis te Utrecht en kreeg
    toen gratie. De SDB werd ook getroffen door vijandige reacties
    uit het volk: Oranjefuries, o.a. op feestdagen van het
    Koninklijk Huis en na de vrijlating van Domela. Socialisten en
    hun woningen moesten het daarbij vaak ontgelden. Domela zelf
    werd enige malen bedreigd.&lt;/p&gt;
&lt;p&gt;Van 1888 tot 1891 zat Domela, gekozen in het Friese district
    Schoterland, als eerste - en enige - socialist in de Tweede
    Kamer. De stelling dat hij zijn verkiezing aan Abraham Kuypers
    advies aan de antirevolutionaire kiezers om op Domela te
    stemmen aangezien deze althans geen liberaal in het district
    wilde laten winnen, is niet te bewijzen. Tijdens zijn
    kamerlidmaatschap heeft Domela - in tegenstelling tot wat
    latere legendevorming wil - grote parlementaire activiteiten
    ontplooid. Hoewel hij daarbij steeds praktisch en constructief
    optrad, werd hij in de Kamer, ook in het persoonlijke vlak,
    volstrekt genegeerd. Een wetsontwerp tegen gedwongen
    winkelnering trok de meeste aandacht. In 1891 werd hij niet
    herkozen en wilde hij ook niet herkozen worden omdat hij zijn
    mandaat niet aan de gunst van een politieke tegenstander te
    danken wilde hebben en er bovendien binnen de partij geen
    consensus was over voortzetting van zijn lidmaatschap.&lt;/p&gt;
&lt;p&gt;Domela Nieuwenhuis speelde een rol in de internationale
    beweging, eerst in de socialistische, later in de
    anarchistische. Hij publiceerde in Franse en Duitse bladen,
    bezocht de internationale congressen te Parijs (1889), Brussel
    (1891), Z&amp;uuml;rich (1893) en Londen (1896). Hij ontmoette de
    meeste kopstukken van de bewegingen en correspondeerde met
    velen van hen. Zo kende hij o.a. F. Engels, W. Liebknecht, A.
    Bebel, C. de Paepe, P. Kropotkin en L. Michel. In 1886 werd hij
    uit Belgi&amp;euml; uitgewezen, in 1890 uit Duitsland, waar hij in
    1905 enkele weken in hechtenis werd genomen.&lt;/p&gt;
&lt;p&gt;De opvatting dat de SDB voornamelijk een 'Domela-beweging'
    zou zijn geweest is door historisch onderzoek zeer
    gerelativeerd. De partij telde veel zelfstandige geesten en een
    grote verscheidenheid van meningen. De revolutieverwachtingen
    waren hoog. De toon in 
    &lt;em&gt;Recht voor Allen&lt;/em&gt;

    - vooral van mederedacteur C. Croll en medewerker S.E.W. Roorda
    van Eysinga - was vaak zeer fel en heftig. Het niveau van veel,
    en veelverspreide, propagandabrochures was echter hoog. Domela
    droeg aan deze lectuur bij met o.a. 
    &lt;em&gt;Hoe ons land geregeerd wordt op papier en in de
    werkelijkheid&lt;/em&gt;

    (1885) en 
    &lt;em&gt;Vier jaren klasse-regeering, of Wat men met het algemeen
    kiesrecht had kunnen gedaan krijgen&lt;/em&gt;

    (1890) met oplagen van resp. 50.000 en 100.000 exemplaren.
    Domela Nieuwenhuis was aanvankelijk sterk door Marx
    be&amp;iuml;nvloed. Hij correspondeerde met hem, in 1881 bewerkte
    hij 
    &lt;em&gt;Das Kapital&lt;/em&gt;

    voor Nederlandse lezers: 
    &lt;em&gt;Kapitaal en arbeid,&lt;/em&gt;

    en in 1887 verwerkte hij het in een boek, 
    &lt;em&gt;De normale arbeidsdag. Historisch-ekonomische studie.&lt;/em&gt;

    Hij was echter geen doctrinaire marxist, kende de oude Franse
    socialisten en was be&amp;iuml;nvloed door de praktisch ingestelde
    beweging in Gent (waar hij als dominee al had gesproken).&lt;/p&gt;
&lt;p&gt;Na 1890 raakte de SDB, die tegelijk een grote bloei beleefde
    - 
    &lt;em&gt;Recht voor Allen&lt;/em&gt;

    verscheen van 1889 tot 1891 als dagblad - in een interne
    crisis. Na tien jaar strijd en verwachtingen, maar zonder
    tastbare veroveringen, rees de vraag: hoe verder? Deze spitste
    zich toe op het dilemma: revolutie of parlementarisme. Domela
    nam lange tijd een aarzelende houding aan. In augustus 1894
    werd - tegenover de Bond - de Sociaal-Democratische
    Arbeiderspartij (SDAP) opgericht door P.J. Troelstra, W.H.
    Vliegen, J.H. Schaper e.a. De SDAP koos bewust voor
    parlementaire politiek naar het voorbeeld van de Duitse partij,
    terwijl Domela juist steeds kritischer tegenover de Duitsers
    kwam te staan, o.a. op de internationale congressen, waar hij
    de werkstaking tegen de oorlog bepleitte (1891 en 1893) en
    solidair was met de anarchisten die uitgesloten werden
    (1893,1896). In 1897 publiceerde Domela 
    &lt;em&gt;Le Socialisme en Danger,&lt;/em&gt;

    zijn belangrijkste theoretische werk, dat nooit in het
    Nederlands is verschenen. Domela behandelt hierin een tweetal
    thema's: in de eerste plaats wijst hij op het gevaar dat de
    socialistische idee loopt als de socialisten zich verzoenen met
    de staat, zoals het oorspronkelijke christendom teloor ging
    nadat het staatsgodsdienst werd. Voorts gaat hij in op de
    tegenstelling tussen autoritair staatssocialisme en
    vrijheidslievend socialisme. In 1897 besloot Domela Nieuwenhuis
    de, in 1894 tot Socialistenbond omgedoopte SDB, die in december
    1894 tot verboden vereniging was verklaard, te verlaten en hij
    be&amp;euml;indigde het redacteurschap van 
    &lt;em&gt;Recht voor Allen&lt;/em&gt;

    op het moment, 2 april 1898, dat hij een nieuw blad liet
    verschijnen: 
    &lt;em&gt;De Vrije Socialist,&lt;/em&gt;

    een anarchistisch orgaan, dat Domela tot zijn dood
    redigeerde.&lt;/p&gt;
&lt;p&gt;De SDAP en Domela stonden van meet af aan fel tegenover
    elkaar, en de aanvallen over en weer konden een zeer
    persoonlijk karakter dragen. De wederzijdse verbittering
    groeide door de zaak-Hoogerhuis (vanaf 1895) en de afloop van
    de spoorwegstakingen in 1903. De algemene werkstaking lag
    geheel in de lijn van Domela's opvattingen, en 'het woelige
    kwartaal' van 1903 plaatste hem weer in het middelpunt van de
    aandacht, hoewel hij geen zitting had in het landelijk
    Comit&amp;eacute; van Verweer, dat de algemene werkstaking uitriep en
    - tot verbittering van veel stakers - weer ophief. Verspreiding
    van de idee, antimilitarisme en opvoeding stonden centraal in
    Domela's anarchisme. Hij schreef 
    &lt;em&gt;De geschiedenis van het socialisme&lt;/em&gt;

    (1901-1902. 3 dl.) en zijn gedenkschriften 
    &lt;em&gt;Van Christen tot Anarchist&lt;/em&gt;

    (1910). Domela was sociaal-anarchist en richtte zich steeds tot
    de arbeiders en hun strijd, maar hij ontwikkelde zich in
    individualistische richting en was tegen organisatie van
    anarchisten als die het kader van plaatselijke groepen te boven
    ging. In zijn ontwikkeling van de SDB tot anti-organisatorisch
    ingestelde anarchist speelde persoonlijke factoren mee. Hij kon
    moeilijk samenwerken met personen die een eigen en
    gelijkwaardige inbreng hadden, ook als het geestverwanten
    betrof, zoals C. Cornelissen, die mederedacteur van 
    &lt;em&gt;Recht voor Allen&lt;/em&gt;

    was geweest. Hij accepteerde wel dat anarchisten zich
    verenigden als vrijdenkers of antimilitaristen en zich
    aansloten bij het revolutionair-syndicalistische Nationaal
    Arbeiders Secretariaat (NAS). Hij was actief in De Dageraad, in
    de mede door hem in 1904 opgerichte Internationale
    Anti-Militaristische Vereeniging (IAMV) en op internationale
    congressen van vrijdenkers (Rome 1904, Parijs 1905, Brussel
    1910, M&amp;uuml;nchen 1912) en van antimilitaristen (Amsterdam
    1904 en 1907). Domela was geenszins geweldloos. Het
    antimilitarisme van de IAMV - die een Nederlandse organisatie
    bleef, met 
    &lt;em&gt;De Wapens Neder&lt;/em&gt;

    als orgaan - was direct verbonden met de strijd tegen het
    kapitaal. Domela werd - ook fysiek - diep geschokt toen in 1914
    de wereldoorlog uitbrak en er geen revolutionair verzet onder
    de arbeiders ontstond. De oorlog zag hij als een
    kapitalistische aangelegenheid en hij bleef zijn
    internationalistische en antimilitaristische opvattingen
    getrouw. Van het autoritaire communisme, dat in 1917 in Rusland
    aan de macht kwam, verwachtte hij weinig.&lt;/p&gt;
&lt;p&gt;Domela's uitvaart door Amsterdam werd een indrukwekkende
    manifestatie. In 1931 werd zijn standbeeld, gemaakt door J.
    Polet, in Amsterdam onthuld. In die stad was vanaf 1925 ook het Ferdinand Domela Nieuwenhuis Museum gevestigd, beheerd door een gelijknamig fonds, dat Domela - die zijn in 1886 ge&#235;rfde vermogen goeddeels aan propaganda had uitgegeven - vanaf 1914 geldelijk had ondersteund. Sinds 1999 bevindt het museum zich in Heerenveen.
&lt;/p&gt;
&lt;p&gt;
  &lt;a href='agedeelte'&gt;A: &lt;/a&gt;Archief-Ferdinand Domela Nieuwenhuis op het
  Internationaal Instituut voor Sociale Geschiedenis te
  Amsterdam.&lt;/p&gt;
&lt;p&gt;
  &lt;a href='pgedeelte'&gt;P: &lt;/a&gt;Geselecteerde bibliografie in onder L genoemde
    tentoonstellingscatalogus. Volledige bibliografie in onder L
    genoemd werk van G. Nabrink.&lt;/p&gt;
&lt;p&gt;
  &lt;a href='lgedeelte'&gt;L: &lt;/a&gt;W.H. Vliegen, 
  &lt;em&gt;De Dageraad der volksbevrijding in Nederland&lt;/em&gt;

  (Amsterdam, 1905); 
  &lt;em&gt;Gedenkboek ter gelegenheid van den 70sten verjaardag van F.
  Domela Nieuwenhuis&lt;/em&gt;

  (Amsterdam, 1916); A.J.C. R&amp;uuml;ter, 
  &lt;em&gt;De spoorwegstakingen van 1903&lt;/em&gt;

  (Leiden, 1935); 
  &lt;em&gt;Domela Nieuwenhuis. Zijn leven, zijn werk, 1846-1919.&lt;/em&gt;

  Tentoonstelling Museum Fodor Amsterdam, 18 dec. 1959-24 jan. 1960
  [Amsterdam, 1959]; Albert de Jong, 
  &lt;em&gt;Domela Nieuwenhuis&lt;/em&gt;

  (Den Haag, 1966); Evert Zandstra, 
  &lt;em&gt;Vrijheid. Het leven van F. Domela Nieuwenhuis&lt;/em&gt;

  (Amsterdam, 1968); A.F. Mellink, 'Het politiek debuut van Mr.
  P.J. Troelstra (1891-1897)', in 
  &lt;em&gt;Tijdschrift voor Geschiedenis&lt;/em&gt;

  83 (1970) 38-58; J. Charit&amp;eacute;, 
  &lt;em&gt;De Sociaal-Democratische Bond als orde- en gezagsprobleem voor
  de overheid (1880-1888)&lt;/em&gt;

  (Den Haag, 1972); T. van der Wal, 
  &lt;em&gt;Op zoek naar een nieuwe vrijheid&lt;/em&gt;

  (Leiden, 1972); F.P. van Stam, 'F. Domela Nieuwenhuis neemt
  ontslag als predikant', in 
  &lt;em&gt;Mededelingenblad. Orgaan van de Nederlandse Vereniging tot
  beoefening van de sociale geschiedenis&lt;/em&gt;

  44 (1973), (november) 2-57; B. Bymholt, 
  &lt;em&gt;Geschiedenis der arbeidersbeweging in Nederland&lt;/em&gt;

  (Amsterdam, 1976. 2 dl.). Herdr. van de ed. van 1894 met een
  nieuw register en biografische schets; J.M. Welcker, 
  &lt;em&gt;Heren en arbeiders in de vroege Nederlandse arbeidersbeweging
  1870-1914&lt;/em&gt;

  (Amsterdam, 1978) passim. Proefschrift Leiden; Rudolf de Jong,
  'Ferdinand Domela Nieuwenhuis', in 
  &lt;em&gt;Woordenboek van Belgische en Nederlandsche vrijdenkers.&lt;/em&gt;

  Samengest.: Hubert Dethier en Hubert Vandenbossche (Brussel,
  1979- . dl.) 1,107-122; G. Nabrink, 
  &lt;em&gt;Bibliografie van, over en in verband met Ferdinand Domela
  Nieuwenhuis&lt;/em&gt;

  (Leiden, 1985); 
  &lt;em&gt;Omtrent Domela Nieuwenhuis. Drie lezingen over zijn
  actualiteit.&lt;/em&gt;

  Bert Altena (red.), Thom Holterman, Hans Ramaer, Manja Bakker.
  Anarchistische Uitgaven (Bergen, 1987); 
  &lt;em&gt;Ferdinand Domela Nieuwenhuis, de apostel van de Friese
  arbeiders.&lt;/em&gt;

  Onder red. van J. Frieswijk, J.J. Kalma, Y.Kuiper (Drachten
  [etc.], 1988).&lt;/p&gt;

&lt;p&gt;
&lt;a href=&amp;quot;igedeelte&amp;quot;&gt;I: &lt;/a&gt;&lt;em&gt;Ferdinand Domela Nieuwenhuis, de apostel van de Friese
  arbeiders.&lt;/em&gt;

  Onder red. van J. Frieswijk, J.J. Kalma, Y.Kuiper (Drachten
  [etc.], 1988) afbeelding tegenover titelblad.&lt;/p&gt;





&lt;p&gt;R. de Jong&lt;/p&gt; 
&lt;dtml-var bwn_footer&gt;</text>
  </biography>
</biodes>

