<biodes version="1.0">
  <fileDesc>
    <title>Versteegh, William Carel Johan (1886-1975)</title>
    <ref target="http://resources.huygens.knaw.nl/bwn1880-2000/lemmata/bwn2/versteegh"/>
    <publisher>
      <name>Biografisch Woordenboek van Nederland:1880-2000</name>
      <ref target="http://resources.huygens.knaw.nl/bwn1880-2000"/>
    </publisher>
  </fileDesc>
  <person>
    <idno type="id">versteegh</idno>
    <persName><name type="geslachtsnaam">Versteegh</name>, William Carel Johan</persName>
    <sex value="1"/>
    <event type="birth" when="1886"/>
    <event type="death" when="1975"/>
    <state type="occupation">legerofficier</state>
    <state type="occupation">piloot</state>
  </person>
  <biography>
    <text>&lt;dtml-var bwn_header&gt;
 &lt;p class='genealogie'&gt;
  &lt;strong&gt;Versteegh, William Carel Johan&lt;/strong&gt; (Willem), generaal-majoor vlieger (Soerakarta (Ned.-Indi&amp;euml;) 19-5-1886 - 's-Gravenhage 6-1-1975).

Zoon van William Carel Johan Versteegh, planter, en Jeanne Lucie
Cornelie van de Rivi&amp;egrave;re. Gehuwd op 2-5-1916 met Petronella
Elisabeth Leonarda Marijnen. Uit dit huwelijk werden 2 zoons geboren.





&lt;/p&gt;
&lt;p&gt;Versteeghs hart ging op jeugdige leeftijd al uit naar een militaire
opleiding. Na be&amp;euml;indiging van zijn middelbare schoolopleiding
meldde hij zich op 19-jarige leeftijd dan ook voor de militaire dienst
en werd hij op 18 september 1905 ingeschreven als cadet van de
Koninklijke Militaire Academie (KMA). Zijn speciale belangstelling ging
echter uit naar de nog prille luchtvaart en naar de verrichtingen van
de luchtvaartpioniers op Wright-, Curtiss-, Bl&amp;eacute;riot- en
Farman-vliegmachines. Na zijn KMA-opleidng volgde op 25 juni 1908 zijn
benoeming tot 2e luitenant bij het wapen der infanterie.&lt;/p&gt;
&lt;p&gt;Gefascineerd door de vliegprestaties van de eerste Nederlandse
aviateurs in het buitenland en in ons land, zoals die van jhr. F.L. van
Riemsdijk, Clement van Maasdijk, G.P. Kuiler, H. van Wijnmalen en Jan
Olieslagers, stond Versteeghs besluit vast hij moest en zou ook het
vliegen leren, desnoods op eigen kosten. Ook enkele andere militairen
dachten er zo over. Op instigatie van generaal-majoor C.J. Snijders
wees kolonel W.H. van Terwisga een viertal legerofficieren aan voor de
vliegeropleiding, op eigen kosten (nl. de luitenants Versteegh, F.A.
van Heyst, W. Visser en A.N.S.W.L. Coblijn). In 1910 diende Willem
Versteegh een rekest in bij de minister van Oorlog, om een opleiding
tot het behalen van het brevet van de F&amp;eacute;d&amp;eacute;ration
A&amp;eacute;ronautique Internationale (FAI) voor eigen rekening in het
buitenland te mogen volgen. Hij had daarvoor het oog laten vallen op de
'vliegschool' van de Oostenrijkse meubelfabrikant Igo Etrich in
Wiener Neustadt, die de eenpersoons A. II 'Taube' had gebouwd,
waarmee het vliegen gemakkelijk zou kunnen worden geleerd. De andere
drie officieren gingen naar Belgi&amp;euml; voor de opleiding. Op
sinterklaasdag kwam de fel begeerde ministeri&amp;euml;le toestemming af,
en voor het oudejaar al maakte Versteegh in Oostenrijk kennis met dit
op een vogel lijkend toestel van Etrich, de 'Taube'. Bij de
opleiding betrachtte Versteegh de nodige voorzichtigheid, omdat elke
schade zelf betaald moest worden. Versteegh maakte geen brokken; ook in
zijn latere loopbaan niet.&lt;/p&gt;
&lt;p&gt;Drie maanden was hij Etrichs enige leerling, voordat nieuwe
adspiranten zich aanmeldden. Uiteindelijk maakte hij een vlucht van
tien minuten, goed voor het afleggen van een examenvlucht voor het
FAI-brevet. Versteegh vloog keurig de voorgeschreven twee vluchten met
doellanding, alsmede een horizontale achtvlucht met linker- en
rechter-bocht. De laatste vlucht moest hij echter nog eens over doen,
omdat &amp;eacute;&amp;eacute;n wiel tijdens de bochten de grond had geraakt,
hetgeen niet overeenkomstig de voorschriften was.&lt;/p&gt;
&lt;p&gt;Terug bij het 4e regiment infanterie vormde hij met de drie andere
vliegers de buitenbeentjes. In september 1911 werd Versteegh aangewezen
om als waarnemer deel te nemen aan de grote manoeuvres van het
Nederlandse leger, waaraan voor het eerst een aantal particuliere
vliegmachines meededen. Op 2 november 1911 kreeg hij het offici&amp;euml;le
FAI-vliegbrevet. Toen in 1912 de plannen rijpten voor het vormen van
een militaire luchtvaartafdeling (rapport Ballon-commandant Walaardt
Sacr&amp;eacute;) werd Versteegh met zijn collega-vliegers gedetacheerd in
een garage in Den Haag, voor het opdoen van motorkennis. Op 28 maart
1913 werd het vliegterrein op Soesterberg door de regering aangekocht.
Nadat door de minister van Oorlog, H. Colijn, aan de Koningin het
voorstel tot de vorming van een 'Proef-Afdeeling' op 9 april
was ingediend, kwam de koninklijke goedkeuring voor de
Luchtvaart-Afdeeling (LVA) van het Nederlandse leger op 1 juli 1913 af,
en beschikte ons land over een militaire vliegorganisatie in de dop.
Versteegh behoorde tot de eersten onder commando van H. Walaardt
Sacr&amp;eacute;. Het materieel van de lVA bestond uit een Spijker-automobiel
voor de commandant, en de van Marinus van Meel gehuurde
'Brik'-tweedekker, die daarna definitief werd aangeschaft. Op
dit toestel moesten Versteegh, Van Heyst, Coblijn en Van Meel oefenen.
Op 23 mei maakte hij in de 'Brik' de eerste over-landvlucht in
de geschiedenis van onze militaire luchtvaart. Inmiddels breidde onze
luchtvloot zich met de komst van een drietal Farman F-20-toestellen
(1913) en nog twee F-22's (van de zes bestelde) die nog net voor
het uitbreken van de wereldoorlog ons land ons land binnenkwamen.
Versteegh ontpopte zich als een consci&amp;euml;ntieus vlieger en
uitstekend instructeur van het groeiend aantal adspirant-vliegers die
zich op Soesterberg meldden. Tijdens de oorlogsjaren breidde de
LVA-vloot zich gestadig uit door het interneren van Duitse en
geallieerde vliegtuigen die een noodlanding hadden gemaakt; aankoop van
nieuwe buitenlandse vliegtuigen was eerst niet mogelijk. Wel werden
door N.V. Trompenburg een elftal Farmans in licentie gebouwd. Willem
Versteegh vloog al die toestellen en leerde anderen ermee vliegen. Het
vergroten van de LVA tot een competente, strijdbare afdeling werd aan
Versteegh toevertrouwd en met grote toewijding, tact en enthousiasme
uitgevoerd. Hij bracht de vliegers op zijn eigen specifieke wijze de
fijne kneepjes van het vliegen bij, en kneedde hen tot voortreffelijke
militaire piloten, die uitstekend konden formatievliegen en
luchtacrobatiek verrichtten. Als kapitein-vlieger en commandant van de
Vliegschool op Soesterberg werd Versteegh tot ver over de grenzen
beroemd met zijn 'Vijf vingers aan &amp;eacute;&amp;eacute;n hand', de
dicht naast elkaar in v-vorm vliegende en stuntende formatie. Eerst op
Fokker D.VII jagers, met Versteegh in zijn eigen, van Fokker gekregen
C.I/D.VII kruising, en later op C.IV en C.V toestellen, wekte hij grote
bewondering in binnen- en buitenland door zijn sensationeel vliegen.
Twintig landen zonden militaire waarnemers naar Soesterberg voor de
'Versteegh-school'. Al die jaren leidde Versteegh met
kundigheid en tact vliegers op, die daarna bij de Koninklijke
Luchtvaart Maatschappij (KLM) en de Koninklijke Nederlandsch-Indische
Luchtvaart Maatschappij (KNILM) in dienst zouden treden en van wie er
later velen, zoals G.J. Geysendorffer, J.R. Scholte, H. van Weerden
Poelman, A. Plesman, W. van Veenendaal, G.A. Koppen, L. Sillevis, G.
('Fiets') van Messel, wereldberoemd zouden worden.&lt;/p&gt;
&lt;p&gt;Versteegh schuwde niet zelf het goede voorbeeld te geven, hoe
onprettig of riskant het ook mocht zijn. Het was de juiste manier om
goede vliegers te vormen. 'Niet te veel prijzen, maar ook niet
afkammen.' Velen zullen zich hem dankbaar herinneren. Op 1 oktober
1935 werd, tot groot verdriet van de LVA, aan Versteegh op eigen
verzoek eervol ontslag verleend toen de directeur van de KLM, zijn
eigen voormalige leerling Plesman, hem de belangrijke functie van chef
vliegdienst van de in Indi&amp;euml; opgerichte KNILM aanbood. In deze
functie drukte Willem Versteegh zijn stempel op de KNILM. Onder de
dreiging van de oorlog met Japan, wist hij het grootste deel van de
deze vloot met het personeel naar Australi&amp;euml; te doen uitwijken,
waar het, gemobiliseerd, onder kolonel-vlieger Versteegh bleef vliegen.
Later werd hij commandant van het 19e Transport Squadron in
Australi&amp;euml; en was hij verantwoordelijk voor het uitwerken van de
plannen voor een onmiddellijk hervatten van het luchtverkeer na de
bevrijding.&lt;/p&gt;
&lt;p&gt;Op 1 juli 1947 verliet Versteegh de KNILM en werd hij tot
onderdirecteur van de KLM benoemd, een functie die hij tot zijn 65e
jaar bleef vervullen. In 1953 zocht de minister van Oorlog hem aan voor
de functie van voorzitter van de Raad van advies inzake
luchtvaartongevallen bij de Koninklijke Luchtmacht, die in het leven
was geroepen n.a.v. de veelvuldige ongelukken met de, toen nieuwe,
straaljagers. Vijf jaar diende hij met zijn grote kennis van zaken deze
Raad, waarna hij zich bescheiden terugtrok, op de achtergrond echter
velen met raad en daad bijstaand.&lt;/p&gt;
&lt;p&gt;Willem Versteegh, beminnelijk, vasthoudend en kundig, is velen tot
voorbeeld geweest. Alle oudere en oude, nog levende vliegers gedenken
hem als de vader van de Nederlandse luchtvaart.&lt;/p&gt;
&lt;p&gt;
  &lt;a href='lgedeelte'&gt;L: &lt;/a&gt;Behalve herdenkingsartikelen in de 
&lt;em&gt;Haagsche Courant,&lt;/em&gt;

19-5-1961; 21-5-1966; 
&lt;em&gt;Het Binnenhof,&lt;/em&gt;

19-5-1961; 7-5-1966; 
&lt;em&gt;De Haagsche Post,&lt;/em&gt;

20-5-1961; 
&lt;em&gt;De wolkewidder,&lt;/em&gt;

29-6-1963; 
&lt;em&gt;Trouw,&lt;/em&gt;

14-5-1966; 
&lt;em&gt;Het Vaderland,&lt;/em&gt;

6-1-1966 en 
&lt;em&gt;Nieuwe Haagsche Courant,&lt;/em&gt;

14-5-1966; 8-1-1975: 
&lt;em&gt;Gedenkboek van de luchtvaartafdeeling 1913-1938.&lt;/em&gt;

Samengest. door J.W. Wijn (Utrecht, 1938); R.W.C.G.A. Wittert van
Hoogland, 
&lt;em&gt;Een halve eeuw militaire luchtvaart&lt;/em&gt;

('s-Gravenhage, 1963); H.J. van Overvest, 'Wordt Versteegh heus
80 jaar?' in 
&lt;em&gt;Avia&lt;/em&gt;

15 (1966) 5 (mei) 220-221; [J. Schrier], in 
&lt;em&gt;In en om de KNVvL 1975,&lt;/em&gt;

2 (februari) 1; [Red.], in 
&lt;em&gt;De vliegende Hollander&lt;/em&gt;

30 (1975) 2 (februari) 8-9; (Red.], in 
&lt;em&gt;Onze luchtmacht&lt;/em&gt;

26(1975)15.&lt;/p&gt;
&lt;p&gt;H.A. Somberg&lt;/p&gt; 
&lt;dtml-var bwn_footer&gt;</text>
  </biography>
</biodes>

