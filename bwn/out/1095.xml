<biodes version="1.0">
  <fileDesc>
    <title>Lemaire, Cornelis Johannes (1908-1981)</title>
    <ref target="http://resources.huygens.knaw.nl/bwn1880-2000/lemmata/bwn3/lemaire"/>
    <publisher>
      <name>Biografisch Woordenboek van Nederland:1880-2000</name>
      <ref target="http://resources.huygens.knaw.nl/bwn1880-2000"/>
    </publisher>
  </fileDesc>
  <person>
    <idno type="id">lemaire</idno>
    <persName><name type="geslachtsnaam">Lemaire</name>, Cornelis Johannes</persName>
    <sex value="1"/>
    <event type="birth" when="1908"/>
    <event type="death" when="1981"/>
    <state type="occupation">musicus</state>
    <state type="occupation">componist</state>
  </person>
  <biography>
    <text>&lt;dtml-var bwn_header&gt;
 &lt;p class='genealogie'&gt;
  &lt;strong&gt;Lemaire, Cornelis Johannes&lt;/strong&gt; (Cor), componist, pianist en dirigent (Amsterdam 11-6-1908 - Amsterdam 16-6-1981).

  Zoon van Johannes Joseph Petrus (Jan) Lemaire, acteur, en Johanna
  Cornelia (Anna) Anken, actrice. Gehuwd op 29-3-1933 met Cornelia
  Clara Catharina van Meel, cabareti&amp;egrave;re (bekend onder de naam
  Lya Sten). Uit dit huwelijk werden geen kinderen geboren. Na
  echtscheiding (13-11-1947) gehuwd op 20-7-1948 met Margaretha
  Elizabeth Panman. Uit dit huwelijk werden 1 zoon en 1 dochter
  geboren. 
  

  

  
  &lt;/p&gt;
&lt;p&gt;Cor Lemaire groeide op in een artistiek milieu. Niet alleen
    zijn ouders maar ook zijn broer Jan waren aan het (volks-)
    theater verbonden. Zijn muzikale belangstelling openbaarde zich
    al op vierjarige leeftijd, en toen zijn ouders zes jaar later
    een piano voor hem kochten (op afbetaling) was daarmee zijn
    toekomst bepaald. In 1920 begonnen zijn pianolessen aan de
    Muziekschool aan de Keizersgracht in Amsterdam, waar hij de
    invloed onderging van docenten als Sem Dresden, Julius
    R&amp;ouml;ntgen en Henriette Bosmans. Van 1923 tot 1928 zette hij
    met succes zijn muziekstudie voort op het Conservatorium in
    Amsterdam.&lt;/p&gt;
&lt;p&gt;Gezien de financi&amp;euml;le situatie waarin het artistieke
    gezin verkeerde waren 'schnabbeltjes' uiterst welkom, zodat hij
    's avonds in de orkestbak terechtkwam bij de revue
    (Henri&amp;euml;tte Davids) en het volkstoneel (Herman Bouber en
    Jan Nooy). Voor Bouber schreef hij zijn eerste compositie: 
    &lt;em&gt;Nathan heeft mazzel.&lt;/em&gt;

    Toen Louis Davids hem in 1932 engageerde als 'vleugeladjudant'
    in het Kurhaus-Cabaret te Scheveningen, werd daarmee zijn naam
    als pianist-componist definitief gevestigd. Zes jaar lang
    begeleidde hij de programma's van Davids (met o.a. Fien de la
    Mar en Dora Gerson) in de zomermaanden, terwijl hij - na 1935 -
    's winters de tweede vleugel bespeelde in het Berlijnse
    emigrantencabaret van Rudolf Nelson (met o.a. Dora
    Paulsen).&lt;/p&gt;
&lt;p&gt;In deze periode werd Lemaire 'ontdekt' door de jonge Wim Kan
    die hem in 1939 (na de dood van Louis Davids) uitnodigde voor
    een tournee met zijn ABC-Cabaret van ' 100 dagen uit en thuis'
    door toenmalig Nederlands-Indi&amp;euml;. De Tweede Wereldoorlog
    was er de oorzaak van dat hij pas in 1946 in Nederland
    terugkeerde, na zware jaren van Japanse internering, die zijn
    gezondheid ernstig hebben geschaad. Zijn vruchtbare
    samenwerking met het ABC-Cabaret werd voortgezet in zes
    programma's, waarvoor hij alle composities schreef. E&amp;eacute;n
    van de hoogtepunten was een liedje voor Wim Kan: 
    &lt;em&gt;Ik lig zo vaak te denken.&lt;/em&gt;
&lt;/p&gt;
&lt;p&gt;In 1952 verliet Lemaire het ABC-Cabaret om samen met Cruys
    Voorbergh en Hetty Blok het levenslicht te doen zien van
    Cabaret Arabesque, dat helaas (door interne spanningen) slechts
    twee - voortreffelijke - produkties heeft uitgebracht.
    Inmiddels was hij als componist-pianist ook actief geworden bij
    radio- en televisieseries. Voor 
    &lt;em&gt;De Familie Doorsnee&lt;/em&gt;

    (radio 1952-1958) en 
    &lt;em&gt;Pension Hommeles&lt;/em&gt;

    (televisie 1957- 1959) schreef hij tientallen meesterlijke
    melodie&amp;euml;n op de tekst van Annie M.G. Schmidt. Van deze
    schrijfster zette hij bovendien ook veel kinderversjes op
    muziek. Bij deze activiteiten werkte hij nauw samen met de
    cabaretgevoelige guitarist Jan Blok.&lt;/p&gt;
&lt;p&gt;Aan het eind van de jaren vijftig nam hij een initiatief dat
    tot grote gevolgen zou leiden: een werkwinkel voor jonge
    cabaretiers, die in 1962 zou uitmonden in de Amsterdamse
    Akademie voor Kleinkunst o.l.v. Johan Verdoner. Zijn free-lance
    bestaan bleef ondertussen uitermate afwisselend; in 1960
    speelde hij zelfs de hoofdrol in het televisiespel 
    &lt;em&gt;De barpianist&lt;/em&gt;

    van Ted Allen.&lt;/p&gt;
&lt;p&gt;Ook film- en balletmuziek hadden zijn belangstelling; na
    zijn composities voor de film 
    &lt;em&gt;De ballade van de hoge hoed&lt;/em&gt;

    van Max en Jo de Haas (1937) werkte hij in 1962 ook samen met
    Kees Brusse voor diens film 
    &lt;em&gt;Kermis in de regen&lt;/em&gt;

    en met Albert Mol voor diens ballet 
    &lt;em&gt;Pinocchio&lt;/em&gt;

    bij Scapino. Verder werd hij betrokken bij de musicalprodukties
    van Paul Kijzer: 
    &lt;em&gt;Ja, ik wil, Anatevka&lt;/em&gt;

    en 
    &lt;em&gt;De man van La Mancha.&lt;/em&gt;

    Tussen de bedrijven door vond hij ook nog tijd een boek samen
    te stellen dat gewijd is aan 
    &lt;em&gt;De muze met de scherpe tong&lt;/em&gt;

    (Amsterdam, [1963]). In 1971, ten slotte, werkte hij bij de
    Toneelgroep Centrum als arrangeur-orkestleider mee aan de
    musical 
    &lt;em&gt;Tehuis&lt;/em&gt;

    van Jaap van de Merwe.&lt;/p&gt;
&lt;p&gt;In de laatste jaren van zijn veelzijdige loopbaan was hij
    verbonden aan de Stichting 'Het Schoolconcert' en begeleidde
    hij ook de recitals van de zangeres Caroline Kaart. Ondanks al
    deze uiteenlopende activiteiten zal zijn naam in de eerste
    plaats verbonden blijven aan ons nationale cabaret; een
    fijnzinnig (soms onderschat) componist, die zijn muziek in
    dienst stelde van de tekst; een vakkundig en geduldig
    begeleider, die bescheiden en plichtsgetrouw optrad; een
    gevoelig en sterk sociaal bewogen mens. Zijn verdiensten vonden
    erkenning bij zijn 50-jarig jubileum in 1973 met een
    koninklijke onderscheiding.&lt;/p&gt;
&lt;p&gt;Cor Lemaire was een wat eenzame, gesloten figuur, die zijn
    grootste geluk aan de piano heeft gevonden. Hij begon zich
    uitgerangeerd te voelen toen de 'eigentijdse' popmuziek zijn
    artistieke idealen dreigde weg te dreunen. Zijn laatste
    theateroptreden in serieverband vond plaats in Cabaret
    Tingel-Tangel (1975), toen hij het nostalgische programma 
    &lt;em&gt;Onder de bomen van het plein&lt;/em&gt;

    met groot succes begeleidde.&lt;/p&gt;
&lt;p&gt;
  &lt;a href='agedeelte'&gt;A: &lt;/a&gt;Tijdschriften, kranteknipsels, foto's en
  grammofoonplaten in Nederlands Theater Instituut te
  Amsterdam.&lt;/p&gt;
&lt;p&gt;
  &lt;a href='pgedeelte'&gt;P: &lt;/a&gt;
  &lt;em&gt;De muze met de scherpe tong.&lt;/em&gt;

    Samengest. met medew. van Ernst van Altena, Martie Verdenius
    [en] Jules de Korte (Amsterdam, [1963]).&lt;/p&gt;
&lt;p&gt;
  &lt;a href='lgedeelte'&gt;L: &lt;/a&gt;Wim Ibo. 
  &lt;em&gt;En nu de moraal van dit lied. Overzicht van 75 jaar Nederlands
  cabaret&lt;/em&gt;

  (Amsterdam [etc., 1970]).&lt;/p&gt;
&lt;p&gt;Wim Ibo&lt;/p&gt; 
&lt;dtml-var bwn_footer&gt;</text>
  </biography>
</biodes>

