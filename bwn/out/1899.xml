<biodes version="1.0">
  <fileDesc>
    <title>Veth, Jan Pieter (1864-1925)</title>
    <ref target="http://resources.huygens.knaw.nl/bwn1880-2000/lemmata/bwn3/veth"/>
    <publisher>
      <name>Biografisch Woordenboek van Nederland:1880-2000</name>
      <ref target="http://resources.huygens.knaw.nl/bwn1880-2000"/>
    </publisher>
  </fileDesc>
  <person>
    <idno type="id">veth</idno>
    <persName><name type="geslachtsnaam">Veth</name>, Jan Pieter</persName>
    <sex value="1"/>
    <event type="birth" when="1864"/>
    <event type="death" when="1925"/>
    <state type="occupation">beeldend kunstenaar</state>
    <state type="occupation">criticus</state>
  </person>
  <biography>
    <text>&lt;dtml-var bwn_header&gt;
 &lt;p class='genealogie'&gt;
  &lt;strong&gt;Veth, Jan Pieter&lt;/strong&gt;, kunstenaar en kunstcriticus (Dordrecht 18-5-1864 - Amsterdam 1-7-1925).

  Zoon van Gerrardus Huibert Veth, ijzerhandelaar, en Anna Cornelia
  Giltay. Gehuwd op 10-8-1888 met Anna Dorothea Dirks. Uit dit
  huwelijk werden, behalve 1 dochter die jong overleed, 1 zoon en 3
  dochters geboren.
  

  

  
  &lt;/p&gt;
&lt;p&gt;Reeds op jeugdige leeftijd kreeg Veth, die geboren werd als
    zevende kind in een artistiek en intellectueel ingesteld gezin,
    tekenlessen van de schilder Johannes Rutten. Gedurende zijn
    HBS-tijd werden deze lessen vervolgd onder leiding van de
    tekenleraar Adrianus Jacobus Terwen. Na vier klassen middelbaar
    onderwijs deed Veth in 1880 toelatingsexamen voor de
    Rijksacademie voor Beeldende Kunst in Amsterdam, waar hij
    studeerde onder leiding van August Alleb&amp;eacute;. Hier raakte de
    jonge kunstenaar bevriend met diverse medeleerlingen, onder wie
    Antoon Derkinderen, Willem Witsen en Jacobus van Looy. Reeds in
    1881 werd Veth secretaris van het door enige studenten van de
    Academie opgerichte kunstenaarsgezelschap Sint Lucas. Tegen het
    einde van zijn leerjaren kwam hij in contact met de schilder
    Anton Mauve, met wie hij in 1885 in Laren ging werken, nadat
    hij in de zomer van dat jaar had besloten de Academie te
    verlaten. In deze periode schilderde hij veel landschappen,
    maar legde hij ook reeds een bijzondere voorliefde voor het
    portret aan de dag. Aanvankelijk dienden familieleden en
    vrienden als model, maar al spoedig kreeg hij ook enige
    opdrachten.&lt;/p&gt;
&lt;p&gt;In deze jaren raakte Veth bevriend met enige letterkundigen
    uit de kring van de Tachtigers, zoals Albert Verwey, Willem
    Kloos, Franc van der Goes en Frederik van Eeden, en werd hij
    een medewerker van 
    &lt;em&gt;De Nieuwe Gids,&lt;/em&gt;

    waarin hij sonnetten en kleine polemische artikelen onder
    diverse pseudoniemen (in het bijzonder onder het pseudoniem
    I.N. Stemming) publiceerde. Vanaf 1887 verschenen er in dit
    tijdschrift ook grotere kunstkritische bijdragen, onder andere
    over de Franse kunstenaar O. Redon (1887). In deze jaren werkte
    Veth ook als kunstcriticus voor 
    &lt;em&gt;De Amsterdammer. Weekblad voor Nederland.&lt;/em&gt;

    Tot zijn invloedrijkste publikaties behoren 
    &lt;em&gt;Derkinderens wandschildering in het Bossche stadhuis&lt;/em&gt;

    (Amsterdam, 1892), een belangrijke bijdrage tot de
    theorievorming van de Nieuwe Kunst in Nederland, en zijn
    Nederlandse bewerking van Walter Crane, 
    &lt;em&gt;Claims of decorative art,&lt;/em&gt;

    die verscheen onder de titel 
    &lt;em&gt;Kunst en samenleving&lt;/em&gt;

    (Amsterdam, 1894). Aan de ontwikkeling van de boekverzorging
    had Veth reeds enkele jaren eerder een belangrijke bijdrage
    geleverd door zijn bandontwerp van 
    &lt;em&gt;De Kleine Johannes&lt;/em&gt;

    van Frederik van Eeden (1887), dat beschouwd kan worden als de
    directe voorloper van de Nieuwe-Kunstboekverzorging in ons
    land.&lt;/p&gt;
&lt;p&gt;In 1888 was de kunstenaar in het huwelijk getreden en had
    hij zich gevestigd te Bussum. Als schilder, tekenaar en
    graficus legde hij zich meer en meer toe op de portretkunst;
    hij voerde een reeks portretopdrachten uit en vervaardigde
    daarnaast beeltenissen van familieleden en vrienden. In de
    jaren tachtig was Veth, die in 1884 een der oprichters was van
    De Nederlandsche Etsclub, actief als etser, maar na 1890 ging
    hij zich meer en meer bezighouden met de vervaardiging van
    litho's. In 1891 begon hij in 
    &lt;em&gt;De Amsterdammer met&lt;/em&gt;

    een reeks portretlitho's van bekende Nederlanders onder de
    titel 'Bekende tijdgenooten' en vanaf 1895 tot 1899 werd deze
    serie voortgezet in 
    &lt;em&gt;De Kroniek&lt;/em&gt;

    van P.L. Tak, waarin naast Nederlanders ook buitenlandse
    beroemdheden werden opgenomen. Met deze reeks van meer dan
    zestig gelithografeerde portretten leverde de kunstenaar een
    belangrijke bijdrage aan de herleving van de voordien veelal
    verguisde litho als kunstvorm.&lt;/p&gt;
&lt;p&gt;Als schilder portretteerde Veth vele Nederlandse professoren
    en later ook tal van vooraanstaande zakenlieden. Zijn
    schilderijen worden gekenmerkt door een sobere en nogal
    lineaire stijl, die een aanwijzing vormt dat Veth meer tekenaar
    dan schilder is. Karakteristiek voor al zijn portretten is de
    scherpe observatie en weergave van de modellen. Vanaf 1896
    vertoefde de kunstenaar regelmatig enkele maanden in Berlijn
    voor het uitvoeren van portretopdrachten; pas in 1915 kwam er
    een einde aan deze werkzaamheden in Duitsland. Voor het maken
    van portretten verbleef hij in 1909 ook enige tijd in Engeland
    en maakte hij in 1909 en 1910 twee reizen naar New York.&lt;/p&gt;
&lt;p&gt;Als schrijver ging hij in deze jaren voort met de publikatie
    van artikelen en boeken over het werk van tijdgenoten, onder
    andere over de door hem zeer bewonderde Jozef Israels, maar
    daarnaast richtte hij zijn aandacht ook meer en meer op de oude
    kunst. Hierbij stelde hij zijn kunstenaarsstandpunt tegenover
    dat van de kunsthistorici, die hij niet tot oordelen over kunst
    bevoegd achtte. Hij publiceerde onder andere over Rembrandt een
    boek en diverse artikelen. Tevens bracht hij een verzameling
    etsen van Rembrandt bijeen, die hij in 1915 verkocht aan het
    Rembrandthuis te Amsterdam, waarvan hij vanaf 1907 bestuurslid
    was geweest. Bij de Rembrandt-herdenking van 1906 werd Veth
    samen met enkele andere Rembrandt-kenners, onder wie zijn
    kunsthistorische opponent C. Hofstede de Groot, door de
    Universiteit van Amsterdam ge&amp;euml;erd met een eredoctoraat. In
    1914 trad hij toe tot de redactie van 
    &lt;em&gt;De Gids,&lt;/em&gt;

    in welk tijdschrift hij ook regelmatig gedichten
    publiceerde.&lt;/p&gt;
&lt;p&gt;In 1917 werd Veth buitengewoon hoogleraar in de
    kunstgeschiedenis en esthetica aan de Rijksacademie voor
    Beeldende Kunsten te Amsterdam, terwijl hij tevens zitting had
    in tal van besturen en commissies, zoals de
    Monumenten-commissie, de Vereeniging Hendrick de Keyser en de
    Rijkscommissie van advies inzake reorganisatie van het
    Museumwezen. Intussen ging hij als een van de beste, maar zeker
    ook een van de meest gewaardeerde portretschilders van zijn
    tijd voort met de uitvoering van talrijke portretopdrachten.
    Ook werd hij belast met andere opdrachten, zoals die voor een
    postzegelontwerp (1923). Gedurende een enige maanden durende
    vakantiereis naar Nederlands-Indi&amp;euml; in 1921/1922
    vervaardigde hij een reeks landschapstekeningen, terwijl hij nu
    en dan ook enige geschilderde landschappen maakte.&lt;/p&gt;
&lt;p&gt;In het voorjaar van 1924 verhuisde Veth uit Bussum naar
    Amsterdam; later in hetzelfde jaar legde hij om
    gezondheidsredenen zijn hoogleraarschap neer en trok hij zich
    terug uit diverse andere functies. De opdracht tot
    vervaardiging van portretten van de koninklijke familie gaf hij
    in juni 1925 in verband met zijn snel achteruitgaande
    gezondheid terug; nadat een geslaagde galoperatie enige hoop op
    herstel gegeven had, overleed hij op 1 juli, 61 jaar oud.&lt;/p&gt;
&lt;p&gt;Jan Veth beschikte een groot deel van zijn leven over grote
    energie, die tot uiting kwam in zijn vele werk als beeldend
    kunstenaar, kunstcriticus, docent, dichter en bestuurder. In al
    die werkzaamheden wist hij, zoals dat later werd beschreven,
    optimisme met realisme te combineren. Zijn houding ten opzichte
    van zijn medemensen werd doorgaans gekenmerkt door een open
    instelling, een eigenschap die hem zeer te stade kwam bij de
    omgang met door hem te portretteren personen. In de verdediging
    van zijn opvattingen, vooral betreffende kunst, was hij echter
    vaak zeer fel en maakte hij zelfs soms een agressieve
    indruk.&lt;/p&gt;
&lt;p&gt;Veths meest blijvende verdienste ligt in het door hem
    nagelaten oeuvre van geschilderde en grafische portretten en
    daarnaast in de wijze waarop hij als kunstcriticus het werk van
    vele kunstenaars en vooral van zijn tijdgenoten verdedigde en
    verklaarde.&lt;/p&gt;
&lt;p&gt;
  &lt;a href='agedeelte'&gt;A: &lt;/a&gt;Archivalia in Rijksprentenkabinet, Amsterdam;
  Rijksbureau voor Kunsthistorische Documentatie, 's-Gravenhage;
  Archief-familie Delprat-Veth, Amsterdam.&lt;/p&gt;
&lt;p&gt;
  &lt;a href='pgedeelte'&gt;P: &lt;/a&gt;De bundels 
    &lt;em&gt;Kunstbeschouwingen&lt;/em&gt;

    (Amsterdam, 1903); 
    &lt;em&gt;Hollandsche teekenaars van dezen tijd&lt;/em&gt;

    (Amsterdam, 1905); 
    &lt;em&gt;Rembrandt's leven en kunst&lt;/em&gt;

    (Amsterdam, 1906); 
    &lt;em&gt;Portretstudies en silhouetten&lt;/em&gt;

    (Amsterdam, 1908); 
    &lt;em&gt;Beelden en groepen&lt;/em&gt;

    (Amsterdam, 1919).&lt;/p&gt;
&lt;p&gt;
  &lt;a href='lgedeelte'&gt;L: &lt;/a&gt;A.J. der Kinderen, in 
  &lt;em&gt;Handelingen van de Maatschappij der Nederlandsche Letterkunde
  te Leiden en Levensberichten harer afgestorven medeleden
  1925-1926,&lt;/em&gt;

  1-16; J. Huizinga, 
  &lt;em&gt;Leven en werk van Jan Veth&lt;/em&gt;

  (Haarlem, 1927); C. Blotkamp, 'Art Criticism in De Nieuwe Gids',
  in 
  &lt;em&gt;Simiolus&lt;/em&gt;

  5 (1971) 116-136; A.J. Vervoorn, 'Het grafisch werk van Jan
  Veth', in 
  &lt;em&gt;Antiek&lt;/em&gt;

  16 (1981-1982) 11-22 en 255-264; F. Bijl de Vroe, 
  &lt;em&gt;De schilder Jan Veth 1864-1925. Chroniqueur van een bewogen
  tijdperk&lt;/em&gt;

  (Amsterdam [etc.], 1987); M. Kersten, 
  &lt;em&gt;De portretkunst van Jan Veth.&lt;/em&gt;

  Catalogus tentoonstelling Teylers Museum, Haarlem, 28 februari-17
  mei 1987.&lt;/p&gt;
&lt;p&gt;R.E.O. Ekkart&lt;/p&gt; 
&lt;dtml-var bwn_footer&gt;</text>
  </biography>
</biodes>

