<biodes version="1.0">
  <fileDesc>
    <title>Visser, Louis Leonardus Hendrikus de (1878-1945)</title>
    <ref target="http://resources.huygens.knaw.nl/bwn1880-2000/lemmata/bwn1/visserllh"/>
    <publisher>
      <name>Biografisch Woordenboek van Nederland:1880-2000</name>
      <ref target="http://resources.huygens.knaw.nl/bwn1880-2000"/>
    </publisher>
  </fileDesc>
  <person>
    <idno type="id">visserllh</idno>
    <persName><name type="geslachtsnaam">Visser</name>, Louis Leonardus Hendrikus de</persName>
    <sex value="1"/>
    <event type="birth" when="1878"/>
    <event type="death" when="1945"/>
    <state type="occupation">politicus</state>
  </person>
  <biography>
    <text>&lt;dtml-var bwn_header&gt;
 &lt;p class='genealogie'&gt;
  &lt;strong&gt;Visser, Louis Leonardus Hendrikus de&lt;/strong&gt;, communistisch politicus (Delfshaven 21-5-1878 - Bocht van L&amp;uuml;beck 3-5-1945).

Zoon van Hendrikus Abraham Johannes de Visser, zelfstandig behanger en
stoffeerder, en Jacoba Wilhelmina Kraan. Gehuwd op 8-3-1899 met
Wilhelmina Antoinetta Jacoba Peereboom. Er waren uit dit huwelijk 4
dochters en 1 zoon.



&lt;/p&gt;
&lt;p&gt;Bij Louis' geboorte was zijn vader reeds vier maanden overleden.
Zijn moeder hertrouwde enige jaren later met een douanebeambte, maar
werd drie jaar daarna opnieuw weduwe en begon toen een winkeltje in
kruidenierswaren. Louis groeide sedertdien op zonder veel toezicht. Aan
de lagere school onttrok hij zich - rebels van aard als hij reeds jong
was - zoveel mogelijk (zelfs de kunst van het lezen heeft hij zich
grotendeels door zelfstudie eigen gemaakt) en op tienjarige leeftijd
sloten de schooldeuren zich voorgoed voor hem. Hij kreeg zijn eerste
baantje: loopjongen bij een bierbottelaar. Later verhuisde hij met zijn
moeder, die inmiddels voor de derde maal gehuwd was, naar Delft, waar
hij eerst in een kwekerij en vervolgens in een patronenfabriek werkte,
en daarna naar Den Haag, waar hij in enkele jaren tijds een reeks van
zeer uiteenlopende beroepen uitoefende: palfrenier, koffermaker,
behanger, winkelbediende, reepschieter op de haringvaart en ten slotte
glazenwasser.&lt;/p&gt;
&lt;p&gt;Het was vooral in zijn glazenwasserstijd, vanaf zijn zestiende jaar,
dat De Visser belangstelling kreeg voor de arbeidersbeweging en het
socialisme. Hij behoorde tot de oprichters van de Haagsche
Glazenwassersvereniging Excelsior, waarvan hij ook weldra voorzitter
werd. Deze functie bleef hij tot 1904 bekleden, hoewel hij in 1901 het
beroep van glazenwasser had verruild voor dat van broodbezorger in
dienst van de Co&amp;ouml;peratie De Volharding.&lt;/p&gt;
&lt;p&gt;In 1899 sloot De Visser zich aan bij de SDAP. Zijn organisatietalent
en spreekvaardigheid deden hem in die partij snel naar voren komen. In
1901 werd hij voorzitter van de afdeling Den Haag I. Ook werkte hij mee
aan de partijpers, eerst als correspondent van 
&lt;em&gt;Het Volk,&lt;/em&gt;

vanaf januari 1904 als lid van de redactiecommissie van het Haagse
partijweekblad 
&lt;em&gt;Vooruit,&lt;/em&gt;

waarin hij de vakbewegingsrubriek verzorgde.&lt;/p&gt;
&lt;p&gt;De vakbeweging bleef in de eerste jaren van deze eeuw nog zijn
voornaamste terrein van activiteit. In 1904 ging hij over van Excelsior
naar de Nederlandsche Bakkersgezellenbond, waarin hij weldra voorzitter
van de Haagse afdeling werd. In november 1904 werd op zijn initiatief
de Haagsche Bestuurdersbond opgericht, waarvan hij eerst voorzitter en
later bezoldigd secretaris was. Op cultureel gebied was De Visser in
die jaren actief als oprichter (1901) en voorzitter van de Haagse
arbeidersontwikkelingsclub Nieuw Leven, die zich vooral toelegde op het
organiseren van lezingen door bekende socialisten als Herman Gorter,
Henri&amp;euml;tte Roland Holst, Frank van der Goes, A.H. Gerhard e.a.&lt;/p&gt;
&lt;p&gt;In de strijd tussen 'reformisten' en rechtzinnige marxisten,
die vanaf 1901 binnen de SDAP woedde, koos De Visser aanvankelijk de
kant van de eersten. Op het Haarlemse partijcongres van 1907 ging hij
in debat met Troelstra over de vraag, of men de leuze van de achturige
arbeidsdag mocht prijsgeven voor de destijds meer haalbare van de
tienurige arbeidsdag. Daarmee trok hij sterk de aandacht van de
marxistische oppositievoormannen D. Wijnkoop en W. van Ravesteyn en
deze wendden zich dan ook na het congres tot De Visser met het verzoek
mee te werken aan het door hen op te richten oppositionele weekblad 
&lt;em&gt;De Tribune.&lt;/em&gt;

De Visser stemde toe en toen in oktober 1907 het nieuwe blad begon te
verschijnen, organiseerde hij in Den Haag de verkoop en de propaganda
daarvoor.&lt;/p&gt;
&lt;p&gt;De wijze, waarop 
&lt;em&gt;De Tribune&lt;/em&gt;

oppositie voerde tegen de partijleiding en in het bijzonder tegen
Troelstra, leidde ertoe, dat een buitengewoon partijcongres te Deventer
in februari 1909 de drie 
&lt;em&gt;Tribune&lt;/em&gt;

-redacteuren (Wijnkoop, Van Ravesteyn en J.C. Ceton) uit de SDAP
royeerde. De Visser behoorde tot de enige honderden, die toen uit
protest uit de partij traden en op 14 maart 1909 de
Sociaal-Democratische Partij (SDP) stichtten, welke het zuivere
marxisme in Nederland wilde belichamen.&lt;/p&gt;
&lt;p&gt;Zoals te verwachten was, had de broederstrijd tussen SDAP'ers en
SDP'ers ook repercussies op het gebied van de vakbeweging. De
Vissers aansluiting bij de dissidente partij had tot gevolg, dat hij in
1909 niet herkozen werd als bezoldigd secretaris van de Haagse
Bestuurdersbond; hij keerde toen terug in dienst van de Co&amp;ouml;peratie
De Volharding. Wel bleef hij Haags afdelingsvoorzitter van de
Bakkersgezellenbond en in 1912 werd hij ook gekozen tot 'bijzittend
lid' van het Bondsbestuur. De SDP nam t.a.v. de vakbeweging
aanvankelijk hetzelfde standpunt in als de SDAP: alleen het NVV diende
gesteund te worden. Vanaf 1911 begon dit te veranderen en ging de SDP
meer en meer aanleunen tegen het door syndicalisten overheerste NAS,
totdat een partijcongres van 1915 openlijk de vroegere voorkeur voor
het NVV herriep. In het kader van deze ontwikkeling ging De Visser, aan
het hoofd van de Haagse afdeling, meer en meer een oppositierol spelen
in de Bakkersgezellenbond. In 1916 leidde een door De Visser
georganiseerde weigering om een contributieverhoging te betalen tot
schorsing van het Haagse afdelingsbestuur en eind 1917 zegde De Visser
zijn lidmaatschap van de bond op; maar toen had hij het zwaartepunt van
zijn activiteit reeds geheel van het vakbonds- naar het partijwerk
verplaatst.&lt;/p&gt;
&lt;p&gt;Als vrijwel enige 'echte arbeider' in de leiding van de toen
nog door intellectuelen overheerste jonge SDP werd De Visser direct
sterk naar voren geschoven. Hij kwam in het Partijbestuur, werd in 1911
tweede voorzitter, stond bij de Tweede-Kamerverkiezingen van 1909 en
1913 in diverse districten kandidaat en nam een vooraanstaande plaats
in op de sprekerslijst van de partij. Zijn invloed op de politiek van
de SDP was echter veel geringer dan die van het driemanschap
Wijnkoop-Van Ravesteyn-Ceton, met wie hij soms van mening verschilde
zonder zijn standpunt tegenover hen te kunnen doorzetten (zoals in
1915-1916, toen hij het niet eens was met hun weigering om een
partijdelegatie te zenden naar de links-socialistische internationale
conferenties van Zimmerwald en Kienthal). Aan de felle agitatie van de
partij tijdens de oorlogsjaren 1914-1918 nam hij natuurlijk ijverig
deel en in 1918 moest hij zes weken in voorarrest zitten, omdat na een
door hem toegesproken straatdemonstratie in Den Haag een vechtpartij
met de politie was uitgebroken (in hoger beroep werd hij
vrijgesproken.).&lt;/p&gt;
&lt;p&gt;In 1919 werd De Visser bezoldigd propagandist van de inmiddels tot
Communistische Partij in Nederland (CPN) verdoopte SDP. In hetzelfde
jaar werd hij lid van de Provinciale Staten van Zuid-Holland en van de
Haagse gemeenteraad; hij bleef dat tot de Duitse bezetter hem in 1940
beide functies ontnam.&lt;/p&gt;
&lt;p&gt;Als gedelegeerde van de CPN woonde hij het Derde en Vijfde
Wereldcongres van de Communistische Internationale (resp. in 1921 en
1924) in Moskou bij, maar hij werd daar nog overschaduwd door andere
Nederlandse gedelegeerden, zoals Ceton en Henri&amp;euml;tte Roland Holst
in 1921 en Wijnkoop in 1924. Zijn kans om op het eerste plan te komen
kwam in mei 1925, toen vrijwel het hele Partijbestuur aftrad uit
protest tegen eisen van de Komintern-leiding t.a.v. de kandidatenlijst
voor de aanstaande Tweede Kamer-verkiezingen; De Visser was het op
&amp;eacute;&amp;eacute;n na enige PB-lid, dat zich aan de Komintern onderwierp, en
werd daarvoor beloond: hij kreeg de eerste plaats op de
kandidatenlijst, waardoor hij in juli 1925 in de Tweede Kamer kwam, en
volgde Wijnkoop ook op als voorzitter van de partij. Zijn houding in
deze zaak is waarschijnlijk minder door principi&amp;euml;le overwegingen
bepaald geweest dan wel door een zekere rancune over de hautaine
houding, die het intellectuele driemanschap door de jaren heen
tegenover hem had aangenomen.&lt;/p&gt;
&lt;p&gt;In de jaren van 1925 tot het begin van de Duitse bezetting heeft De
Visser in de CPN een eigenaardige positie ingenomen. Als
partijvoorzitter (tot 1935, toen N. Beuzemaker hem opvolgde), als
Tweede-Kamerlid (tot 1930 als enige CPN-vertegenwoordiger in de Kamer,
daarna als fractievoorzitter), als Staten- en raadslid en vooral als
gevierd spreker op openbare vergaderingen bepaalde hij in belangrijke
mate het gezicht van de partij naar buiten. Ook trad hij nu
internationaal meer naar voren: in 1926 voerde hij in Moskou
besprekingen over de vakbondskwestie en nam deel aan het Zesde en
Zevende Wereldcongres van de Komintern (1928 en 1935), terwijl hij op
het Zesde Wereldcongres tot kandidaat-lid (d.i. lid zonder stemrecht)
van het Executief Comit&amp;eacute; van de Komintern gekozen werd. Niettemin
bleef zijn invloed op de partijpolitiek ook na de val van de
'driemannen' geringer dan zijn uiterlijke positie deed
vermoeden; hij was te oppervlakkig en te goedmoedig voor het leiden van
de partij, maar vooral: hij ging volledig op in zijn werk als kamerlid,
dat hem uitstekend lag. Tot 1930 werd zijn invloed overschaduwd door
die van R. Manuel (in de partij bekend als Van Riel) en L. Seegers. Op
het partijcongres van februari 1930 kon De Visser het
partijvoorzitterschap slechts behouden na het afleggen van een
openlijke 'zelfcritiek' op zijn 'te legalistisch'
optreden als kamerlid; vanaf dat moment stond hij binnen de
partijleiding geheel in de schaduw van de nieuwe leiders van het
stalinistische type (Paul de Groot, C. Schalker, Beuzemaker).&lt;/p&gt;
&lt;p&gt;Als parlementari&amp;euml;r wekte De Visser ieders bewondering door de
wijze waarop hij, de volledige autodidact, zich wist uit te drukken,
maar overigens vond zijn optreden bij andersdenkenden weinig
waardering. Begrijpelijk: tot 1934 volgde hij geheel het
Komintern-parool op om de parlementaire organen uitsluitend als tribune
voor propaganda te beschouwen en niet constructief mee te werken.
Vooral in de Tweede Kamer brachten zijn ongeremde aanvallen op de
regering en in het bijzonder op de sociaal-democraten hem herhaaldelijk
in conflict met de kamervoorzitter en in oktober 1930 werd hij eens van
de zitting uitgesloten wegens 'ontoelaatbare uitlatingen' over
de Paus (het was de eerste keer, dat de desbetreffende bepaling van het
Reglement van Orde werd toegepast). Vanaf 1934, toen de communisten
overal gingen streven naar 'volksfronten' tegen het fascisme,
werd zijn optreden gematigder.&lt;/p&gt;
&lt;p&gt;Toen na de Duitse inval in mei 1940 de CPN overschakelde naar de
illegaliteit, werd De Visser - daar hij te algemeen bekend was om
onopvallend te kunnen optreden - buiten de clandestiene leiding
gehouden. Hij bleef legaal leven. Toen Wijnkoop in mei 1941 op een
schuiladres overleden was, had De Visser nog de moed in het openbaar
een rede te houden bij zijn begrafenis. Eind juni 1941, enige dagen na
de Duitse inval in de Sowjet-Unie, werd hij gearresteerd. Via het
doorgangskamp Schoorl en enige Duitse kampen belandde hij op 18
december 1941 in het concentratiekamp Neuengamme. Met hulp van de
illegale communistische groep wist hij, ondanks ernstige ziekten, de
ontberingen van het kampleven te doorstaan. Toen de geallieerde troepen
Neuengamme naderden, werd hij met honderden andere gevangenen op het
stoomschip Cap Arcona gebracht; toen dit op 3 mei 1945 bij vergissing
door Engelse vliegers in de Bocht van L&amp;uuml;beck gebombardeerd werd,
kwam hij om het leven.&lt;/p&gt;
&lt;p&gt;Als men de politici verdeelt in agitatoren, theoretici en
bestuurders, dan behoort Louis de Visser zonder twijfel voor honderd
procent tot de categorie der agitatoren. Hij was een echte
revolutionair-van-het-woord, die meeslepend sprak en ook de neiging had
zichzelf aan zijn eigen woorden te bedwelmen. Hoewel hij tot het laatst
toe bij vele arbeiders zeer populair bleef, werd zijn wijze van
optreden - meer gericht op dramatische effecten dan op sluw manipuleren
- vooral na 1930 naar communistische maatstaven steeds meer
'ouderwets'. Zijn revolutionaire temperament, dat hem van
jongsaf vijandig deed staan tegenover elk 'reformisme', en zijn
gemis aan theoretische diepgang (dat hem blind maakte voor de
ontaardingsverschijnselen in de onvoorwaardelijk door hem vereerde
Sowjet-Unie) deden hem in de CPN blijven; qua karakter echter paste hij
- met zijn na&amp;iuml;ef ge&amp;euml;taleerde ijdelheid en zijn wezenlijke
goedmoedigheid - slecht in de gestaliniseerde partij van na 1930.&lt;/p&gt;
&lt;p&gt;In zijn in 1939 geschreven 
&lt;em&gt;Herinneringen uit mijn leven&lt;/em&gt;

heeft De Visser met vertederende na&amp;iuml;viteit een zelfportret
getekend, dat door de getuigenissen van anderen volledig bevestigd
wordt. Zijn zwakheden springen er duidelijk uit naar voren: zijn reeds
genoemde theoretische oppervlakkigheid, zijn ijdelheid en zijn
pronkzucht (als glazenwasser liet hij zich 'buitenmodel
kleding' vervaardigen, omdat hij de voorgeschreven dienstkleding te
lelijk vond, en hij vertelt met welgevallen, hoe hij in deze kledij bij
de dienstmeisjes in de smaak viel!). Maar ook zijn deugden komen er in
uit: zijn leergierigheid, zijn persoonlijke moed (ook zuiver physieke
moed: hij wist zich zo nodig met de vuist te verdedigen!) en vooral
zijn gemis aan persoonlijke haatgevoelens en zijn vermogen om ook
politieke tegenstanders als mens billijk te beoordelen.&lt;/p&gt;
&lt;p&gt;
  &lt;a href='pgedeelte'&gt;P: &lt;/a&gt;
  &lt;em&gt;Herinneringen uit mijn leven&lt;/em&gt;

(Amsterdam, 1939). Voorts een aantal als brochure uitgegeven
redevoeringen, waaronder: 
&lt;em&gt;De communisten en de ontwapening&lt;/em&gt;

(Amsterdam, 1927); 
&lt;em&gt;Weg met het militarisme! Leve het Roode Leger!&lt;/em&gt;

(Amsterdam, 1929). Verder artikelen in de tijdschriften 
&lt;em&gt;De Nieuwe Tijd, De Communist&lt;/em&gt;

en 
&lt;em&gt;Politiek en Cultuur.&lt;/em&gt;
&lt;/p&gt;
&lt;p&gt;
  &lt;a href='lgedeelte'&gt;L: &lt;/a&gt;W. van Ravesteyn, 
&lt;em&gt;De wording van het communisme in Nederland 1907-1925&lt;/em&gt;

(Amsterdam, 1948); A.A. de Jonge, 
&lt;em&gt;Het communisme in Nederland&lt;/em&gt;

(Den Haag, 1972).&lt;/p&gt;
&lt;p&gt;A.A. de Jonge&lt;/p&gt; 
&lt;dtml-var bwn_footer&gt;</text>
  </biography>
</biodes>

