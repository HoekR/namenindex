<biodes version="1.0">
  <fileDesc>
    <title>Hanssen, Jan Michel Joseph Antoon (1906-1958)</title>
    <ref target="http://resources.huygens.knaw.nl/bwn1880-2000/lemmata/bwn1/hanssen"/>
    <publisher>
      <name>Biografisch Woordenboek van Nederland:1880-2000</name>
      <ref target="http://resources.huygens.knaw.nl/bwn1880-2000"/>
    </publisher>
  </fileDesc>
  <person>
    <idno type="id">hanssen</idno>
    <persName><name type="geslachtsnaam">Hanssen</name>, Jan Michel Joseph Antoon</persName>
    <sex value="1"/>
    <event type="birth" when="1906"/>
    <event type="death" when="1958"/>
    <state type="occupation">r.k. bisschop</state>
  </person>
  <biography>
    <graphic url="http://resources.huygens.knaw.nl/bwn1880-2000/lemmata/bwn1/images/images/HANSSEN.jpg"/>
    <text>&lt;dtml-var bwn_header&gt;
 &lt;p class='genealogie'&gt;
  &lt;strong&gt;Hanssen, Jan Michel Joseph Antoon&lt;/strong&gt;, bisschop (Oostrum (gem. Venray) 20-8-1906 - Nijmegen 25-6-1958).

Zoon van Peter Johannes Hanssen, landbouwer, en Maria Gertruda Hendrina
Loonen.

&lt;img src=&amp;quot;images/HANSSEN.jpg&amp;quot; align=&amp;quot;right&amp;quot; BORDER=&amp;quot;0&amp;quot; alt=&amp;quot;afbeelding van Hanssen, Jan Michel Joseph Antoon&amp;quot; class=&amp;quot;bwnimg&amp;quot;&gt;

&lt;/p&gt;
&lt;p&gt;Het gezin Hanssen verhuisde in 1914 naar Broekhuyzenvorst. Toon
Hansen doorliep met uitstekend gevolg het gymnasium te Roermond; na
verdere studie in Rolduc en op het grootseminarie te Roermond werd hij
in 1930 priester gewijd. Tot 1934 studeerde hij aan de Apollinaris, de
pauselijke rechtshogeschool te Rome om in 1937 te promoveren op het
proefschrift 
&lt;em&gt;De sanctione nullitatis in processu canonico&lt;/em&gt;

(Roma, 1939). Van 1934 tot 1947 doceerde Hanssen kerkelijk recht in het
grootseminarie te Roermond. Tevens werd hij redacteur van 
&lt;em&gt;Nederlandse Katholieke Stemmen&lt;/em&gt;

en bestuurslid van een volkshogeschool, de R.K. Limburgse
journalistenkring en de landelijke Katholieke Actie. In januari 1945
werd hij met vele stadgenoten naar Friesland ge&amp;euml;vacueerd en werkte
vanuit Drachstercompagnie tot eind juni in de zielzorg onder zijn
lotgenoten. Hanssens benoeming tot coadjutor van de bisschop van
Roermond met recht van opvolging in 1947 verraste velen. De
bisschopswijding geschiedde in de nood-kathedraal. Zijn wapenspreuk:
'Vince in bono malum', ontleende hij aan de 
&lt;em&gt;Romeinenbrief&lt;/em&gt;

(12:21).&lt;/p&gt;
&lt;p&gt;Sedert 1948 was hij emigratie-bisschop, de schakel tussen het
Nederlandse episcopaat en anderzijds de vaderlandse
emigratie-instanties en bisschoppen in de immigratie-landen. Hij reisde
naar de V.S., Canada, Australi&amp;euml;, Nieuw-Zeeland en Brazili&amp;euml;.
Door zijn bemiddeling en baanbrekend werk werden priesters benoemd en
geestelijke nazorg geschapen voor de emigranten. Met F. F&amp;eacute;ron,
vicaris-generaal van zijn bisdom, ontwierp Hanssen het Mandement
'De katholiek in het openbare leven van deze tijd'; in
enigszins gematigde vorm vaardigde het Nederlandse episcopaat dit in
1954 uit 
&lt;em&gt;(Katholiek Archief 9&lt;/em&gt;

(1954) 489-520). Het pleitte voor het behoud van de eigen katholieke
organisaties. Maar het verbod van het lidmaatschap van NVV, VARA en
PvdA wekte beroering bij katholieken en niet-katholieken; ook de
boven-Moerdijkse bisschoppen waren er niet gelukkig mee. In opdracht
van de Congregatie de Propaganda Fidei te Rome visiteerde Hanssen in
1956 de pas herstelde hi&amp;euml;rarchie&amp;euml;n in Denemarken, Noorwegen,
Zweden, Finland en IJsland.&lt;/p&gt;
&lt;p&gt;Toen bisschop J.H.G. Lemmens emeritus werd, bestuurde Hanssen vanaf
nieuwjaar 1958 het bisdom Roermond. Hij zocht per dekenaat contact met
zijn geestelijkheid; het lukte niet, zoals hij wenste. Binnen een
halfjaar openbaarde zich een ongeneeslijke ziekte. Zijn manier van
sterven in het academisch ziekenhuis te Nijmegen imponeerde
menigeen.&lt;/p&gt;
&lt;p&gt;Volgens eigen zeggen dankte Hanssen zijn religiositeit aan zijn
vrome, reeds op elfjarige leeftijd verloren moeder. Hij was een
typische Noordlimburger, ijverig, energiek, sober, vasthoudend en
trouw, maar hij kende les d&amp;eacute;fauts de ses qualit&amp;eacute;s.
Improviseren, relativeren, humor en vlotte omgang met medemensen waren
niet zijn sterkste zijden. Met grote intelligentie en eruditie kweet
hij zich van zijn verantwoordelijke taken.&lt;/p&gt;
&lt;p&gt;
  &lt;a href='pgedeelte'&gt;P: &lt;/a&gt;Behalve bovengenoemde dissertatie: 
&lt;em&gt;Onze bloedgetuigen. De priesters van Limburg in oorlogstijd&lt;/em&gt;

(Roermond, 1946); 'Emigratierapport over Australi&amp;euml; en
Nieuw-Zeeland', in 
&lt;em&gt;Katholiek Archief&lt;/em&gt;

7 (1952) kol. 641-662; De ontwikkeling van de caritas in de moderne
maatschappij', 
&lt;em&gt;ibidem&lt;/em&gt;

10 (1955) kol. 9-14; -Geestelijk testament van Mgr. Hanssen', 
&lt;em&gt;ibidem&lt;/em&gt;

13 (1958) kol. 655-656. Verder nog verscheidene toespraken en
geschriften, te vinden in 
&lt;em&gt;Katholiek Archief.&lt;/em&gt;
&lt;/p&gt;
&lt;p&gt;
  &lt;a href='lgedeelte'&gt;L: &lt;/a&gt;Fr. F&amp;eacute;ron en Jos F. van Campen, in 
&lt;em&gt;Analecta voor het bisdom Roermond&lt;/em&gt;

39 (1958) 106-108 en 112-118; Z.H. Exc. Mgr. dr. J.M.J.A. Hanssen,
bisschop van Roermond, overleden', in 
&lt;em&gt;Katholiek Archief&lt;/em&gt;

13 (1958) kol. 653-655; W.K. Grossouw, in 
&lt;em&gt;Jaarboek der R.K. Universiteit te Nijmegen 1957-1958,&lt;/em&gt;

80-85; In memoriam Mgr.Dr. Antonius Hanssen', in 
&lt;em&gt;De Bronk&lt;/em&gt;

5 (1957/1958) 298-299; L.H. Pelzer, in 
&lt;em&gt;Jaarboek Bisschoppelijk College Sittard 1957-1958-1959,&lt;/em&gt;

4-7; A.F. Manning, -Uit de voorgeschiedenis van het mandement van
1954', in 
&lt;em&gt;Archief voor de geschiedenis van de katholieke kerk in Nederland&lt;/em&gt;

13 (1971) 250-260; L.J. Rogier, 
&lt;em&gt;Vandaag en morgen&lt;/em&gt;

(Bilthoven, 1974) 14-17.&lt;/p&gt;

&lt;a href=&amp;quot;igedeelte&amp;quot;&gt;I: &lt;/a&gt;
Katholiek Documentatie Centrum te Nijmegen, Collectie personen: afb. 2a17811 [Foto: Mathieu Koch; Archief Limburgse Land- en Tuinbouwbond].&lt;/p&gt;




&lt;p&gt;H. van Nispen tot Pannerden&lt;/p&gt; 
&lt;dtml-var bwn_footer&gt;</text>
  </biography>
</biodes>

