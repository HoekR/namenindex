<biodes version="1.0">
  <fileDesc>
    <title>Hofmann, Eberwein Wilhelm (1779-1850)</title>
    <ref target="http://resources.huygens.knaw.nl/bwn1880-2000/lemmata/bwn4/hofmann"/>
    <publisher>
      <name>Biografisch Woordenboek van Nederland:1880-2000</name>
      <ref target="http://resources.huygens.knaw.nl/bwn1880-2000"/>
    </publisher>
  </fileDesc>
  <person>
    <idno type="id">hofmann</idno>
    <persName><name type="geslachtsnaam">Hofmann</name>, Eberwein Wilhelm</persName>
    <sex value="1"/>
    <event type="birth" when="1779"/>
    <event type="death" when="1850"/>
  </person>
  <biography>
    <text>&lt;dtml-var bwn_header&gt;
 &lt;p class='genealogie'&gt;
  &lt;strong&gt;Hofmann, Eberwein Wilhelm&lt;/strong&gt;, hoffunctionaris (Dillenburg (Nassau) 13-9-1779 - Dillenburg (Nassau) 5-1-1850). Zoon van Friedrich Wilhelm Hofmann, ontvanger-generaal bij de
  Nassause landsregering, en Christine Johanette Dilthey.
  
  &lt;/p&gt;
&lt;p&gt;Hofmann stamde uit een familie van overheidsfunctionarissen.
    Hijzelf trad in dit spoor, maar ook zijn beide zusters huwden
    in deze kring, en zijn twee jongere broers, die al in 1819 en
    1821 overleden, waren als Kanzleisekret&amp;auml;r en als
    Medizinalrat werkzaam. Vanaf 1787 volgde Hofmann onderwijs aan
    de Latijnse school in Dillenburg om vervolgens vanaf 1796
    rechten te studeren aan de universiteit te Marburg. Als
    kandidaat in de rechten werd hij drie jaar later tot advocaat
    be&amp;euml;digd. In maart 1802 trad hij in dienst van de gewezen
    stadhouder Willem V, die toen in zijn Nassause landen
    resideerde. Vermoedelijk nog in hetzelfde jaar werd Hofmann
    particulier secretaris van diens zoon Willem Frederik. Als
    zodanig was hij beurtelings werkzaam in Berlijn en in Fulda, de
    hoofdplaats van de aan de erfprins in 1802 toebedeelde
    geseculariseerde bezittingen. Ook nadat deze landen vier jaar
    later weer aan Oranje waren ontnomen, bleef Hofmann in dienst
    van de prins.&lt;/p&gt;
&lt;p&gt;Eind 1813 werd Willem Frederik als Soeverein Vorst in
    Nederland tot de regering geroepen, en hij nam toen ook het
    bestuur van de Nassause vorstendommen op zich. Dit leidde tot
    de heroprichting van het voormalige Duitse Hofdepartement in
    Den Haag onder de naam Duitse Kanselarij. In het
    instellingsbesluit van maart 1814 werd Hofmann, direct onder de
    geheimraad J.W.E. Chelius, tot secretaris van de Kanselarij
    benoemd. Ten gevolge van de besluiten van het Wener Congres van
    1815 raakte koning Willem I zijn stamlanden kwijt. Maar de
    afwikkeling van de familiezaken alsmede de behartiging van
    andere taken, zoals het bestuur van het minuscule graafschap
    Spiegelberg - in 1819 aan het koninkrijk Hannover verkocht - en
    het beheer van de particuliere landgoederen van de Koning in
    Silezi&amp;euml; en Polen, hielden de Duitse Kanselarij in stand.
    In 1817 volgde Hofmann de overleden Chelius op als directeur
    van de Duitse Kanselarij.&lt;/p&gt;
&lt;p&gt;Geleidelijke vermindering van de werkzaamheden brachten de
    Koning ertoe Hofmann in juli 1825, naast jhr. W.G. van de Poll,
    als secretaris van de kabinetssecretarie aan te stellen. Vier
    jaar later werd hij benoemd tot directeur van het Kabinet des
    Konings. Daar Hofmann hoofd van de Duitse Kanselarij bleef,
    fungeerde hij nu als algemeen particulier secretaris van de
    vorst en kwam hij in uitgebreider aanraking met de
    aangelegenheden van het koninkrijk. Zo maakte hij met G. Groen
    van Prinsterer deel uit van het gevolg van de Koning tijdens
    diens bezoeken in juni 1829 aan een aantal Zuidnederlandse
    provincies. Als directeur van het kabinet voerde Hofmann
    verscheidene reorganisaties door, laatstelijk in 1835, waardoor
    de taakverdeling tussen de Algemeene Staatssecretarie en het
    Kabinet des Konings steeds duidelijker werd, zodat de
    persoonlijke aangelegenheden van Willem I, diens familie, van
    het hof en van al 's Konings financi&amp;euml;le zaken uitsluitend
    door het kabinet behandeld werden.&lt;/p&gt;
&lt;p&gt;In de voorzomer van 1840 verzocht Hofmann om
    gezondheidsredenen ontslag uit zijn beide functies, wat hem op
    15 juli van dat jaar werd verleend. Met de directie van de
    werkzaamheden van het kabinet werd na zijn vertrek de
    secretaris J.J. van Stralen belast, en bij de Duitse Kanselarij
    werd Hofmann door zijn aldaar sedert 1814 werkzame landgenoot
    D.E. Zeume opgevolgd. Bij zijn ontslag verleende de Koning aan
    Hofmann uit zijn particuliere middelen een pensioen van f 6000
    per jaar, met de toestemming dit buiten Nederland te besteden.
    Inderdaad vertrok Hofmann naar zijn geliefde Dillenburg, maar
    hij bleef de vorst ook na diens abdicatie adviseren.&lt;/p&gt;
&lt;p&gt;Hofmann heeft 38 jaar in de directe omgeving van koning
    Willem I vertoefd in zeer vertrouwelijke, steeds gewichtiger
    functies. Van alle persoonlijke en financi&amp;euml;le
    omstandigheden van de vorst was hij volledig op de hoogte.
    Vooral sedert 1830 werd er in dit opzicht een zwaar beroep op
    hem gedaan. Zo vervaardigde hij kopie&amp;euml;n van de
    briefwisseling tussen de Koning en de prins van Oranje. Ook
    verder droeg hij zorg voor buiten alle agendering gehouden,
    geheime correspondentie. Het tragische hoogtepunt van deze
    ontwikkeling lag in de verzorging van de briefwisseling van
    Willem I met zijn latere tweede echtgenote, Henri&amp;euml;tte
    gravin d'Oultremont, na haar vertrek van het hof in juli 1839.
    Dank zij de door L. Roppe uitgegeven brieven is het mogelijk -
    wat zelden speurbaar is - Hofmann ook als raadgever te zien
    optreden. Door zijn loyaliteit aan Willem I zal deze affaire
    zijn positie aan het hof moeilijker hebben gemaakt.&lt;/p&gt;
&lt;p&gt;Aangezien Hofmann ongehuwd was, kon zijn arbeizaamheid
    gelijke tred houden met die van zijn vorst. Zijn particuliere
    leven stond daarbij geheel in diens schaduw. Groen van
    Prinsterer, die enkele jaren als referendaris aan het kabinet
    onder Hofmann werkzaam was, schetste hem in 1832 als een goed
    en trouw mens en betreurde acht jaar later zijn vertrek.
    Hofmanns geestelijke achtergrond kwam overeen met die van veel
    hoge Nassause ambtenaren, namelijk een verlicht en
    niet-dogmatisch protestantisme, zoals dat ook bij hun vorst
    werd aangetroffen. Overigens trad Hofmann zo weinig mogelijk
    voor het voetlicht. Daarom is zijn invloed op Willem I moeilijk
    vast te stellen. Voor de Koning was deze bescheiden, doch
    capabele dienaar een ideale secretaris.&lt;/p&gt;
&lt;p&gt;
 &lt;b&gt;Literatuur:&lt;/b&gt;&lt;br&gt;
&lt;ul&gt;
&lt;li&gt;L.[I. J.] Roppe, &lt;i&gt;Een omstreden huwelijk. Koning Willem Frederik, graaf van Nassau en de gravin van Nassau, geboren Henri&#235;tte d'Oultremont de W&#233;gimont&lt;/i&gt; (Kasterlee 1962).&lt;/li&gt;
&lt;li&gt;J. Steur, 'Staatssecretarie en Kabinet des Konings onder Willem I', in &lt;i&gt;Bijdragen en Mededelingen betreffende de Geschiedenis der Nederlanden&lt;/i&gt; 84 (1969) 88-138.&lt;/li&gt;
&lt;li&gt;H.A.J. van Schie, De taken en de positie van het Kabinet der Koningin [Ongepubliceerde scriptie politieke wetenschappen, Universiteit Leiden] (Noordwijk 1985).&lt;/li&gt;
&lt;/ul&gt;
&lt;p&gt;B. Woelderink&lt;/p&gt; 
&lt;dtml-var bwn_footer&gt;</text>
  </biography>
</biodes>

