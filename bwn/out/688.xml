<biodes version="1.0">
  <fileDesc>
    <title>Heeckeren tot Kell, Willem baron van (1815-1914)</title>
    <ref target="http://resources.huygens.knaw.nl/bwn1880-2000/lemmata/bwn3/heeckeren"/>
    <publisher>
      <name>Biografisch Woordenboek van Nederland:1880-2000</name>
      <ref target="http://resources.huygens.knaw.nl/bwn1880-2000"/>
    </publisher>
  </fileDesc>
  <person>
    <idno type="id">heeckeren</idno>
    <persName><name type="geslachtsnaam">Heeckeren tot Kell</name>, Willem baron van</persName>
    <sex value="1"/>
    <event type="birth" when="1815"/>
    <event type="death" when="1914"/>
    <state type="occupation">politicus</state>
    <state type="occupation">minister</state>
    <state type="occupation">burgemeester</state>
  </person>
  <biography>
    <graphic url="http://resources.huygens.knaw.nl/bwn1880-2000/lemmata/bwn3/images/images/HEECKEREN.jpg"/>
    <text>&lt;dtml-var bwn_header&gt;
 &lt;p class='genealogie'&gt;
  &lt;strong&gt;Heeckeren tot Kell, Willem baron van&lt;/strong&gt;

  (ook bekend onder de naam &lt;b&gt;Van Heeckeren van Kell&lt;/b&gt;), directeur Kabinet des Konings en minister van Buitenlandse Zaken (Ruurlo 1-7-1815 - Ruurlo 10-2-1914).

  Zoon van Willem Hendrik Alexander Carel baron Van Heeckeren, heer
  van Ruurlo en Keil, lid van de Tweede Kamer, gouverneur van
  Gelderland, en jkvr. Geertruid Sara Agatha van Pabst, vrouwe van
  Bingerden. Gehuwd op 19-10-1843 met Sophia Johanna Justina
  barones Taets van Amerongen. Uit dit huwelijk werden, behalve 1
  zoon die jong overleed, 2 zoons en 3 dochters geboren. Na haar
  overlijden (25-4-1861) gehuwd op 3-12-1868 met Albertina Maria
  gravin Van Limburg Stirum. Uit dit huwelijk werden 2 zoons
  geboren, van wie 1 jong overleed. 
  

  &lt;img src=&amp;quot;images/HEECKEREN.jpg&amp;quot; align=&amp;quot;right&amp;quot; BORDER=&amp;quot;0&amp;quot; alt=&amp;quot;afbeelding van Heeckeren tot Kell, Willem baron van&amp;quot; class=&amp;quot;bwnimg&amp;quot;&gt;

  
  &lt;/p&gt;
&lt;p&gt;Willem stamde uit een oud adellijk geslacht van Gelderse
    protestantse grootgrondbezitters/ regenten in Zutphen en de
    Graafschap, welk geslacht in 1819 bij Koninklijk Besluit de
    vanouds gedragen titel van baron erkend kreeg. Na
    priv&amp;eacute;-onderricht ontvangen te hebben werd hij op 22
    februari 1834 tot de Universiteit van Utrecht toegelaten als
    student rechten, waar hij op 22 juni 1839 cum laude bij prof.
    J.R. de Brueys promoveerde op de rechtshistorische dissertatie 
    &lt;em&gt;De jure, quo Gelriae Trajecti et Transisalaniae regiones,
    postquam a&amp;deg; 1672 ab hoste fuerant occupatae, in antiquum
    foedus recipi debuissent&lt;/em&gt;

    (Utrecht, 1839). Op 30 augustus van hetzelfde jaar werd hij
    door de gouverneur van Gelderland - zijn vader - benoemd tot
    adjunct-commies der tweede klasse bij het provinciaal bestuur,
    teneinde zijn toen 65-jarige vader op inspectietochten in de
    provincie en tijdens vergaderingen te assisteren. Hij behield
    deze functie tot eind juni 1843. In deze periode kon hij veel
    tijd besteden aan reizen naar bijv. Parijs en Londen en aan het
    vervaardigen van daguerreotypen, een toen exclusieve hobby.
    Daarnaast trad hij vanaf januari 1840 op als advocaat bij het
    provinciaal gerechtshof te Arnhem en werd hij in 1843 voor de
    ridderschap lid van de Provinciale Staten tot 1849.&lt;/p&gt;
&lt;p&gt;Na zijn huwelijk in oktober 1843 vestigde hij zich in huize
    Bingerden in de gemeente Angerlo, waar hij reeds in 1842
    dijkgraaf (van het polderdistrict Baarbroeksche Dijk en
    Angerlosche Zomerdijken) geworden was, in 1844 gemeenteraadslid
    werd en in 1845 burgemeester (jaarsalaris 325,-), welke laatste
    functie hij in 1849 bovendien combineerde met het
    gemeentesecretariaat ter plaatse. In 1845 werd hij benoemd tot
    lid van de Militieraad te Arnhem en in 1848 tot voorzitter
    ervan. In 1856 werd hij wederom in de Provinciale Staten
    gekozen. Hij legde in 1860 zijn burgemeestersambt neer in
    verband met zijn benoeming tot lid van Gedeputeerde Staten van
    Gelderland; aandachtsvelden waren statistiek en weg- en
    waterbouw. In het bijzonder ijverde hij voor de aanleg van
    spoorwegen in Gelderland. Na zijn benoeming tot directeur van
    het Kabinets des Konings (februari 1868) verliet hij het
    provinciaal bestuur en vertrok hij naar Den Haag. Deze
    benoeming (jaarwedde 5.000,-) had hij mede te danken aan zijn
    goede contacten met koning Willem III, met wie hij vaak op
    jacht ging.&lt;/p&gt;
&lt;p&gt;In december 1868 hertrouwde Van Heeckeren, en wel met een
    twintig jaar jongere vrouw, dochter van de commissaris des
    Konings in Gelderland, L.G.A. graaf Van Limburg Stirum (1802-
    1884), die hem aanbevolen had voor de functie in 's Konings
    Kabinet. Zijn voorganger als directeur, jhr. F.L.W. de Koek
    (1818-1881), had moeten heengaan omdat hij klem kwam te zitten
    tussen de Koning en zijn ministers, machten die nogal eens
    botsten, waarbij De Koek bovendien naar het oordeel van nu eens
    Willem III, dan weer de ministers te eigengereid zou zijn
    opgetreden. Ook Van Heeckeren kwam in een niet gemakkelijke
    positie, hoewel de onberekenbare en onbeheerste koning veelal
    uiteindelijk zwichtte voor de goede raad van tactvol
    volhardende adviseurs. Net als zijn voorgangers in dit ambt -
    A.G.A. ridder Van Rappard (1799-1869) en De Koek - , was hij
    een directeur die niet alleen adviseur en administrateur was,
    maar directe politieke invloed uitoefende en zelfs maatregelen
    nam of naliet tegen 's Konings bevelen in. In 1872 bijv. liet
    de Koning zich leiden door het - gezien de liberale
    kamermeerderheid begrijpelijke - advies van zijn directeur de
    conservatief J. Heemskerk Azn. (1818-1897) niet tot minister te
    benoemen. In 1874 bij het keren van het politieke getij was ook
    naar mening van Van Heeckeren de weg vrij voor een
    ministerschap van Heemskerk, op wie de Koning zeer gesteld was.
    Intussen hadden problemen tussen Van Heeckeren en Willem III in
    september 1873 geleid tot een ontslagverzoek van de directeur,
    dat echter niet ingewilligd werd. Wellicht lag hieraan het
    verlangen van kroonprins Willem in het huwelijk te treden met
    Anna Mathilde gravin Van Limburg Stirum (1854- 1932) ten
    grondslag. De Koning weigerde halsstarrig voor dit huwelijk
    toestemming te geven. Deze zaak zou zich tot de dood van de
    kroonprins in Parijs op 11 juni 1879 voortslepen en lag voor
    Van Heeckeren ook persoonlijk moeilijk, omdat zijn vrouw en
    Anna Mathilde verwant waren. Niettemin werd hij herhaaldelijk
    in deze aangelegenheid voor advies en overleg ingeschakeld tot
    het bittere einde toe.&lt;/p&gt;
&lt;p&gt;Een tweede en derde ontslagaanvrage volgden in augustus en
    september 1877, toen de Koning onmiddellijk na de dood van zijn
    echtgenote, koningin Sophie, in het huwelijk wilde treden met
    de Franse operazangeres Eleonore d'Ambre, die van Willem III -
    buiten de ministers om - de titel comtesse d'Ambroise ontving
    en bovendien in het paleis de vertrekken van de zojuist
    overleden Sophie ten gebruike kreeg aangeboden. De ministers
    stelden zich collectief achter Van Heeckerens bezwaren tegen
    Willems optreden en voornemens. De Koning zwichtte en Van
    Heeckeren bleef directeur. Niet voor lang, want in oktober 1877
    werd hij door I.D. Fransen van de Putte (1822-1902) en J.
    Kappeyne van de Coppello (1822-1895) overgehaald minister van
    Buitenlandse Zaken te worden in het op 3 november aantredende
    liberale kabinet-Kappeyne. Deze ministerspost (jaarwedde
    12.000,-) kon alleen door gefortuneerden vervuld worden gezien
    de kostbare representatieve verplichtingen, die de jaarwedde te
    boven gingen. De Koning stemde in met deze functieverandering
    en verleende hem bij KB van 11 november 1877 ontslag als
    directeur. Opmerkelijk is dat dit ontslag ruim een week na zijn
    benoeming tot minister tot stand kwam. Aanvankelijk is er
    sprake van geweest hem beide functies tegelijk te laten
    vervullen. Dit was nl. reeds lang een wens van de liberalen om
    zodoende het directeurschap onder politieke controle te
    brengen. Willem III weigerde echter aan deze opzet medewerking
    te verlenen.&lt;/p&gt;
&lt;p&gt;Tijdens zijn ministerschap lijkt zijn belangrijkste
    prestatie geweest te zijn - en wellicht lag dit ook in de
    bedoeling van de formateurs - de continuering van zijn
    adviseursrol ten opzichte van de Koning inzake familiale
    aangelegenheden. Ook Van Heeckeren heeft echter de impasse niet
    kunnen doorbreken in de verhouding van de Koning tot de
    kroonprins, die weigerde uit Frankrijk terug te keren zolang
    zijn vader geen toestemming gaf voor zijn voorgenomen huwelijk
    met Mattie van Limburg Stirum. Andere kwesties van het
    Oranjehuis vergden eveneens veel aandacht: het huwelijk van
    prins Hendrik, broer van Willem III, in augustus 1878, en dat
    van Willem III met Emma van Waldeck-Pyrmont in januari 1879,
    terwijl in dat zelfde jaar het overlijden zowel van prins
    Hendrik als van kroonprins Willem de erfelijke opvolging in
    gevaar bracht. Van Heeckerens beleid als minister van
    Buitenlandse Zaken bestond verder - geheel in de lijn van de
    liberale politiek van afzijdigheid - uit niet veel meer dan het
    passen op de winkel. Lopende zaken werden afgehandeld,
    conflicten gesust of omzeild, geen nieuwe zaken
    ge&amp;euml;ntameerd, noch nieuwe visies ontwikkeld. Zeer tegen de
    zin van de 'kerkelijke partijen' in bracht het kabinet een
    onderwijswet tot stand, die hogere kwaliteit van het lager
    onderwijs beoogde, met alle kostenverhoging van dien. Deze
    liberale wet was ge&amp;iuml;nspireerd door de Maatschappij tot Nut
    van 't Algemeen, waarvan ook Van Heeckeren lid was.&lt;/p&gt;
&lt;p&gt;In mei 1879 ontstond een kabinetscrisis, nadat minister
    J.P.R. Tak van Poortvliet (1839-1904) ontslag had aangeboden na
    de verwerping van artikel 1 van zijn ontwerp-kanalenwet in de
    Kamer. De leider van het ministerie - Kappeyne, volgde hem in
    dezen. Vier ministers, onder wie Van Heeckeren, adviseerden de
    Koning dringend Tak en Kappeyne geen ontslag te verlenen en in
    te stemmen met Kappeynes voorwaarde voor continuering van zijn
    ministerschap. Die verlangde namelijk een grondwetsherziening
    te mogen voorbereiden. De Koning weigerde echter deze adviezen
    op te volgen. Hierop boden alle ministers op 11 juli hun
    ontslag aan en verkregen dit. Het onverwachte einde van dit
    kabinet, dat op een ruime kamermeerderheid steunde, schokte
    vooral de liberalen zelf en bracht langdurige verdeeldheid in
    hun gelederen teweeg.&lt;/p&gt;
&lt;p&gt;Van Heeckeren keerde terug naar zijn Gelderse landgoederen.
    In de verkiezingsstrijd van einde 1881 echter weerde hij zich
    als Kappeyniaans kandidaat tegen de volgelingen van J.G.
    Gleichman (1834-1906), de twee polen in de liberale
    broederstrijd, die overigens meer op persoonlijke
    tegenstellingen dan op ideologische verschillen berustte. Van
    Heeckeren veroverde in het district Zutphen een zetel in de
    Tweede Kamer, waar hij van januari 1882 tot november 1884
    zitting had. Hier hield hij zich vooral bezig met provinciale
    en waterstaatkundige kwesties en met de begroting van
    Buitenlandse Zaken. In mei 1883 probeerden Gelderse liberalen,
    ook gesteund door Van Heeckeren, de verdeeldheid onder hun
    partijgenoten in den lande te overwinnen door alle liberale
    kopstukken, kamerleden, journalisten enz. voor beraad bijeen te
    roepen in Arnhem, maar door gebrek aan medewerking ging het
    plan niet door. In en buiten de Kamer bleven echter de
    Kappeynianen, waartoe Van Heeckeren gerekend kon worden, in de
    minderheid, ook toen Tak van Poortvliet de leiding van Kappeyne
    had overgenomen en de groep met de naam van Takkeanen werd
    gesierd. In 1884 verloor Van Heeckeren dan ook zijn zetel. Een
    nog lang durend leven bracht voor Van Heeckeren een meer
    teruggetrokken bestaan. Wel bleef hij van 1883 tot 1910
    buitencommissaris van de Hollandsche IJzeren
    Spoorweg-Maatschappij en besteedde hij nog dertig jaar lang
    aandacht en zorg aan zijn landgoederen Bingerden en Ruurlo. Als
    kamerheer i.b.d. diende deze Gelderse edelman na de koningen
    Willem I, II en III nog koningin Wilhelmina. Geboren een
    tiental dagen na de slag bij Waterloo, stierf hij enkele
    maanden voor het uitbreken van de Eerste Wereldoorlog.&lt;/p&gt;
&lt;p&gt;
  &lt;a href='agedeelte'&gt;A: &lt;/a&gt;Papieren van W. baron Van Heeckeren tot Keil bevinden
  zich in de collectie Huisarchief Ruurlo in het Rijksarchief in
  Gelderland te Arnhem.&lt;/p&gt;
&lt;p&gt;
  &lt;a href='lgedeelte'&gt;L: &lt;/a&gt;C.W. de Vries, 
  &lt;em&gt;Overgrootvader koning Willem III&lt;/em&gt;

  (Amsterdam, 1951) 123-126, 225-247, 269-270; E. van Raalte, 
  &lt;em&gt;Staatshoofd en ministers&lt;/em&gt;

  (Zwolle, 1971) 129-159; M.W. Jurriaanse, 'Mr. Willem baron van
  Heeckeren van Keil', in 
  &lt;em&gt;De Nederlandse ministers van buitenlandse zaken 1813-1900&lt;/em&gt;

  (Den Haag, 1974) 273-288; J. Coppens, 'De daguerreotypen van
  Willem baron van Heeckeren c. 1840 - c. 1860', in 
  &lt;em&gt;Bijdragen en Mededelingen Gelre 69&lt;/em&gt;

  (1976/1977) 217-234; J. Doorn, 
  &lt;em&gt;Nederland, Oranje en de doofpot: raadsels rond Oranje in de
  19e eeuw&lt;/em&gt;

  (Zaltbommel, 1979) 272-286; G. Taal, 
  &lt;em&gt;Liberalen en radicalen in Nederland 1872 - 1901&lt;/em&gt;

  (Den Haag, 1980); 
  &lt;em&gt;Maar Majesteit! Koning Willem en zijn tijd. De geheime
  dagboeken van minister A.W.P. Weitzel.&lt;/em&gt;

  Bew. en ingel. door P. van 't Veer.5e dr. (Amsterdam, 1980)
  40-85; R.W.A.M. Cleverens, 
  &lt;em&gt;Het Huis Twickel en zijn bewoners&lt;/em&gt;

  (Oldenzaal [etc.], 1981); J.P. Duyverman, 
  &lt;em&gt;Uit de geheime dagboeken van Aeneas Mackay&lt;/em&gt;

  (Houten, 1987); R.W.A.M. Cleverens, 
  &lt;em&gt;Het geslacht Van Heeckeren...&lt;/em&gt;

  (Middelburg, 1988).&lt;/p&gt;

&lt;p&gt;
&lt;a href='igedeelte'&gt;I: &lt;/a&gt;M.W. Jurriaanse, &lt;i&gt;De Nederlandse Ministers van Buitenlandse Zaken 1813-1900&lt;/i&gt; ('s-Gravenhage 1974) 272.&lt;/p&gt;





&lt;p&gt;G.A.M. Beekelaar&lt;/p&gt; 
&lt;dtml-var bwn_footer&gt;</text>
  </biography>
</biodes>

