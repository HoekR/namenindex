<biodes version="1.0">
  <fileDesc>
    <title>Buisman, Pieter Henri (1888-1982)</title>
    <ref target="http://resources.huygens.knaw.nl/bwn1880-2000/lemmata/bwn3/buisman"/>
    <publisher>
      <name>Biografisch Woordenboek van Nederland:1880-2000</name>
      <ref target="http://resources.huygens.knaw.nl/bwn1880-2000"/>
    </publisher>
  </fileDesc>
  <person>
    <idno type="id">buisman</idno>
    <persName><name type="geslachtsnaam">Buisman</name>, Pieter Henri</persName>
    <sex value="1"/>
    <event type="birth" when="1888"/>
    <event type="death" when="1982"/>
    <state type="occupation">tandheelkundige</state>
  </person>
  <biography>
    <graphic url="http://resources.huygens.knaw.nl/bwn1880-2000/lemmata/bwn3/images/images/BUISMAN.jpg"/>
    <text>&lt;dtml-var bwn_header&gt;
 &lt;p class='genealogie'&gt;
  &lt;strong&gt;Buisman, Pieter Henri&lt;/strong&gt;, hoogleraar prothetische tandheelkunde (Winsum (Gr) 12-4-1888 - Tiel 13-3-1982).

  Zoon van Dirk Jan Buisman, postdirecteur, en Wiebrigje Tacoma.
  Gehuwd op 16-11-1911 met Maria Adriana Johanna Bakker, tandarts.
  Uit dit huwelijk werd 1 zoon geboren.
  
&lt;img src=&amp;quot;images/BUISMAN.jpg&amp;quot; align=&amp;quot;right&amp;quot; BORDER=&amp;quot;0&amp;quot; alt=&amp;quot;afbeelding van Buisman, Pieter Henri&amp;quot; class=&amp;quot;bwnimg&amp;quot;&gt;
  
  &lt;/p&gt;
&lt;p&gt;Buisman, afkomstig uit een doopsgezind gezin met drie
    kinderen, van wie hij de enige zoon was, behaalde in 1906 zijn
    HBS-diploma in Dordrecht. Na een theoretisch examen in
    Amsterdam afgelegd te hebben werd hij in 1907 op het
    tandheelkundig Instituut in Utrecht toegelaten. Binnen de
    Candidaats Tandartsen Vereeniging &amp;quot;John Tomes&amp;quot; - opmerkelijk is
    het relatief grote aantal vrouwen in deze club - ging hij al
    spoedig een rol spelen; hij werd in 1908 ab-actis. Op 25
    november 1910 behaalde hij het tandmeestersdiploma. Daarna
    vestigde hij zich in Tiel, waar hij ook op charitatief en
    bestuurlijk gebied actief was. Zo heeft hij samen met zijn
    echtgenote in de jaren '30 algemene ontwikkelingscursussen voor
    werklozen georganiseerd. Ondertussen maakte hij zich ook
    verdienstelijk in het Tandheelkundig Genootschap en in de
    Nederlandsche Maatschappij ter bevordering van de tandheelkunde
    en verleende hij veel medewerking aan het 
    &lt;em&gt;Tijdschrift voor tandheelkunde.&lt;/em&gt;

    Hij was een uitstekend stilist, die vaak op ironisch-speelse
    wijze zijn opvattingen kenbaar kon maken, ongeacht of dit nu op
    zijn speciale vakgebied was dan wel op dat van
    maatschappelijk-tandheelkundige vraagstukken die hem met de
    jaren steeds meer bezighielden. Het lag voor de hand dat hij al
    sedert 1922 in de redactie van het 
    &lt;em&gt;Tijdschrift voor tandheelkunde&lt;/em&gt;

    opgenomen was en in 1942 hoofdredacteur werd om dat tot 1966 te
    blijven. Zijn publikaties, die hem deden kennen als een man van
    grote eruditie en veelzijdigheid, hebben stellig de aandacht op
    hem doen vestigen toen in verband met de ontwikkeling in het
    tandheelkundig onderwijs in 1947 leerstoelen moesten worden
    bezet.&lt;/p&gt;
&lt;p&gt;In begin 1948 werd Buisman directeur van het Tandheelkundig
    Instituut van de Rijksuniversiteit te Utrecht en later in dat
    zelfde jaar gewoon hoogleraar belast met het onderwijs in de
    prothetische tandheelkunde. Zijn intreerede was getiteld: 
    &lt;em&gt;Het bijzondere systeem: de kaken&lt;/em&gt;

    (Utrecht, 1949). Buisman heeft niet alleen tijdens zijn
    ordinariaat wetenschappelijke prestaties geleverd door de
    prothetische tandheelkunde te vernieuwen, maar ook
    organisatorisch wist hij in het ambtelijke universitaire
    circuit vereenvoudigingen door te zetten. Hij maakte als
    hoogleraar vele reizen naar het buitenland en kon zodoende
    eigen theorie en praktijk aan die van zijn buitenlandse
    collegae toetsen en vele idee&amp;euml;n uitwisselen. Zijn
    verdiensten vonden in Nederland onder meer erkenning in de
    benoeming tot lid van de Raad van Beroep van de Nederlandse
    Maatschappij tot Bevordering van de Tandheelkunde - het hoogste
    rechtsprekend tandheelkundig college. Bij zijn emeritaat in
    1958 staakte Buisman zijn werkzaamheden allerminst - hij bleef
    vooral zijn particuliere praktijk uitoefenen. In 1970 werd hij
    ter ere van zijn zestigjarig beroepsjubileum gehuldigd met de
    uitreiking van een gedenkboek, een keuze uit zijn publikaties
    bevattend.&lt;/p&gt;
&lt;p&gt;Nauw betrokken was hij verder bij de opbouwcommissie van het
    Tandheelkundig Instituut in de Uithof te Utrecht, waarvan hij
    in 1975 de opening meemaakte. Tot 1980 speelde hij nog een rol
    in het bestuur van het Nederlands Tandheelkundig Genootschap -
    op het laatst als voorzitter en ten slotte als erevoorzitter.
    Ook de Tandheelkundige Studentenvereniging &amp;quot;John Tomes&amp;quot; had na
    zijn emeritaat zijn warme belangstelling: hij bleef tot zijn
    dood erevoorzitter.&lt;/p&gt;
&lt;p&gt;Buisman, hoewel aimabel tegenover zijn pati&amp;euml;nten, was
    hard voor zichzelf. Zijn karakter was gesloten en integer. Hij
    was zeer punctueel, in het gezin opvallend aanwezig, het
    middelpunt. Hoewel hij plooibaar was, kon hij op bepaalde
    punten zeer strijdbaar zijn. Verschillende artikelen van zijn
    hand in het 
    &lt;em&gt;Tijdschrift voor Tandheelkunde&lt;/em&gt;

    getuigen hiervan. Zijn grote belezenheid, gepaard aan zijn
    brede belangstelling, maakte hem tot op zeer hoge leeftijd aan
    vraagbaak voor velen.&lt;/p&gt;
&lt;p&gt;
  &lt;a href='pgedeelte'&gt;P: &lt;/a&gt;Behalve 
    &lt;em&gt;Keuze uit de publikaties van prof. P.H. Buisman.
    Aangeboden... ter gelegenheid van zijn 60-jarig
    tandartsjubileum (1910-1970)&lt;/em&gt;

    met volledige lijst van publikaties tot 1970; o.a. 'Ontstaan en
    ontwikkeling van het tandheelkundig onderwijs (1877- 1940)', in
    
    &lt;em&gt;Van tandmeesters en tandartsen: 100 jaar tandheelkundig
    onderwijs in Nederland&lt;/em&gt;

    [Red.: F.E.R. de Maar et al.] (Amsterdam, 1977)45-82.&lt;/p&gt;
&lt;p&gt;
  &lt;a href='lgedeelte'&gt;L: &lt;/a&gt;J.B. Visser, in 
  &lt;em&gt;Nederlands Tijdschrift voor Tandheelkunde&lt;/em&gt;

  89 (1982) 177-178.&lt;/p&gt;

&lt;p&gt;
&lt;a href=&amp;quot;igedeelte&amp;quot;&gt;I: &lt;/a&gt;&lt;em&gt;Nederlands Tijdschrift voor Tandheelkunde&lt;/em&gt;

  89 (1982) 177 [Foto: Peter Minjon, naar een schilderij van Sierk Schr&amp;ouml;der].&lt;/p&gt;

&lt;p&gt;F.E.R. de Maar&lt;/p&gt; 
&lt;dtml-var bwn_footer&gt;</text>
  </biography>
</biodes>

