<biodes version="1.0">
  <fileDesc>
    <title>Voormolen, Alexander Nicolaas (1895-1980)</title>
    <ref target="http://resources.huygens.knaw.nl/bwn1880-2000/lemmata/bwn3/voormolen"/>
    <publisher>
      <name>Biografisch Woordenboek van Nederland:1880-2000</name>
      <ref target="http://resources.huygens.knaw.nl/bwn1880-2000"/>
    </publisher>
  </fileDesc>
  <person>
    <idno type="id">voormolen</idno>
    <persName><name type="geslachtsnaam">Voormolen</name>, Alexander Nicolaas</persName>
    <sex value="1"/>
    <event type="birth" when="1895"/>
    <event type="death" when="1980"/>
    <state type="occupation">componist</state>
  </person>
  <biography>
    <text>&lt;dtml-var bwn_header&gt;
 &lt;p class='genealogie'&gt;
  &lt;strong&gt;Voormolen, Alexander Nicolaas&lt;/strong&gt;, componist (Rotterdam 3-3-1895 - Leidschendam 12-11-1980).

  Zoon van Willem Voormolen, hoofdcommissaris van politie, en
  Alieda Maria Wentholt. Gehuwd op 4-12-1918 met Marcelle Henriette
  Chouillet. Uit dit huwelijk werden geen kinderen geboren. Na
  echtscheiding (30-10-1920) gehuwd op 22-4-1926 met Alice Clifford
  Grierson. Uit dit huwelijk werd 1 dochter geboren. Na
  echtscheiding (15-10-1934) gehuwd op 15-9-1943 met Eliza
  Willemina van Musschenbroek. Na echtscheiding (7-7-1945) gehuwd
  op 12-6-1946 met Henri&amp;euml;tte Maria Jacoba Hugonia van Beeck
  Calkoen. Dit huwelijk werd op 29-1-1953 door echtscheiding
  ontbonden. Uit het 3e en 4e huwelijk werden geen kinderen
  geboren.
  

  
  &lt;/p&gt;
&lt;p&gt;Alexander Voormolen is samen met een oudere en een jongere
    zuster opgegroeid in een welgesteld en gecultiveerd milieu.
    Zijn vader was na een eervolle carri&amp;egrave;re als marineofficier
    achtereenvolgens burgemeester van Veendam en Doesburg geweest
    alvorens hij zijn functie te Rotterdam aanvaardde. Een van de
    voorvaderen van zijn moeder was Claude Rameau uit Dijon, een
    broer van de componist Jean-Philippe Rameau (1683-1764), en
    wellicht vindt men hierin een verklaring voor Voormolens
    geprononceerde voorliefde voor Franse muziek en literatuur, die
    hij al vroeg aan den dag legde. Reeds als vijfjarige zocht hij
    aan de piano ongewone akkoorden bijeen, doch toen hij op zijn
    achtste jaar pianoles kreeg, was hij niet tot studeren te
    bewegen: hij wilde uitsluitend componist worden. Ook toen hij
    in 1909 op de muziekschool te Utrecht van W.M. Petri pianoles
    kreeg, bleven zijn vorderingen onder de maat. Intussen had zich
    in dat zelfde jaar in het ouderlijk huis een ramp voltrokken:
    op 9 juni kwam zijn vader te overlijden, en omdat zijn moeder
    niet in staat bleek te zijn dit verlies te verwerken moest zij
    worden opgenomen in een zenuw-inrichting. Voor Alexander
    betekende dit een lijdensweg langs verschillende kostscholen,
    waar hij telkens weer wegliep.&lt;/p&gt;
&lt;p&gt;Pas toen hij in 1912 in de compositieklas van Johan Wagenaar
    aan de Utrechtsche Muziekschool werd toegelaten - samen met
    o.a. Willem Pijper en Bernard Wagenaar - voelde hij zich
    eindelijk in zijn element, en kwam zijn bijzondere
    compositorische begaafdheid tot volle ontplooiing. In 1914
    verscheen te Utrecht voor het eerst een compositie van
    Voormolen in druk: 
    &lt;em&gt;Valse triste voor piano,&lt;/em&gt;

    waaruit een onmiskenbare verwantschap met de toen moderne
    Franse muziek blijkt. Dit was ook het geval in de Pr&amp;eacute;lude
    voor het onvoltooid gebleven 'drame lyrique' 
    &lt;em&gt;La mort de Tintagiles&lt;/em&gt;

    (Maeterlinck), door de Franse gastdirigent
    Rhen&amp;eacute;-B&amp;acirc;ton in augustus 1916 in het Kurhaus te
    Scheveningen uitgevoerd. Rhen&amp;eacute;-B&amp;acirc;ton kwam dermate
    onder de indruk van het talent van de 21-jarige componist, dat
    hij hem voorstelde naar Parijs te komen om daar zijn studie te
    voltooien. Na een avontuurlijke reis via Londen - middenin de
    Eerste Wereldoorlog - kwam Voormolen in september 1916 in
    Parijs aan, waar hij door Rhen&amp;eacute;-B&amp;acirc;ton in contact werd
    gebracht met componisten als Maurice Ravel, Albert Roussel en
    vele andere musici. Roussel werd zijn leermeester, hoewel hij
    zich meer aangetrokken voelde tot Ravel; deze introduceerde hem
    bij Alexis Rouart, eigenaar van de uitgeverij Rouart, Lerolle
    &amp;amp; Cie, die op voorspraak van Ravel jarenlang alles
    publiceerde wat de jonge Nederlander componeerde. Tussen 1918
    en 1927 verschenen niet minder dan 17 composities van Voormolen
    bij deze uitgever in druk: werken voor piano, viool en piano,
    cello en piano, een pianotrio en liederen. Behalve aan Ravel en
    Roussel heeft hij in zijn Parijse tijd muziek opgedragen aan de
    pianist Jos&amp;eacute; Iturbi, de violist Jacques Thibaud, de
    celliste Judith Bokor, de zangeres Birgit Ingel, de danseres
    Lily Green en vele anderen.&lt;/p&gt;
&lt;p&gt;Toch heeft Voormolen het slechts twee jaren in Parijs kunnen
    uithouden, omdat hij, ondanks zijn sterke affiniteit met de
    Franse muziekcultuur, zijn Nederlandse aard niet kon en wilde
    verloochenen. Na de oorlog keerde hij naar zijn geboorteland
    terug, waar hij zich in Veere vestigde. Die overgang bleek
    echter te radicaal, en na een hernieuwd verblijf te Parijs en
    een korte vestiging in Wenen kwam hij definitief naar Den Haag,
    waar hij zijn verdere leven zou blijven wonen. Om enigermate in
    zijn levensonderhoud te voorzien aanvaardde hij een functie als
    Haagse muziekrecensent voor de 
    &lt;em&gt;Nieuwe Rotterdamsche Courant.&lt;/em&gt;

    Als componist kwam hij ook in ons land reeds vroeg in aanzien,
    nadat het Haagsch Strijkkwartet in juli 1919 zijn in dat zelfde
    jaar gecomponeerde 
    &lt;em&gt;Quatuor &amp;agrave; cordes&lt;/em&gt;

    ten doop had gehouden. Op 1 december 1921 gaf Willem Mengelberg
    in het Concertgebouw te Amsterdam de eerste uitvoering van de 
    &lt;em&gt;Symphonietta&lt;/em&gt;

    (eveneens uit 1919) en op 7 januari 1925 vond te Utrecht onder
    leiding van Evert Cornelis de premi&amp;egrave;re plaats van het
    symfonische gedicht 
    &lt;em&gt;Droomhuis,&lt;/em&gt;

    ge&amp;iuml;nspireerd op een gedicht van P.C. Boutens. Alle drie de
    werken heeft de componist na de uitvoering teruggetrokken,
    zoals hij dat later ook zou doen met het ballet 
    &lt;em&gt;Diana&lt;/em&gt;

    uit 1935, nadat het verscheidene malen door de
    Wagnervereeniging was opgevoerd, en met het voor Carel van
    Leeuwen Boomkamp gecomponeerde 
    &lt;em&gt;Violoncelconcert,&lt;/em&gt;

    dat op 20 april 1941 in Den Haag onder leiding van de componist
    zijn premi&amp;egrave;re beleefde. In al deze gevallen gaf een steeds
    sterker wordende zelfkritiek de doorslag; hij ging meer en meer
    betreuren dat hij sommige van zijn reeds gedrukte composities
    niet meer aan de openbaarheid kon onttrekken. Een blijvend
    succes daarentegen verwierven de orkestvariaties 
    &lt;em&gt;De Drie Ruitertjes&lt;/em&gt;

    (1927) en vooral de beide 
    &lt;em&gt;Baron Hop-Suites&lt;/em&gt;

    (1923/ 1924 en 1931), die jarenlang door alle Nederlandse
    orkesten geregeld zijn gespeeld. Niet minder populair werd het
    voor Jaap en Haakon Stotijn gecomponeerde 
    &lt;em&gt;Concert voor 2 hobo's en orkest&lt;/em&gt;

    (1933) en het eveneens door Jaap Stotijn ge&amp;iuml;nspireerde 
    &lt;em&gt;Concert voor hobo en orkest&lt;/em&gt;

    (1938). Daarmee kon zich de aan Willem Mengelberg opgedragen 
    &lt;em&gt;Sinfonia&lt;/em&gt;

    uit 1942 niet meten, het laatste werk van Voormolen dat
    Mengelberg nog heeft kunnen dirigeren. Intussen had hij zich
    van het recensentschap, dat hem steeds meer tegen stond, kunnen
    bevrijden en in 1938 een benoeming tot bibliothecaris van het
    Koninklijk Conservatorium aanvaard. Ten slotte, in 1955, werd
    hem door het ministerie van O., K. en W. een eregeld toegekend,
    dat hem in staat moest stellen zich uitsluitend aan het
    componeren te wijden.&lt;/p&gt;
&lt;p&gt;Na de oorlog leken Voormolens populariteit en ook zijn
    creativiteit voorbij te zijn. Officieel huldebetoon - de Visser
    Neerlandiaprijs van het Algemeen Nederlands Verbond (ANV) in
    1961, de Johan Wagenaar-prijs van de gemeente Den Haag in 1961,
    de Penning van de Rotte van de Rotterdamse Kunststichting in
    1976, het erelidmaatschap van de Haagse Kunstkring in 1978 -
    kon daarin geen verbetering brengen. Wel leek in 1969 de
    televisiefilm 
    &lt;em&gt;De kleine zielen&lt;/em&gt;

    (naar de roman van Louis Couperus), waarvoor het begin van het
    langzame deel uit zijn hoboconcert als herkenningsmelodie was
    gekozen, de muziek van Voormolen opnieuw in de aandacht te
    zullen brengen, maar ook deze opleving was van voorbijgaande
    aard. Het gevoel miskend en vergeten te zijn, heeft na de
    Tweede Wereldoorlog het leven van deze vroeger zo spirituele
    levensgenieter met toenemende bitterheid vervuld, gekweld als
    hij bovendien was door allerlei pijnlijk lichamelijk ongemak.
    Wel kon hij dankbaar zijn voor de liefderijke zorg waarmee de
    zangeres Elisa Henriette ('Titi') Fermin, sinds 1962 zijn
    levenspartner, hem tot zijn dood toe heeft omgeven.&lt;/p&gt;
&lt;p&gt;Onder de Haagse kunstenaars van de jaren '20 en '30 nam
    Alexander Voormolen als onberispelijk geklede dandy een geheel
    aparte plaats in. Zijn litteraire belezenheid (met de
    romankunst van Couperus als middelpunt) en zijn verfijnde smaak
    voor po&amp;euml;zie, die ook uit de keuze van de door hem
    gecomponeerde gedichten blijkt, maakten hem tot een steeds weer
    boeiende en verrassende gesprekspartner. Daarbij bezat hij een
    voor veel vrouwen onweerstaanbare uitstraling, gepaard met een
    even onweerstaanbaar gevoel voor humor. Hij zocht zijn vrienden
    niet zozeer onder de musici (afgezien van de hoogst begaafde en
    sympathieke componerende vishandelaar Willem Heydt uit
    Nijmegen) als wel onder de schilders, zoals Isaac Israels, Jan
    en Charley Toorop en Willem van Konijnenburg. Jan Toopop en Van
    Konijnenburg hebben hem geportretteerd, evenals in zijn Parijse
    tijd de Belgische schilder Fernand Wery. Voormolen was trouwens
    ook zelf een begaafd tekenaar, zoals bijv. blijkt uit het
    kostelijke door hem ontworpen omslag van zijn beide in 1923 en
    1925 gepubliceerde bundels met kleine pianostukken, getiteld 
    &lt;em&gt;Livre des Enfants.&lt;/em&gt;
&lt;/p&gt;
&lt;p&gt;De evolutie in de compositiestijl van Alexander Voormolen
    kan worden gekenschetst met het motto 'van Ravel tot Haydn'.
    Uitgaande van Kavels 
    &lt;em&gt;Le tombeau de Couperin&lt;/em&gt;

    (in 1918 verschenen) heeft hij zich aanvankelijk in Parijs op
    de cultivering van de achttiende-eeuwse dansvormen toegelegd,
    een voorliefde die hem eigenlijk zijn leven lang bijbleef en
    o.a. tot uitdrukking komt in zijn 
    &lt;em&gt;Suite de Clavecin&lt;/em&gt;

    uit 1921. Tevens legde hij echter de nadruk op het harmonische
    aspect, daarmee een destijds zeer geavanceerd dissonerend
    klankbeeld oproepend dat het gevaar meebracht louter in een
    opeenvolging van meer of minder interessante akkoorden te
    ontaarden. De vervaging van het melodische beseffend, zocht hij
    daarop zijn toevlucht bij het oude Nederlandse volkslied, zoals
    ons dit in Valerius' 
    &lt;em&gt;Nederlantsche Gedenck-Clanck&lt;/em&gt;

    uit 1626 is overgeleverd. Het streven om zijn 'progressieve'
    harmoniek ondergeschikt te maken aan zijn van dit melodietype
    afgeleide eigen melodie&amp;euml;n, bracht steeds meer een
    verschuiving naar melodische suprematie teweeg, vooral toen
    voor Voormolen de Haydn-stijl als inspiratiebron voor een
    beminnelijk neo-classicisme ging fungeren. Als specimina van
    deze drie stadia kunnen worden aangemerkt het declamatorium 
    &lt;em&gt;Beatrijs&lt;/em&gt;

    (1921), de variatiecyclus 
    &lt;em&gt;De Drie Ruitertjes&lt;/em&gt;

    (1927) en de ouverture 
    &lt;em&gt;Viva Carolina&lt;/em&gt;

    (1931); op vocaal gebied kunnen als aequivalenten in deze
    ontwikkeling worden genoemd de liederen 
    &lt;em&gt;Veere&lt;/em&gt;

    (Albert Plasschaert, 1921), 
    &lt;em&gt;Zomerzang&lt;/em&gt;

    (Jan Luyken, 1932) en 
    &lt;em&gt;Canzonetta&lt;/em&gt;

    (A. Voormolen, 1950). Nadat in de 
    &lt;em&gt;Kleine Haagsche Suite&lt;/em&gt;

    (1939) en in de 
    &lt;em&gt;Spiegel-Suite&lt;/em&gt;

    (1939) de grens met de amusementsmuziek zeer dicht was
    genaderd, zocht Voormolen uitkomst in de strengheid van de
    fugatische vorm, die hij reeds in de finale van zijn
    hoboconcert uit 1938 had toegepast en die in de finale van het 
    &lt;em&gt;Concert voor twee klavieren&lt;/em&gt;

    (1950) en in de 
    &lt;em&gt;Ciaconna en Fuga&lt;/em&gt;

    (1958) nog meer reli&amp;euml;f kreeg. Los van alle stijlkritische
    overwegingen moet echter worden vastgesteld dat Alexander
    Voormolen muziek heeft voortgebracht die altijd een persoonlijk
    cachet bezit en in haar beste ogenblikken (vooral in de
    langzame delen van zijn orkestwerken, bijv. in het ontroerende
    Adagietto 'in memoriam Willem Mengelberg' uit de 
    &lt;em&gt;Sinfonia concertante&lt;/em&gt;

    voor klarinet hoorn en strijkorkest, 1951) vervuld is van een
    melancholieke charme, die haar levensvatbaarheid ook voor de
    toekomst kan waarborgen.&lt;/p&gt;
&lt;p&gt;
  &lt;a href='agedeelte'&gt;A: &lt;/a&gt;Archief-Voormolen in het Nederlands Muziek Instituut te 's-Gravenhage. Drie
  glasplaten van het 
  &lt;em&gt;Concert voor 2 hobo's en orkest,&lt;/em&gt;

  uitgevoerd in 1935 door Het Residentie-Orkest o.l.v. Voormolen,
  in geluidsverzameling van Gemeentearchief te
  's-Gravenhage.&lt;/p&gt;
&lt;p&gt;
  &lt;a href='pgedeelte'&gt;P: &lt;/a&gt;Lijst van werken tot 1965 in 
    &lt;em&gt;Sonorum speculum&lt;/em&gt;

    23 (1965), (summer). Zie voor latere werken 
    &lt;em&gt;General catalogue Dutch contemporary music&lt;/em&gt;

    (Amsterdam: Donemus, 1982. 3 dl.).&lt;/p&gt;
&lt;p&gt;
  &lt;a href='lgedeelte'&gt;L: &lt;/a&gt;S. Dresden, 
  &lt;em&gt;Het muziekleven in Nederland sinds 1880&lt;/em&gt;

  I De componisten (Amsterdan, 1923) 110-112; R. van Santen, 
  &lt;em&gt;De piano en hare componisten&lt;/em&gt;

  (Den Haag, [1925]) 225-238; P.F. Sanders, 
  &lt;em&gt;Moderne Nederlandsche componisten&lt;/em&gt;

  (Den Haag, [1929]) 34-37; 42-43; H.E. Reeser, 'Alex. Voormolen:
  &amp;quot;De Drie Ruitertjes&amp;quot; ', in 
  &lt;em&gt;Caecilia en De Muziek&lt;/em&gt;

  91 (8) (1933-1934) 1 (november) 18-26; C. Backers, 
  &lt;em&gt;Nederlandsche componisten van 1400 tot op onzen tijd&lt;/em&gt;

  (Den Haag, [1941]) 136-140; J.H. Speenhoff, 
  &lt;em&gt;Daar komen de schutters!&lt;/em&gt;

  (Den Haag, 1943) 147-150; W.H. Thijsse, 
  &lt;em&gt;Zeven eeuwen Nederlandse muziek&lt;/em&gt;

  (Rijswijk, 1949) 269-271; E. Reeser, 'Alexander Voormolen', in 
  &lt;em&gt;Sonorum speculum&lt;/em&gt;

  22 (1965), (spring) 1-11; 23 (1965), (summer) 18-25; idem, 
  &lt;em&gt;Stijlproeven van Nederlandse muziek 1890-1960&lt;/em&gt;

  (Amsterdam, 1966) 11,57- 72; idem, in 
  &lt;em&gt;Die Musik in Geschichte und Gegenwart&lt;/em&gt;

  (Kassel, 1968) XIV, kol. 11-12; M. Monnikendam, 
  &lt;em&gt;Nederlandse componisten van heden en verleden&lt;/em&gt;

  (Amsterdam, [1968]) 168-170; Jos Wouters, 
  &lt;em&gt;The New Grove's Dictionary of Music and Musicians&lt;/em&gt;

  (London, 1980) XX, 78; P. Niessing, in 
  &lt;em&gt;Mens en melodie&lt;/em&gt;

  36 (1981) 82-84; P.-J. Wagemans, 'Alexander Voormolen', in 
  &lt;em&gt;Key Notes&lt;/em&gt;

  (1982) 1 (,) 14-23; Leo Samama, 
  &lt;em&gt;Zeventig jaar Nederlandse muziek 1915-1985...&lt;/em&gt;

  (Amsterdam, 1986) 42-47.&lt;/p&gt;
&lt;p&gt;Eduard Reeser&lt;/p&gt; 
&lt;dtml-var bwn_footer&gt;</text>
  </biography>
</biodes>

