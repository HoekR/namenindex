<biodes version="1.0">
  <fileDesc>
    <title>Nort, Bertha (1874-1946)</title>
    <ref target="http://resources.huygens.knaw.nl/bwn1880-2000/lemmata/bwn5/nort"/>
    <publisher>
      <name>Biografisch Woordenboek van Nederland:1880-2000</name>
      <ref target="http://resources.huygens.knaw.nl/bwn1880-2000"/>
    </publisher>
  </fileDesc>
  <person>
    <idno type="id">nort</idno>
    <persName><name type="geslachtsnaam">Nort</name>, Bertha</persName>
    <sex value="2"/>
    <event type="birth" when="1874"/>
    <event type="death" when="1946"/>
    <state type="occupation">juriste</state>
    <state type="occupation">politica</state>
  </person>
  <biography>
    <graphic url="http://resources.huygens.knaw.nl/bwn1880-2000/lemmata/bwn5/images/images/nort.jpg"/>
    <text>&lt;dtml-var bwn_header&gt;
 &lt;p class='genealogie'&gt;
  &lt;strong&gt;Nort, Bertha&lt;/strong&gt;, (bekend onder de naam &lt;b&gt;Betsy Bakker-Nort&lt;/b&gt;), juriste en politica 
(Groningen 8-5-1874 - Utrecht 23-5-1946). Dochter van Joseph Isa&amp;auml;c Nort, koopman, en Wilhelmina van
  der Wijk. Gehuwd op 23-3-1904 met Gerrid Pieter Bakker
  (1871-1939), graanhandelaar en publicist. Dit huwelijk bleef
  kinderloos.
  

  

  

  
  &lt;/p&gt;
&lt;p&gt;
  &lt;img class='bwnimg' BORDER='0' align='right' src='images/nort.jpg' alt='afbeelding van Nort, Bertha'&gt;Betsy Nort groeide op als de jongste van vier meisjes in een
    niet-gelovig joods gezin in Groningen. Haar vader stierf toen
    zij zes was. Dat ze in een vrouwengezin was opgegroeid was -
    naar eigen zeggen - van invloed geweest op haar latere
    levensbeslissingen. ''t Trof me reeds als klein meisje,'
    verklaarde ze in een terugblik op haar keuze voor de
    vrouwenbeweging, 'dat mijn flinke zelfstandige moeder niet
    mocht stemmen voor de Gemeenteraad, en elke nog zoo domme man
    wel' (geciteerd in: Braun, 89).&lt;/p&gt;
&lt;p&gt;Na de middelbare meisjesschool verbleef Betsy Nort enkele
    jaren in Denemarken en Zweden om Scandinavische talen te
    studeren. Met die kennis vertaalde zij tussen 1900 en 1911 een
    veertigtal Zweedse, Deense en Noorse romans en kinderboeken,
    zoals bijvoorbeeld 
    &lt;em&gt;De wonderen van den antichrist&lt;/em&gt;

    van Selma Lagerl&amp;ouml;f en 
    &lt;em&gt;Twijfel&lt;/em&gt;

    van Amalie Skram. In 1899 begon Nort te schrijven over de stand
    van zaken in deze noordelijke landen op het terrein van het
    'volksontwikkelingswerk' en het belangrijke aandeel dat de
    vrouwenbeweging hierin had, onder meer in het feministische
    tijdschrift 
    &lt;em&gt;Belang en Recht&lt;/em&gt;

    . Reeds in deze eerste publicaties liet zij zich kennen als de
    kalme en degelijke, maar gedecideerde feministe van
    sociaal-liberale signatuur, die ze de rest van haar leven zou
    blijven.&lt;/p&gt;
&lt;p&gt;Toen er in 1895 een afdeling van de Vereeniging voor
    Vrouwenkiesrecht (VVVK) in haar woonplaats Groningen werd
    opgericht, was de twintigjarige Betsy Nort er bij. Zij werd een
    van die vrouwen die in de beginperiode van de feministische
    kiesrechtstrijd in de zalen en zaaltjes vol met mannen voor
    opschudding zorgden door Kamerkandidaten op verkiezingstournee
    lastige vragen te stellen over het burgerschap van mannen en
    vrouwen.&lt;/p&gt;
&lt;p&gt;Na haar huwelijk in 1904 met Gerrid Bakker - ook hij was
    VVVK-lid en samen vertaalden zij enkele boeken - zette Betsy
    Nort haar bezigheden buitenshuis als activiste van de VVVK
    voort. Zo ging zij met haar twintig jaar oudere 'mentor' Aletta
    Jacobs op stap door de provincie Groningen, om meer aanhang bij
    vrouwen te verwerven. Tot aan het eind van de kiesrechtstrijd
    bleef zij een van de belangrijke leidende vrouwen van de
    Groningse VVVK-afdeling. Met Aletta Jacobs zou zij politiek en
    persoonlijk blijven optrekken.&lt;/p&gt;
&lt;p&gt;Aangezien de strijd voor gelijke kansen en rechten gebaat
    was bij een nauwkeurige kennis van wet en recht besloot
    Bakker-Nort ten behoeve van de vrouwenbeweging rechten te gaan
    studeren. Na eerst staatsexamen gymnasium-A te hebben gedaan,
    begon zij daarmee in 1908 - op 34-jarige leeftijd - aan de
    Rijksuniversiteit te Groningen. Met haar pen trok zij ten
    strijde tegen het beperkende juridische beroepsperspectief voor
    vrouwen. Zo schreef zij als 'Jur. Cand' in het 
    &lt;em&gt;Utrechtsch Maandblad voor Vrouwelijke Studenten&lt;/em&gt;

    (1 (1910) nr. 1, p. 2; nr. 2., pp. 5-6) dat de taak van
    vrouwelijke juristen niet anders was dan die van de op dit
    terrein werkzame mannen. Bijzonder was slechts hun - in de taal
    van de vrouwenbeweging - minderwaardige rechtspositie als
    vrouw. Een vrouwelijke jurist moest dus in elk geval de
    rechtspositie van haar sekse helpen verbeteren. Op 11 maart
    1912 legde zij het doctoraalexamen af.&lt;/p&gt;
&lt;p&gt;Op 25 juni 1914 verdedigde Bakker-Nort in Groningen bij J.
    Kosters, hoogleraar handelsrecht, burgerlijk recht en
    internationaal privaatrecht, haar proefschrift 
    &lt;em&gt;Schets van de rechtspositie der getrouwde vrouw in
    Duitschland, Zwitserland, Engeland, Frankrijk en Nederland&lt;/em&gt;

    . Daarin gewaagde zij van een wettelijke huwelijksverhouding
    tussen 'een machthebber tegenover de aan zijn wil onderworpen
    huisgenoot'. Bakker-Nort was van mening dat op grond van de
    'aard en werkkring' van man en vrouw de eerstgenoemde in het
    algemeen de leiding over de 'buitenlandsche zaken' van het
    gezin zou moeten hebben en de laatstgenoemde die over de
    'binnenlandsche zaken'. De maritale macht van de man moest
    echter - zo betoogde zij -, samen met de 'vernederende'
    handelingsonbekwaamheid die de vrouw op de dag van haar
    huwelijk krachtens de huwelijkswetgeving ten deel viel, worden
    afgeschaft.&lt;/p&gt;
&lt;p&gt;Van 1914 tot 1930 oefende Bakker-Nort een advocatenpraktijk
    uit in Groningen. Intussen kritiseerde zij als 'huisjuriste'
    van de VVVK de rechtsorde in woord en geschrift. In de meeste
    gevallen richtte zij haar aanvallen op de huwelijkswetgeving.
    Met de VVVK streed zij hartstochtelijk voor het
    vrouwenkiesrecht om langs die weg de wetgever te dwingen de
    huwelijkswetgeving te wijzigen.&lt;/p&gt;
&lt;p&gt;Toen in 1919 het actief kiesrecht voor vrouwen in de toen
    geldende Kieswet was vastgelegd, veranderde de VVVK met enige
    gepaste trots haar naam in de Nederlandsche Vereeniging van
    Staatsburgeressen. Het lag in de lijn van de doorgaande strijd
    voor rechtsgelijkheid dat het lid van het landelijk hoofbestuur
    Bakker-Nort het actierapport 
    &lt;em&gt;Hoofdlijnen voor een moderne huwelijkswetgeving&lt;/em&gt;

    (1920) schreef. Zij voerde opnieuw de pen over alle
    strijdpunten van de vereniging in het 
    &lt;em&gt;Maandblad van de Nederlandsche Vereeniging van
    Staatsburgeressen&lt;/em&gt;

    .&lt;/p&gt;
&lt;p&gt;Bakker-Nort had deel uitgemaakt van de 'oude'
    vrouwenbeweging, die later de eerste feministische golf zou
    worden genoemd, maar kwam nu terecht in de minder sterke
    golfstroom van de tijd die hierop na verwerving van het
    kiesrecht volgde. Voor de nieuwe generaties waren de allengs
    verruimde opleidingsmogelijkheden vanzelfsprekend geworden; het
    ledental van de feministische verenigingen daalde drastisch.
    Bovendien viel er door het overwicht dat de confessionelen in
    parlement en regering hadden gekregen, niet te denken aan
    nieuwe overwinningen. Confessionele ministers wisten hun wensen
    omtrent de plaats en roeping van de vrouw te verwezenlijken
    door een reeks besluiten tot 'eervol ontslag' van ambtenaressen
    en onderwijzeressen die gingen trouwen. V&amp;oacute;&amp;oacute;r 1919
    waren zulke besluiten ingetrokken door de liberale ministers
    die hen waren opgevolgd. De feministische veteranen, onder wie
    Bakker-Nort, klaagden over deze 'terugslag' op twee fronten -
    het verlies van aanhang en steun bij de vrouwen en de
    tegenwerking van de confessionele partijen - maar zij bleef
    zich ijverig wijden aan de verdere 'ontvoogding' van de
    vrouw.&lt;/p&gt;
&lt;p&gt;Op 26 juli 1922 kreeg Bakker-Nort, als gevolg van de eerste
    verkiezingen met actief vrouwenkiesrecht, voor de
    Vrijzinnig-Democratische Bond (VDB) zitting in de Tweede Kamer.
    Vanaf het begin had zij zich thuisgevoeld in de
    vrijzinnig-liberaal geori&amp;euml;nteerde tak van de
    vrouwenbeweging. Leden van de VDB als Aletta Jacobs en zij
    stonden voor een, vaak als 'radicaal' betitelde,
    gelijke-rechtenfeminisme, tegenover een meer gematigde, minder
    op rechten en politieke pressie geconcentreerde stroming van de
    vrouwenbeweging. Bakker-Norts maidenspeech in het parlement
    betrof vanzelfsprekend de 'schandalige' huwelijkswetgeving. De
    reactie van de toenmalige minister van Justitie, Th. Heemskerk
    (1918-1925), zette de toon voor de antwoorden die zij achttien
    jaar lang zou krijgen: van hem waren geen veranderingen te
    verwachten die het beginsel loslieten dat de man het hoofd van
    de echtvereniging was.&lt;/p&gt;
&lt;p&gt;Tijdens haar achttien jaar durende Kamerlidmaatschap bleef
    Bakker-Nort een actieve rol spelen in de georganiseerde
    vrouwenbeweging. Dat deed zij ook vanaf 1930 tot 1938 als
    vice-presidente van de Vereeniging voor Vrouwenbelangen en
    Gelijk Staatsburgerschap. In het verenigingsorgaan 
    &lt;em&gt;Vrouw en Gemeenschap&lt;/em&gt;

    spoorde zij vrouwen telkens aan politiek ge&amp;iuml;nteresseerd te
    worden en op een vrouw te stemmen. In de loop van de jaren
    dertig kwam daar de oproep '&amp;eacute;n op een demokraat' bij.&lt;/p&gt;
&lt;p&gt;Als Kamerlid maakte Bakker-Nort zich tevens nuttig als
    secretaris van de VDB-fractie. Van de zeven in 1922 gekozen
    vrouwelijke Kamerleden noemde haar fractiegenoot P.J. Oud haar
    niet als de beste spreekster noch als degene met het scherpste
    verstand. Wat hem trof, was haar toewijding aan de openbare
    zaak; haar was nooit iets te veel (Oud, 
    &lt;em&gt;Het jongste verleden&lt;/em&gt;

    (Assen 1946) II, 24; idem, in 
    &lt;em&gt;Vrouwenbelangen&lt;/em&gt;

    11 (1946) 2 (juni) 6). Zij voerde het woord voor de belangen
    van beide seksen op het terrein van justitie, onderwijs,
    arbeid, volksgezondheid en oorlog en marine. Binnen de smalle
    marges van de parlementaire politiek en ondanks het feit dat
    zij in sfeer en instemming de tijd niet mee had, gaf zij zich
    moeite om ook de andere grote en kleine beloftes in de
    vrouwenkiesrechtstrijd dan die ten aanzien van de
    huwelijkswetgeving na te komen. Het eerste jaar van haar
    Kamerlidmaatschap kwam zij met een initiatiefwetsvoorstel voor
    een zogeheten zusterpensioen. Dit gaf de inwonende zuster van
    een weduwnaar die hem tien jaar had verzorgd, het recht op het
    pensioen dat hij naliet. Het strandde in de Eerste Kamer. Met
    een tweede initiatiefwetsvoorstel stelde Bakker-Nort in 1931 de
    benoembaarheid van vrouwen tot notaris boven alle wettelijke
    twijfel. De Memorie van Antwoord van de regering bleef
    jarenlang uit. Zij trok het uiteindelijk in; in deze tijd van
    beperkingen van vrouwenarbeid met een beroep op de economische
    crisis was het kansloos geworden.&lt;/p&gt;
&lt;p&gt;Meestal in samenwerking met de vrouwelijke Kamerleden ter
    linker- en soms met die ter rechterzijde, liet Bakker-Nort zich
    horen bij de confessionele arbeidsbeperkende maatregelen en
    allerlei andere sekseongelijkheden inzake arbeid, belasting- en
    pensioenzaken en bijvoorbeeld het bericht over 'misbruik van
    leidende mannen in inrichtingen van nijverheid ten opzichte van
    meisjes en vrouwen, werkzaam in hun bedrijf'.&lt;/p&gt;
&lt;p&gt;In Den Haag, waarheen het echtpaar Bakker in 1930 was
    verhuisd, had Betsy opnieuw een advocatenpraktijk. Haar man
    stierf in 1939. Op 24 juni 1940 kwam er een einde aan haar werk
    in de Tweede Kamer, toen de bezetter de parlementaire
    werkzaamheden van Bakker-Nort 'tot nader order' opschortte.
    Samen met een kleine minderheid van negen andere Kamerleden nam
    zij in januari 1942 ontslag, nadat het college van
    Secretarissen-Generaal de van hun verplichtingen ontheven leden
    daartoe de mogelijkheid had geboden met het oog op een
    pensioen.&lt;/p&gt;
&lt;p&gt;Eind december 1942 werd Bakker-Nort gedeporteerd naar het
    doorgangskamp Westerbork. Vandaar kwam ze in februari 1943
    terecht in het voor een groep bevoorrechte joden vooralsnog
    veilige onderkomen in Barneveld. In april van het
    daaropvolgende jaar was haar adres weer 'Lager Westerbork', van
    waaruit ze 4 september 1944 naar Theresienstadt in Bohemen werd
    gedeporteerd. In de tweede helft van juni 1945 was zij een van
    de vierhonderd Nederlandse gevangenen die door een
    repatri&amp;euml;ringscommissie levend in dit concentratiekamp
    werden aangetroffen.&lt;/p&gt;
&lt;p&gt;In de Tweede Kamer keerde Bakker-Nort, in verband met haar
    ontslagname in 1942, niet meer terug. In februari 1946 vestigde
    zij zich in Utrecht, waar zij enkele maanden later op 72-jarige
    leeftijd overleed. De vruchten van haar nijvere inzet voor een
    andere huwelijkswetgeving konden pas worden geplukt in 1956,
    toen er een einde kwam aan de handelingsonbekwaamheid van
    gehuwde vrouwen.&lt;/p&gt;
&lt;p&gt;
  &lt;a href='agedeelte'&gt;A: &lt;/a&gt;Persdocumentatie betreffende B. Bakker-Nort
  (Biografische map 169), alsmede een uitvoerig vragenformulier met
  door haar ingevulde antwoorden (IAV-archief, inv.nr. 472: B.
  Bakker-Nort) in het Internationaal Informatiecentrum en Archief
  voor de Vrouwenbeweging te Amsterdam.&lt;/p&gt;
&lt;p&gt;
  &lt;a href='pgedeelte'&gt;P: &lt;/a&gt;Behalve de in de tekst genoemde publicaties, alsmede
    artikelen in vooral 
    &lt;em&gt;Maandblad van de Vereeniging voor Vrouwenkiesrecht&lt;/em&gt;, 
    &lt;em&gt;Vrouw en Gemeenschap&lt;/em&gt;, 
    &lt;em&gt;De Vrijzinnig-Democraat&lt;/em&gt;, 
    &lt;em&gt;Sociaal Weekblad&lt;/em&gt;

    en 
    &lt;em&gt;De Opbouw. Democratisch Tijdschrift voor Nederland en
    Indi&amp;euml;&lt;/em&gt;

    publiceerde B. Bakker-Nort verschillende rapporten en brochures
    over juridische vraagstukken o.a.: 
    &lt;em&gt;Zijn vrouwen benoembaar tot notaris volgens de Nederlandsche
    wet? Zoo niet, is dan een wetswijziging in deze zin
    gewenscht?&lt;/em&gt;

    ['s-Gravenhage 1917]; 
    &lt;em&gt;De vrouw en de a.s. verkiezingen&lt;/em&gt;

    [Brochure] ('s-Gravenhage [1924]); 
    &lt;em&gt;Praeadvies. Behoud of afschaffing van het beginsel van de
    maritale macht in onze huwelijkswetgeving&lt;/em&gt;

    (Leiden [1931]).&lt;/p&gt;
&lt;p&gt;
  &lt;a href='lgedeelte'&gt;L: &lt;/a&gt;Behalve necrologie&amp;euml;n door N.S. Corry Tendeloo, in
  
  &lt;em&gt;Paraat. Weekblad van de Partij van de Arbeid&lt;/em&gt;, 14-6-1946 en door P.J. Oud, in 
  &lt;em&gt;Vrouwenbelangen&lt;/em&gt;

  11 (1946) 2 (juni) 6: A. Fekken, 'Mr. Betsy Bakker-Nort', in 
  &lt;em&gt;De vrouw en haar huis&lt;/em&gt;

  20 (1925/1926) 408-409; N.S. Corry Tendeloo, 'De
  vrijzinnig-democratische vrouwen', in 
  &lt;em&gt;Wat deden de vrouwen met haar kiesrecht? Het algemeen
  kiesrecht in de practijk, 1919-1940&lt;/em&gt;. Onder red. van C. Pothuis-Smit (Arnhem 1946); Inge de Wilde, 
  &lt;em&gt;249 vrouwen na Aletta Jacobs. Vrouwelijke gepromoveerden aan
  de Rijksuniversiteit Groningen, 1879-1987&lt;/em&gt;

  (Groningen 1987) 29-32; Marianne Braun, 'Betsy Bakker-Nort
  (1874-1942 [sic])', in 
  &lt;em&gt;Intellect kent geen sekse. Grote vrouwen van de 20e eeuw&lt;/em&gt;. Onder red. van Hannelore Schr&amp;ouml;der (Kampen 1988) 88-97;
  Dineke Stam, 'Staatsburgeressen voor vrouwenbelangen, 1920-1945', in M. Borkus [e.a.], 
  &lt;em&gt;Vrouwenstemmen. 100 jaar vrouwenbelangen, 75 jaar
  vrouwenkiesrecht&lt;/em&gt;

  (Zutphen 1994) 67-112; Inge de Wilde, 
  &lt;em&gt;'Nieuwe deelgenoten in de wetenschap'. Vrouwelijke studenten
  en docenten aan de Rijksuniversiteit Groningen, 1871-1919&lt;/em&gt;

  (Assen 1998).&lt;/p&gt;
&lt;p&gt;
  &lt;a href='igedeelte'&gt;I: &lt;/a&gt;
  &lt;em&gt;Intellect kent geen sekse. Grote vrouwen van de 20e eeuw&lt;/em&gt;. Onder red. van Hannelore Schr&amp;ouml;der (Kampen 1988) 88 [Foto:
  IIAV].&lt;/p&gt;
&lt;p&gt;Marianne Braun&lt;/p&gt; 
&lt;dtml-var bwn_footer&gt;</text>
  </biography>
</biodes>

