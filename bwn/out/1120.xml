<biodes version="1.0">
  <fileDesc>
    <title>Lindemans, Christiaan Antonius (1912-1946)</title>
    <ref target="http://resources.huygens.knaw.nl/bwn1880-2000/lemmata/bwn4/lindema"/>
    <publisher>
      <name>Biografisch Woordenboek van Nederland:1880-2000</name>
      <ref target="http://resources.huygens.knaw.nl/bwn1880-2000"/>
    </publisher>
  </fileDesc>
  <person>
    <idno type="id">lindema</idno>
    <persName><name type="geslachtsnaam">Lindemans</name>, Christiaan Antonius</persName>
    <sex value="1"/>
    <event type="birth" when="1912"/>
    <event type="death" when="1946"/>
    <state type="occupation">geheim agent</state>
  </person>
  <biography>
    <graphic url="http://resources.huygens.knaw.nl/bwn1880-2000/lemmata/bwn4/images/images/LINDEMANS.jpg"/>
    <text>&lt;dtml-var bwn_header&gt;
 &lt;p class='genealogie'&gt;
  &lt;strong&gt;Lindemans, Christiaan Antonius&lt;/strong&gt;, 
  (bekend onder de naam &lt;b&gt;King Kong&lt;/b&gt;), dubbelspion (Rotterdam 24-10-1912 - Scheveningen 20-7-1946). 
Zoon van Joseph Hendrik Lindemans, garagehouder, en Christina
  Antonia van Uden. Alleen kerkelijk gehuwd op 23-8-1941 met
  Gilberte Yvonne Letuppe. Er werden 2 dochters geboren.
  

  &lt;img src=&amp;quot;images/LINDEMANS.jpg&amp;quot; align=&amp;quot;right&amp;quot; BORDER=&amp;quot;0&amp;quot; alt=&amp;quot;afbeelding van Lindemans, Christiaan Antonius&amp;quot; class=&amp;quot;bwnimg&amp;quot;&gt;

  
  &lt;/p&gt;
&lt;p&gt;Na een mislukte HBS-opleiding behaalde Chris Lindemans in
    1929 aan de ambachtsschool het diploma automonteur. Hij groeide
    op in een welgesteld milieu en kon zich een auto veroorloven en
    zweefvlieglessen nemen. Sportief van aanleg beoefende hij onder
    meer de bokssport. Lindemans had de neiging indruk te willen
    maken en risico's te nemen. Vanwege zijn forse gestalte en
    bravoureachtige gedrag noemde men hem al in zijn jeugd 'King
    Kong', naar de reuzegorilla uit de gelijknamige Amerikaanse
    speelfilm, die toentertijd furore maakte. In 1934 kreeg hij een
    zo ernstig motorongeluk dat hij aan de gevolgen daarvan een
    blijvende invaliditeit - een slepend linkerbeen en een
    gedeeltelijk verlamde linkerarm - overhield.&lt;/p&gt;
&lt;p&gt;In 1939 kwam Lindemans in zijn woonplaats Rotterdam in
    contact met de Britse geheime dienst. Hij werd echter geen
    agent van betekenis. Tot aan de capitulatie van Nederland hield
    hij zich voornamelijk bezig met het verzamelen van informatie
    over scheepsbewegingen in de Rotterdamse haven. Na enkele
    maanden werkloos te zijn geweest, begon hij in juli 1940 als
    chauffeur voor de Duitse Luftwaffe te werken. Als zodanig was
    hij werkzaam bij benzinetransporten op de route Parijs -
    Rijssel. In deze laatste stad leerde hij zijn toekomstige vrouw
    Gilberte ('Gilou') kennen. Vooral via haar raakte Lindemans,
    nadat hij in maart 1941 zijn baan bij de Luftwaffe had
    opgegeven, meer en meer betrokken bij illegale activiteiten,
    zoals het overbrengen van mensen naar het nog niet bezette deel
    van Frankrijk. Op verdenking van steunverlening aan het verzet
    werd hij in december 1941 door de Duitsers gearresteerd en
    korte tijd gevangen gehouden.&lt;/p&gt;
&lt;p&gt;Weer vrijgelaten, keerde Lindemans in de zomer van 1942
    terug naar Rotterdam, waar zijn broer Henk volop verwikkeld was
    in het verzetswerk. In de winter van dat jaar trad hij in
    dienst van een Nederlandse aannemer die voor de Duitse
    staatsbouwonderneming Organisation Todt werkte. Lindemans kreeg
    tot taak arbeiders te werven en hen te begeleiden naar
    Cherbourg. Deze omstandigheden maakten het hem mogelijk een rol
    te spelen bij het opbouwen en onderhouden van vluchtroutes naar
    Spanje. Bij dit werk kwam hij in contact met Victor Swane, een
    van de leiders van een 'pilotenhulp'-groep, en met Kas de Graaf
    van de verzetsgroep CS-6. Eind 1943 hielp hij De Graaf, via
    Spanje, ontsnappen naar Groot-Brittanni&amp;euml;, waar deze werd
    opgenomen in de staf van prins Bernhard. Ook ontmoette
    Lindemans Jean Weidner, leider van een illegaal netwerk in
    Frankrijk, maar deze wees verdere toenadering af, omdat hij de
    onvoorzichtige en branieachtige werkwijze van Lindemans
    onverantwoord achtte.&lt;/p&gt;
&lt;p&gt;Toen in het voorjaar van 1944 zijn broer Henk en korte tijd
    later ook zijn vrouw Gilberte door de bezetter waren
    gearresteerd, ging Lindemans met de Abwehr, de
    contraspionagedienst van het Duitse leger, samenwerken,
    waardoor hij hun vrijheid wist te bewerkstelligen. Als V-Mann
    (vertrouwensman) verried hij een groot aantal verzetsstrijders.
    In september 1944 ontmoette hij in het bevrijde Brussel opnieuw
    De Graaf, wiens vertrouwen hij genoot, en die hem introduceerde
    bij een Britse inlichtingengroep en bij het hoofdkwartier van
    prins Bernhard. Lindemans slaagde erin gegevens te verzamelen
    over de aanstaande grote militaire operatie 'Market Garden',
    het geallieerde plan om met een gecombineerde aanval van
    luchtlandings- en grondtroepen de bruggen over de Maas (Grave),
    de Waal (Nijmegen) en de Rijn (Arnhem) te veroveren. Na in de
    nacht van 14 op 15 september door de linies te zijn gegaan,
    meldde hij zich bij het Nederlandse hoofdkwartier van de Abwehr
    in Driebergen en bracht daar verslag uit van zijn bevindingen.
    De Duitse militaire autoriteiten hebben echter zijn informatie
    niet benut, zodat het 'verraad van Lindemans' zonder enige
    betekenis is geweest voor het verloop van de slag.&lt;/p&gt;
&lt;p&gt;Op 16 september was Lindemans in Eindhoven, waar hij zich,
    na de bevrijding van de stad, weer bij de eerder genoemde
    Britse inlichtingengroep voegde. In ieder geval heeft hij toen
    het hoofdkwartier van prins Bernhard verschillende keren
    bezocht. Ondertussen groeide het wantrouwen jegens 'King Kong',
    die de held uithing en op de rand van overspanning verkeerde.
    Zijn arrestatie volgde op 28 oktober 1944. Hij werd voor
    verhoor overgebracht naar Londen en vandaar, eind november,
    naar Breda. Ten slotte werd hij, in afwachting van zijn proces,
    opgesloten in de gevangenis te Scheveningen.&lt;/p&gt;
&lt;p&gt;In de ziekenzaal van de gevangenis knoopte Lindemans een
    relatie aan met de verpleegster Tine Onderdelinden, met wie hij
    afsprak samen een einde aan hun leven te maken. Op 18 juli 1946
    namen zij een grote dosis van het slaapmiddel luminal in. De
    verpleegster kon op het laatste moment nog worden gered. Voor
    Lindemans kwam die hulp te laat. Volgens de offici&amp;euml;le
    lezing pleegde 'King Kong' zelfmoord, maar weldra circuleerden
    er geruchten dat hij om het leven zou zijn gebracht: had
    Lindemans, toen hij in bewusteloze toestand werd aangetroffen,
    niet kunnen worden gered? Tijdens de gevangenschap en vooral na
    zijn dood trokken speculaties over het 'verraad van Arnhem'
    regelmatig de aandacht van de media. Enerzijds probeerde men
    hierin een verklaring te vinden voor de Britse nederlaag bij
    Arnhem, anderzijds vroeg men zich af of Lindemans zijn
    informatie verkregen had in het hoofdkwartier van prins
    Bernhard.&lt;/p&gt;
&lt;p&gt;Eind jaren zestig schreef W.F. Hermans in opdracht van de
    gemeente Amsterdam het toneelstuk 
    &lt;em&gt;King Kong&lt;/em&gt;

    , dat zo controversieel werd bevonden, dat het pas in 1981,
    &amp;eacute;&amp;eacute;n keer, gespeeld kon worden. In 1984 kwam door de
    publikatie van W.H. Tiemens, 'Stierf King Kong?' (in: idem, 
    &lt;em&gt;Facetten van de Slag om Arnhem&lt;/em&gt;

    (Weesp, 1984) 150-188) de kwestie-Lindemans opnieuw in de
    aandacht. Twee jaar later lokten enkele artikelen in het 
    &lt;em&gt;Haarlems Dagblad&lt;/em&gt;

    (januari/februari 1986), geschreven door J. de Roos en A.
    Maandag, een stroom van reacties uit. Het verhaal deed de ronde
    dat Lindemans niet zou zijn gestorven, maar in 1946, met behulp
    van de een of andere geheime dienst naar Zuid-Amerika zou zijn
    uitgeweken. Ten einde aan alle geruchten een einde te maken,
    gaf de burgemeester van Rotterdam toestemming het stoffelijk
    overschot van 'King Kong' op de Algemene Begraafplaats
    'Crooswijk' te Rotterdam op te graven en te identificeren. Deze
    exhumatie vond plaats op 17 juni 1986. Vastgesteld werd dat de
    opgegraven lichaamsresten inderdaad als die van Lindemans
    konden worden herkend, dat anatomisch aan het skelet geen
    doodsoorzaak aanwijsbaar was, en dat er onvoldoende argumenten
    waren om een arsenicumvergiftiging aan te tonen. Alles scheen
    er dus op te wijzen dat Lindemans inderdaad zelfmoord had
    gepleegd.&lt;/p&gt;
&lt;p&gt;
  &lt;a href='agedeelte'&gt;A: &lt;/a&gt;Gegevens over Lindemans zijn te vinden bij de Sectie
  Militaire Geschiedenis van de Landmachtstaf te 's-Gravenhage
  (collectie-Boeree), bij het Rijksinstituut voor
  Oorlogsdocumentatie te Amsterdam (Doc. I-1059A) en bij de Tweede
  Kamer der Staten-Generaal (Archief van de Enqu&amp;ecirc;tecommissie
  Regeringsbeleid 1940-1945). In 1986 brachten de ministeries van
  Justitie, Binnenlandse Zaken en Buitenlandse Zaken de onder hen
  berustende bescheiden samen onder de titel Documenten betreffende
  Christiaan Lindemans (6 dln.; 's-Gravenhage, 1986), die in een
  kleine oplage zijn verschenen.&lt;/p&gt;
&lt;p&gt;
  &lt;a href='lgedeelte'&gt;L: &lt;/a&gt;Behalve de in de tekst genoemde publikaties: H.J.
  Giskes, 
  &lt;em&gt;Abwehr III F. De Duitse contraspionage in Nederland&lt;/em&gt;

  . Vert. uit het Duits] door en met een verantw. van W.H. Nagel
  (Amsterdam, 1949); 
  &lt;em&gt;Verslag houdende de uitkomsten van het onderzoek [der]
  Enqu&amp;ecirc;tecommissie Regeringsbeleid 1940-1945&lt;/em&gt;

  IVa en b ('s-Gravenhage, 1950) 686-704; Th.A. Boeree, '&amp;quot;De Slag
  bij Arnhem&amp;quot; en &amp;quot;Het verraad van Lindemans&amp;quot;' ' in 
  &lt;em&gt;Ons Leger&lt;/em&gt;

  39 (1955) 11 (nov.) 17-23; idem, 'De dubbelspion Christiaan
  Lindemans, alias King Kong', 
  &lt;em&gt;ibidem&lt;/em&gt;

  39 (1955) 12 (dec.) 2-9; C. Bauer, 
  &lt;em&gt;De Slag bij Arnhem. De mythe van het verraad weerlegd&lt;/em&gt;

  . Naar gegevens van Th.A. Boeree (Amsterdam [etc.], 1963); Anne
  Laurens, 
  &lt;em&gt;L'affaire King Kong. Cinqui&amp;egrave;me colonne aux Pays-Bas&lt;/em&gt;

  (Parijs, 1969); Willem Frederik Hermans, 
  &lt;em&gt;King Kong, gevolgd door wat Nederland niet op de televisie
  mocht zien&lt;/em&gt;

  (Amsterdam, 1972); L. de Jong, 
  &lt;em&gt;Het Koninkrijk der Nederlanden in de Tweede Wereldoorlog&lt;/em&gt;

  X en XII ('s-Gravenhage, 1980 en 1988); Willem H. Tiemens, 
  &lt;em&gt;Veertig jaar affaire King Kong. Licht in een duistere zaak&lt;/em&gt;

  (Arnhem, 1985); Oreste Pinto, 
  &lt;em&gt;Vriend of vijand. De ontmaskering van King Kong en vele andere
  spionnen in WO II&lt;/em&gt;

  . [Vert. uit het Engels.] Met een nawoord van A. Korthals Altes
  (Amsterdam, 1986) 166-204; A. Korthals Altes, 'Het dossier-King
  Kong', in 
  &lt;em&gt;Elseviers Magazine&lt;/em&gt;

  , 22-2-1986; Frans Dekkers, 
  &lt;em&gt;King Kong. Leven, dood en opstanding van een verrader&lt;/em&gt;

  (Amsterdam, 1986); Nigel West, 
  &lt;em&gt;Unreliable witness. Espionage myths of the Second World
  War&lt;/em&gt;

  (Londen [etc.], 1986) 145-158; R.J. Hollander, 
  &lt;em&gt;King Kong op Crooswijk&lt;/em&gt;

  (Rotterdam, 1988); F.H. Hinsley, 
  &lt;em&gt;British intelligence in the Second World War. Its influence on
  strategy and operations&lt;/em&gt;

  IV (Londen, 1990) 373-378; Bob de Graaff, 
  &lt;em&gt;Spion in de tuin. King Kong voor en na zijn dood&lt;/em&gt;

  ('s-Gravenhage, 1992).&lt;/p&gt;


&lt;a href='igedeelte'&gt;I: &lt;/a&gt;Bob de Graaff&lt;i&gt;, Spion in de tuin. King Kong voor en na zijn dood&lt;/i&gt;  ('s-Gravenhage 1992) 193.&lt;/p&gt;



&lt;p&gt;C.M. Schulten&lt;/p&gt; 
&lt;dtml-var bwn_footer&gt;</text>
  </biography>
</biodes>

