<biodes version="1.0">
  <fileDesc>
    <title>Pelkwijk, Gerhard Abraham Willem ter (1882-1964)</title>
    <ref target="http://resources.huygens.knaw.nl/bwn1880-2000/lemmata/bwn1/pelkwijk"/>
    <publisher>
      <name>Biografisch Woordenboek van Nederland:1880-2000</name>
      <ref target="http://resources.huygens.knaw.nl/bwn1880-2000"/>
    </publisher>
  </fileDesc>
  <person>
    <idno type="id">pelkwijk</idno>
    <persName><name type="geslachtsnaam">Pelkwijk</name>, Gerhard Abraham Willem ter</persName>
    <sex value="1"/>
    <event type="birth" when="1882"/>
    <event type="death" when="1964"/>
    <state type="occupation">burgemeester</state>
  </person>
  <biography>
    <graphic url="http://resources.huygens.knaw.nl/bwn1880-2000/lemmata/bwn1/images/images/PELKWIJK.jpg"/>
    <text>&lt;dtml-var bwn_header&gt;
 &lt;p class='genealogie'&gt;
  &lt;strong&gt;Pelkwijk, Gerhard Abraham Willem ter&lt;/strong&gt;, burgemeester van Utrecht (Elst 29-3-1882 - Doorn 8-9-1964).

Zoon van Jan ter Pelkwijk, ontvanger der registratie, en Anna Maria
Marcella van Nouhuijs. Gehuwd op 9-6-1910 met Alida Johanna Jacoba
Donath. Uit dit huwelijk werden 2 dochters en 3 zoons geboren.

&lt;img src=&amp;quot;images/PELKWIJK.jpg&amp;quot; align=&amp;quot;right&amp;quot; BORDER=&amp;quot;0&amp;quot; alt=&amp;quot;afbeelding van Pelkwijk, Gerhard Abraham Willem ter&amp;quot; class=&amp;quot;bwnimg&amp;quot;&gt;

&lt;/p&gt;
&lt;p&gt;Ter Pelkwijk bezocht het gymnasium te 's-Gravenhage en studeerde
op 18 september 1902 tot 31 januari 1907 rechtswetenschappen te Leiden,
waar zijn promotie op 18 mei 1911 in de staatswetenschap op stellingen
plaatsvond.&lt;/p&gt;
&lt;p&gt;Ondertussen was hij sinds 1-4-1908 adjunct-commies bij de
sociaal-economische afdeling van het Centraal Bureau voor de Statistiek
geworden. In 1912 volgde zijn aanstelling op de juridische afdeling van
de gemeentesecretarie in Den Haag waar hij spoedig verschillende rangen
doorliep. Zijn activiteiten beperkten zich niet tot
secretariebezigheden. Zo was hij zeer nauw betrokken bij de huldiging
van koningin Wilhelmina op 18 november 1918 op het Malieveld als
reactie op Troelstra's bekende 'vergissing'. Na zijn
benoeming tot gemeentesecretaris in 1920 was hij niet alleen actief bij
de vorming en uitvoering van diverse Haagse plannen, zoals de wens tot
aanleg van een vliegveld, de stadsuitbreiding en de bouw van het
stadhuis, maar ook bleek zijn betrokkenheid bij de organisatie van het
verzet tegen de Belgische annexatiepogingen om Zeeuws-Vlaanderen en een
deel van Limburg in handen te krijgen. Ter Pelkwijk was bovendien in
1923 de man die leiding gaf aan de voorbereiding van de viering van het
zilveren regeringsjubileum van koningin Wilhelmina.&lt;/p&gt;
&lt;p&gt;Ondanks zijn grote affiniteit tot de residentie gaf hij toch gevolg
aan de uitnodiging om burgemeester van Utrecht te worden. Op 15 januari
1934 volgde de aanvaarding van deze functie die hij met grote ijver
vervulde. Zo greep hij bijv. in toen de Rijksoverheid naar zijn mening
te weinig medewerking verleende bij het ophogen van spoorlijnen bij het
Centraal Station, waarmee in de crisistijd een groot stuk
werkgelegenheid gemoeid was. Typerend voor hem was het feit dat hij
zelf de bij het project behorende gegevens ten departemente bezorgde
met de aantekening op het stuk 'Zijne excellentie wacht er op'.
Hij smaakte het genoegen dat de werkzaamheden daarna spoedig konden
beginnen. Verder had hij een bijzonder grote invloed op de
totstandkoming van het Centraal Oranje Comit&amp;eacute;, de aanleg van
renbanen op 'Mereveld', de bouw van het Centraal Militair
Hospitaal. Als burgemeester werd hij in 1936 nauw betrokken bij het
derde eeuwfeest van de Rijksuniversiteit, ter gelegenheid waarvan het
universiteitsmuseum werd ingericht. Nog in hetzelfde jaar kreeg Utrecht
zijn stadion 'Galgenwaard'. Onder zijn burgemeesterschap werd
in 1938 de Beatrixhal van de Koninklijke Nederlandse Jaarbeurs geopend,
werden tramlijnen tot buslijnen getransformeerd, kon in 1939 de
restauratie van de Domtoren worden voltooid, werd een aanzet gegeven
tot de bouw van een stadsschouwburg en werd de nieuwe vleugel van het
stadhuis in gebruik genomen.&lt;/p&gt;
&lt;p&gt;Op 1 april 1942 werd Ter Pelkwijk door de bezetter van zijn taak
ontheven. Het ontslag kwam niet geheel onverwacht gezien zijn houding
en uitlatingen t.o.v. de bezetter. Hij dook onder in Doorn en bereidde
zich daar met zijn medewerkers voor op de bevrijding, die hij evenwel
niet in alleen juichende vreugde kon begroeten -zijn zoon Jan Joost was
nl. aan boord van de mijnenveger Endeh in de Indonesische wateren in
1942 gesneuveld.&lt;/p&gt;
&lt;p&gt;Op 7 mei 1945 volgde Ter Pelkwijks glorieuze terugkeer. Onmiddellijk
stortte hij zich met alle energie op het herstel van Utrecht. Tot zijn
grote voldoening besloot de gemeenteraad op 26 februari 1948 een
grondregeling met het Rijk aan te gaan t.b.v. de definitieve vestiging
van het nieuwe Jaarbeurscomplex op het voormalige
'Suikerterrein'. Op 31 maart 1948 nam hij afscheid als
burgemeester.&lt;/p&gt;
&lt;p&gt;Zowel tijdens als na zijn actief burgemeesterschap vervulde Ter
Pelkwijk tal van maatschappelijke functies. Zo was hij curator en
president-curator van de Rijksuniversiteit te Utrecht, resp. van
1946-1950 en van 1950-1954, lid en later voorzitter van het stads- en
academisch ziekenhuis (1934-1954), lid van de Raad van rechtsherstel en
voorzitter van het bestuur van het revalidatiecentrum 'De
Hoogstraat' (1962-1964).&lt;/p&gt;
&lt;p&gt;Ter Pelkwijks verdiensten voor Utrecht vonden o.a. erkenning in de
aanbieding van een bronzen plaquette met zijn beeltenis in 1946 en de
gouden stadsmedaille bij zijn afscheid met de woorden 'Bonorum
rector, malorum victor'. Deze laatste spreuk paste goed bij het
moedige, vaak onbuigzame, doch sterke karakter van de burgemeester
wiens levensdevies 'Leven is vechten' was.&lt;/p&gt;
&lt;p&gt;
  &lt;a href='pgedeelte'&gt;P: &lt;/a&gt;
  &lt;em&gt;De bevrijding van Utrecht&lt;/em&gt;

(Utrecht, 1946); 'Utrecht in de Meidagen van 1940', in 
&lt;em&gt;Jaarboekje van &amp;quot;Oud-Utrecht&amp;quot; 1949,&lt;/em&gt;

137-157; 
&lt;em&gt;Utrecht in de eerste jaren van de bezetting&lt;/em&gt;

(Utrecht, [1950]); 
&lt;em&gt;Utrecht in de eerste jaren na de bevrijding&lt;/em&gt;

(Utrecht, [c. 1955]); 
&lt;em&gt;Terugblik&lt;/em&gt;

(Doorn, [c. 1961]).&lt;/p&gt;
&lt;p&gt;
  &lt;a href='lgedeelte'&gt;L: &lt;/a&gt;Naast verslagen van de gemeenteraad van Den Haag van
8-1-1934, alsmede van Utrecht van 15-1-1934 en 31-3-1948, A. Graafhuis,
'Utrechts burgemeesters 1813-1948 . ..', in 
&lt;em&gt;De Schakel. Personeelsorgaan van de gemeente Utrecht&lt;/em&gt;

(1970) 70 (december) 1-4.&lt;/p&gt;

&lt;p&gt;
&lt;a href=&amp;quot;igedeelte&amp;quot;&gt;I: &lt;/a&gt;&lt;i&gt;Persoonlijkheden in het Koninkrijk der Nederlanden in woord en beeld&lt;/i&gt;. Onder hoofdred. van H.P. van den Aardweg (Amsterdam 1938) 1140.
&lt;/p&gt;


&lt;p&gt;A. Graafhuis&lt;/p&gt; 
&lt;dtml-var bwn_footer&gt;</text>
  </biography>
</biodes>

