<biodes version="1.0">
  <fileDesc>
    <title>Tepe, Wilhelm Victor Alfred (1840-1920)</title>
    <ref target="http://resources.huygens.knaw.nl/bwn1880-2000/lemmata/bwn2/tepe"/>
    <publisher>
      <name>Biografisch Woordenboek van Nederland:1880-2000</name>
      <ref target="http://resources.huygens.knaw.nl/bwn1880-2000"/>
    </publisher>
  </fileDesc>
  <person>
    <idno type="id">tepe</idno>
    <persName><name type="geslachtsnaam">Tepe</name>, Wilhelm Victor Alfred</persName>
    <sex value="1"/>
    <event type="birth" when="1840"/>
    <event type="death" when="1920"/>
    <state type="occupation">architect</state>
  </person>
  <biography>
    <text>&lt;dtml-var bwn_header&gt;
 &lt;p class='genealogie'&gt;
  &lt;strong&gt;Tepe, Wilhelm Victor Alfred&lt;/strong&gt; (Alfred), kerkelijk bouwmeester (Amsterdam 24-11-1840 - D&amp;uuml;sseldorf (Duitsland) 23-11-1920).

Zoon van Friederich Anton Tepe, koopman, en Maria Anna Sterneberg.
Gehuwd op 24-5-1870 met Maria Alexandrina Josepha Savels. Uit dit
huwelijk werden 2 zoons geboren. Na haar overlijden (13-7-1897) gehuwd
op 15-12-1904 met Wilhelmine Margareta Kracht. Uit dit huwelijk werden
geen kinderen geboren.



&lt;/p&gt;
&lt;p&gt;Tepes ouders waren afkomstig uit Westfalen en de Duitse invloed in
zijn loopbaan is steeds vrij aanzienlijk geweest. Hij bezocht het
Sint-Willibrordus-gymnasium te Katwijk en studeerde van 1861 tot 1864
aan de Bauakademie te Berlijn. Daarnaast verdiepte hij zich in de
middeleeuwse bouwkunst en vooral in de geschriften daarover van de
Franse architect Eug&amp;egrave;ne Emmanuel Viollet-le-Duc. Na zijn Berlijnse
tijd verbleef hij in Munster om zijn wiskundige studie te voltooien. In
1865 trad hij in dienst van de architect Vincenz Statz (1819-1898) te
Keulen. Deze was zelf geschoold in de Dombauh&amp;uuml;tte te Keulen, een
praktisch gerichte opleiding voor het bouwvak, opgericht in het kader
van de voltooiingswerkzaamheden aan de Keulse dom, die in 1842 waren
begonnen. Statz was een der belangrijkste vertegenwoordigers van wat
men wel de doctrinaire Keulse richting in de neogotiek heeft
genoemd.&lt;/p&gt;
&lt;p&gt;Na zijn tijd bij Statz reisde Tepe nog een korte tijd rond en keerde
hij ten slotte in 1867 naar Amsterdam terug. Door een toeval kwam hij
vervolgens in contact met Gerardus Wilhelminus van Heukelum
(1834-1910), toen kapelaan aan de Sint-Catharinakathedraal te Utrecht.
Deze geestelijke had in de loop der jaren uitgesproken idee&amp;euml;n over
kerkelijke kunst ontwikkeld, die hij door de goede connecties met de
pas aangestelde aartsbisschop, A.I. Schaepman, nu in de praktijk kon
brengen. Om de geestelijkheid voor zijn denkbeelden te winnen richtte
hij in 1869 het Sint-Bemulphusgilde op, een vereniging van aanvankelijk
alleen geestelijken, later ook van leken, die door middel van lezingen,
publikaties en excursies de beginselen der christelijke kunst in
neogotische zin wilde propageren. Van Heukelum zocht nu ook naar
praktiserende kunstenaars om zijn concepties te verwezenlijken. Voor
zover het de architectuur betrof kwamen zijn opvattingen er in het kort
op neer dat de Nederlandse kerkelijke bouwkunst zich moest baseren op
de Nederlandse en meer in het bijzonder Nederrijnse baksteengotiek van
de veertiende en vijftiende eeuw. Van Heukelum, die al enige
architecten 'op zicht' had, zag in Tepe iemand met wie te
werken viel. Hij spoorde hem aan zich in de Nederlandse baksteengotiek
te verdiepen en zorgde er ook voor dat hij enige bescheiden opdrachten,
zoals dorpsschooltjes en pastorie&amp;euml;n, kreeg te bouwen.&lt;/p&gt;
&lt;p&gt;De eerste kerk die naar Tepes ontwerp tot stand kwam, was de
inmiddels alweer gesloopte Sint-Alphonsus te Slagharen, een eenvoudige
eenbeukige kerk, die in 1871 werd gebouwd. De opdrachten volgden elkaar
daarna snel op. Toen Van Heukelum in 1873 tot pastoor te Jutphaas werd
benoemd, liet hij daar spoedig door Tepe een kerk bouwen, die, met haar
inrichting door de uit Keulen afkomstige beeldhouwer F.W. Mengelberg,
wellicht het best aangeeft wat Van Heukelum en het
Sint-Ber-nulphusgilde voor ogen stond. In korte tijd slaagde Tepe,
gesteund door het kerkelijk gezag, erin zich in het aartsbisdom Utrecht
nagenoeg een monopolie te verwerven. Pas na de dood van aartsbisschop
Schaepman in 1882 werd dit monopolie enigszins aangetast en kregen ook
andere architecten een kans. In Nederland heeft Tepe overigens buiten
het toenmalige aartsbisdom weinig gebouwd.&lt;/p&gt;
&lt;p&gt;Tepes werk kreeg internationale bekendheid toen enige van zijn
werken, o.a. de kerk van Jutphaas, werden gepubliceerd in het
gezaghebbende Duitse periodiek 
&lt;em&gt;Zeitschrift f&amp;uuml;r christliche Kunst.&lt;/em&gt;

Daardoor vermoedelijk kreeg hij ook in Duitsland opdrachten, vooral na
1900. Ten slotte besloot hij zelfs zich daar te vestigen en verhuisde
hij in 1906 naar D&amp;uuml;sseldorf, waar hij tot zijn dood zou blijven
wonen.&lt;/p&gt;
&lt;p&gt;Tepe is in de eerste plaats een katholiek kerkelijk architect. Voor
zover hij profaan werk ontwierp had het vrijwel steeds een kerkelijke
binding: weeshuizen, kloosters, scholen, pastorie&amp;euml;n e.d.
Wereldlijke openbare gebouwen heeft hij in het geheel niet ontworpen,
gewone huizen slechts zelden. Tot Tepes belangrijkste profane werken
behoren het RK Wees- en Oudeliedengesticht te Utrecht (1875),
Sint-Andreasgasthuis aldaar (1873) en het pensionaat Mari&amp;euml;nburg te
Bussum (1889).&lt;/p&gt;
&lt;p&gt;Zijn kerkelijk werk is globaal in vier fasen in te delen. In de
eerste fase, die zich uitstrekt over de periode 1871-1876, poogt Tepe
een eigen stijl te vinden. Hij beproeft verschillende oplossingen
zonder zich voorhands al te zeer vast te leggen. Belangrijke werken uit
die periode zijn, behalve de reeds genoemde kerken, de Sint-Martinus te
Arnhem (1874), een kruisbasiliek, en de Sint-Johannes te Mijdrecht
(1874), een hallekerk, waarin een duidelijk streven naar een
schilderachtige groepering der onderscheiden bouwdelen is waar te
nemen. Vermelding verdienen verder nog de Sint-Willibrordus te Utrecht
(1875) en de Sint-Werenfridus te Workum (1875). De decoratieve
behandeling is in deze jaren nog zeer sober.&lt;/p&gt;
&lt;p&gt;In de tweede fase, 1876-1890, wordt de decoratie rijker, al blijft
het merendeel van Tepes werken vrij eenvoudig. Een hoogtepunt is de
monumentale Sint-Michael te Schalkwijk (Utrecht) uit 1877. Wat de
algemene opzet der kerkgebouwen betreft, kan worden opgemerkt dat het
grootste deel der in deze jaren ontworpen kerken de basilicale of
pseudobasilicale vorm vertoont. De hallekerk komt minder voor. Tot de
belangrijkste werken uit deze jaren behoren de Sint-Michael te
Harlingen (1879), een kruisbasiliek met polygonaal gesloten koor, de
Sint-Franciscus Xaverius, bijgenaamd De Krijtberg te Amsterdam (1880),
een kruisbasiliek met galerijen en een merkwaardige, van twee torens
voorziene voorgevel, alsmede de Onze Lieve Vrouw te Houten (1884), de
enige door Tepe ontworpen kerk met een kruisingstoren. Verder kunnen
nog genoemd worden de kerken te Vinkeveen (1880), Maarssen (1884),
Abcoude (1887) en Baak (1889). Vermelding verdienen nog twee niet
gerealiseerde ontwerpen voor D&amp;uuml;sseldorf en Keulen, vooral omdat
deze een grotere vormenrijkdom te zien geven dan Tepe doorgaans in zijn
Nederlandse werk toepast. Een overgang tussen tweede en derde fase
vormen de twee hallekerken gebouwd naar voorbeeld van de &amp;plusmn;1450
voltooide Lambertikirche te M&amp;uuml;nster, te weten de Sint-Nicolaas te
IJsselstein (1885) en de H. Kruisverheffing te Raalte (1891).&lt;/p&gt;
&lt;p&gt;In de derde fase, 1890-1900, valt een tendens te bespeuren de
kerkgebouwen een meer centraliserende ruimtevorm te geven. Dit hangt
samen met de in die tijd opkomende liturgische beweging. Tepe is
overigens in dit opzicht vrij terughoudend. Duidelijk centraliserende
tendensen zijn te vinden in de Onze Lieve Vrouw te Heeten (1891). Dat
in deze periode de hallekerk domineert hangt ook met de bovengenoemde
tendens samen. Basilieken komen echter ook nog voor, zoals de
Sint-Pancratius te 's-Heerenberg (1895) en de Sint-Martinus te
Utrecht (1899). Verder kunnen uit deze periode nog genoemd worden de
drie nauw aan elkaar verwante hallekerken van de Onze Lieve Vrouw te
Utrecht (1892), de Sint-Jan van Arnhem (1893) en de Onze Lieve Vrouw te
Losser (1901).&lt;/p&gt;
&lt;p&gt;In de vierde fase, 1900-1910, gaat hij enerzijds nog door op zijn
centraliserende bouwtypen, anderzijds grijpt hij terug op oudere
modellen. Zo is bijvoorbeeld zijn Sankt Suitbertus te
D&amp;uuml;sseldorf-Bilk (1904) bijna een kopie op groter schaal van de
kerk te Abcoude (1887). Een ander werk uit deze periode is nog de Sankt
Servatus in Br&amp;uuml;hl-Kierberg.&lt;/p&gt;
&lt;p&gt;Tepe behoort zeker niet tot de architecten die de bouwkunst nieuwe
wegen hebben gewezen. Hij bleef een zeer traditioneel ingesteld
bouwmeester, die zich voornamelijk binnen het katholiek kerkelijk
milieu bewoog. In tegenstelling tot zijn bekende tijdgenoot P.J.H.
Cuypers heeft hij van moderne bouwtechnieken en materialen vrijwel geen
gebruik gemaakt. De baksteen blijft voor hem het bouwmateriaal bij
uitstek; natuursteen werd slechts spaarzaam toegepast, en dan nog
voornamelijk in zijn Duitse werk. Wat dat betreft bleef hij dus Van
Heukelums richting trouw. Ook in ander opzicht week hij van de
'Amsterdamse school' van Cuypers-Thijm af. Zo diende volgens
hem de kunstenaar de voorbeelden binnen de grenzen van het land
waarvoor hij werkte te kiezen en aandacht te besteden aan de voor het
land meest typerende stijl en bloeiperiode.&lt;/p&gt;
&lt;p&gt;De kwaliteit van Tepes werk moet vooral gezocht worden in een
verfijnd gevoel voor verhoudingen en voor de architectonische context
van de door hem te ondernemen projecten. In de moeilijke opgave een
nieuw, dikwijls vrij volumineus gebouw in een bestaande stedelijke of
landschappelijke omgeving te integreren, zullen slechts weinigen hem
hebben overtroffen. De H. Hartkerk te Maarssen bijvoorbeeld is in de
overwegend achttiende-eeuwse bebouwing van dit Vechtdorp zo goed
opgenomen, dat men welhaast de indruk krijgt dat de kerk er eerst was
en dat de verdere bebouwing zich in de schaduw hiervan heeft
ontwikkeld.&lt;/p&gt;
&lt;p&gt;Tepes werk maakt op het eerste gezicht soms een wat eenvormige
indruk. Ook zou men kunnen denken dat hij zich zeer nauw bij bestaande
voorbeelden aansluit. Pas bij zorgvuldiger beschouwing blijkt dat hij
de gotische motieven wel degelijk zelfstandig verwerkt en ziet men de
subtiele variaties die hij in zijn vormentaal weet toe te passen. Een
zeer groot architect kan men hem wellicht niet noemen; hij was echter
een bouwmeester met een goede smaak en een evenwichtig gevoel voor
verhoudingen.&lt;/p&gt;
&lt;p&gt;
  &lt;a href='agedeelte'&gt;A: &lt;/a&gt;Enige tekeningen in het Rijksmuseum Catharijneconvent
Utrecht, collectie-Sint-Bernulphus-gilde.&lt;/p&gt;
&lt;p&gt;
  &lt;a href='pgedeelte'&gt;P: &lt;/a&gt;Diverse artikelen met name in 
&lt;em&gt;Zeitschrift f&amp;uuml;r christliche Kunst.&lt;/em&gt;

Een volledig overzicht zal verschijnen in hieronder genoemde publikatie
van A.J. Looyenga.&lt;/p&gt;
&lt;p&gt;
  &lt;a href='lgedeelte'&gt;L: &lt;/a&gt;W. te Riele, 'De werken van den architect Alfred
Tepe', in 
&lt;em&gt;Gildeboek&lt;/em&gt;

4 (1921) 11-16; G. Brom, 
&lt;em&gt;Herleving van de kerkelike kunst in katholiek Nederland&lt;/em&gt;

(Leiden, 1933); H.P.R. Rosenberg, 'De neogotiek van Cuypers en
Tepe', in 
&lt;em&gt;Bulletin van de Koninklijke Nederlandse Oudheidkundige Bond&lt;/em&gt;

70 (1971) 1-14; idem, 
&lt;em&gt;De 19de-eeuwse kerkelijke bouwkunst in Nederland&lt;/em&gt;

('s-Gravenhage, 1972); A.J. Looyenga, 'De Utrechtse School in
de neogotiek' met volledige werklijst in voorbereiding.&lt;/p&gt;
&lt;p&gt;A.J. Looyenga&lt;/p&gt; 
&lt;dtml-var bwn_footer&gt;</text>
  </biography>
</biodes>

