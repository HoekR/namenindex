<biodes version="1.0">
  <fileDesc>
    <title>Bemmelen, Jacob Maarten van (1898-1982)</title>
    <ref target="http://resources.huygens.knaw.nl/bwn1880-2000/lemmata/bwn4/bemmele"/>
    <publisher>
      <name>Biografisch Woordenboek van Nederland:1880-2000</name>
      <ref target="http://resources.huygens.knaw.nl/bwn1880-2000"/>
    </publisher>
  </fileDesc>
  <person>
    <idno type="id">bemmele</idno>
    <persName><name type="geslachtsnaam">Bemmelen</name>, Jacob Maarten van</persName>
    <sex value="1"/>
    <event type="birth" when="1898"/>
    <event type="death" when="1982"/>
    <state type="occupation">jurist</state>
  </person>
  <biography>
    <graphic url="http://resources.huygens.knaw.nl/bwn1880-2000/lemmata/bwn4/images/images/BEMMELEN.jpg"/>
    <text>&lt;dtml-var bwn_header&gt;
 &lt;p class='genealogie'&gt;
  &lt;strong&gt;Bemmelen, Jacob Maarten van&lt;/strong&gt;, hoogleraar in het strafrecht, de strafvordering en de criminologie ('s-Gravenhage 20-4-1898 - Dordrecht 12-1-1982). Zoon van Johan Frans van Bemmelen, hoogleraar in de dierkunde,
  en Adriana Jacoba Paulus. Gehuwd op 12-7-1922 met Clara Adriana
  Petronella Kluit. Uit dit huwelijk werden 4 zoons geboren. Na
  echtscheiding (13-5-1966) gehuwd op 23-5-1966 met Johanna Maria
  Leenders. Uit dit huwelijk werden geen kinderen geboren.
  

  
&lt;img src=&amp;quot;images/BEMMELEN.jpg&amp;quot; align=&amp;quot;right&amp;quot; BORDER=&amp;quot;0&amp;quot; alt=&amp;quot;afbeelding van Bemmelen, Jacob Maarten van&amp;quot; class=&amp;quot;bwnimg&amp;quot;&gt;
  &lt;/p&gt;
&lt;p&gt;Jacob Maarten van Bemmelen werd geboren in een
    professorenfamilie: zijn grootvader, naar wie hij werd
    vernoemd, was hoogleraar in de anorganische scheikunde te
    Leiden en zijn vader sinds 1907 hoogleraar in de zo&amp;ouml;logie
    te Groningen. Zelf volgde hij in Groningen eerst het gymnasium
    om daarna in deze stad rechten te gaan studeren. Op 27 juni
    1922 behaalde hij de meestertitel. Ruim een jaar later, op 3
    november 1923, promoveerde hij bij J. Simon van der Aa,
    hoogleraar in het strafrecht, op het proefschrift 
    &lt;em&gt;Van zedelijke verbetering tot reclasseering. Geschiedenis
    van het Genootschap tot Zedelijke verbetering der Gevangenen
    1823-1923&lt;/em&gt;

    . Na vervolgens een jaar leraar aan een HBS te zijn geweest
    werd Van Bemmelen in 1924 advocaat in Rotterdam; in 1928 volgde
    daar zijn benoeming tot substituut-griffier bij de
    rechtbank.&lt;/p&gt;
&lt;p&gt;Sedert 1929 verving Van Bemmelen in Leiden de hoogleraar in
    het strafrecht A.J. Blok, die ernstig ziek was. Op 6 mei 1931
    werd hij in diens plaats benoemd tot gewoon hoogleraar in het
    strafrecht, de strafvordering en de criminologie. De keuze viel
    op hem, mede wegens zijn didactische gaven. Hij zou deze
    leerstoel bekleden tot aan zijn emeritaat in 1968, een lange
    periode, die alleen ongewild werd onderbroken in de
    bezettingsjaren. Op 30 mei 1942 zag Van Bemmelen zich namelijk
    met velen van zijn collega's gedwongen om principi&amp;euml;le
    redenen ontslag te vragen om pas na de bevrijding in zijn
    functie te worden hersteld. Hoe fel hij zich keerde tegen de
    maatregelen van de Duitse bezetter, bleek al eerder toen hij op
    23 november 1940 de tekst opvroeg van de tegen het ontslag van
    joodse hoogleraren gerichte protesttoespraak van zijn collega
    R.P. Cleveringa en voor de vermenigvuldiging en verspreiding
    ervan zorgdroeg. Een gevolg van dit alles was vermoedelijk dat
    ook Van Bemmelen van 7 augustus 1942 tot 3 juni 1943 als
    gijzelaar gevangen zat in Sint-Michielsgestel, waar hij de
    waardering van lotgenoten oogstte door hen verdienstelijk te
    portretteren.&lt;/p&gt;
&lt;p&gt;Zijn Leidse professoraat aanvaardde Van Bemmelen in 1931 met
    de oratie 
    &lt;em&gt;De beteekenis van het strafrecht voor den normalen
    mensch&lt;/em&gt;

    . De leeropdracht voor de criminologie zou hij behouden tot
    1956, toen W.H. Nagel hem als hoogleraar in dit vakgebied
    opvolgde. Bekendheid had Van Bemmelen ondertussen op dit
    terrein verworven door zijn boek 
    &lt;em&gt;Criminologie. Leerboek der misdaadkunde&lt;/em&gt;

    , uit 1942. Op het gebied van het strafrecht geldt als zijn
    belangrijkste publikatie het tweede deel over bijzondere
    delicten van het 
    &lt;em&gt;Hand- en leerboek van het Nederlandse strafrecht&lt;/em&gt;

    uit 1954. Van Bemmelen deed hierin een poging systeem te
    brengen in de in het Wetboek van Strafrecht bijeengebrachte
    delicten, door de rechtsgoederen in kaart te brengen die door
    deze delicten in gevaar worden gebracht. Als Van Bemmelens
    beste werk wordt echter beschouwd zijn 
    &lt;em&gt;Strafvordering. Leerboek van het Nederlandsche
    strafprocesrecht&lt;/em&gt;

    , dat van 1936 tot 1957 zes drukken beleefde. Het blonk uit
    door de onderhoudende toon en door de rijkdom aan interessante
    details. De originaliteit en vindingrijkheid van Van Bemmelen
    waren trouwens al gebleken in zijn preadvies uit 1938 over de
    rechtsmiddelen in strafzaken, uitgebracht voor de vergadering
    van de Nederlandsche Juristen-Vereeniging, en zouden later
    opnieuw tot uiting komen in zijn preadvies uit 1958 over de
    strafrechtelijke bescherming van internationale belangen.&lt;/p&gt;
&lt;p&gt;Als hoogleraar in het strafrecht in Leiden werd Van Bemmelen
    in 1932 'ambtshalve' lid van de redactie van het 
    &lt;em&gt;Tijdschrift voor Strafrecht&lt;/em&gt;

    . Na met ingang van 1 januari 1936 de redactie van het 
    &lt;em&gt;Weekblad van het Recht&lt;/em&gt;

    te hebben verlaten, waarvan hij twee en een half jaar deel had
    uitgemaakt, trad hij tevens toe tot de redactie van het 
    &lt;em&gt;Nederlandsch Juristenblad&lt;/em&gt;

    . In beide redacties heeft hij, tot zijn uittreden in 1968 op
    zeventigjarige leeftijd, veel werk verzet. In deze en andere
    wetenschappelijke tijdschriften schreef hij zelf over tal van
    onderwerpen, veelal aansluitend bij de actualiteit. Zo trok hij
    in 1963 sterk de aandacht door samen met zijn Utrechtse collega
    prof. W.P.J. Pompe in het 
    &lt;em&gt;Nederlands Juristenblad&lt;/em&gt;

    (38 (1963) 11-12) te pleiten voor het verlenen van gratie aan
    de zogeheten 'vier van Breda', vier leden van de Duitse
    bezettingsmacht die wegens de door hen tijdens de Tweede
    Wereldoorlog in Nederland begane misdaden een levenslange
    gevangenisstraf ondergingen in de gevangenis van Breda. De
    publieke opinie werd door dit pleidooi echter zodanig in
    beroering gebracht dat - afgezien van de vrijlating van
    &amp;eacute;&amp;eacute;n van hen, om gezondheidsredenen in 1966, onder een
    storm van kritiek - gedurende de daaropvolgende 26 jaar geen
    minister van Justitie aan deze gedachte uitvoering heeft kunnen
    geven. De door Van Bemmelen en Pompe veronderstelde
    'edelmoedigheid van het Nederlandse volk' ging niet zover als
    zij dachten.&lt;/p&gt;
&lt;p&gt;Van Bemmelen heeft veel gedaan om de toegankelijkheid van en
    het begrip voor het strafrecht te vergroten. Voor studenten
    schreef hij in 1951 het in 'zakformaat' uitgegeven leerboek 
    &lt;em&gt;Ons strafrecht&lt;/em&gt;

    , waarin ook het penitentiaire recht aan bod komt. Tot het
    grote publiek richtte hij zich in dagbladartikelen, waarvan een
    aantal werd gebundeld onder titels als 
    &lt;em&gt;Gedenkt der gevangenen&lt;/em&gt;

    uit 1954 en 
    &lt;em&gt;Op de grenzen van het strafrecht&lt;/em&gt;

    uit 1955.&lt;/p&gt;
&lt;p&gt;Van Bemmelen was van huis uit onkerkelijk en liberaal. Hij
    had een warme belangstelling voor mensen, een belangstelling
    die zich uitstrekte tot verdachten en veroordeelden. De eerste
    maanden na de bevrijding in mei 1945 werd Van Bemmelen belast
    met de verantwoordelijkheid voor de opsporing en de detinering
    van politieke delinquenten. In de reclasseringsorganisaties
    vervulde hij belangrijke functies. Hij kende het
    gevangeniswezen.&lt;/p&gt;
&lt;p&gt;Van Bemmelen is van grote betekenis geweest voor de
    ontwikkeling en toepassing van het militair recht. In 1936 was
    hij medeoprichter en eerste voorzitter van de Vereeniging voor
    Miltair Recht, in 1940 plaatsvervangend-president van de
    krijgsraad in Den Haag en van 1946 tot 1955 lid van de redactie
    van het 
    &lt;em&gt;Militair-Rechtelijk Tijdschrift&lt;/em&gt;

    . Daarmee waren Van Bemmelens veelzijdige belangstelling en
    ijver ten aanzien van het recht nog niet uitgeput. Opvallend
    was ook zijn interesse voor rechtsgeschiedenis, waarvan hij in
    zijn proefschrift al blijk had gegeven. In zijn leerboeken
    grijpt hij dikwijls op de geschiedenis terug, en ook zijn
    rectorale oratie van 1954 over 
    &lt;em&gt;Universiteit en strafrecht&lt;/em&gt;

    zoekt aanknopingspunten in het verleden.&lt;/p&gt;
&lt;p&gt;In het buitenland was Van Bemmelen een man van gezag.
    Geruime tijd was hij vice-president van de Association
    internationale de Droit p&amp;eacute;nal en van de International
    Society of Criminology. In 1961 werd hij uitgenodigd voor een
    bezoek aan de Verenigde Staten, waar hij als deskundige een
    aantal penitentiaire inrichtingen bezocht. Ook voor de
    eenmaking van het recht van Nederland, Belgi&amp;euml; en Luxemburg
    heeft hij zich tot aan het einde van zijn leven
    ingespannen.&lt;/p&gt;
&lt;p&gt;Reeds v&amp;oacute;&amp;oacute;r 1940 bracht Van Bemmelen in Leiden een
    instituut voor de beoefening van het strafrecht en de
    criminologie tot stand; dit was pionierswerk. Over de positie
    die Van Bemmelen in het Nederlandse strafrecht heeft ingenomen,
    zegt G.E. Langemeijer in het 
    &lt;em&gt;Nederlands Juristen Blad&lt;/em&gt;

    (57 (1982) 106): 'Typisch een aanhanger van wat toen [in 1923]
    de moderne richting in het strafrecht heette, was hij iemand
    bij wie de beginselen van die richting niet alleen een
    theoretische overtuiging, maar ook in zeldzame mate uiting van
    zijn persoonlijke karakter waren'. J. Remmelink noemde hem in
    1986 in het 
    &lt;em&gt;Gedenkboek. Honderd jaar Wetboek van Strafrecht&lt;/em&gt;

    (83) een individualist, die geen school heeft gesticht, maar
    door zijn hand- en leerboeken het Nederlandse strafrecht sterk
    heeft be&amp;iuml;nvloed. Zijn opvolger in Leiden, de bij hem
    gepromoveerde A.L. Melai, schreef dat Van Bemmelen weinig
    neiging had tot abstracte bespiegelingen of dogmatische
    vingeroefeningen, als niet een betere - want rechtvaardiger en
    doelmatiger - strafrechtspleging daarvan het mogelijke gevolg
    was (&lt;em&gt;Delikt en delinkwent&lt;/em&gt;

    12 (1982) 157). Velen herinneren hem zich als een innemend,
    hulpvaardig mens, moedig en lankmoedig, die bergen werk kon
    verzetten&lt;/p&gt;
&lt;p&gt;
  &lt;a href='agedeelte'&gt;A: &lt;/a&gt;Bescheiden uit de nalatenschap van Van Bemmelen in de
  Afdeling Westerse handschriften van de Universiteitsbibliotheek
  te Leiden.&lt;/p&gt;
&lt;p&gt;
  &lt;a href='pgedeelte'&gt;P: &lt;/a&gt;W. Domela Nieuwenhuis Nyegaard en M.J.D.A. Hanssen,
    Bibliografie van prof.mr. J.M. van Bemmelen [tot 1968]', in 
    &lt;em&gt;Tijdschrift voor Strafrecht&lt;/em&gt;

    77 (1968) 353-362.&lt;/p&gt;
&lt;p&gt;
  &lt;a href='lgedeelte'&gt;L: &lt;/a&gt;Behalve de in de tekst genoemde publikaties: D.
  Wiersma, 'Jacob Maarten van Bemmelen', in 
  &lt;em&gt;Le droit p&amp;eacute;nal international. Recueil d'&amp;eacute;tudes en
  hommage &amp;agrave; Jacob Maarten van Bemmelen&lt;/em&gt;

  (Leiden, 1965) ix-xvii; Ch.J. Ensched&amp;eacute;, 'Bij het aftreden
  van mr. J.M. van Bemmelen als hoogleraar en redacteur van dit
  tijdschrift op 1 september 1968', in 
  &lt;em&gt;Tijdschrift voor Strafrecht&lt;/em&gt;

  77 (1968) 171-172; A.D. Belinfante, 
  &lt;em&gt;In plaats van Bijltjesdag. De geschiedenis van de Bijzondere
  Rechtspleging van de Tweede Wereldoorlog&lt;/em&gt;

  (Assen, 1978); W.H. V[ermeer], in 
  &lt;em&gt;Militair-Rechtelijk Tijdschrift&lt;/em&gt;

  72 (1982) 73; Peter Romijn, 
  &lt;em&gt;Snel, streng en rechtvaardig. Politiek beleid inzake de
  bestraffing en reclassering van 'foute' Nederlanders,
  1945-1955&lt;/em&gt;

  (S.l., 1989).&lt;/p&gt;
&lt;p&gt;
&lt;a href=&amp;quot;igedeelte&amp;quot;&gt;I: &lt;/a&gt;&lt;i&gt;Persoonlijkheden in het Koninkrijk der Nederlanden in woord en beeld&lt;/i&gt;. Onder hoofdred. van H.P. van den Aardweg (Amsterdam 1938) 106.
&lt;/p&gt;
&lt;p&gt;Th.W. van Veen&lt;/p&gt; 
&lt;dtml-var bwn_footer&gt;</text>
  </biography>
</biodes>

