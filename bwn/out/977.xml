<biodes version="1.0">
  <fileDesc>
    <title>Koejemans, Anthoon Johan (1903-1982)</title>
    <ref target="http://resources.huygens.knaw.nl/bwn1880-2000/lemmata/bwn3/koejemans"/>
    <publisher>
      <name>Biografisch Woordenboek van Nederland:1880-2000</name>
      <ref target="http://resources.huygens.knaw.nl/bwn1880-2000"/>
    </publisher>
  </fileDesc>
  <person>
    <idno type="id">koejemans</idno>
    <persName><name type="geslachtsnaam">Koejemans</name>, Anthoon Johan</persName>
    <sex value="1"/>
    <event type="birth" when="1903"/>
    <event type="death" when="1982"/>
    <state type="occupation">journalist</state>
    <state type="occupation">politicus</state>
  </person>
  <biography>
    <text>&lt;dtml-var bwn_header&gt;
 &lt;p class='genealogie'&gt;
  &lt;strong&gt;Koejemans, Anthoon Johan&lt;/strong&gt;, journalist en politicus (Rotterdam 20-4-1903 - Trier (BRD) 14-6-1982).

  Zoon van Hendrik Johannes Koejemans, telefoonbeambte, later
  instrumentmaker, en Dirkje Hendrika Kiers. Gehuwd op 14-3-1960
  met Sophia Willemina Sch&amp;auml;ffer. Er waren 2 dochters.
  

  

  
  &lt;/p&gt;
&lt;p&gt;Koejemans werd, na in Rotterdam de 3-jarige HBS te hebben
    gevolgd, in 1919 leerling-klerk bij de Spoorwegen te Zutphen.
    Daar kwam hij sterk onder invloed van de met het communisme
    sympathiserende predikant H.W.Ph.E. van den Berg van Eysinga,
    en met diens instemming werd hij in 1920 lid en vrijwel meteen
    ook secretaris van de juist opgerichte afdeling van de
    Communistische Partij in Nederland (CPN) in Zutphen. Enige
    jaren later volgde overplaatsing naar Rotterdam, waar hij reeds
    in 1925 om bezuinigingsredenen bij de Spoorwegen ontslag kreeg
    en enige tijd als kantoorbediende op een klein exportkantoor
    werkzaam was. In 1928 kwam hij in betaalde dienst op de
    redactie van het communistische partijdagblad 
    &lt;em&gt;De Tribune,&lt;/em&gt;

    in verband waarmee hij naar Amsterdam verhuisde. Tot mei 1940
    bleef hij redacteur van het partijorgaan - eerst 
    &lt;em&gt;De Tribune,&lt;/em&gt;

    vanaf 19 april 1937 
    &lt;em&gt;Het Volksdagblad;&lt;/em&gt;

    in de jaren dertig was hij in het bijzonder belast met de
    sportredactie. In 1929 moest hij zeven weken gevangenisstraf in
    Haarlem uitzitten wegens het houden van een opruiende
    redevoering op 8 juli 1929 voor bootwerkers in Zaandam.&lt;/p&gt;
&lt;p&gt;Was Koejemans tot 1940 een hardwerkend partijfunctionaris
    van geringe invloed geweest, een rol van het eerste plan ging
    hij spelen tijdens de laatste bezettingsjaren. Toen de CPN in
    de illegaliteit ging (15 mei 1940) werd Koejemans als redacteur
    ontslagen en voorlopig 'in reserve geplaatst', d.w.z. niet in
    het illegale werk betrokken. Hij ging toen een leesbibliotheek
    in de Amsterdamse Overamstelstraat exploiteren. Pas in de zomer
    van 1943, na de uitschakeling van de eerste illegale
    partijleiding (Paul de Groot c.s.), werd hij door J. Postma en
    D. Goulooze in de redactie van het illegale partijorgaan 
    &lt;em&gt;De Waarheid&lt;/em&gt;

    gehaald; vanaf de arrestatie van Postma en Goulooze (november
    '43) fungeerde hij als hoofdredacteur, en in de zomer van 1944
    ging hij ook deel uitmaken van het door J. Brandenburg geleide
    illegale partijbestuur (PB). In dit zevenhoofdige bestuur was
    Koejemans de op &amp;eacute;&amp;eacute;n na oudste, de man met de langste
    staat van dienst in de partij en ook het lid met de grootste
    politieke en algemeen culturele ontwikkeling na zijn
    medebestuurslid F. Baruch; dat alles maakte dat hij in de
    illegale leiding een invloed kreeg die ver uitging boven zijn
    positie in de vooroorlogse CPN. Hij was o.a. de schrijver van
    twee gepubliceerde clandestiene brochures, 
    &lt;em&gt;Nederland's wedergeboorte. Reactie of vooruitgang?&lt;/em&gt;

    [Amsterdam, 1944], waarin hij het standpunt van de CPN ten
    aanzien van de naoorlogse staatkundige problemen in polemiek
    tegen anticommunisten uiteen zette. Zijn karakter en denkwijze
    maakten Koejemans overigens bij uitstek geschikt om in de
    illegale beweging met andersdenkenden samen te werken; zo
    maakte hij o.a. met W. van Norden en B.W. Schaper deel uit van
    een perscommissie van de 'linkersectie' der illegaliteit die
    poogde tot een gemeenschappelijk program van 
    &lt;em&gt;De Waarheid, Het Parool&lt;/em&gt;

    en 
    &lt;em&gt;Vrij Nederland&lt;/em&gt;

    te komen.&lt;/p&gt;
&lt;p&gt;Na de bevrijding besloot de CPN-leiding, op instigatie van
    de weer opgedoken Paul de Groot, aanvankelijk de partij niet
    opnieuw op te richten, doch plaats te laten maken voor een
    brede 
    &lt;em&gt;Waarheid&lt;/em&gt;

    -vereniging; dat bleek een blunder, en op de in Amsterdam
    gehouden conferentie van 21-23 juli 1945 werd alsnog tot
    heroprichting van de CPN besloten. Koejemans was als enige van
    de ex-illegale leiding tegen het opheffingsbesluit geweest,
    maar had het op 12 mei niettemin mede ondertekend. Daardoor was
    hij in een zwakke positie, toen hij op genoemde
    'juli-conferentie' als co-referent naast De Groot de oppositie
    tegen het beleid van laatstgenoemde verwoordde. De Groot bleef
    overwinnaar, hoewel Koejemans - als enige opposant - in het
    nieuwe Politiek Bureau gekozen werd en hoofdredacteur van het
    nu legale dagblad 
    &lt;em&gt;De Waarheid&lt;/em&gt;

    bleef. In november 1945 werd hij ook lid van de Eerste Kamer.
    Nadat Koejemans op het partijcongres van januari 1946 zijn
    volle vertrouwen in de leiding betuigd had en dan ook in het
    nieuwe PB was gekozen (dat hem ook weer in het Politiek Bureau
    koos), leek de harmonie tussen hem en De Groot geheel
    hersteld.&lt;/p&gt;
&lt;p&gt;Als die harmonie er al geweest is (wat de vraag is, want De
    Groot vergaf critici van zijn beleid niet gauw), dan heeft zij
    in ieder geval kort geduurd. Koejemans' beleid was erop gericht
    
    &lt;em&gt;De Waarheid&lt;/em&gt;

    een niet alleen politieke, maar ook een brede culturele inhoud
    te geven; daartoe verbond hij ook niet-communisten (Jan Brusse,
    Gerrit Kouwenaar, Johan Luger e.a.) aan de redactie, wat bij
    een deel van de partijleiding op weerstand stuitte. Ook zuiver
    politiek waren er conflicten. In zijn autobiografie 
    &lt;em&gt;Van 'ja' tot 'amen'&lt;/em&gt;

    (Amsterdam, [1961]) noemt Koejemans zelf o.a. de kwestie van de
    atoombom, waarvan de gevaren zijn inziens door De Groot c.s.
    gebagatelliseerd werden. Het voornaamste punt was echter dat
    Koejemans ondanks de opkomende 'koude oorlog' bleef streven
    naar samenwerking met progressieve christenen. Zo had hij nog
    op 28 mei 1947 in een stampvol Concertgebouw een openbaar debat
    met de door hem zeer gewaardeerde ds. J.J. Buskes over
    christendom en communisme.&lt;/p&gt;
&lt;p&gt;In de herfst van 1947 opende De Groot in het PB de aanval op
    Koejemans; hij werd toen al feitelijk van de hoofdredactie
    ontheven. Op het partijcongres van december 1947 werd hij niet
    in het PB herkozen. En op 10 januari 1948 besloot het nieuwe PB
    hem van zijn functie te ontheffen; de persverklaring waarin dit
    besluit bekend gemaakt werd, beschuldigde Koejemans van 'gebrek
    aan politieke standvastigheid' en 'een neiging tot
    kleinburgerlijk individualisme'. Hij moest ook ontslag nemen
    als lid van de Eerste kamer alsmede zijn sedert mei 1946
    bezette zetel in de Provinciale Staten van Noord-Holland
    opgeven.&lt;/p&gt;
&lt;p&gt;Na zijn ontslag als hoofdredacteur kreeg Koejemans een
    functie bij de CPN-uitgeverij Pegasus. Ook als publicist bleef
    hij nog enige jaren actief voor de partij; zo schreef hij bijv.
    de anoniem uitgegeven brochure 
    &lt;em&gt;De Waarheid marcheert!&lt;/em&gt;

    (Amsterdam, 1949), een goed leesbare, maar uiterst eenzijdige
    geschiedenis van de communistische pers sedert 1907
    (geboortejaar van 
    &lt;em&gt;De Tribune).&lt;/em&gt;

    In 1953 kreeg hij echter zijn ontslag bij Pegasus. Hij kocht
    toen een leesbibliotheek in de Rijnstraat. De vijandigheid van
    de partijleiding maakte hem verdere activiteit in de CPN meer
    en meer onmogelijk, en in oktober 1955 zegde hij zijn partij
    lidmaatschap op.&lt;/p&gt;
&lt;p&gt;Na zijn breuk met de CPN heeft Koejemans de weg naar het
    christendom van zijn jeugd, waar hij innerlijk nooit helemaal
    mee gebroken had, teruggevonden. Hij liet zich op 23 maart 1958
    dopen als lid van de Doopsgezinde Gemeente en ontplooide daarna
    veel activiteit voor dit kerkgenootschap: als lid van de
    kerkeraad, van de vredesgroep en de historische kring en van
    1961 tot 1970 als eindredacteur van 
    &lt;em&gt;In dit Amsterdam. Maandblad van de Verenigde Doopsgezinde
    Gemeente Amsterdam.&lt;/em&gt;

    Met zijn communistische denkbeelden heeft Koejemans echter
    nooit afgerekend. Na zijn bekering van 1958 bleef hij
    gevoelsmatig streven naar een verzoening van christendom en
    communisme; voor echte theoretische bezinning op dit onderwerp
    ontbrak het hem evenwel aan diepgang. Zijn autobiografie is
    teleurstellend: niet alleen is het boek als politiek
    egodocument zeer oppervlakkig, maar men mist er ook het
    grondige zelfonderzoek dat men zou verwachten. De in 1967 door
    Koejemans gepubliceerde biografie 
    &lt;em&gt;David Wijnkoop. Een mens in de strijd voor het
    socialisme&lt;/em&gt;

    (Amsterdam, 1967) maakte, meer nog dan zijn autobiografie,
    duidelijk dat Koejemans in zijn beoordeling van het verleden de
    meeste van zijn in de CPN opgedane vooroordelen onverkort had
    gehandhaafd. Hij was en bleef echter een bekwaam journalist en
    leesbaar zijn zijn publikaties ongetwijfeld.&lt;/p&gt;
&lt;p&gt;
  &lt;a href='pgedeelte'&gt;P: &lt;/a&gt;Behalve de reeds genoemde publikaties en talrijke artikelen
    in dag-, week- en maandbladen: 
    &lt;em&gt;Jezus in Magnitogorsk. Een bijdrage tot de dialoog tussen
    bijbels geloof en communisme&lt;/em&gt;

    (Amsterdam, 1964); 
    &lt;em&gt;Doperse ketterijen&lt;/em&gt;

    (Amsterdam, [1965]); 
    &lt;em&gt;God in Berlijn. Ontmoetingen met christenen, joden en
    communisten in de Duitse Democratische Republiek&lt;/em&gt;

    (Amsterdam [etc.], 1973); 
    &lt;em&gt;Mennist... Merkwaardig?!&lt;/em&gt;

    (Kollum, 1977).&lt;/p&gt;
&lt;p&gt;
  &lt;a href='lgedeelte'&gt;L: &lt;/a&gt;W. Gortzak, 
  &lt;em&gt;Kluiven op een buitenbeen&lt;/em&gt;

  (Amsterdam, 1967); H. Bremer, 'Anton Koejemans -een doopsgezinde
  ketter', in 
  &lt;em&gt;Algemeen Doopsgezind Weekblad,&lt;/em&gt;

  3-7-1982; Igor Cornelissen, in 
  &lt;em&gt;Vrij Nederland,&lt;/em&gt;

  26-6-1982; A. Oosterbaan, in 
  &lt;em&gt;Doopsgezind Jaarboekje,&lt;/em&gt;

  77 (1983) 12-14; F. van den Burg, 
  &lt;em&gt;De Vrije Katheder 1945-1950&lt;/em&gt;

  (Amsterdam, 1983); H. Galesloot en S. Leg&amp;ecirc;ne, 
  &lt;em&gt;Partij in het verzet&lt;/em&gt;

  (Amsterdam, 1986).&lt;/p&gt;
&lt;p&gt;A.A. de Jonge&lt;/p&gt; 
&lt;dtml-var bwn_footer&gt;</text>
  </biography>
</biodes>

