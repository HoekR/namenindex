<biodes version="1.0">
  <fileDesc>
    <title>Alfrink, Bernardus Johannes (1900-1987)</title>
    <ref target="http://resources.huygens.knaw.nl/bwn1880-2000/lemmata/bwn5/alfrink"/>
    <publisher>
      <name>Biografisch Woordenboek van Nederland:1880-2000</name>
      <ref target="http://resources.huygens.knaw.nl/bwn1880-2000"/>
    </publisher>
  </fileDesc>
  <person>
    <idno type="id">alfrink</idno>
    <persName><name type="geslachtsnaam">Alfrink</name>, Bernardus Johannes</persName>
    <sex value="1"/>
    <event type="birth" when="1900"/>
    <event type="death" when="1987"/>
    <state type="occupation">r.k. aartsbisschop</state>
    <state type="occupation">r.k. kardinaal</state>
  </person>
  <biography>
    <graphic url="http://resources.huygens.knaw.nl/bwn1880-2000/lemmata/bwn5/images/images/alfrink.jpg"/>
    <text>&lt;dtml-var bwn_header&gt;
 &lt;p class='genealogie'&gt;
  &lt;strong&gt;Alfrink, Bernardus Johannes&lt;/strong&gt;, rooms-katholiek aartsbisschop en kardinaal (Nijkerk (Gld.) 5-7-1900 - Nieuwegein (U.) 17-12-1987). Zoon van Theodorus Johannes Alfrink, timmerman-aannemer, en
  Elisabeth Catharina Ossenvoort.
  

  

  
  &lt;/p&gt;
&lt;p&gt;
  &lt;img class='bwnimg' BORDER='0' align='right' src='images/alfrink.jpg' alt='afbeelding van Alfrink, Bernardus Johannes'&gt;Bernard Alfrink was de jongste in een streng katholiek gezin
    van drie jongens. Toen. zijn moeder een jaar na zijn geboorte
    overleed, nam een kinderloze jongere zuster van zijn vader te
    Barneveld de zorg voor hem over. Rond zijn vijfde jaar keerde
    Bernard terug naar Nijkerk, waar de vader inmiddels was
    hertrouwd. Zijn jeugd in het overwegend protestantse Nijkerk
    voltrok zich in een overzichtelijke katholieke omgeving: het
    ouderlijk huis stond ingeklemd tussen de kerk en het lagere
    schooltje. De roeping tot het priesterschap kwam hem er
    'aanwaaien' (Van Schaik, 37). Een achterneef en de
    parochiegeestelijken, allen bisdompriester, golden als
    voorbeeld, en dus koos hij in 1913 voor het kleinseminarie
    'Kuilenburg' van het aartsbisdom in Culemborg. Daar viel hij op
    door ieder jaar te eindigen als de beste van de klas.&lt;/p&gt;
&lt;p&gt;Na het staatsexamen gymnasium-A in 1919 volgde nog een jaar
    filosofiestudie in Culemborg. Daarna begon Alfrink aan de
    theologische vorming op het grootseminarie 'Rijsenburg' bij
    Driebergen. Ook hier blonk hij in intellectueel opzicht uit.
    Een loopbaan als seminarieprofessor lag voor de hand. Na zijn
    priesterwijding op 15 augustus 1924 vertrok hij dan ook naar
    Rome voor verdere studie aan het Pauselijk Bijbelinstituut.
    Zomer 1928 studeerde hij summa cum laude af. Intussen was
    Alfrink al druk bezig met een proefschrift over 'Israelitische
    und Babylonische Jenseitsvorstellungen'. In verband hiermee
    verbleef hij van september 1928 tot februari 1929 aan het
    Pauselijk Bijbelinstituut te Jeruzalem.&lt;/p&gt;
&lt;p&gt;In de vroege zomer van 1929 kon Alfrink het manuscript
    aanbieden aan de Pauselijke Bijbelcommissie, maar die keurde
    het af, omdat het op enkele punten strijdig was met de toen
    gangbare Romeinse theologie. Na dit echec werd hij benoemd tot
    assistent van zijn achterneef, die pastoor was in Houten. Daar
    vond Alfrink tijd en rust voor de aanpassingsarbeid, waartoe de
    Bijbelcommissie hem nog wel de gelegenheid had gegeven. Op 5
    juni 1930 verdedigde hij in Rome alsnog zijn proefschrift en
    werd hem het doctoraat in de bijbelwetenschappen verleend.&lt;/p&gt;
&lt;p&gt;In het najaar van 1930 werd Alfrink - in afwachting van het
    vrijkomen van een professoraat op 'Rijsenburg', maar ook om
    pastorale ervaring op te doen - benoemd tot kapelaan te
    Maarssen. In oktober 1933 werd hij naar Driebergen geroepen om
    exegese te doceren. In de twaalf jaar dat hij aan het
    grootseminarie verbonden was, gold Alfrink niet als een
    boeiende en populaire docent, wel als een degelijke, maar ook
    voorzichtige wetenschapper, die met onbevangenheid de mening
    van 'andersdenkenden' behandelde om er steeds aan toe te voegen
    dat zo'n mening de afkeuring van de Bijbelcommissie had. Last
    van de spanning tussen geloof en wetenschap had Alfrink niet.
    Bij hem kwam het geloof op de eerste plaats. Daarom trachtte
    hij steeds zijn wetenschappelijke opvattingen in te voegen in
    de door Rome bepaalde rechtzinnigheid. Alfrink publiceerde
    geregeld bijbelcommentaren en vertalingen. Zo verleende hij
    jarenlang zijn medewerking aan het in 1938 voor het eerst
    verschenen en in de parochies veel gebruikte 'Pericopenboek' (
    &lt;em&gt;Epistels en evangeli&amp;euml;n volgens het Romeinsch
    missaal&lt;/em&gt;

    ). Ook werkte hij mee aan de Canisiusvertaling van de Heilige
    Schrift. Hij nam vier boeken uit het Oude Testament voor zijn
    rekening, waarvan de vertaling in 1939 verscheen.&lt;/p&gt;
&lt;p&gt;Toen in de zomer van 1942 'Rijsenburg' door de Duitse
    bezetter werd gevorderd, verhuisde het grootseminarie naar een
    kasteel in Laag Keppel in de Achterhoek, waar de
    leefomstandigheden primitief waren. Voor de studenten stonden
    Alfrinks bijbellessen nu ver af van het echte leven. Terwijl
    het lesprogramma in de winter van 1944/1945 stil lag, werkte
    Alfrink aan een boek over 
    &lt;em&gt;Het passieverhaal der vier evangelisten&lt;/em&gt;

    , dat hem al vele jaren bezighield. Het was door hem bedoeld
    als handreiking aan de talloze vastenpredikanten, aan wier
    lijdensmeditaties hij zich vaak ergerde vanwege hun bedenkelijk
    sentimenteel en moraliserend gehalte. Het boek - schools, maar
    praktisch van opzet - verscheen in 1946 en zou tot ver in de
    jaren vijftig voor menig predikant d&amp;eacute; handleiding
    zijn.&lt;/p&gt;
&lt;p&gt;Op 30 augustus 1945 werd Alfrink benoemd tot hoogleraar in
    de exegese van het Oude Testament en in het Hebreeuws aan de
    Rooms-Katholieke Universiteit te Nijmegen. Al op 23 november
    1945 hield hij zijn inaugurele rede 
    &lt;em&gt;Over 'typologische' exegese van het Oude Testament&lt;/em&gt;

    , een schets van de technisch-wetenschappelijke methodologie
    van zijn vakgebied. Hij riep op tot eerbied voor de 'sensus
    literalis', verwierp iedere vorm van mystificatie en
    generalisatie en legde er alle nadruk op dat verklaringen hun
    bindende kracht uiteindelijk alleen konden ontlenen aan het
    kerkelijk leergezag. De vorming van zijn 'sensus catholicus' in
    de Nijkerkse diaspora, aan de seminaries in Culemborg en
    Driebergen, en te Rome had van Alfrink een trouwe zoon van de
    kerk gemaakt, voor wie een dergelijke publieke getuigenis van
    Romeinse gezindheid een vanzelfsprekendheid was. Zijn colleges
    en het wetenschappelijke werk in de Nijmeegse jaren zijn dan
    ook doordrenkt met respect voor de Romeinse normen.&lt;/p&gt;
&lt;p&gt;In de kleine theologische faculteit, waar de studenten pas
    afgestudeerde grootseminaristen waren, genoot Alfrink prestige
    vanwege het geduld en de precisie waarmee hij zijn vak
    beoefende. Buiten de colleges bestond zijn leven uit noeste
    studeerkamerarbeid, waarvan de vruchten beperkt bleven tot
    artikelen. In de weekends trad hij hier en daar op als
    predikant, die de gelovigen maar matig kon boeien, omdat zijn
    preken niet alleen moeilijk en saai waren, maar vooral te lang
    duurden.&lt;/p&gt;
&lt;p&gt;Als wetenschapper voelde Alfrink zich in Nijmegen uitstekend
    op zijn plaats. De zielzorg was niet aan hem besteed, en
    bestuurlijke ervaring in het kerkinstituut was hem vreemd. De
    benoeming op 28 mei 1951 tot bisschop-coadjutor ter ontlasting
    van de met zijn gezondheid sukkelende aartsbisschop J. de Jong
    kwam daarom voor menigeen onverwacht. Het was een bittere
    teleurstelling voor Alfrink achteraf te ontdekken dat de
    benoeming was geschied zonder recht van opvolging. Voor zo'n
    ongewis avontuur had hij de wetenschap eigenlijk niet willen
    opgeven. Ook de start beloofde weinig goeds, want hij bleek
    niet De Jongs kandidaat te zijn. 'Ik had hier liever iemand
    anders zien binnenkomen', zo begroette de aartsbisschop hem bij
    de eerste ontmoeting, waarop Alfrink zou hebben gereageerd met
    'ik ook' (Van Schaik, 191). Beiden legden zich echter snel bij
    de nieuwe situatie neer, want De Jong liet het bestuur van het
    aartsbisdom van meet af aan vrijwel geheel aan zijn coadjutor
    over.&lt;/p&gt;
&lt;p&gt;Als kerkvorst voegde Alfrink zich gemakkelijk in de
    traditie. In uiterlijk gedrag raakte hij gehecht aan het
    protocol, en opgegroeid in gehoorzaamheid aan de bisschop liet
    hij terstond iedereen merken nu gehoorzaamheid aan hem te
    verwachten. De benoeming van deze afstandelijke geleerde
    ontmoette in het bisdom dan ook nauwelijks enthousiasme. In het
    bisschoppelijk paleis aan de Maliebaan te Utrecht resideerde
    Alfrink aanvankelijk als een autoritair bestuurder, die geen
    tegenspraak duldde. Besturen deed hij uit de losse pols en het
    liefst alleen. In het personeelsbeleid zou pas eind jaren
    zestig een zekere professionalisering intreden.
    Stafvergaderingen kwamen er niet eerder dan 1970, en in 1971
    volgde de oprichting van de Diocesane Pastorale Raad, een breed
    overlegorgaan, dat toen overigens in de andere bisdommen al
    bestond.&lt;/p&gt;
&lt;p&gt;In de omgang straalde Alfrink een kilheid uit die iedereen -
    ook zijn huisgenoten - als vanzelf op eerbiedwaardige afstand
    hield. Gezelligheid en huiselijke sfeer waren behoeften die hij
    niet kende. De priesters, voor wie hij moeilijk toegankelijk
    was, vreesden zijn scherpe tong en zijn vaak als sarcasme
    overkomende humor en gingen hem daarom liever uit de weg.
    Alfrink vond het onvermijdelijk dat het ambt hem eenzaam
    maakte, maar zijn geringe vermogen begripvol met mensen om te
    gaan droeg daartoe het zijne bij.&lt;/p&gt;
&lt;p&gt;In de begintijd manifesteerde Alfrink zich nadrukkelijk als
    een ouderwetse bisschop, naar wiens opvattingen de praktijk van
    alledag zich had te voegen. Gevoel voor de weerbarstigheid van
    de realiteit was hem nog volkomen vreemd. In de eerste
    bestuurlijke kwestie van formaat vergaloppeerde hij zich dan
    ook geweldig. Er lag al jarenlang de afspraak dat de druk
    bezochte kloosterkapel van de Dominicanen te Huissen zou worden
    gesloten. De plaatselijke parochiekerk had daar alle belang
    bij. Alfrink dreef kort na zijn wijding de sluiting door tegen
    de wens van de bevolking van Huissen, die op Driekoningenavond
    1952 de kerkdeur met breekijzers forceerde en met dit
    demonstratieve tarten van het kerkelijk gezag de bisschop een
    slechte pers, ook buiten Nederland, bezorgde. Alfrink was er op
    zijn onaangenaamst door getroffen, wat leidde tot een
    jarenlange gespannen verhouding met de Dominicanen. Ook rond
    het beruchte bisschoppelijk mandement van mei 1954, 
    &lt;em&gt;De katholiek in het openbare leven van deze tijd&lt;/em&gt;

    , waarin katholieken die de eenheid van de katholieke zuil
    wilden verbreken, met allerlei kerkelijke sancties werden
    bedreigd, deed Alfrink geen moeite zich serieus in te leven in
    de nieuwe uitdagingen die de samenleving aan de kerk stelde.
    Met volle overtuiging schaarde hij zich achter de sancties. Hij
    bevestigde er zijn reputatie van een autoritaire kerkelijke
    leider mee.&lt;/p&gt;
&lt;p&gt;Na De Jongs overlijden in 1955 werd Alfrink op 3 november
    van dat jaar benoemd tot aartsbisschop. In de jaren hierna was
    aan hem voorlopig nog niets te merken van een kentering van de
    tijd, hoewel anderen de tekenen in die richting wel waarnamen.
    Terwijl eind jaren vijftig publiekelijk gediscussieerd werd
    over de huwelijksmoraal, verkondigde Alfrink op een congres van
    de R.K. Artsenvereniging in 1959 nog de onveranderlijkheid van
    de kerkelijke beginselen. Op de aankondiging van het Vaticaans
    Concilie door paus Johannes XXIII (1958-1963), eerder dat jaar,
    reageerde hij vol twijfel. Dat deze nieuwverkozen paus hem bij
    de eerste gelegenheid niet tot kardinaal had benoemd, stelde
    hem ronduit teleur; hij zou er tot 28 maart 1960 op moeten
    wachten.&lt;/p&gt;
&lt;p&gt;Toch werd juist het Concilie (1962-1965) een markante
    gebeurtenis in Alfrinks carri&amp;egrave;re. Van juni 1960 tot
    oktober 1962 was hij lid van de Centrale Commissie van
    Voorbereiding. Hij maakte er naam met zijn pleidooi voor
    collegiaal bestuur van de kerk door de bisschoppen met de paus
    als voorzitter; het zou de bisschoppen in hun diocees meer
    ruimte moeten geven. De theologen H.J.H.M. Fortmann en E.C.F.A.
    Schillebeeckx reikten hem de argumenten aan. Verstokte
    Curieleden zagen er een aanval op de onfeilbaarheid van de paus
    in. Alfrink, die zijn conservatieve instelling evenwel trouw
    bleef en van bijvoorbeeld liturgische vernieuwingen niets moest
    hebben, werd vanuit het Vaticaan voortaan met wantrouwen
    bejegend. Met toenemende geestdrift stak hij al zijn energie in
    het Conciliewerk. Te midden van de botsing van opvattingen
    kwamen diplomatieke talenten tot ontluiking. In de
    internationale omgeving van het concilie leerde Alfrink
    luisteren, bedachtzaam opereren en het nut van een middenkoers
    inzien. Hij blonk op den duur uit in
    enerzijds-anderzijdsredeneringen en zocht bewust de rol van
    bisschop-bruggenbouwer. Als een van de tien voorzitters
    behoorde hij tijdens het Concilie tot de hoge gezagsdragers.
    Met enkele andere kardinalen rekende men hem tot de
    vooruitstrevende Concilievaders.&lt;/p&gt;
&lt;p&gt;In november 1964 viel Alfrink het internationaal
    voorzitterschap van Pax Christi ten deel; sinds 1952 was hij al
    voorzitter van de Nederlandse afdeling van deze kerkelijke
    vredesbeweging. In dit milieu verloor hij iets van zijn
    stugheid, en de meer democratische wijze waarop hij hier
    leiding gaf, haalde de scherpste kanten van zijn autoritaire
    pose af. De veranderingen van bestuursstijl kwamen hem in de
    Nederlandse kerkprovincie goed van pas. Daar voltrok zich in
    korte tijd de emancipatie van priesters en leken, voor wie het
    bisschoppelijk gezag geen vanzelfsprekende zaak meer was.
    Vernieuwingen en experimenten, waarbij op Romeinse regels geen
    acht werd geslagen, volgden elkaar in ras tempo op. Alfrink
    werd erdoor in de positie gedrongen van middelaar tussen het
    vrijzinnige Nederland en het argwanende Vaticaan, op de huid
    gezeten door de media, die de gebeurtenissen op de voet volgden
    en er over heel de wereld verslag van deden. Van deze aandacht
    genoot Alfrink, maar onder de rol van middelaar ging hij steeds
    zwaarder gebukt.&lt;/p&gt;
&lt;p&gt;In oktober 1966 verscheen 
    &lt;em&gt;De nieuwe katechismus&lt;/em&gt;

    , een in eigentijdse taal geschreven 'geloofsverkondiging voor
    volwassenen', die weldra in vele vertalingen internationale
    verspreiding vond. Behoudende katholieken ontdekten er evenwel
    ten minste zeven dwalingen in en klaagden het boek aan bij paus
    Paulus VI (1963-1978). Alfrink werd in december 1967 naar Rome
    geroepen en kreeg er de opdracht te zorgen voor publicatie van
    kritische opmerkingen van een speciaal voor dit doel in het
    leven geroepen kardinalencommissie. Dit bezoek aan het Vaticaan
    was ronduit vernederend, want alles was buiten hem omgegaan en
    stond haaks op de bisschoppelijke collegialiteit, waarvoor hij
    zich tijdens het Concilie zo had ingespannen.&lt;/p&gt;
&lt;p&gt;Kort daarop ging, na een jarenlange voorbereiding, het
    Pastoraal Concilie in Noordwijkerhout van start. Dit van
    januari 1968 tot april 1970 durende beraad van priesters en
    leken over de vernieuwing van de plaatselijke kerk zou
    internationaal grote aandacht trekken vanwege de vrijmoedige
    manier waarop allerlei netelige kwesties publiekelijk werden
    besproken. De onduidelijkheid van zijn kerkrechtelijke status
    zou evenwel aanleiding geven tot veel misverstand en zou
    Alfrink tegenover Rome in een welhaast onmogelijke positie
    brengen. Hij moest laveren tussen de onstuimige
    vernieuwingsdrang in eigen huis en de rigiditeit van de
    Romeinse regels en inzichten, waar hij persoonlijk overigens
    achterstond. Met zijn behoedzame en tactvolle optreden verwierf
    hij in Nederland veel sympathie. Zo toonde Alfrink zich met de
    in 1968 verschenen behoudende encycliek 
    &lt;em&gt;Humanae vitae&lt;/em&gt;

    over geboorteregeling naar buiten toe hoogst ongelukkig, hoewel
    het pauselijk standpunt zijn instemming had. Om pastorale
    redenen legde hij het primaat bij het geweten van de gehuwden,
    wat hem in Rome niet in dank werd afgenomen.&lt;/p&gt;
&lt;p&gt;Het meest besproken onderwerp op het Pastoraal Concilie was
    het celibaat. Nog slechts een kleine fractie van de priesters
    kon zich op dit punt vinden in de kerkelijke wetgeving.
    Alfrink, die van de paus een brandbrief had gekregen, waarin de
    bisschoppen werden opgeroepen zich vierkant tegen iedere
    liberalisering van de celibaatsplicht uit te spreken, kon niet
    tegenhouden dat in de voorlaatste zitting, in januari 1970, met
    overweldigende meerderheid het verplichte karakter van het
    celibaat werd afgewezen. De bisschoppen brachten nog wel enkele
    nuanceringen aan, maar Alfrink raakte er in Rome definitief
    door in diskrediet. Hij moest ruim een half jaar wachten, eer
    hij de kwestie mocht komen toelichten.&lt;/p&gt;
&lt;p&gt;Intussen beschouwde men in het Vaticaan Nederland als een
    zieke kerkprovincie, die dringend hulp nodig had. Die kwam er
    weldra door de benoeming van rechtzinnige bisschoppen: in
    december 1970 A.J. Simonis te Rotterdam en in januari 1972 J.M.
    Gijsen te Roermond. Alfrink raakte aangeslagen door deze
    demonstratieve afkeuring van zijn beleid, die nog werd
    aangescherpt doordat Paulus VI zelf Gijsen in de Sint Pieter
    wijdde en Alfrink dwong daarbij aanwezig te zijn. Het was zijn
    zwaarste gang naar Rome. Naarmate het Vaticaan de Nederlandse
    kerkprovincie behandelde als een doodzieke pati&amp;euml;nt en het
    ontbreken van homogeniteit in het bisschoppencollege voor
    iedereen zichtbaar werd, steeg Alfrinks populariteit in
    Nederland echter tot grotere hoogte. In de sfeer van
    polarisatie ging hij voor velen gelden als het vaste
    ori&amp;euml;ntatiepunt, dat tenminste nog enige rust en vertrouwen
    in de toekomst uitstraalde. Dat de niet-katholieke
    minister-president J.M. den Uyl en niet de katholieke
    vice-premier A.A.M. van Agt hem bij zijn gouden priesterfeest
    in 1974 de hoogste onderscheiding, het grootkruis in de orde
    van de Nederlandse Leeuw, kwam opspelden, gaf aan dat hij was
    uitgegroeid tot een figuur van nationale betekenis. De
    pauselijke gelukwens vol zorg over de toestand in Nederland
    stak er schraal tegen af.&lt;/p&gt;
&lt;p&gt;Reeds op de dag na zijn 75ste verjaardag ontving Alfrink
    vanuit Rome zijn ontslagbrief. Kennelijk werd hij daar gezien
    als een sta-in-de-weg voor het herinrichtingsbeleid. Hij raakte
    er volledig door van slag. Hij voelde zich gekwetst en
    gegriefd, werd ziek en was anderhalve maand niet tot werken in
    staat. Na de benoeming van zijn opvolger, J.G.M. Willebrands,
    een half jaar later, trok Alfrink zich terug in een speciaal
    voor hem gebouwde bungalow op het landgoed 'Dijnselburg' in
    Huis ter Heide. Daar vulde hij de dagen vooral met de
    bestudering van de geschiedenis van het landgoed, zijn familie
    en zijn geboorteplaats. Ook ontving hij geregeld bezoekers,
    onder anderen in 1985 paus Johannes Paulus II. Dat deze tijdens
    zijn bezoek aan Nederland hem hoogstpersoonlijk wilde komen
    opzoeken, ervoer Alfrink als eerherstel, terwijl er niet meer
    in gezien kon worden dan een hoffelijk gebaar van de paus. Kort
    voor kerstmis 1987 overleed Alfrink na een zwaar ziekbed als
    gevolg van een hersenbloeding en een longontsteking in het Sint
    Anthoniusziekenhuis te Nieuwegein.&lt;/p&gt;
&lt;p&gt;Alfrink bleef tot het laatst toe een in wezen conservatief
    man. Hij was niet de progressieve bestuurder die enthousiast
    leiding gaf aan de vernieuwing. Dat is het beeld dat de media
    in de jaren zestig en zeventig van hem hebben geschapen. Zijn
    vorming had hem een groot ontzag voor de traditie bijgebracht,
    en daarvan heeft hij zich eigenlijk nooit weten los te maken.
    Als wetenschapper was hij geen vernieuwend theoloog, wel een
    degelijke vakman, die de nieuwe inzichten van de
    bijbelwetenschap goed kende, maar bij het doorgeven ervan grote
    voorzichtigheid aan de dag legde. Als bisschop had hij de
    ervaringen van het Vaticaans Concilie en bij Pax Christi nodig
    om zijn autoritair-monarchale stijl van besturen te matigen.
    Vanaf de vroege jaren zestig - toen zijn kerk van binnenuit
    vergruizeld dreigde te worden - hield hij zijn particuliere
    opvattingen meer op de achtergrond en wist hij langzaam maar
    zeker het uiteenlopen van de stemmingen beter aan te voelen.
    Hij werd er een autoriteit - moderne - stijl door: gezaghebbend
    door scherpte van analyse, evenwichtigheid van oordeel en
    behoedzaamheid van optreden. De afbrokkeling van het
    kerkinstituut heeft hij er niet mee kunnen voorkomen, hoogstens
    kunnen vertragen.&lt;/p&gt;
&lt;p&gt;
  &lt;a href='pgedeelte'&gt;P: &lt;/a&gt;
      Bibliografie in de onder L genoemde publicatie 
    &lt;em&gt;Alfrink en de kerk&lt;/em&gt;

    , 316-364, met een aanvulling in de eveneens onder L genoemde
    publicatie van Van Schaik, 561.&lt;/p&gt;
&lt;/p&gt;
&lt;p&gt;
  &lt;a href='lgedeelte'&gt;L: &lt;/a&gt;Ton Oostveen, 
  &lt;em&gt;Bernard Alfrink, katholiek&lt;/em&gt;

  ('s-Hertogenbosch 1972); 
  &lt;em&gt;Alfrink en de kerk, 1951-1976. Historische en theologische
  essays, aangeboden aan kardinaal Alfrink bij zijn zilveren
  bisschopsjubileum&lt;/em&gt;

  (Baarn [1976]); W. Goddijn, 
  &lt;em&gt;Rode oktober. Honderd dagen Alfrink. Een bijdrage tot de
  empirische ecclesiologie (1968-1970)&lt;/em&gt;

  (Baarn 1983); Michel van der Plas, 
  &lt;em&gt;Leven in de kerk. In gesprek met kardinaal Alfrink&lt;/em&gt;

  (Baarn 1984); J.Y.H.A. Jacobs, 'Bernardus Johannes kardinaal
  Alfrink (1900-1987) gezaghebbend vanaf leerstoel en
  bisschopszetel', in 
  &lt;em&gt;Trajecta&lt;/em&gt;

  3 (1994) 155-170; 
  &lt;em&gt;Herinneringen aan kardinaal Alfrink&lt;/em&gt;

  . Samengest. door Harry Mourits (Amsterdam 1997); Ton H.M. van
  Schaik, 
  &lt;em&gt;Alfrink. Een biografie&lt;/em&gt;

  (Amsterdam 1997); Bas van Kleef, 'Bernardus Johannes Alfrink.
  Onmogelijke spagaat tussen Utrecht en Rome' in 
  &lt;em&gt;Kopstukken van het laagland. Een eeuw Nederland in honderd
  portretten&lt;/em&gt;

  . Onder red. van Paul Brill ([Amsterdam] 1999)
  187-191.&lt;/p&gt;
&lt;p&gt;
  &lt;a href='igedeelte'&gt;I: &lt;/a&gt;

  Ton H.M. van Schaik, 
  &lt;em&gt;Alfrink. Een biografie&lt;/em&gt;

  (Amsterdam 1997) tegenover p. 289 [Alfrink in 1960].&lt;/p&gt;
&lt;p&gt;J. Bosmans&lt;/p&gt; 
&lt;dtml-var bwn_footer&gt;</text>
  </biography>
</biodes>

