<biodes version="1.0">
  <fileDesc>
    <title>Beuningen, Daniel George van (1877-1955)</title>
    <ref target="http://resources.huygens.knaw.nl/bwn1880-2000/lemmata/bwn2/beuningen"/>
    <publisher>
      <name>Biografisch Woordenboek van Nederland:1880-2000</name>
      <ref target="http://resources.huygens.knaw.nl/bwn1880-2000"/>
    </publisher>
  </fileDesc>
  <person>
    <idno type="id">beuningen</idno>
    <persName><name type="geslachtsnaam">Beuningen</name>, Daniel George van</persName>
    <sex value="1"/>
    <event type="birth" when="1877"/>
    <event type="death" when="1955"/>
    <state type="occupation">ondernemer</state>
    <state type="occupation">kunstverzamelaar</state>
  </person>
  <biography>
    <graphic url="http://resources.huygens.knaw.nl/bwn1880-2000/lemmata/bwn2/images/images/BEUNINGEN.jpg"/>
    <text>&lt;dtml-var bwn_header&gt;
 &lt;p class='genealogie'&gt;
  &lt;strong&gt;Beuningen, Daniel George van&lt;/strong&gt;, koopman, industrieel en kunstverzamelaar (Utrecht 4-3-1877 - Arlesheim, Basel-Land (Zwitserland) 29-5-1955).

Zoon van Hendrik Adriaan van Beuningen, koopman en politicus, en Ann
Lavinia Brain. Gehuwd op 3-1-1905 met Maria Adriana Schout Veldhuijs.
Uit dit huwelijk werden 1 zoon en 1 dochter geboren. Na haar overlijden
(7-3-1926) gehuwd op 27-4-1929 met Odette Paule Fernande Ragoulleau. Na
echtscheiding (20-12-1937) gehuwd op 10-2-1938 met Albertha Eveline
Charlouis. Uit het 2e en 3e huwelijk werden geen kinderen geboren.


&lt;img src=&amp;quot;images/BEUNINGEN.jpg&amp;quot; align=&amp;quot;right&amp;quot; BORDER=&amp;quot;0&amp;quot; alt=&amp;quot;afbeelding van Beuningen, Daniel George van&amp;quot; class=&amp;quot;bwnimg&amp;quot;&gt;


&lt;/p&gt;
&lt;p&gt;Van Beuningen werd geboren uit een familie die in de achttiende en
negentiende eeuw drie generaties predikanten voortbracht. Zijn vader
voelde zich echter tot de handel aangetrokken. Door zijn huwelijk kwam
hij in aanraking met het spoorwegen- en steenkolenhandelsbedrijf, en zo
richtte hij in 1896 te Utrecht de Steenkolenhandelsvereeniging (SHV)
op, waarvan hij president-directeur werd. Zijn zoon Daniel George
streefde eerst naar een carri&amp;egrave;re als zeeofficier, maar werd op
zijn ogen afgekeurd. Hij volgde de HBS en studeerde later aan de
Handelshogeschool te Leipzig. Hij deed eerst praktijkkennis in het vak
van zijn vader op in de Engelse kolenwereld en vervolgens in het
opkomende vervoerscentrum in het Duitse Ruhrgebied, Duisburg. Daarna
kwam hij in 1900 te Rotterdam bij de Batavierlijn, waar de firma Wm. H.
M&amp;uuml;ller &amp;amp; Co onder leiding van A.G. Kr&amp;ouml;ller de directie
voerde.&lt;/p&gt;
&lt;p&gt;Het is niet verwonderlijk dat D.G., zoals hij in de regel aangeduid
werd, in 1901 op aansporing van zijn vader in dienst trad van de agent
van de SHV te Rotterdam, R.J. Dutilh, naast wie hij een jaar later als
leider optrad over een vooralsnog bescheiden onderneming. In 1905 werd
de firma Van Nievelt &amp;amp; Co overgenomen en daarmee haar bunkerbedrijf
voor de scheepvaart. Toen werd mede de firma P.W. Louwman opgenomen,
waarmee de SHV alle Westfaalse kolen in Rotterdam door haar handen kon
doen gaan. De Rotterdamse vestiging kreeg daarmee een duidelijk
internationaal karakter in het vervoer van en de handel in
steenkool.&lt;/p&gt;
&lt;p&gt;Al spoedig begreep Van Beuningen dat de toenmalig in zwang zijnde
zware lichamelijke arbeid ondoelmatig was voor massale overslag. Na een
verkenningsreis in de Verenigde Staten deed hij de eerste drijvende
bunkermachine op het Europese vasteland bouwen. De mechanisatie deed de
omslag van kolen in de haven sterk groeien. Van Beuningen liet tevens
het spoorwegvervoer vervangen door vervoer te water. Onder
verschillende namen stichtte hij binnenrederijen, waaruit ten slotte in
1920 de Nederlandsche Rijnvaart Vereeniging ontstond. Het geringe
aantal kleine scheepjes van 1902 zou uitgroeien tot 300 Rijnschepen met
400.000 ton laadvermogen, benevens 90 sleepboten. Daarnaast riep hij
zeerederijen in het leven. Het lag in zijn lijn belangstelling te
hebben voor de Maatschappij tot Ontginning van Steenkolenvelden, die
even ten oosten van de grens Zuid-Limburg werkzaam was.&lt;/p&gt;
&lt;p&gt;In 1911 breidde Van Beuningen zijn activiteiten belangrijk uit in
weer andere richting door het verwerven van de Machine &amp;amp;
Scheepswerf van P. Smit jr., waarbij hij meteen ook de Stoomsleepdienst
van P. Smit jr. overnam. Beide nieuwe activiteiten leidden tot
ingrijpende verbeteringen, zoals bijvoorbeeld de instelling van de
Spidodienst, een soort taxibedrijf in de haven, een initiatief dat
evenzeer over veel groeikracht bleek te beschikken en op zijn beurt
bijdroeg tot de ontwikkeling van het overige bedrijf.&lt;/p&gt;
&lt;p&gt;Veel voldoening had hij ook van de gestadig groeiende
Handelscompagnie, die zich bezighield met de levering van
victuali&amp;euml;n en scheepsbenodigdheden. De internationale betekenis
van het geheel nam in velerlei richtingen gestaag toe, onder meer door
het oprichten her en der van bunkerstations en de uitbreiding over vele
zee&amp;euml;n van het slepersbedrijf.&lt;/p&gt;
&lt;p&gt;Ook naar de kant van de chemische industrie strekte hij zijn
bedrijvigheid uit. Al in het begin van zijn loopbaan interesseerde hij
zich voor de superfosfaatfabricage, waarvan hij de grote opkomst met
alle energie waarover hij beschikte, hielp bevorderen. Maar ook een
betrekkelijk kleine onderneming als de Glimfabriek te Overschie genoot
zijn effectieve steun.&lt;/p&gt;
&lt;p&gt;Van de vele en andere initiatieven zij hier zijn activiteit genoemd
die hij als directeur van het administratiekantoor 'Unitas',
een beleggingsmaatschappij, ontplooide. Ook geraakte hij als
commissaris van Robeco betrokken bij dit door K.P. van der Mandele
opgerichte consortium, dat zich ten doel stelde om het effectenbezit te
spreiden. Verder had hij door zijn commissariaat van het
Scheepshypotheekbankbedrijf belang bij de financiering van het
Rotterdamse bedrijfsleven. Het dagbladbedrijf trok zijn aandacht als
commissaris van de Boek- en Kunstdrukkerij v/h Mouton &amp;amp; Co. Van
belang waren ten slotte ook commissariaten bij de
Kaiser-Fraserfabrieken (1948), terwijl de oprichting in 1937 van de
R&amp;ouml;ntgen Technische Dienst voor het onderzoek van materialen op
zijn aandringen geschiedde naar aanleiding van een ernstig
bedrijfsongeval dat een van zijn medewerkers had getroffen. Zowel de
Rotterdamsche Bankvereeniging als de Holland-Amerikalijn profiteerde
van zijn krachtige steun in moeilijke dagen.&lt;/p&gt;
&lt;p&gt;De belangstelling van Van Beuningen voor het welvaren van zijn stad
in het algemeen maakte hem ook tot een pionier op velerlei ander
gebied. Hij was de ziel van het in 1922 georganiseerde International
Concours Aviatique Rotterdam (ICAR). In 1928 speelde hij een grote rol
bij de liquidatie van de Nijverheids Tentoonstelling Nenyto, die haar
nut had, doch door tegenslag geen financieel succes werd. Kort voor de
Tweede Wereldoorlog bewees hij Rotterdam een grote dienst door het mede
mogelijk maken van de bouw van het grote Sportstation aan de linker
Maasoever.&lt;/p&gt;
&lt;p&gt;Bij dit alles speelden economische overwegingen en het goed begrepen
belang van betere sociale verhoudingen een elkander wederzijds
versterkende rol. Zijn waarde voor het tot stand komen in 1927 van het
Havenziekenhuis was bijvoorbeeld onschatbaar.&lt;/p&gt;
&lt;p&gt;Het kon niet verbazen dat Van Beuningen reeds op jonge leeftijd werd
gekozen als lid van de Kamer van Koophandel in zijn woonplaats, waarvan
hij ruim dertig jaar deel zou uitmaken. In dit lichaam bekleedde hij
steeds een vooraanstaande plaats. Vooral heeft hij zich geweerd tegen
het in 1925 door ons land met Belgi&amp;euml; afgesloten verdrag, waarin
onder meer de aanleg van een Moerdijkkanaal ter nauwere verbinding van
de haven van Antwerpen met de Rijn was voorzien.&lt;/p&gt;
&lt;p&gt;Terwijl met deze veelomvattende arbeid op velerlei gebied menig
mensenleven meer dan overvuld zou zijn geweest, ontplooide Van
Beuningen daarnaast een andere en evenzeer opmerkelijke activiteit, nl.
als kunstkenner en verzamelaar. Zijn economisch welslagen stelde hem in
staat een collectie aan te leggen. Naast Zuid- en Noordnederlandse
primitieven en 17e-eeuwers, verwierf hij werk van Italianen, van El
Greco, 18e- en 19e-eeuwse Franse schilderkunst, neo-impressionisten en
Van Gogh. Daarnaast ook tekenkunst en Nederlands en Italiaans
aardewerk. Hij liet het niet bij verzamelen, doch toonde zich ook een
echte Mecenas. Het Rotterdamse kunstmuseum Boymans dankt aan hem een
lange reeks schenkingen en bruiklenen, terwijl hij ook in menig geval
in samenwerking met gelijkgezinden verrijking van het museum mogelijk
maakte. Op gevorderde leeftijd gekomen deelde hij in de teleurstelling
van het drama van de pseudo-Vermeers, die van de eigentijdse schilder
Han van Meegeren afkomstig bleken te zijn. Hij zou hardnekkig blijven
opkomen voor de authenticiteit van deze vervalsingen. Zijn
rechtverkrijgenden hebben deze strijd niet voortgezet. Wel hebben de
erven erin toegestemd zijn rijke verzameling tegen genereuze
voorwaarden ter beschikking te stellen van het museum, dat als blijk
van dankbaarheid werd vernoemd tot Museum Boymans-Van Beuningen. Dat
hij ook vice-voorzitter en erelid was van de Vereeniging Rembrandt
behoeft nauwelijks betoog.&lt;/p&gt;
&lt;p&gt;De liefde voor de kunst beperkte zich niet tot het picturale. Hij
was tevens een toegewijd beoefenaar van muziek. Te zijnen huize
verenigde hij een clubje beroepsmusici, met wie hij als violist
samenspeelde. Deze hartstocht combineerde hij ook met zijn
collectioneurszin. Hij was immers ook eigenaar van enige violen van
oude bouwers van deze instrumenten, die hij wel ten gebruike gaf aan
beroepsmusici, die zulke kostbaarheden in de regel zelf niet konden
bekostigen. Het getuigt weer van zijn zakenzin dat hij zulke
zeldzaamheden op die manier mede in goede gebruiksstaat deed houden.
Ten slotte genoten ook het toneel en de acteurs zijn belangstelling en
steun.&lt;/p&gt;
&lt;p&gt;Ten tijde van de Tweede Wereldoorlog heeft Van Beuningen zich
metterwoon gevestigd op de Veluwe, waar hij in Vierhouten het
indrukwekkende landhuis Noorderheide deed bouwen en waar hij ook zijn
schilderijenverzameling onderbracht, zijn energie richtend op
ontginning van zijn terreinen in dit heidelandschap. Als goed
vaderlander nam hij ook het risico dat verbonden was aan de
wapendroppings op zijn gebied, bestemd voor de ondergrondse
strijdkrachten. Na de oorlog - hij was toen bijna zeventig - heeft zijn
belangstelling zich allengs van het zakenleven afgewend.&lt;/p&gt;
&lt;p&gt;Een hartkwaal bracht zijn einde, toen hij in Zwitserland verbetering
van zijn gezondheidstoestand zocht.&lt;/p&gt;
&lt;p&gt;Van Beuningen voerde in zijn vele bedrijven sociale voorzieningen
in, lang voordat dit alles gemeengoed werd. Ook toonde hij in zijn
omgeving en zijn zaken een persoonlijke milddadigheid, die velen in
stilte aan hem verplichtte.&lt;/p&gt;
&lt;p&gt;
  &lt;a href='lgedeelte'&gt;L: &lt;/a&gt;'D.G. van Beuningen', in 
&lt;em&gt;Bekende Rotterdammers. Biografisch maandschrift&lt;/em&gt;

1 (1927) 1 (januari) 37-39; H.G. Cannegieter, 'D.G. van
Beuningen', in 
&lt;em&gt;Morks-Magazijn&lt;/em&gt;

33 (1931) 337-346; D. Hannema. 
&lt;em&gt;Meesterwerken uit de verzameling D.G. van Beuningen&lt;/em&gt;

(Rotterdam, 1949); 'D.G. van Beuningen. De kunstverzamelaar
thuis', in 
&lt;em&gt;Nieuwe Rotterdamsche Courant,&lt;/em&gt;

18-6-1949. Wekelijks bijvoegsel; M. van Keulen, in 
&lt;em&gt;Het logboek. Maandelijks orgaan voor het personeel van de S.H.V. en
gelieerde ondernemingen 9&lt;/em&gt;

(1955) 1 (januari) 5-7; K.P. van der Mandele, in 
&lt;em&gt;Rotterdams Jaarboekje&lt;/em&gt;

6e reeks 4 (1956) 165-168; 
&lt;em&gt;Profiel van een koopman&lt;/em&gt;

[D.G. van Beuningen, Door] M. Mooij, in 
&lt;em&gt;Werkers aan de Waterweg&lt;/em&gt;

2e reeks (Rotterdam, 1974) III.&lt;/p&gt;

&lt;p&gt;
&lt;a href=&amp;quot;igedeelte&amp;quot;&gt;I: &lt;/a&gt;Harry van Wijnen, &lt;i&gt;Grootvorst aan de Maas. D.G. van Beuningen 1877-1955&lt;/i&gt; (Amsterdam 2004) omslagfoto [Foto: Anton Veldkamp].
&lt;/p&gt;
&lt;p&gt;W.F. Lichtenauer&lt;/p&gt; 
&lt;dtml-var bwn_footer&gt;</text>
  </biography>
</biodes>

