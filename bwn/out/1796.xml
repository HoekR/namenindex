<biodes version="1.0">
  <fileDesc>
    <title>Temme, Hendrik Lodewijk (1857-1917)</title>
    <ref target="http://resources.huygens.knaw.nl/bwn1880-2000/lemmata/bwn2/temme"/>
    <publisher>
      <name>Biografisch Woordenboek van Nederland:1880-2000</name>
      <ref target="http://resources.huygens.knaw.nl/bwn1880-2000"/>
    </publisher>
  </fileDesc>
  <person>
    <idno type="id">temme</idno>
    <persName><name type="geslachtsnaam">Temme</name>, Hendrik Lodewijk</persName>
    <sex value="1"/>
    <event type="birth" when="1857"/>
    <event type="death" when="1917"/>
    <state type="occupation">jurist</state>
    <state type="occupation">politicus</state>
  </person>
  <biography>
    <graphic url="http://resources.huygens.knaw.nl/bwn1880-2000/lemmata/bwn2/images/images/TEMME.jpg"/>
    <text>&lt;dtml-var bwn_header&gt;
 &lt;p class='genealogie'&gt;
  &lt;strong&gt;Temme, Hendrik Lodewijk&lt;/strong&gt;

(erkend door ouders bij akte van 18-4-1865 waardoor de naam &lt;b&gt;Drucker&lt;/b&gt; werd verkregen) rechtsgeleerde en politicus (Amsterdam 11-8-1857 - 's-Gravenhage 5-9-1917).

Zoon van Louis Drucker, financier, en Johanna Caroline Christine
Margaretha (genaamd Therese) Temme. Gehuwd op 14-7-1881 met Wilhelmina
Catharina Sabina de Koning. Uit dit huwelijk werden 2 zoons en 1
dochter geboren.


&lt;img src=&amp;quot;images/TEMME.jpg&amp;quot; align=&amp;quot;right&amp;quot; BORDER=&amp;quot;0&amp;quot; alt=&amp;quot;afbeelding van Temme, Hendrik Lodewijk&amp;quot; class=&amp;quot;bwnimg&amp;quot;&gt;




&lt;/p&gt;
&lt;p&gt;Hendrik Lodewijk Drucker werd in 1857 in Amsterdam geboren. De
bekende pleitbezorgster voor de rechten van de vrouw, Wilhelmina
Drucker (1847-1925), was een oudere halfzuster, geboren uit een eerdere
verhouding van zijn vader. Druckers eigen ouders trouwden eerst in 1869
na de geboorte van hun kinderen. In 1885 verscheen over de familie
Drucker een sleutelroman met de titel 
&lt;em&gt;George David&lt;/em&gt;

van de hand van G. en E. Prezcier - pseudoniem van Louise en Wilhelmina
Lensing, van wie de laatste later de naam Drucker aannam. Hendrik trok
zich dit zeer aan en trachtte de exemplaren op te kopen. Later kwamen
hij en Wilhelmina tot een minnelijke schikking. De veronderstelling dat
de schaduw op zijn leven ook van invloed is geweest op Druckers
karakter en handelen, lijkt niet ongegrond.&lt;/p&gt;
&lt;p&gt;Drucker bezocht de HBS te Leiden, deed in 1875 toelatingsexamen tot
de universiteit en studeerde vervolgens rechten te Leiden. In 1879
volgde de promotie op een dissertatie: 
&lt;em&gt;Bezitsverkrijging en bezitsverlies door derden,&lt;/em&gt;

tevoren met goud bekroond als antwoord op een prijsvraag van de Leidse
juridische faculteit. Aansluitend zette hij zijn studie nog twee
semesters voort in Leipzig. Daarna vestigde hij zich, in 1880, als
advocaat te Amsterdam. Daar richtte hij al in 1882 samen met W.L.P.A.
Molengraaff en S. Katz het 
&lt;em&gt;Rechtsgeleerd Magazijn&lt;/em&gt;

op, om er tot zijn dood mederedacteur van te blijven. Met Molengraaff
bleef hij zijn leven lang in hechte vriendschap verbonden. Intussen
schreef hij verschillende opstellen in juridische tijdschriften en werd
hij reeds in hetzelfde jaar aan de Groninger universiteit benoemd tot
hoogleraar in het Romeinse recht en zijn geschiedenis, welk ambt hij op
28 september aanvaardde met een rede over 
&lt;em&gt;Rechtswetenschap en wetgeving.&lt;/em&gt;

In 1889 volgde de benoeming op dezelfde leerstoel te Leiden, waar hij
op 28 oktober een oratie hield over 
&lt;em&gt;Begrip en dogma in de rechtswetenschap.&lt;/em&gt;

Bij zijn verkiezing in 1894 tot lid van de Tweede Kamer werd hij op
non-actief gesteld en in 1897 werd hem op zijn verzoek eervol ontslag
verleend als hoogleraar, maar hij doceerde van 1898 tot 1905, op
aandrang van de Leidse juridische faculteit, als privaatdocent
burgerlijk- en handelsrecht.&lt;/p&gt;
&lt;p&gt;Drucker was een uitnemend jurist, die de zaken eenvoudig en helder
wist te formuleren. Geen wonder dat zijn colleges door de studenten
werden geprezen en dat hij mede door zijn hulpvaardigheid bij hen
gezien was. Ondanks zijn leeropdracht ging zijn belangstelling vooral
uit naar het hedendaagse recht, en vooral naar de maatschappelijke
aspecten van recht en wetgeving. Hij was een sociaal bewogen man, met
een sterk rechtsgevoel, waaraan hij behalve in geschrifte ook in de
praktijk vorm trachtte te geven door in de politiek te gaan. In zijn
Groninger tijd was hij lid van de gemeenteraad (1886-1889) - evenals
later in Leiden (1891-1903) -en aan tal van instellingen en
organisaties op maatschappelijk gebied verleende hij zijn
daadwerkelijke medewerking en vaak ook financi&amp;euml;le steun. Reeds in
de Groninger gemeenteraad betoonde hij zich een voorstander van
progressie in de belastingheffing.&lt;/p&gt;
&lt;p&gt;Bij de Tweede-Kamerverkiezingen van 1894 stond Drucker kandidaat
voor het district Groningen tegenover mr. S. van Houten, die voor velen
te behoudend liberaal was geworden. Hij werd gekozen en bleef tot 1913
vertegenwoordiger van dit district, aanvankelijk voor de Liberale Unie
en sinds de oprichting van de Vrijzinnig-Democratische Bond (VDB) in
1901 voor die partij, tot welker oprichters hij behoorde. Ook in het
parlement verwierf Drucker al spoedig gezag en waardering door zijn
kennis en grote bekwaamheid als spreker, door zijn beminnelijkheid en
bescheidenheid (al was hij niet zonder eerzucht) en zijn vast karakter.
Als kamerlid ging zijn belangstelling minder uit naar de politiek dan
naar wetgevende arbeid; hij was overtuigd van de noodzaak van goede
wetgeving vooral op maatschappelijk gebied. Daar ligt zijn grootste
verdienste. Druckers naam blijft verbonden aan de Woningwet 1901 en in
het bijzonder met de Wet op de arbeidsovereenkomst van 1907, die door
hem was ontworpen op grond van een door de toenmalige minister van
Justitie, H.J. Smidt, aan hem gericht verzoek uit 1891, Drucker werkte
met voortvarendheid, maar de parlementaire weg was lang. Na een
hernieuwd verzoek van minister P.W.A. Cort van der Linden diende hij in
1898 zijn ontwerp in, dat echter eerst jaren later in behandeling kwam.
Bij de verdediging van het ontwerp in de Tweede Kamer stond hij
minister E.E. van Raalte ter zijde.&lt;/p&gt;
&lt;p&gt;Behalve voor de inhoud van de wetgeving had Drucker ook een
levendige belangstelling voor de vorm. Daarvan getuigen o.m. zijn
bijdragen over 'De taal onzer vonnissen' in 
&lt;em&gt;Rechtsgeleerd Magazijn&lt;/em&gt;

(RM) (1890, 1896, 1911), over 'De kunst van wetgeven' in 
&lt;em&gt;Vragen des Tijds&lt;/em&gt;

(1914) en bovenal het onder zijn voorzitterschap samengestelde
belangrijke rapport 
&lt;em&gt;De Nederlandsche Rechtstaat&lt;/em&gt;

(1916).&lt;/p&gt;
&lt;p&gt;In het algemene kamerwerk van de vrijzinnig-democratisch oppositie
droeg Drucker ook het zijne bij; vanaf het eerste optreden van de VDB
in 1901 tot 1913 was hij fractieleider. Begin 1903 diende de
vrijzinnig-democratische fractie in de Tweede Kamer een wetsvoorstel in
tot veranderingen in de Grondwet, dat beoogde het algemeen kiesrecht
voor mannen en een beperkt kiesrecht voor vrouwen in te voeren, evenals
de evenredige vertegenwoordiging en directe verkiezing van de Eerste
Kamer. De voorstellen werden evenmin als nog verdergaande van de
sociaal-democraten in behandeling genomen, maar werkten op de lange
duur wel door. Vermeldenswaard is bovendien Druckers verwerping van het
wetsontwerp van minister A. Kuyper in 1903 tot strafbaarstelling van
staking van spoorwegpersoneel en ambtenaren, al wees hij staking als
politiek middel af. Een onderwerp dat hem ernstig bezighield was voorts
de vereenvoudiging van het burgerlijk procesrecht. Hij was lid van de
daartoe in 1913 ingestelde Staatscommissie. Talrijk zijn de artikelen
van zijn hand, verschenen vooral in het 
&lt;em&gt;Rechtsgeleerd Magazijn,&lt;/em&gt;

in het 
&lt;em&gt;Sociaal Weekblad,&lt;/em&gt;

waarvan hij sinds de oprichting in 1887 medewerker was, en later in 
&lt;em&gt;Vragen des Tijds.&lt;/em&gt;

Vaak waren het omvangrijke studies, die steeds werden gekenmerkt door
een heldere betoogtrant en nauwgezette bewijsvoering en gericht waren
op praktisch resultaat, o.a. 'Eenige opmerkingen naar aanleiding
der jongste literatuur over het arbeidscontract' in 
&lt;em&gt;RM&lt;/em&gt;

(1887), 'Bouwstoffen voor eene burgerrechtelijke regeling der
arbeidsovereenkomst', in 
&lt;em&gt;RM&lt;/em&gt;

(1894, 1897), 'Het woningvraagstuk' in 
&lt;em&gt;De Gids&lt;/em&gt;

(1898), 'De Nederlandsche wetgeving in het tijdvak...' in 
&lt;em&gt;RM&lt;/em&gt;

(1901, 1905, 1910, 1914), 'Duur van burgerlijke rechtsgedingen in
Nederland', in 
&lt;em&gt;RM&lt;/em&gt;

(1914,1915,1916); met H.B. Greven en J. Kruseman schreef hij het
belangrijke rapport 
&lt;em&gt;Het vraagstuk der volkshuisvesting&lt;/em&gt;

(1896). Afzonderlijke grote werken schreef hij zelf niet, al bewerkte
en zette hij het werk van W. Modderman, 
&lt;em&gt;Handboek voor het Romeinsch Recht&lt;/em&gt;

(Groningen, 1877-1889. 3 dl.) mede voort.&lt;/p&gt;
&lt;p&gt;Het politieke werk in de Tweede Kamer boeide Drucker niet blijvend.
Daartoe zal naast zijn aanleg ook hebben bijgedragen dat hij in
conflict geraakte met zijn fractiegenoot D. Bos, die geheel anders was
ingesteld - extravert en praktisch, met een neiging tot domineren -
toen deze zich voor een deel op dezelfde gebieden ging bewegen als
Drucker, die toch fractieleider was. Teleurstelling was het gevolg.
Waarschijnlijk zou hij als minister - vooral van Justitie - meer op
zijn plaats zijn geweest; de gelegenheid deed zich enige keren voor,
echter telkens achtte hij politieke redenen aanwezig om een
portefeuille niet te aanvaarden. Bij de Tweede-Kamerverkiezingen van
1913 stelde Drucker zich niet meer herkiesbaar, maar wel werd hij in
dat jaar voor het district Noord-Holland benoemd tot lid van de Eerste
Kamer, waarin hij tot zijn overlijden zitting had. Drucker vervulde tal
van functies in het maatschappelijk leven, zo was hij bijv. voorzitter
van de Liberale Unie en voorzitter van de Nederlandsche
Juristen-Vereeniging; in 1916 werd hij nog voorzitter van het college
van curatoren van de in 1913 opgerichte Nederlandsche
Handels-Hoogeschool te Rotterdam. Na een ernstige ziekte overleed hij
reeds in 1917.&lt;/p&gt;
&lt;p&gt;
  &lt;a href='agedeelte'&gt;A: &lt;/a&gt;Het archief-Drucker bevindt zich in het Algemeen
Rijksarchief te 's-Gravenhage.&lt;/p&gt;
&lt;p&gt;
  &lt;a href='pgedeelte'&gt;P: &lt;/a&gt;De meeste publikaties zijn vermeld in de onder L vermelde
herdenking van Drucker door W.L.P.A. Molengraaff.&lt;/p&gt;
&lt;p&gt;
  &lt;a href='lgedeelte'&gt;L: &lt;/a&gt;A.E. Bles, 
&lt;em&gt;De wet op de arbeidsovereenkomst&lt;/em&gt;

('s-Gravenhage, 1907-1909.4 dln.); C.K. Elout, 
&lt;em&gt;De Heeren in Den Haag&lt;/em&gt;

2e reeks (Amsterdam, 1909) 80-86; W.L.P.A. Molengraaff, in 
&lt;em&gt;Rechtsgeleerd Magazijn&lt;/em&gt;

36 (1917) 375-392; C. van Vollenhoven, in 
&lt;em&gt;Vragen des Tijds&lt;/em&gt;

44 (1918) I, 1-4, idem in 
&lt;em&gt;Verspreide Geschriften&lt;/em&gt;

(Haarlem [etc.], 1934-1935. 3 dl.) III, 680-682; B. Sijmons, in 
&lt;em&gt;Groningsche Volksalmanak voor het jaar 1918,&lt;/em&gt;

171-179; Fr. de Jong Edz., in 
&lt;em&gt;Sociaal Maandblad Arbeid&lt;/em&gt;

14 (1959) 18-23; J.P. Duyverman, 'Het raadslid prof.mr. H.L.
Drucker', in 
&lt;em&gt;Tijdschrift voor geschiedenis&lt;/em&gt;

75 (1962) 57-67; E. van Raalte, 
&lt;em&gt;Dr. D. Bos&lt;/em&gt;

(Assen, 1962) passim; G. Taal, 
&lt;em&gt;Liberalen en Radicalen in Nederland, 1872-1901&lt;/em&gt;

('s-Gravenhage, 1980) passim.&lt;/p&gt;

&lt;p&gt;
&lt;a href=&amp;quot;igedeelte&amp;quot;&gt;I: &lt;/a&gt;B. Marinus, 'H.L. Drucker en de wet op het arbeidscontract' in: Luuk Brug en Harry Peer, ed., &lt;i&gt;Collectief geregeld. Uit de geschiedenis van de CAO&lt;/i&gt; (Amsterdam 1993) 56.&lt;/p&gt;





&lt;p&gt;W.R.H. Koops&lt;/p&gt; 
&lt;dtml-var bwn_footer&gt;</text>
  </biography>
</biodes>

