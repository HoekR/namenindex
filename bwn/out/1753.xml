<biodes version="1.0">
  <fileDesc>
    <title>Stokman, Jacobus Gerardus (1903-1970)</title>
    <ref target="http://resources.huygens.knaw.nl/bwn1880-2000/lemmata/bwn2/stokman"/>
    <publisher>
      <name>Biografisch Woordenboek van Nederland:1880-2000</name>
      <ref target="http://resources.huygens.knaw.nl/bwn1880-2000"/>
    </publisher>
  </fileDesc>
  <person>
    <idno type="id">stokman</idno>
    <persName><name type="geslachtsnaam">Stokman</name>, Jacobus Gerardus</persName>
    <sex value="1"/>
    <event type="birth" when="1903"/>
    <event type="death" when="1970"/>
    <state type="occupation">r.k. religieus</state>
    <state type="occupation">politicus</state>
  </person>
  <biography>
    <graphic url="http://resources.huygens.knaw.nl/bwn1880-2000/lemmata/bwn2/images/images/STOKMAN.jpg"/>
    <text>&lt;dtml-var bwn_header&gt;
 &lt;p class='genealogie'&gt;
  &lt;strong&gt;Stokman, Jacobus Gerardus&lt;/strong&gt;

(kloosternaam &lt;b&gt;Siegfried&lt;/b&gt;), kerkelijk rechtsgeleerde en politicus (Sloten, gem. Amsterdam 20-3-1903 - Vleuten-De Meern 10-5-1970).

Zoon van Gerardus Jacobus Stokman, boer, en Cornelia Maria Melman.


&lt;img src=&amp;quot;images/STOKMAN.jpg&amp;quot; align=&amp;quot;right&amp;quot; BORDER=&amp;quot;0&amp;quot; alt=&amp;quot;afbeelding van Stokman, Jacobus Gerardus&amp;quot; class=&amp;quot;bwnimg&amp;quot;&gt;




&lt;/p&gt;
&lt;p&gt;Stokman kreeg na zijn gymnasiumtijd bij de paters franciscanen te
Megen van 1921 tot 1928 de filosofische en te Alverna-Wijchen en Weert
de theologische scholing. In 1928 werd hij priester in de orde van de
minderbroeders gewijd. Van 1928 tot 1932 volgde een studie kerkelijk
recht te Leuven, waar hij in 1932 doctoreerde en in 1935 de
magistergraad behaalde met zijn dissertatie over 
&lt;em&gt;De religieuzen en de onderwijspolitiek der regeering in het
Vereenigd Koninkrijk der Nederlanden (1814-1830).&lt;/em&gt;

('s-Gravenhage, 1935). Van 1933 tot 1937 was hij professor in
ethiek en kerkelijk recht aan het studiehuis van de franciscanen te
Venray.&lt;/p&gt;
&lt;p&gt;In 1937 begon Stokmans publieke leven. Hij werd toen directeur van
de Ontwikkelingscentrale van het RK Werkliedenverbond (RKWV) te
Utrecht. In deze hoedanigheid had hij de leiding over het geestelijke
vormingswerk onder de georganiseerde katholieke arbeiders. In het kader
van de RKWV-actie 'Naar de nieuwe gemeenschap' voerde hij de
redactie van het gelijknamige propagandablad en bepleitte hij, zoals de
top van de katholieke zuil in die jaren gewoon was te doen, de
corporatieve maatschappij. Na de opheffing van het RKWV in 1941 bleef
hij in Utrecht wonen, waar aartsbisschop J. de Jong hem aantrok als
adviseur in arbeidszaken. Hierna fungeerde hij als contactpersoon
tussen episcopaat en de ondergrondse kern van de katholieke
arbeidersbeweging. Hij had een belangrijk aandeel in het totstandkomen
van het rapport 'De KAB in nieuwe banen', dat de grondslag zou
vormen voor de na de bevrijding te kiezen vorm en statuten van de
katholieke vakbeweging.&lt;/p&gt;
&lt;p&gt;Stokmans activiteiten bleven in deze tijd echter niet beperkt tot
het terrein van de vakbeweging. Als overtuigd voorstander van het
behoud van de katholieke eenheid als beste middel om de katholieke
beginselen te laten doorwerken en invloed en positie van katholieken te
waarborgen, begon hij zich al vroeg in de bezettingsjaren zorgen te
maken over een eventueel verval van het katholieke organisatiewezen op
sociaal en politiek gebied; daarbij was hem vooral de inertie van de
leiding van de Rooms-Katholieke Staatspartij (RKSP) een doorn in het
oog. Niet alleen de bisschoppen, ook politici maakte hij deelgenoot van
zijn zorgen. In 1944 zag hij zich dan ook benoemd tot secretaris van
een bisschoppelijke adviescommissie 'voor de opbouw... van het
rooms-katholieke organisatiewezen na de oorlog'. Intussen had hij
bevorderd dat nog actieve RKSP-leden zich samen met hem gingen inzetten
voor de terugkeer van de katholieke eenheidspartij. Eind 1944 informeel
en begin 1945 formeel kreeg hij bovendien als vertrouweling van het
episcopaat, dat vanwege zijn houding tegenover de bezetter alom
bewondering afdwong, zitting in het College van Vertrouwensmannen, door
de regering te Londen ingesteld om de eerste dagen na de bevrijding de
rust en orde te handhaven; hij hield er zich vooral bezig met sociale
vraagstukken. Zomer 1945 ten slofte was hij lid van de Nationale
Adviescommissie, het surrogaat-parlement.&lt;/p&gt;
&lt;p&gt;Door deze combinatie van activiteiten en door het in de
bevrijdingsmaanden niet te onderschatten voordeel van het bezit van een
auto, waardoor hij zich gemakkelijk kon verplaatsen, was Stokman in de
katholieke zuil een van de best ge&amp;iuml;nformeerde personen over wat er
in en buiten die zuil gaande was, toen het in de zomer van 1945 aankwam
op het reactiveren van het openbare leven. Dit, gevoegd bij het feit
dat hij een duidelijke conceptie had van wat er moest gebeuren, maakte
dat hij als vanzelf de belangrijkste strateeg bij de wederopbouw van
het katholieke organisatiewezen werd. In dit werk ligt Stokmans
historische betekenis, vooral dan in het werk dat hij verzette voor de
terugkeer van de katholieke eenheidspartij in de gestalte van de
Katholieke Volkspartij (KVP); hiervoor waren vanwege de voor een
doorbraak van de oude partijenstructuur gunstig lijkende conjunctuur
koele berekening, overredingskracht en vasthoudendheid voorname
vereisten, en Stokman bleek als een van de weinigen hieraan te
voldoen.&lt;/p&gt;
&lt;p&gt;Stokman realiseerde zich terdege dat de doorbraakgedachte vooral
aantrekkingskracht had op jongeren en intellectuelen, die hun kritiek
op het functioneren van de RKSP v&amp;oacute;&amp;oacute;r de oorlog niet onder
stoelen of banken staken. Om die kracht zoveel mogelijk te
neutraliseren wees hij een eenvoudige reconstructie van de RKSP af. De
eenheidspartij zou zich nadrukkelijk als een programpartij moeten
presenteren, en het partijkader moest vernieuwd en verjongd worden.
Voor de bezwaren van katholieke doorbrekers tegen de RKSP diende men
begrip te tonen, en door dezen te betrekken in een bezinning op program
en inrichting van de nieuwe partij verwachtte hij het merendeel van hen
te kunnen winnen voor de eenheidspartij. De bisschoppen raadde hij met
klem af politieke uitspraken te doen ten gunste van de katholieke
partij; zij moesten hun zorg voorlopig beperken tot het sociale en
culturele terrein. Ten slotte moest de katholieke partij de
samenwerking met andere progressieve partijen zoeken.&lt;/p&gt;
&lt;p&gt;Met deze voorzichtige koers stemden zowel het episcopaat als de
meeste leiders van de RKSP in. Als bezinningscentrum startte in de
zomer van 1945 het Centrum voor Staatkundige Vorming, en dit bleek
weldra, geheel volgens Stokmans verwachting, een uitgekiende lokplaats
voor potenti&amp;euml;le katholieke doorbrekers. Hoewel hij formeel geen
enkele politieke functie vervulde, reisde Stokman stad en land af ten
behoeve van de eenheidspartij en regisseerde hij in deze maanden de
omvorming van de RKSP tot KVP, welk proces in december 1945 voltooid
werd. Voorjaar 1946 liet hij zich intensief in met de besprekingen
tussen KVP en Partij van de Arbeid (PVDA) over een gemeenschappelijk
urgentieprogramma voor de eerstkomende verkiezingen. Het tot stand
komen van zo'n programma of het mislukken ervan door toedoen van de
PVDA was sluitstuk van zijn strategie om het dissidentisme onder
katholieken binnen de perken te houden; de uiteindelijke
weigerachtigheid van de PVDA om zulk een programma te realiseren paste
dus geheel in zijn conceptie.&lt;/p&gt;
&lt;p&gt;Hierna verdween Stokman weer naar de achtergrond, mede omdat de
aartsbisschop het niet wenselijk vond dat hij zich als priester via de
politiek al te kwetsbaar zou maken. Op die achtergrond speelde hij
evenwel jarenlang de rol van partij-ideoloog in beginselkwesties en
oefende hij een matigende invloed uit, wanneer uit conservatieve hoek
de drang om van de KVP een exclusieve beginselpartij te maken te groot
werd. Hij formuleerde zijn standpunten gewoonlijk genuanceerd; een
dogmatisch-katholiek standpunt zou slechts antipapistische gevoelens
oproepen, en dat was voor de realisering van de katholieke beginselen
het slechtste kwaad. Bij de voorbereiding van het bisschoppelijk
mandement (1954) verzette hij zich dan ook - tevergeefs overigens -
tegen een te scherpe veroordeling van PVDA, Vereeniging van Arbeiders
Radio-Amateurs (VARA) en Nederlands Verbond van Vakverenigingen (NW).
Aan het einde van zijn politieke loopbaan - eind jaren zestig - was hij
zover ge&amp;euml;volueerd dat hij openlijk zijn sympathie betuigde aan het
streven van de KVP-radicalen om de partij in een progressieve
concentratie te laten opgaan.&lt;/p&gt;
&lt;p&gt;Tot 1953 maakte Stokman deel uit van het partijbestuur. Van 1945 tot
1957 was hij secretaris, later vice-voorzitter van het Centrum voor
Staatkundige Vorming, daarna tot 1960 adviserend lid, en van 1947 tot
1958 voerde hij de hoofdredactie van het KVP-blad 
&lt;em&gt;Katholiek Staatkundig Maandschrift,&lt;/em&gt;

later voortgezet onder de titel 
&lt;em&gt;Politiek,&lt;/em&gt;

waarin hij zelf ook een enkele maal publiceerde over het wezen van de
katholieke partij en de katholieke politiek. In 1946 kwam hij in de
Tweede Kamer, waar hij tot 1952 optrad als plv. fractieleider; hij
voerde er vooral het woord bij ethische en onderwijsvraagstukken. In
1963 ruilde hij het lidmaatschap van de Tweede Kamer in voor dat van de
Eerste Kamer om in 1969 definitief de politiek te verlaten.&lt;/p&gt;
&lt;p&gt;Naast zijn binnenlandse politieke activiteiten was hij ook in het
buitenland voor Nederland actief. Zo was hij van 1946 tot 1956 en van
1958 tot 1966 gedelegeerde van de Nederlandse regering naar de
Internationale Arbeidsconferentie. Van 1948 tot 1960 vervulde hij het
curatorschap van de Rijksuniversiteit Groningen.&lt;/p&gt;
&lt;p&gt;
  &lt;a href='agedeelte'&gt;A: &lt;/a&gt;Archief-Stokman in Katholiek Documentatie Centrum te
Nijmegen.&lt;/p&gt;
&lt;p&gt;
  &lt;a href='pgedeelte'&gt;P: &lt;/a&gt;
  &lt;em&gt;Het verzet van de Nederlandsche bisschoppen tegen
nationaal-socialisme en Duitsche tyrannie&lt;/em&gt;

(Utrecht, [ca. 1946]); 
&lt;em&gt;De katholieke arbeidersbeweging in oorlogstijd&lt;/em&gt;

(Utrecht, 1946); 'Het verzet der katholieke kerk', in J.J. van
Bolhuis [et al.]. 
&lt;em&gt;Onderdrukking en verzet. Nederland in oorlogstijd&lt;/em&gt;

(Arnhem [etc., ca. 1947]) II, 409-429; 
&lt;em&gt;Grondslagen der onderwijs-organisatie. Rapport van de
commissie-Stokman&lt;/em&gt;

('s-Gravenhage, 1952). Centrum voor Staatkundige
Vorming.&lt;/p&gt;
&lt;p&gt;
  &lt;a href='lgedeelte'&gt;L: &lt;/a&gt;A.F. Manning. 'Geen doorbraak van de oude structuren; de
confessionele partijen na 1945', in 
&lt;em&gt;De confessionelen&lt;/em&gt;

(Utrecht, 1968) 61-88; A.F. Manning, 'Uit de voorgeschiedenis van
het mandement van 1954', in 
&lt;em&gt;Jaarboek van het Katholiek Documentatie Centrum 1971,&lt;/em&gt;

138-148; Jan Bank, 
&lt;em&gt;Opkomst en ondergang van de Nederlandse Volksbeweging (NVB).&lt;/em&gt;

(Deventer, 1978); Henri Lenferink, 'De terugkeer van een katholieke
eenheidspartij na de Tweede Wereldoorlog', in 
&lt;em&gt;Jaarboek Katholiek Documentatie Centrum 1980,&lt;/em&gt;

80-117.&lt;/p&gt;

&lt;a href=&amp;quot;igedeelte&amp;quot;&gt;I: &lt;/a&gt;
Katholiek Documentatie Centrum te Nijmegen, Collectie personen: afb. 2A9181 [Foto: Katholieke Volkspartij; J.G. Stokman in 1656].&lt;/p&gt;


&lt;p&gt;J.Bosmans&lt;/p&gt; 
&lt;dtml-var bwn_footer&gt;</text>
  </biography>
</biodes>

