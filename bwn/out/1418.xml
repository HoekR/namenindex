<biodes version="1.0">
  <fileDesc>
    <title>Pol, Hermanus Henderikus Johannes van de (1894-1971)</title>
    <ref target="http://resources.huygens.knaw.nl/bwn1880-2000/lemmata/bwn4/pol"/>
    <publisher>
      <name>Biografisch Woordenboek van Nederland:1880-2000</name>
      <ref target="http://resources.huygens.knaw.nl/bwn1880-2000"/>
    </publisher>
  </fileDesc>
  <person>
    <idno type="id">pol</idno>
    <persName><name type="geslachtsnaam">Pol</name>, Hermanus Henderikus Johannes van de</persName>
    <sex value="1"/>
    <event type="birth" when="1894"/>
    <event type="death" when="1971"/>
    <state type="occupation">journalist</state>
  </person>
  <biography>
    <graphic url="http://resources.huygens.knaw.nl/bwn1880-2000/lemmata/bwn4/images/images/POLHHJ.jpg"/>
    <text>&lt;dtml-var bwn_header&gt;
 &lt;p class='genealogie'&gt;
  &lt;strong&gt;Pol, Hermanus Henderikus Johannes van de&lt;/strong&gt;, president-directeur Algemeen Nederlands Persbureau (Haarlem 16-8-1894 - Epe 27-3-1971). Zoon van Hermanus Henderikus Wilhelmus Johannes Cornelius
  Engelbertus van de Pol, en Aaltje Vonk. Gehuwd op 14-5-1920 met
  Carolina Vas Dias. Uit dit huwelijk werden 2 dochters geboren. Na
  echtscheiding (18-6-1932) gehuwd op 25-5-1940 met Marie
  Antoinette Libourel. Uit dit huwelijk werd 1 dochter geboren. Na
  echtscheiding (30-4-1948) gehuwd op 25-5-1948 met Johanna Maria
  Schokking. Uit dit huwelijk werd 1 zoon geboren.
  
&lt;img src=&amp;quot;images/POLHHJ.jpg&amp;quot; align=&amp;quot;right&amp;quot; BORDER=&amp;quot;0&amp;quot; alt=&amp;quot;afbeelding van Pol, Hermanus Henderikus Johannes van de&amp;quot; class=&amp;quot;bwnimg&amp;quot;&gt;
  
  &lt;/p&gt;
&lt;p&gt;Met weinig meer dan een lagere-schoolopleiding trad Van de
    Pol in 1911 als leerling-journalist in dienst bij de 
    &lt;em&gt;Nieuwe Apeldoornsche Courant&lt;/em&gt;. Via de 
    &lt;em&gt;Alkmaarsche Courant&lt;/em&gt;

    en de 
    &lt;em&gt;Dordrechtsche Courant&lt;/em&gt;

    keerde hij eind 1917 in Apeldoorn terug, als chef-redacteur bij
    het 
    &lt;em&gt;Apeldoornsch Dagblad&lt;/em&gt;, dat evenwel de uitgave spoedig staakte. Begin 1918 vond hij
    werk bij het Nederlandsch Correspondentie-Bureau voor Dagbladen
    in Den Haag, waar hij belast werd met de kamerverslagen, onder
    meer voor de 
    &lt;em&gt;Nieuwe Rotterdamsche Courant&lt;/em&gt;. In 1921 werd hij tweede Haags correspondent bij het 
    &lt;em&gt;Algemeen Handelsblad&lt;/em&gt;

    en in september 1929 directeur-hoofdredacteur van de 
    &lt;em&gt;Delftsche Courant&lt;/em&gt;, onderdeel van het Haagse Sijthoff-concern.&lt;/p&gt;
&lt;p&gt;In de kring van dagbladdirecteuren, samenwerkend in de
    Vereeniging De Nederlandsche Dagbladpers (NDP), bestond reeds
    lang ongenoegen over de diensten en tarieven van de vier grote
    particuliere persagentschappen. Via onderlinge afspraken en
    overeenkomsten hadden het Nederlandsch Correspondentiebureau,
    het Persbureau Vaz Dias, het Nederlandsch Telegraaf-Agentschap
    en het Algemeen Nederlandsch- Indisch Telegraaf-Agentschap een
    monopoliepositie op het terrein van de nieuwsvoorziening aan de
    pers weten te veroveren. In 1934 stelde de NDP een commissie
    voor de persdiensten in om te bezien welke de mogelijkheden
    waren voor een nationaal persbureau. Als secretaris van deze
    commissie heeft Van de Pol een toonaangevende rol gespeeld bij
    de totstandkoming van het Algemeen Nederlandsch Persbureau
    (ANP). Niet zonder moeite werden de diensten alsmede de
    eigenaren-directeuren van de 'grote vier' door het ANP
    overgenomen. Op 1 juli 1935 trad het ANP in bedrijf met Van de
    Pol als president-directeur.&lt;/p&gt;
&lt;p&gt;Van de Pol ging met voortvarendheid aan de slag. Op 1
    januari 1936 trad het ANP toe tot de Agences Alli&amp;eacute;es, de
    internationale organisatie van persbureaus, en kreeg het
    toegang tot de diensten van de grote buitenlandse persbureaus:
    Havas, Reuter, Deutsches Nachrichtenb&amp;uuml;ro en andere. Enkele
    maanden later werd een landelijk telexnet in gebruik genomen,
    waarop tachtig dagbladen waren aangesloten. Daarmee kwam een
    einde aan de moeizame verzending van berichten per radio,
    telegraaf, telefoon en trein. Eind 1936 startte de
    ANP-radionieuwsdienst en in 1938 werd de ANP-verkiezingsdienst
    ge&amp;iuml;ntroduceerd. Eind 1939 nam Van de Pol, na vooroverleg
    met het Belgische persbureau Belga, het initiatief tot de
    oprichting van de zogeheten Hell-commune, zo genoemd naar de
    Duitse telecommunicatiedeskundige R. Hell. Het was een
    samenwerkingsverband van de persbureaus van de neutrale
    Oslo-staten: Belgi&amp;euml;, Luxemburg, de vier Scandinavische
    landen en Nederland. Binnen enkele jaren tijd was Van de Pol
    erin geslaagd het ANP nationaal en internationaal een leidende
    positie te doen innemen en daarmee de nieuwsvoorziening van de
    Nederlandse (dagblad)pers aanmerkelijk te verbeteren.&lt;/p&gt;
&lt;p&gt;Na een mislukte poging om, in opdracht van de Nederlandse
    regering in Londen, in de nacht van 14 op 15 mei 1940 vanuit
    Den Helder naar Groot-Brittanni&amp;euml; over te steken, keerden
    Van de Pol en enkele ANP-medewerkers naar Amsterdam terug. Daar
    kreeg hij van A.K.H. Hushahn, de vertegenwoordiger van het
    Reichspropagandaministerium in Den Haag, opdracht de (23)
    joodse medewerkers, onder wie drie directeuren en de
    chefredacteur, onmiddellijk te ontslaan en de verbindingen met
    Havas en Reuter te verbreken. Enkele dagen later volgde de
    gedwongen aanstelling van een pro-Duitse hoofdredacteur en van
    een NSB'er tot hoofd van het Haagse kantoor.&lt;/p&gt;
&lt;p&gt;Daarbij liet de bezetter het niet. Het ANP vervulde een
    cruciale rol in de nieuwsvoorziening en was daarmee een
    belangrijk instrument voor de gelijkschakeling van de pers.
    Medio 1941 verklaarden de Duitsers Van de Pol tot persona non
    grata en werd hij ontslagen. Wel kreeg hij nog enkele maanden
    de tijd om de verhuizing van het ANP van Amsterdam naar Den
    Haag te regelen. Medio 1942 dwongen de Duitsers het ANP tot
    liquidatie van de stichting. Van de aandelen van de nieuwe NV
    ANP kwam 51 % in handen van het Deutsches
    Nachrichtenb&amp;uuml;ro.&lt;/p&gt;
&lt;p&gt;Na zijn ontslag richtte Van de Pol, met medewerking van de
    PTT, een illegaal schaduw-ANP in, dat later onder meer het
    College van Vertrouwensmannen van informatie voorzag. Voorts
    hield hij nauw contact met enkele vertrouwde persmensen,
    hetgeen eind 1944 leidde tot het aanbod na de bevrijding
    directeur van de 
    &lt;em&gt;Nieuwe Rotterdamsche Courant&lt;/em&gt;

    te worden. Daarvan kwam het evenwel niet, omdat hij op 15 mei
    1945 door de Chef Militair Gezag tot bewindvoerder van het ANP
    werd benoemd.&lt;/p&gt;
&lt;p&gt;De eerste jaren na de bevrijding werden gekenmerkt door tal
    van problemen. Het technisch apparaat moest opnieuw worden
    opgebouwd. Met de regering diende langdurig te worden
    onderhandeld over het rechtsherstel van de geliquideerde
    stichting. Er waren belangstellenden voor het ANP, en met de
    omroepen was moeizaam overleg noodzakelijk over de zeggenschap
    over het radionieuws. De voortvarende Van de Pol liet zich door
    dit alles niet van zijn doel afbrengen en hij wist het ANP snel
    weer in bedrijf te krijgen.&lt;/p&gt;
&lt;p&gt;Gedurende een kwart eeuw, van 1935 tot 1960 - met
    onderbreking van de periode 1941-1945 -, is Van de Pol de motor
    geweest van het Algemeen Nederlands Persbureau. Mede dank zij
    zijn 25 jaar ervaring in de journalistiek en de
    dagbladuitgeverij slaagde hij erin het ANP binnen enkele jaren
    uit te bouwen tot een slagvaardig en effici&amp;euml;nt nationaal
    persbureau met internationale allure. Ook na zijn pensionering
    in 1960 bleef hij nog geruime tijd actief op het nationale en
    internationale terrein van de nieuwsvoorziening.&lt;/p&gt;
&lt;p&gt;
  &lt;a href='agedeelte'&gt;A: &lt;/a&gt;Archief- H.H.J. van de Pol in de Tweede Afdeling van
  het Algemeen Rijksarchief te 's-Gravenhage; dossier-Van de Pol in
  archief van de Commissie voor de Perszuivering in het
  Rijksinstituut voor Oorlogsdocumentatie te Amsterdam.&lt;/p&gt;
&lt;p&gt;
  &lt;a href='lgedeelte'&gt;L: &lt;/a&gt;J.A. Baggerman en J.M.H.J. Hemels, 
  &lt;em&gt;Verzorgd door het ANP. Vijftig jaar nieuwsvoorziening&lt;/em&gt;

  (Utrecht [etc.], 1985); R.A.H. Vos, 
  &lt;em&gt;Niet voor publicatie: de legale Nederlandse pers tijdens de
  Duitse bezetting&lt;/em&gt;

  (Amsterdam, 1988).&lt;/p&gt;


&lt;p&gt;
&lt;a href=&amp;quot;igedeelte&amp;quot;&gt;I: &lt;/a&gt;J.A. Baggerman en J.M.H.J. Hemels, 
  &lt;em&gt;Verzorgd door het ANP. Vijftig jaar nieuwsvoorziening&lt;/em&gt;

  (Utrecht [etc.], 1985) 68.&lt;/p&gt;



&lt;p&gt;R.A.H. Vos&lt;/p&gt; 
&lt;dtml-var bwn_footer&gt;</text>
  </biography>
</biodes>

