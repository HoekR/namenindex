<biodes version="1.0">
  <fileDesc>
    <title>Stotijn, Jacob Hendrik (1891-1970)</title>
    <author>A.W.J. de Jonge</author>
    <ref target="http://resources.huygens.knaw.nl/bwn1880-2000/lemmata/bwn6/stotijn"/>
    <date when="2003-08-08"/>
    <publisher>
      <name>Biografisch Woordenboek van Nederland:1880-2000</name>
      <ref target="http://resources.huygens.knaw.nl/bwn1880-2000"/>
    </publisher>
  </fileDesc>
  <person>
    <idno type="id">stotijn</idno>
    <persName><name type="geslachtsnaam">Stotijn</name>, Jacob Hendrik</persName>
    <sex value="1"/>
    <event type="birth" when="1891"/>
    <event type="death" when="1970"/>
    <state type="occupation">musicus</state>
  </person>
  <biography>
    <graphic url="http://resources.huygens.knaw.nl/bwn1880-2000/lemmata/bwn6/images/images/STOTIJN.jpg"/>
    <text>&lt;dtml-var bwn_header&gt;
 &lt;p class=&amp;quot;genealogie&amp;quot;&gt;

&lt;strong&gt;Stotijn, Jacob Hendrik&lt;/strong&gt;, musicus 
('s-Gravenhage 22-9-1891 - 's-Gravenhage 5-4-1970). Zoon van Johannes
Louis Stotijn, bakker en caf&amp;eacute;houder, en Helena Kooper. Gehuwd
op 27-9-1912 met Geertruida Molenaar (1889-1954), zangeres. Uit dit
huwelijk werden 1 zoon en 1 dochter geboren. Na haar overlijden
gehuwd op 11-3-1970 met Johanna Adriana van Melle (1900-1989). Dit
huwelijk bleef kinderloos. 

&lt;/p&gt;
&lt;img src=&amp;quot;images/STOTIJN.jpg&amp;quot; align=&amp;quot;right&amp;quot; BORDER=&amp;quot;0&amp;quot; alt=&amp;quot;afbeelding van Stotijn, Jacob Hendrik&amp;quot; class=&amp;quot;bwnimg&amp;quot;&gt;
&lt;p&gt;Jaap Stotijn groeide, als achtste van tien kinderen, op in een
muzikaal gezin. Zijn vader - aanvankelijk bakker aan het Haagse
Spui - speelde in zijn vrije tijd accordeon, terwijl Jaaps oudste
zuster, Lena, en oudere broer Constant beroepsmusicus zouden
worden. Van de laatstgenoemde kreeg Jaap vanaf zijn elfde jaar de
eerste piano- en vioollessen. Hoewel hij het liefst fluitist wilde
worden, ging hij op aanraden van Constant verder met hobo. Toen hij
dertien was, werd Jaap toegelaten tot de Koninklijke Muziekschool -
het latere Koninklijk Conservatorium voor Muziek - in Den Haag,
waar hij zes jaar lang lessen volgde bij Dirk van Emmerik. Reeds
van 1907 tot 1911 speelde Jaap, gezeten naast zijn leermeester, mee
als tweede hobo&amp;iuml;st in het Residentie-Orkest. Aangezien het
salaris amper dertig gulden per maand bedroeg, trad hij, om wat bij
te verdienen, ook wel op als violist en pianist in caf&amp;eacute;s en
bij vari&amp;eacute;t&amp;eacute;s of als begeleider bij stomme films.&lt;/p&gt;
&lt;p&gt;In 1910 behaalde Stotijn het einddiploma, met een eervolle
vermelding wegens zijn bijzondere kwaliteiten in het orkest- en
solospel. Onmiddellijk hierna vond hij een vaste betrekking als
eerste hobo&amp;iuml;st bij het Rotterdams Harmonie-Orkest. Zo nu en
dan begeleidde hij ook muziekstudenten aan de piano. Onder hen
bevond zich de jonge sopraan Truitje Molenaar, op wie Stotijn
onmiddellijk verliefd werd. Kort daarna trouwden zij, en vervolgens
trok het jonge stel in Duitsland mee met een reizend orkest, dat in
verscheidene steden concerten gaf. Nadat hun eerste kind in maart
1913 te Leipzig was geboren, keerden zij terug naar Nederland.&lt;/p&gt;
&lt;p&gt;Stotijn vestigde zich met zijn gezin in Amsterdam, waar hij werk
vond in de lichte muziek. Kort daarop verwierf hij in Den Haag een
plaats als eerste hobo&amp;iuml;st in het orkest van de Fransche Opera.
Na een jaar kwam hieraan een einde, omdat hij in verband met het
uitbreken van de Eerste Wereldoorlog werd gemobiliseerd. Als
grenadier met een administratieve taak gelegerd in Waalsdorp bij
Den Haag werd Stotijn toegestaan 's avonds te musiceren in het
Cabaret Palace in de Wagenstraat. Hier begeleidde hij onder meer
bekende kleinkunstenaars als Louis Davids, Lou Bandy, Willy Derby
en Johan Buziau.&lt;/p&gt;
&lt;p&gt;Op den duur verlangde Stotijn terug naar de serieuzere muziek,
hoewel dit een aanzienlijke vermindering van zijn inkomsten zou
betekenen. Toen Van Emmerik naar de Verenigde Staten emigreerde,
kon Stotijn per 1 oktober 1919 diens plaats als eerste hobo&amp;iuml;st
bij het Residentie-Orkest innemen. Op dezelfde datum werd hij
bovendien - eveneens in plaats van zijn vroegere leermeester -
benoemd tot hoboleraar aan het Koninklijk Conservatorium. Beide
functies zou hij blijven vervullen tot aan zijn pensionering.
Vanwege de indringende, zangrijke en licht vibrerende toon trok
Stotijns hobospel al spoedig ieders aandacht, en weldra genoot hij
internationale vermaardheid.&lt;/p&gt;
&lt;p&gt;In de loop der jaren gaf Stotijn blijk ook andere instrumenten
dan de hobo met talent te kunnen bespelen. In 1928 was hij geslaagd
voor het examen piano-onderwijskunde en in 1935 voor pianosolospel.
Nadien trad hij verscheidene malen op als pianosolist. Vooral met
de vertolking van het 
&lt;em&gt;Pianoconcert in D&lt;/em&gt; van Joseph Haydn had hij veel succes.
Verder heeft Stotijn vele instrumentalisten aan de piano begeleid.
Gedurende tientallen jaren werkte hij in het gehele land mee aan
kerkconcerten, waaraan ook zijn echtgenote - een verdienstelijk
sopraanzangeres - een belangrijk aandeel had. Het meeste succes
oogstten zij met aria's van Johann Sebastian Bach. Als pianist
haalde Stotijn echter nooit het uitzonderlijk hoge niveau dat hij
als hobo&amp;iuml;st wist te bereiken.&lt;/p&gt;
&lt;p&gt;Stotijns loopbaan kende talrijke hoogtepunten. Eind 1936 gaf hij
gehoor aan een verzoek mee te spelen in het nieuw opgerichte
Palestina Symphonie Orkest, dat voornamelijk bestond uit joodse
musici die uit nazi-Duitsland waren gevlucht. De eerste concerten
werden geleid door gastdirigent Arturo Toscanini. Ofschoon Stotijn
niet joods was, werd hij gevraagd mee te spelen ter versterking van
de blazersgroep. In Tel Aviv, Jeruzalem, Haifa, Ca&amp;iuml;ro en
Alexandri&amp;euml; speelde Stotijn mee in in totaal dertien concerten.
Tijdens deze uitvoeringen werd de Italiaan een groot bewonderaar
van Stotijns hobospel. 'You are a great artist', zo complimenteerde
hij hem. Stotijn vroeg daarop Toscanini het Residentie-Orkest te
komen dirigeren. Nadat de secretaris van het orkestbestuur naar
Milaan was getogen om de maestro over te halen, kwam deze in 1937
en 1938 naar Nederland om het Residentie-Orkest te dirigeren
tijdens concerten in Rotterdam en Den Haag. Dit waren de enige twee
keren dat Toscanini in Nederland als dirigent optrad.&lt;/p&gt;
&lt;p&gt;Behalve als lid van het Residentie-Orkest maakte Stotijn deel
uit van allerlei kleine ensembles, zoals het Hollandsch Sextet, een
kamermuziekgezelschap, en het Trio Feltkamp-Stotijn-Ketting, dat in
1935 werd opgericht en bijna twintig jaar zou bestaan. Dit trio,
dat, naast Stotijn, bestond uit de fluitist Jo Feltkamp en de
pianist-componist Piet Ketting, maakte verscheidene geslaagde
tournees door binnen- en buitenland. Naast zijn drukke
werkzaamheden vond Stotijn nog de tijd om in de avonduren enige
studenten- en amateurorkesten te dirigeren. Als eerste had hij
vanaf 1928 de artistieke leiding over het Haagsch Arbeiders
Symphonie-Orkest, dat dikwijls zijn medewerking verleende aan
arbeidersfeesten en 1-meivieringen.&lt;/p&gt;
&lt;p&gt;Hoewel Stotijn volstrekt niets op had met het
nationaal-socialisme, werd hij tijdens de bezetting toch lid van de
Kultuurkamer, waardoor hij tijdens de oorlogsjaren verzekerd bleef
van een vaste broodwinning. Na de bezetting was hij opnieuw lid van
verscheidene ensembles, zoals het Haags blaaskwintet. Vanaf de
oprichting in 1952 maakte Stotijn tevens deel uit van het Collegium
Musicum Artis Antiqua, dat zich toelegde op het uitvoeren van
muziek uit de 17de en 18de eeuw die door Willem Noske en anderen in
muziekbibliotheken was opgespoord. Daarnaast vertolkte Stotijn ook
hobomuziek die door Nederlandse en ook wel buitenlandse componisten
speciaal voor hem werd geschreven.&lt;/p&gt;
&lt;p&gt;Op 18 september 1956 nam Stotijn tijdens een Prinsjesdagconcert
in de Haagse Houtrusthallen afscheid van het Residentie-Orkest
wegens het bereiken van de pensioengerechtigde leeftijd.
Tegelijkertijd legde hij zijn functie als docent bij het
conservatorium neer, hoewel hij daarna nog twaalf jaar priv&amp;eacute;-
lessen zou blijven geven. Mede door zijn amicale omgang en joviale
karakter was Stotijn een geliefd docent, die ondanks het hoge
honorarium dat hij vroeg, veel hobo&amp;iuml;sten heeft opgeleid.&lt;/p&gt;
&lt;p&gt;Stotijns dochter, Ellen Nicasie, en zijn zoon, Haakon, kozen
eveneens voor een muzikale loopbaan, respectievelijk als harpiste
en als hobo&amp;iuml;st. Met Haakon, heeft Stotijn vaak samengewerkt.
Vooral hun vertolking van het 
&lt;em&gt;Concert voor twee hobo's en orkest&lt;/em&gt; van Alexander Voormolen
zorgde vanaf 1934 keer op keer voor lovende kritieken. Het
overlijden van deze talentvolle zoon op 49- jarige leeftijd in
1964, na een langdurige ziekte, was voor Stotijn dan ook in meer
dan &amp;eacute;&amp;eacute;n opzicht een zware slag.&lt;/p&gt;
&lt;p&gt;Stotijn dankte zijn reputatie als hobo&amp;iuml;st aan de fraaie,
warme toon die hij aan zijn hobo wist te ontlokken. De grondslag
hiervoor was gelegd door Van Emmerik, die indertijd al een
afwijkende stijl had. Stotijn werkte deze verder uit en ontdekte de
overeenkomst met de zangtechniek. Hij nam zelfs zanglessen om deze
te bestuderen. Hij zag de twee rieten van een hobo als stembanden
en benutte de mond-, keel- en neusholtes voor de resonans, waardoor
de bijzondere, zangrijke toon kon ontstaan. Stotijns zoon, Haakon,
en anderen namen deze stijl over en maakten gebruik van dezelfde
lesmethoden. Jaap Stotijn was zodoende de stichter van wat wel 'de
school Stotijn' of 'de Haagse school' wordt genoemd.&lt;/p&gt;
&lt;p&gt;Jaap Stotijn vond zijn levensgeluk in de muziek. Hij bleef
steeds een eenvoudige, goedlachse muzikant, die om zijn gevoel voor
humor en vrolijke verhalen door zijn collega's en vrienden werd
gewaardeerd. Wegens zijn uitzonderlijk kunstenaarschap werd hij
enkele malen gehuldigd en onderscheiden. Ofschoon Stotijn vaak via
de radio te horen was, zijn er opvallend weinig grammofoonplaten
van zijn hobospel gemaakt. De laatste jaren van zijn leven werd hij
met liefderijke zorg omringd door Jo van Melle, de weduwe van zijn
zwager, met wie hij nog enige weken v&amp;oacute;&amp;oacute;r zijn dood op 78-
jarige leeftijd in het huwelijk was getreden.&lt;/p&gt;
&lt;p&gt;
&lt;a href=&amp;quot;agedeelte&amp;quot;&gt;A: &lt;/a&gt;Collectie-Jaap Stotijn (krantenknipsels,
concertprogramma's, plakboeken etc.) in het Nederlands Muziek
Instituut te 's-Gravenhage.&lt;/p&gt;
&lt;p&gt;
&lt;a href=&amp;quot;pgedeelte&amp;quot;&gt;P: &lt;/a&gt;
&lt;em&gt;De kunst van het maken van hoborieten&lt;/em&gt; (Wormerveer 1967); 
&lt;em&gt;Even uitblazen&lt;/em&gt; (Nieuwkoop [etc.] 1975).&lt;/p&gt;
&lt;p&gt;
&lt;a href=&amp;quot;lgedeelte&amp;quot;&gt;L: &lt;/a&gt;Naast herdenkingsartikelen in 
&lt;em&gt;Haagsche Courant&lt;/em&gt;, 4-4-1970, in 
&lt;em&gt;Nieuwe Rotterdamsche Courant&lt;/em&gt;, 6-4-1970, in 
&lt;em&gt;Algemeen Handelsblad&lt;/em&gt;, 6-4-1970 en 
&lt;em&gt;Het Parool&lt;/em&gt;, 7-4-1970: 'Jaap Stotijn over het orkest in
Palestina', in 
&lt;em&gt;Het Vaderland&lt;/em&gt;, 22-1-1937; Joop Weyand, 
&lt;em&gt;De roman van een orkest. Gedenkboek uitgegeven ter gelegenheid
van het veertigjarig jubileum van het Residentie-Orkest&lt;/em&gt; ('s-Gravenhage 1947); interview door R.N.D, in 
&lt;em&gt;De Spiegel. Christelijk Nationaal Weekblad&lt;/em&gt;, 7-3-1953; A.B.M.
Brans en Evert Cornelis, 
&lt;em&gt;Het Residentie- orkest 50 jaar&lt;/em&gt;, 1904-1954 ['s-Gravenhage
1954]; 'Jaap Stotijn 40 jaar in Residentie-Orkest', in 
&lt;em&gt;De Telegraaf&lt;/em&gt;, 18-10-1955; 'Jaap Stotijn verlaat zijn
orkest', in 
&lt;em&gt;Haagsche Courant&lt;/em&gt;, 11-9-1956; W.P., 'Jaap Stotijn 75 jaar',
in 
&lt;em&gt;Mens en Melodie. Algemeen maandblad voor muziek&lt;/em&gt; 21 (1966)
311-313; John Kasander, 
&lt;em&gt;150 jaar Koninklijk Conservatorium. Grepen uit de
geschiedenis&lt;/em&gt; ['s- Gravenhage 1976] 59-61; Pauline Micheels, 
&lt;em&gt;Muziek in de schaduw van het Derde Rijk. De Nederlandse
symfonie-orkesten, 1933-1945&lt;/em&gt; (Zutphen 1993); G.H. Stotijn, 
&lt;em&gt;Loten van &amp;eacute;&amp;eacute;n stam. 200 jaar Hotijn - Stotijn, een
speurtocht naar het verleden&lt;/em&gt; (Geulle 1996) 148-152.&lt;/p&gt;
&lt;p&gt;
&lt;a href=&amp;quot;igedeelte&amp;quot;&gt;I: &lt;/a&gt;
Jaap Sotijn, 
&lt;em&gt;Even uitblazen&lt;/em&gt; (Nieuwkoop [etc.] 1975) 22 [Foto: Ren&amp;eacute; de
Monchy].&lt;/p&gt;
&lt;p&gt;A.W.J. de Jonge&lt;/p&gt;
 
&lt;dtml-var bwn_footer&gt;</text>
  </biography>
</biodes>

