<biodes version="1.0">
  <fileDesc>
    <title>Bogtman, Laurens Albertus (1900-1969)</title>
    <ref target="http://resources.huygens.knaw.nl/bwn1880-2000/lemmata/bwn4/bogtman"/>
    <publisher>
      <name>Biografisch Woordenboek van Nederland:1880-2000</name>
      <ref target="http://resources.huygens.knaw.nl/bwn1880-2000"/>
    </publisher>
  </fileDesc>
  <person>
    <idno type="id">bogtman</idno>
    <persName><name type="geslachtsnaam">Bogtman</name>, Laurens Albertus</persName>
    <sex value="1"/>
    <event type="birth" when="1900"/>
    <event type="death" when="1969"/>
    <state type="occupation">zanger</state>
  </person>
  <biography>
    <graphic url="http://resources.huygens.knaw.nl/bwn1880-2000/lemmata/bwn4/images/images/BOGTMAN.jpg"/>
    <text>&lt;dtml-var bwn_header&gt;
 &lt;p class='genealogie'&gt;
  &lt;strong&gt;Bogtman, Laurens Albertus&lt;/strong&gt;, oratorium- en liederenzanger (Oudkarspel (N.H.) 8-2-1900 - Frederiksberg (Denemarken) 10-11-1969). Zoon van Cornelis Bogtman, verffabrikant, en Grietje van der
  Oord.
  
&lt;img src=&amp;quot;images/BOGTMAN.jpg&amp;quot; align=&amp;quot;right&amp;quot; BORDER=&amp;quot;0&amp;quot; alt=&amp;quot;afbeelding van Bogtman, Laurens Albertus&amp;quot; class=&amp;quot;bwnimg&amp;quot;&gt;
  
  &lt;/p&gt;
&lt;p&gt;Laurens Bogtman groeide op in een gezin waar muziek en
    kunstnijverheid een belangrijke rol speelden. Tijdens zijn
    lagere schooljaren in Hilversum zong hij in het kinderkoor van
    Kees Andriessen. Aangezien het de bedoeling was dat Laurens te
    zijner tijd zijn vader in de verffabriek Bogtman &amp;amp; Co. zou
    opvolgen, bezocht hij de Middelbare Handelsschool in
    Amersfoort. Na het behalen van het einddiploma in 1916 ging hij
    echter niet in de verffabriek werken, maar - wegens gebleken
    tekentalent - in het glazeniersatelier van zijn oom Willem
    Bogtman te Haarlem. In deze tijd nam hij ook zijn eerste
    zanglessen. Deze stelden hem teleur, omdat hij uitsluitend
    spreekoefeningen moest doen, waarvan hij de zin niet inzag. Na
    ruim een jaar keerde hij terug naar Hilversum, waar hij in 1918
    met zijn beide zusters een atelier voor kunstnijverheid begon.
    Bogtman legde zich toe op vele vormen en technieken, zoals
    potten bakken, edelsmeden, emailleren, weven - vooral ikatten
    -, batikken en meubeldecoratie. Op de wereldtentoonstelling van
    1925 in Parijs werd zijn inzending met een zilveren medaille
    onderscheiden.&lt;/p&gt;
&lt;p&gt;Vanaf 1918 nam Bogtman zangles bij Max Kloos en pianoles bij
    diens echtgenote. Grote vooruitgang boekte hij overigens niet,
    zoals hij in zijn autobiografische notities opmerkt. Na
    ongeveer tien jaar lang het accent op de kunstnijverheid te
    hebben gelegd, besloot hij echter zich geheel aan de zangkunst
    te wijden. Een poging om te studeren bij Corn&amp;eacute;lie van
    Zanten in Den Haag mislukte: wegens zijn 'piepstem' wilde zij
    hem geen les geven. Bogtman besloot daarop naar het buitenland
    te gaan, waar hij in 1930/1931 in M&amp;uuml;nchen, Berlijn en
    Wenen studeerde bij Franziska Martienssen, Paul Lohmann en Otto
    Iro. Na terugkeer in Nederland, in 1932, werkte hij gedurende
    vele jaren nog geregeld onder leiding van Aaltje
    Noordewier-Reddingius, voor wie hij een diepe bewondering
    koesterde.&lt;/p&gt;
&lt;p&gt;Bogtmans debuut als bas-bariton vond plaats in 1932 bij de
    Bach-Gesellschaft in Keulen. In dat zelfde jaar zong hij voor
    het eerst de Christuspartij in Bachs Matth&amp;auml;us-Passion bij
    een uitvoering van de oratoriumvereniging 'Excelsior' in Den
    Haag onder leiding van Anthon van der Horst. Doordat Bogtman
    inmiddels geestelijk en artistiek volledig gerijpt was, maakte
    hij bijzonder snel carri&amp;egrave;re. Daarbij bewoog hij zich zowel
    op het gebied van passiemuziek en oratorium als op dat van het
    lied. Grote vermaardheid verwierf zijn sobere en doorleefde
    vertolking van de Christuspartij in Bachs Matth&amp;auml;us- en
    Johannes-Passion, waaraan hij gedurende ongeveer 35 jaar meer
    dan zevenhonderd maal meewerkte - de openbare generale
    repetities meegerekend -, niet alleen in Nederland maar ook in
    Belgi&amp;euml;, Zwitserland en Duitsland. In de uitvoering van de
    Matth&amp;auml;us-Passion door de Nederlandse Bach-Vereniging in
    Naarden zong hij tussen 1949 en 1963 eveneens jaarlijks de
    Christuspartij.&lt;/p&gt;
&lt;p&gt;Behalve met Bachs Passionen en het grote oratoriumrepertoire
    van de 18e en 19e eeuw hield Bogtman zich ook intensief met de
    liedkunst bezig. Zijn liederenrecitals - v&amp;oacute;&amp;oacute;r de
    Tweede Wereldoorlog dikwijls met Hans Schouwman, daarna meestal
    met Felix de Nobel aan de vleugel - waren veelzijdig
    geprogrammeerd. Bogtman had een voorliefde voor het werk van
    Schubert, Loewe, Wolf, Faur&amp;eacute; en Duparc, maar ook de
    liederen van Debussy, Ravel, Martin, Britten en Vaughan
    Williams maakten deel uit van zijn repertoire. In latere jaren
    zong hij ook dikwijls liederen van de contemporaine Deense
    componist Ture Rangstr&amp;ouml;m. Indrukwekkend was zijn
    vertolking van Schuberts 
    &lt;em&gt;Winterreise&lt;/em&gt;

    , waarvan ook een grammofoonopname verscheen. Kenmerkend voor
    Bogtmans gecultiveerde interpretatiekunst was de grote aandacht
    voor de uitbeelding en verbeelding van de tekst. Het ging hem
    nooit om louter vocale welluidendheid. In de tekst zocht hij de
    sleutel van een ideale liedvertolking.&lt;/p&gt;
&lt;p&gt;Tijdens de Duitse bezetting is Bogtman blijven optreden. In
    1942 richtte hij met Corrie Bijster, Roos Boelsma en Frans
    Vroons het Nederlandsch Vocaal Kwartet op. Na de bevrijding
    werd hij door de Eereraad voor de Muziek vrijgesproken en kon
    hij zijn concertpraktijk hervatten.&lt;/p&gt;
&lt;p&gt;Bogtman trad veelvuldig op in het buitenland en maakte
    tussen 1949 en 1956 een aantal grote tournees in het Verre
    Oosten - Pakistan, India, Ceylon, Maleisi&amp;euml; en vooral
    Indonesi&amp;euml; -, in Zuid-Afrika en voormalig Belgisch Kongo.
    In Nederland en in het buitenland zong hij geregeld op
    concerten geleid door dirigenten als Eduard van Beinum, Eduard
    Flipse, Willem van Otterloo, Erich Kleiber, Josef Krips, Rafael
    Kubelik en Paul Sacher. In het bijzonder gaf hij grotere
    bekendheid aan het oeuvre van de Nederlandse componist Alphons
    Diepenbrock, wiens drie grote werken voor bariton en orkest - 
    &lt;em&gt;Vondel's vaart naar Agrippina&lt;/em&gt;

    uit 1903, 
    &lt;em&gt;Im grossen Schweigen&lt;/em&gt;

    uit 1906, 
    &lt;em&gt;Lydische Nacht&lt;/em&gt;

    uit 1913 - hij vele malen ten gehore bracht.&lt;/p&gt;
&lt;p&gt;Tot de bekendste leerlingen van Bogtman behoren Aafje Heynis
    en David Hollestelle. Van 1956 tot 1962 was hij als hoofdleraar
    verbonden aan het Koninklijk Conservatorium in Den Haag. Ter
    gelegenheid van zijn zestigste verjaardag werd hem de
    Cultuurprijs van de gemeente Hilversum toegekend. In 1962
    vestigde hij zich in Kopenhagen, waar hij docent werd aan de
    lerarenopleiding van de afdeling Muziekwetenschap van de
    Universiteit. In februari 1965 trad Bogtman voor het laatst in
    Nederland op met een liederenrecital - begeleid door George van
    Renesse - in de Kleine Zaal van het Concertgebouw in
    Amsterdam&lt;/p&gt;
&lt;p&gt;
  &lt;a href='agedeelte'&gt;A: &lt;/a&gt;Archief-L.A. Bogtman in het Nederlands Muziek Instituut te 's-Gravenhage.&lt;/p&gt;
&lt;p&gt;
  &lt;a href='pgedeelte'&gt;P: &lt;/a&gt;'In memoriam mevrouw Noordewier', in 
    &lt;em&gt;Mens en Melodie&lt;/em&gt;

    4 (1949) 131-132. Grammofoonplaten: o.a. Schubert, 
    &lt;em&gt;Winterreise&lt;/em&gt;

    . Laurens Bogtman (bariton) en Felix de Nobel (piano)
    (Philips/Fontana 695084 KL); Bach, 
    &lt;em&gt;Matth&amp;auml;us-Passion&lt;/em&gt;

    . Koor van de Nederlandse Bach-Vereniging/Residentie Orkest
    o.l.v. Anthon van der Horst. Laurens Bogtman: 'Christus' (1957;
    heruitgave 1990 op CD, Fidelio 1883/85).&lt;/p&gt;
&lt;p&gt;
  &lt;a href='lgedeelte'&gt;L: &lt;/a&gt;Wouter Paap, 'Twee Nederlandse zangers herdacht:
  Laurens Bogtman ... Louis van Tulder ...', in 
  &lt;em&gt;Mens en Melodie&lt;/em&gt;

  25 (1970) 16-19; Pauline Micheels, 
  &lt;em&gt;Muziek in de schaduw van het Derde Rijk. De Nederlandse
  symfonie-orkesten 1933-1945&lt;/em&gt;

  (Zutphen, 1993).&lt;/p&gt;


&lt;p&gt;
&lt;a href=&amp;quot;igedeelte&amp;quot;&gt;I: &lt;/a&gt;&lt;em&gt;Mens en Melodie&lt;/em&gt;

  25 (1970) 17. &lt;/P&gt;




&lt;p&gt;P.M. Op de Coul&lt;/p&gt; 
&lt;dtml-var bwn_footer&gt;</text>
  </biography>
</biodes>

