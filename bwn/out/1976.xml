<biodes version="1.0">
  <fileDesc>
    <title>Walraven, Willem (1887-1943)</title>
    <ref target="http://resources.huygens.knaw.nl/bwn1880-2000/lemmata/bwn5/walraven"/>
    <publisher>
      <name>Biografisch Woordenboek van Nederland:1880-2000</name>
      <ref target="http://resources.huygens.knaw.nl/bwn1880-2000"/>
    </publisher>
  </fileDesc>
  <person>
    <idno type="id">walraven</idno>
    <persName><name type="geslachtsnaam">Walraven</name>, Willem</persName>
    <sex value="1"/>
    <event type="birth" when="1887"/>
    <event type="death" when="1943"/>
    <state type="occupation">journalist</state>
    <state type="occupation">schrijver</state>
  </person>
  <biography>
    <graphic url="http://resources.huygens.knaw.nl/bwn1880-2000/lemmata/bwn5/images/images/WALRAVENW.jpg"/>
    <text>&lt;dtml-var bwn_header&gt;
 &lt;p class='genealogie'&gt;
  &lt;strong&gt;Walraven, Willem&lt;/strong&gt;, (pseudoniem &lt;b&gt;Maarten Cornelis&lt;/b&gt;), journalist en schrijver 
  (Dirksland (Z.H.) 7-6-1887 - Gevangenkamp 'Kesilir' bij Banjoewangi (Java, Nederlands-Indi&amp;euml;) 13-2-1943). 
Zoon van Frans Walraven, kruidenier, en Antje van Kassel.
  Gehuwd in 1922 met Itih (1898-1969). Uit dit huwelijk werden,
  behalve 1 zoon die jong overleed, 3 zoons en 5 dochters geboren.
  

  

  

  
  &lt;/p&gt;
&lt;p&gt;
  &lt;img class='bwnimg' BORDER='0' align='right' src='images/WALRAVENW.jpg' alt='afbeelding van Walraven, Willem'&gt;Met een mengeling van onverholen weerzin en vertedering
    herinnerde Willem Walraven zich zijn jeugd in Dirksland op het
    eiland Goeree en Overflakkee. De verhouding met zijn ouders was
    ronduit slecht. Walravens vader, die een kruidenierswinkel
    dreef en zich tot redelijke welstand had opgewerkt, was zeer
    materialistisch ingesteld en toonde een diepe minachting voor
    cultuur. Voor zijn moeder, een schippersdochter, koesterde
    Walraven aanvankelijk meer sympathie, maar bitter stelde hij
    vast dat zij in conflicten tussen vader en zoon de kant van
    haar man koos.&lt;/p&gt;
&lt;p&gt;Hoewel het gezin - dat verder uit een jongere broer en
    zuster bestond - in een orthodox-protestantse streek woonde,
    werd Walraven liberaal opgevoed. Hij ging naar de openbare
    lagere school, waar hij zich een vlotte leerling toonde. Naar
    de HBS mocht hij echter niet. Na nog wat les in Frans, Duits,
    Engels en boekhouden, werd Walraven begin 1902 naar Delft
    gestuurd om als volontair te werken op het kantoor van de
    handelsonderneming Van Schaik. Hij zou er een betrekkelijk
    gelukkige tijd beleven, met veel theaterbezoek. In deze jaren
    werd Walraven ook politiek bewust. Tijdens de grote
    spoorwegstakingen van 1903 kreeg hij een sterke sympathie voor
    het socialisme.&lt;/p&gt;
&lt;p&gt;In januari 1904 keerde Walraven terug naar zijn ouderlijk
    huis in Dirksland. Het werd een periode van voortdurende
    conflicten met zijn vader en moeder, onder meer over zijn
    politieke opvattingen. Het ernstigste conflict hield verband
    met een liefdesrelatie, die door zijn moeder onmogelijk werd
    gemaakt. Het meisje in kwestie, dat van een vroeg overleden
    dochtertje beviel, kreeg hij niet meer te zien. Eind 1907
    vertrok Walraven naar Rotterdam, waar hij een baantje vond als
    loopjongen, dat hij kon combineren met een boh&amp;eacute;mienachtig
    bestaan. In Rotterdam was hij ook politiek actief. Sinds
    november 1907 lid van de Sociaal-Democratische Arbeiderspartij,
    bezocht hij lezingen van socialistische voormannen en nam hij
    deel aan een cursus marxistische economie.&lt;/p&gt;
&lt;p&gt;Aangezien Walraven in Rotterdam geen zelfstandig bestaan
    wist op te bouwen, besloot hij te emigreren naar Canada, waar
    hij eind 1909, na een zeereis vol ontberingen, aankwam. Ook
    daar slaagde hij er niet in een vaste betrekking te vinden.
    Vijf jaar lang trok Walraven door Noord-Amerika, met allerlei
    kleine baantjes de kost verdienend. Het waren jaren van
    armoede, eenzaamheid en heimwee, maar in geen enkele periode
    van zijn leven heeft hij zoveel gelezen. Het uitbreken van de
    Eerste Wereldoorlog bracht Walraven ertoe terug te keren naar
    Europa. Zonder een cent op zak meldde hij zich eind 1914 bij
    zijn ouders, doch met hen ontstond al snel opnieuw een
    conflict. Onder zware druk van zijn moeder, wie hij dit nooit
    zou vergeven, tekende Walraven in augustus 1915 een driejarig
    contract bij het Nederlandsch Indisch Leger. Zijn familie zou
    hij van zijn belevenissen op de hoogte houden door brieven aan
    zijn broer en, later, aan zijn zuster en zijn neef.&lt;/p&gt;
&lt;p&gt;Na aankomst in Indi&amp;euml; werd de 28-jarige Walraven bij de
    verbindingstroepen in de west-Javaanse garnizoensplaats Tjimahi
    gestationeerd, eerst als telegrafist; later deed hij
    bureauwerk. Als militair had hij het over het algemeen naar
    zijn zin, vooral als hij op manoeuvre de natuur introk.
    Bovendien vond hij er de rust om te lezen. In het inheemse
    winkeltje waar hij geregeld at, ontmoette hij Itih, een jonge
    Soendanese vrouw. Na zijn diensttijd begon Walraven in juli
    1918 als assistent-boekhouder bij een vestiging van de N.V.
    Oliefabrieken 'Insulinde' te Banjoewangi aan de oostkust van
    Java. Twee maanden later liet hij Itih overkomen, die zich na
    een treinreis van 800 kilometer begin september 1918 bij hem
    voegde. Een jaar later werd hun eerste kind geboren. Al spoedig
    kreeg Walraven - inmiddels boekhouder-correspondent - de
    leiding over de hele administratie van de fabriek.&lt;/p&gt;
&lt;p&gt;Hoewel Walraven van Indi&amp;euml; hield, waren zijn gevoelens
    ambivalent. Alleen al het zien van een Nederlandse krant was
    voldoende om hem naar West-Europa te doen verlangen. Hij toonde
    zich bovendien een uitgesproken tegenstander van het koloniale
    bestel. Op grond van zijn marxistische overtuiging zette hij
    zich af tegen de Europeanen die zich 'rijk gappen' in de Oost
    ten koste van de inheemse bevolking. Dergelijke opvattingen
    brachten Walraven in een ge&amp;iuml;soleerde positie tegenover de
    Europese gemeenschap, een isolement dat nog werd versterkt door
    zijn huwelijk met een inheemse vrouw. Verindischen deed
    Walraven echter niet. Hij bleef Hollands eten, rookte zelf
    worsten en bereidde erwtensoep, waarvoor hij zijn familie de
    ingredi&amp;euml;nten liet sturen; het was een vorm van heimwee. Al
    snel kookte Itih Europese gerechten voor hem. Hun huwelijk was
    goed, maar gecompliceerd. Zijn liefde voor haar zou hij
    beschrijven in zijn mooiste novelle, 
    &lt;em&gt;De clan&lt;/em&gt;

    uit 1941.&lt;/p&gt;
&lt;p&gt;Na het faillissement van de Oliefabrieken 'Insulinde' in
    1922 trad Walraven als boekhouder in dienst van verschillende
    suikerfabrieken in midden- en noord-Java. Zijn vakkennis werd
    alom gewaardeerd, maar zijn openhartigheid bracht hem steeds
    weer in moeilijkheden, zeker toen hij vanaf augustus 1925
    geregeld artikelen ging schrijven voor 
    &lt;em&gt;De Indische Courant&lt;/em&gt;

    . Walravens kritiek richtte zich vooral op de
    arbeidsverhoudingen in de suikerindustrie. Om zijn
    socialistische idealen te verwezenlijken trad hij in juni 1926
    in dienst van de Suikerbond, de vakvereniging voor
    (Indo-)europese werknemers in deze bedrijfstak, als
    'thesaurier' en redacteur van het gelijknamige bondsblad. Het
    werd een grote teleurstelling. De verenigingsleden reageerden,
    naar zijn oordeel, benepen of onverschillig op zijn
    humoristische, maar kritische artikelen in 
    &lt;em&gt;De Suikerbond&lt;/em&gt;

    . Na een scherpe analyse van het financieel beheer van de
    vakvereniging werd hij in 1927 zelfs uit het hoofdbestuur
    gezet; twee jaar later verliet hij de Suikerbond. Naar eigen
    zeggen 'zenuwziek' trok hij zich terug in zijn woonplaats
    Lawang.&lt;/p&gt;
&lt;p&gt;Aan zijn dienstverband bij de Suikerbond hield Walraven
    voldoende geld over om naar Europa terug te keren. Hij durfde
    echter het verblijf in Nederland met zijn Indische vrouw en
    grote gezin - inmiddels zes kinderen - niet aan. In juli 1929
    verloor hij in een dramatisch halfjaar vrijwel al zijn geld
    door de aankoop van een verlopen hotel in Pasoeroean, in die
    tijd een dode kustplaats. De weg naar Europa was hierdoor
    definitief versperd; voorgoed zat hij opgesloten in 'de
    Indische muizenval'. Nog even was Walraven ondergeschikt
    boekhouder bij de Volkscredietbank te Malang, maar in 1931
    besloot hij definitief freelance journalist te worden.&lt;/p&gt;
&lt;p&gt;Voor 
    &lt;em&gt;De Indische Courant&lt;/em&gt;

    - nagenoeg zijn enige opdrachtgever - schreef Walraven
    sindsdien hoofdartikelen, reportages van reizen op Java en
    Madoera, rechtbankverslagen, impressies van zijn directe
    omgeving, cursiefjes, jeugdherinneringen en vooral
    boekbesprekingen. Aangezien hij weigerde in een lawaaiig
    redactielokaal te werken, schreef Walraven deze bijdragen in
    zijn huis te Blimbing bij Malang, waar hij vanaf 1931 woonde.
    In een krachtige stijl, die dicht bij de spreektaal ligt,
    publiceerde hij meer dan 1250 recensies, waarin hij geregeld
    zijn mening over de Indische samenleving verkondigde. Zijn
    bijdragen - ondertekend met het pseudoniem 'Maarten Cornelis',
    later 'M.C.' - verschaften hem spoedig een eigen publiek.&lt;/p&gt;
&lt;p&gt;Toch bleef Walraven zich, vooral in intellectueel opzicht,
    ge&amp;iuml;soleerd voelen. Zijn weinige Europese vrienden waren
    gestorven of naar hun vaderland teruggekeerd, terwijl hij zelf
    niet over een 'retourkaartje' beschikte. De relatie met zijn
    kinderen, in het bijzonder met zijn oudste zoon Wim, wie hij
    onverschilligheid en daardoor onvoldoende schoolprestaties
    verweet, werd steeds slechter. Het bezoek van zijn neef, de
    18-jarige stuurmansleerling Frans Schamhardt, in 1938 greep
    Walraven emotioneel sterk aan, en deed hem zijn eenzaamheid nog
    heviger voelen: 'Ook al heb ik een vrouw en acht kinderen, in
    sommige opzichten ben ik alleen' (&lt;em&gt;Brieven&lt;/em&gt;

    , 218). Steeds vaker zocht hij zijn heil in de drank. De
    problemen met zijn kinderen bepaalden ook zijn latere,
    kritische houding tegenover de Indo-europeanen. De inheemse
    bevolking verweet hij geringe bereidheid tot verandering. In
    deze negatieve eigenschap vergeleek hij hen met de eigenzinnige
    boeren in Dirksland: 'Net Flakkee!' (&lt;em&gt;ibidem&lt;/em&gt;

    , 213).&lt;/p&gt;
&lt;p&gt;Eerst in de loop van 1939 kwam Walraven in contact met
    intellectuelen als E. du Perron, D.M.G. Koch, E.F.E. Douwes
    Dekker en - na de bezetting van Nederland - Rob Nieuwenhuys,
    Beb Vuyk en Jan Greshoff. Hij genoot van de erkenning van zijn
    talent en leverde bijdragen aan 
    &lt;em&gt;Kritiek en Opbouw&lt;/em&gt;

    , een tweewekelijks progressief politiek-cultureel tijdschrift,
    en 
    &lt;em&gt;De Fakkel&lt;/em&gt;

    , een cultureel maandblad voor Indi&amp;euml;, opgezet naar het
    voorbeeld van 
    &lt;em&gt;De Gids&lt;/em&gt;

    . Walravens nieuwe vrienden woonden echter in west-Java, twee
    dagreizen van hem verwijderd. Hoewel hij hen een enkele maal
    opzocht of ontving, veranderde dit aan zijn eenzaamheid even
    weinig als de sporadische bezoeken van zijn neef Frans.&lt;/p&gt;
&lt;p&gt;Door de Tweede Wereldoorlog raakte Walraven zeer verbitterd.
    Hij hoorde niets meer uit Nederland en kon nog slechts weinig
    artikelen publiceren, omdat de krant grotendeels gevuld was met
    oorlogsnieuws. Op verzoek werkte hij nog enkele oude
    krantenstukken om tot verhalen. Naar aanleiding van enkele
    achteloos in de trein gemaakte opmerkingen werd hij in mei 1941
    veroordeeld wegens vermeende NSB-sympathie&amp;euml;n en belediging
    van de Indo-europeanen. Het kwam hem op een maand
    gevangenisstraf te staan, die hij van 9 oktober tot 7 november
    van dat jaar uitzat in de Soekamiskin-gevangenis bij Bandoeng.
    Zijn ervaringen beschreef hij in 
    &lt;em&gt;Een maand in het boevenpak&lt;/em&gt;

    , waarvan eind 1941, begin 1942 gedeelten verschenen in 
    &lt;em&gt;Kritiek en Opbouw&lt;/em&gt;

    . Ruim een half jaar na zijn internering, in juli 1942, werd
    hij samen met zijn drie zoons door de Japanners opgesloten in
    het gevangenkamp 'Kesilir'. Zeven maanden later overleed hij
    hier aan dysenterie, malaria en algehele uitputting, maar in
    feite was hij apathisch geworden en had hij iedere hoop
    opgegeven.&lt;/p&gt;
&lt;p&gt;De betekenis van Walraven ligt vooral in zijn spontaan
    geschreven brieven met hun vloeiende, parlando stijl en in zijn
    artikelen. Deze kregen door publicatie na de oorlog bekendheid
    en trokken in literaire kring de aandacht. Op aangrijpende
    wijze en met grote openhartigheid getuigt hij hierin van zijn
    jeugd in Dirksland en van zijn ge&amp;iuml;soleerde positie als
    gemengd-gehuwde en kritisch-intellectuele Europeaan in de
    Indische maatschappij. Steeds neemt hij daarin krachtig
    stelling tegen het koloniale bewind, terwijl hij ook de
    Indo-europeanen en de inheemse bevolking zijn kritiek niet
    bespaart. Hoewel schrijven voor hem een noodzaak was, bleef
    zijn literaire productie gering: van zijn hand verschenen
    slechts vijf verhalen, die bewerkingen waren van eerder
    gepubliceerde krantenstukken.&lt;/p&gt;
&lt;p&gt;
  &lt;a href='agedeelte'&gt;A: &lt;/a&gt;Collectie-W. Walraven in het Nederlands Letterkundig
  Museum en Documentatiecentrum te 's-Gravenhage.&lt;/p&gt;
&lt;p&gt;
  &lt;a href='pgedeelte'&gt;P: &lt;/a&gt;Bibliografie in de onder L genoemde publicatie van Okker,
    255-256.&lt;/p&gt;
&lt;p&gt;
  &lt;a href='lgedeelte'&gt;L: &lt;/a&gt;F. Schamhardt, 'Willem Walraven', in 
  &lt;em&gt;Ori&amp;euml;ntatie&lt;/em&gt;

  2 (1949) 23/24 (aug./sept.) 3-17; idem, 'W. Walraven', in 
  &lt;em&gt;Brieven. Aan familie en vrienden, 1919-1941&lt;/em&gt;

  (Uitgebr. herdruk; Amsterdam 1992) 5-40; Walraven-nummer van 
  &lt;em&gt;Tirade&lt;/em&gt;

  11 (1967) 1-64, met een lijst van kranten- en
  tijdschriftartikelen over Walraven (p. 25); J.H.W. Veenstra,
  'Walraven de veel geplaagde', in 
  &lt;em&gt;Tirade&lt;/em&gt;

  16 (1972) 41-62; Wim Walraven jr., 
  &lt;em&gt;De groote verbittering. Herinneringen aan mijn vader&lt;/em&gt;

  [1975] (4de dr.; Amsterdam 1992); Rob Nieuwenhuys, 
  &lt;em&gt;Oost-Indische Spiegel. Wat Nederlandse schrijvers en dichters
  over Indonesi&amp;euml; hebben geschreven...&lt;/em&gt;

  (3de dr.; Amsterdam 1978) 405-413 en 635-636; E.M. Beekman,
  'Willem Walraven', in idem, 
  &lt;em&gt;Paradijzen van weleer. Koloniale literatuur uit
  Nederlands-Indi&amp;euml;, 1600-1950&lt;/em&gt;

  (Amsterdam 1998) 567-583, 685; Rob van Olm, 'Niemand wandelt
  ongestraft onder palmen. Tussen vader en zoon Willem Walraven',
  in idem, 
  &lt;em&gt;In de schaduw van het licht&lt;/em&gt;

  (Amsterdam [1991]) 42-72; Walraven-nummer van 
  &lt;em&gt;Het oog in 't zeil&lt;/em&gt;

  9 (1992) 3 (apr.); 
  &lt;em&gt;Schrijversprentenboek Willem Walraven&lt;/em&gt;

  (Dirksland 1993); Frank Okker, 
  &lt;em&gt;Dirksland tussen de doerians. Een biografie van Willem
  Walraven&lt;/em&gt;

  (Amsterdam 2000). In 1995 maakte regisseur J. van den Berg de
  film 
  &lt;em&gt;Gevangen op Java&lt;/em&gt;

  met de acteur Gerard Thoolen in de rol van Willem
  Walraven.&lt;/p&gt;
&lt;p&gt;
  &lt;a href='igedeelte'&gt;I: &lt;/a&gt;

  Frank Okker, 'Dirksland tussen de doerians. Het Indi&amp;euml;beeld
  van Willem Walraven', in 
  &lt;em&gt;Indische Letteren&lt;/em&gt;

  8 (1993) 74 [Walraven circa 1927].&lt;/p&gt;
&lt;p&gt;Frank Okker&lt;/p&gt; 
&lt;dtml-var bwn_footer&gt;</text>
  </biography>
</biodes>

