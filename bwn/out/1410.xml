<biodes version="1.0">
  <fileDesc>
    <title>Plessner, Helmuth Karl Otto Gustav Bernhard (1892-1985)</title>
    <author>J. den Hollander</author>
    <ref target="http://resources.huygens.knaw.nl/bwn1880-2000/lemmata/bwn6/plessner"/>
    <date when="2007-09-12"/>
    <publisher>
      <name>Biografisch Woordenboek van Nederland:1880-2000</name>
      <ref target="http://resources.huygens.knaw.nl/bwn1880-2000"/>
    </publisher>
  </fileDesc>
  <person>
    <idno type="id">plessner</idno>
    <persName><name type="geslachtsnaam">Plessner</name>, Helmuth Karl Otto Gustav Bernhard</persName>
    <sex value="1"/>
    <event type="birth" when="1892"/>
    <event type="death" when="1985"/>
    <state type="occupation">filosoof</state>
    <state type="occupation">socioloog</state>
  </person>
  <biography>
    <graphic url="http://resources.huygens.knaw.nl/bwn1880-2000/lemmata/bwn6/images/images/PLESSNER.jpg"/>
    <text>&lt;dtml-var bwn_header&gt;
 &lt;p class=&amp;quot;genealogie&amp;quot;&gt;

&lt;strong&gt;Plessner, Helmuth Karl Otto Gustav Bernhard&lt;/strong&gt;, filosoof en socioloog (Wiesbaden (Duitsland) 4-9-1892 - 
G&amp;ouml;ttingen (Duitsland) 12-6-1985). Zoon van Fedor Plessner, arts, en Elisabeth Eschmann. Gehuwd op 6-12-1952 met Monika 
Hedwig Flora Theresia Atzert (geb. 1913), docente en vertaalster. Dit huwelijk bleef kinderloos.
&lt;/p&gt;


&lt;img src=&amp;quot;images/PLESSNER.jpg&amp;quot; align=&amp;quot;right&amp;quot; BORDER=&amp;quot;0&amp;quot; alt=&amp;quot;afbeelding van Plessner, Helmuth Karl Otto Gustav Bernhard&amp;quot; 
class=&amp;quot;bwnimg&amp;quot;&gt;

&lt;p&gt;Helmuth Plessner groeide als enig kind op in een welgesteld milieu. Zijn ouders leidden een particulier sanatorium voor 
zenuwzieken in Wiesbaden, dat omstreeks 1900 een kosmopolitisch kuuroord was. Tijdens de gezamenlijke diners met de gasten 
maakte Plessner al vroeg kennis met beschaafde omgangsvormen als tact en distantie, die later een belangrijke plaats zouden 
krijgen in zijn filosofische antropologie. Plessners vader was afkomstig uit een gelovig joodse familie, maar bekeerde zich 
kort na de geboorte van zijn zoon tot het lutheranisme. Tijdens zijn jeugd was Plessner zich nauwelijks bewust van zijn joodse 
achtergrond, die niettemin bepalend zou blijken voor zijn verdere leven.&lt;/p&gt;

&lt;p&gt;Na zijn gymnasiumopleiding in Wiesbaden ging Plessner in 1910 medicijnen studeren in Freiburg im Breisgau. Na een jaar 
zwaaide hij om naar biologie in Heidelberg, waar hij in 1913 het doctoraalexamen behaalde. Behalve voor zijn eigenlijke 
studie toonde hij veel belangstelling voor filosofie en sociologie. Zo publiceerde Plessner op 21-jarige leeftijd zijn eerste 
filosofische studie &lt;i&gt;Die wissenschaftliche Idee. Ein Entwurf &amp;uuml;ber ihre Form&lt;/i&gt; (1913). Mede hierdoor kreeg hij toegang 
tot de zondagse gesprekskring van de beroemde socioloog Max Weber, waar hij bekende intellectuelen als Ernst Troeltsch, 
Ernst Bloch en Georg Luk&amp;aacute;cs leerde kennen.&lt;/p&gt;

&lt;p&gt;Toen in de zomer van 1914 de Eerste Wereldoorlog uitbrak, meldde Plessner zich als vrijwilliger bij het Duitse leger, 
maar hij werd geweigerd wegens een zwak ontwikkelde rechterarm. Hierop besloot hij zijn studie voort te zetten met een 
promotieonderzoek, niet in de biologie - zoals hij aanvankelijk van plan was - , maar in de filosofie. Met het oog hierop 
verrichtte Plessner eerst in 1914/1915 bij Edmund Husserl in G&amp;ouml;ttingen studie naar de relatie tussen het ik-begrip van de 
laat-18de-eeuwse Duitse filosoof J.G. Fichte en de fenomenologie.&lt;/p&gt;

&lt;p&gt;Plessners aanvankelijke enthousiasme voor de fenomenologie bekoelde echter al snel, en tegelijkertijd trok het werk van 
Immanuel Kant hem steeds meer aan. Zo kwam het dat hij in 1916 bij de kantiaan Paul Hensel in Erlangen promoveerde op de 
dissertatie &lt;i&gt;Vom Anfang als Prinzip der Bildung transzendentaler Wahrheit&lt;/i&gt;. Niet lang daarna werd Plessner opgeroepen 
voor vervangende dienstplicht, die hij - dankzij goede connecties - in het Germanisches Museum in Neurenberg kon uitvoeren. 
Toen in 1919 in Beieren de revolutionaire Radenrepubliek werd uitgeroepen, deed hij enige politieke ervaring op als woordvoerder 
van de progressieve studenten, eerst in Erlangen en later in M&amp;uuml;nchen.&lt;/p&gt;

&lt;p&gt;Na zijn 'Habilitation' in 1920 op een niet in druk uitgegeven studie over Kants &lt;i&gt;Kritik der Urteilskraft&lt;/i&gt; vestigde 
Plessner zich als een van de vele honderden onbezoldigde privaatdocenten aan de nieuwe Keulse universiteit. Het kwam er nu 
op aan naam te maken als filosoof. Dat viel niet mee, zoals de geringe aandacht voor Plessners eerste originele werk, &lt;i&gt;Die 
Einheit der Sinne. Grundlinien einer Aesthesiologie des Geistes&lt;/i&gt; (1923), liet zien. Een probleem was dat Plessners idee&amp;euml;n 
over de filosofische antropologie niet goed pasten binnen de bestaande wijsgerige richtingen. Door zijn synthese van 
neokantiaanse, fenomenologische en levensfilosofische idee&amp;euml;n plaatste Plessner zich in feite buiten de grote wijsgerige 
scholen en was het lastig hem ergens onder te brengen.&lt;/p&gt;

&lt;p&gt;Plessners idee&amp;euml;n hadden wel veel affiniteit met de denkbeelden van Max Scheler, de toenmalige hoogleraar filosofie en 
sociologie in Keulen, maar dat bleek niet bepaald een voordeel te zijn. Scheler zag zijn jongere collega namelijk als een 
bedreiging en probeerde hem klein te houden. Zo schreef hij een kleinerende aanbeveling, toen Plessner in 1926 op de rol 
stond voor een buitengewoon hoogleraarschap. Ernstiger was de beschuldiging van plagiaat die hij uitbracht tegen Plessners 
&lt;i&gt;Stufen des Organischen und der Mensch. Einleitung in die philosophische Anthropologie&lt;/i&gt; (1928). Scheler nam deze 
beschuldiging weliswaar kort voor zijn dood in 1928 terug, maar de reputatieschade viel moeilijk te herstellen. Een andere 
teleurstelling voor Plessner was dat de verschijning van &lt;i&gt;Stufen des Organischen und der Mensch&lt;/i&gt; werd overschaduwd door 
de enorme publiciteit die Martin Heideggers kort daarvoor verschenen &lt;i&gt;Sein und Zeit&lt;/i&gt; (1927) ten deel viel.&lt;/p&gt;

&lt;p&gt;Plessner wilde met zijn filosofische antropologie een aantal fundamentele kwesties in de moderne filosofie oplossen, 
zoals het cartesiaanse dualisme tussen lichaam en geest. Uitgaande van de gedachte dat elk organisme zichzelf begrenst, 
probeerde hij aannemelijk te maken dat de mens tegelijk binnen en buiten zichzelf is, een lichaam is en een lichaam heeft. 
Kenmerkend voor de mens zou dan de 'excentrische positionaliteit' zijn van waaruit wij ons zelf kunnen bekijken. Plessner 
had ook een meer praktische bedoeling met de filosofische antropologie. Hij maakte zich zorgen over de 'volksbiologische' 
ideologie&amp;euml;n van zijn tijd en wilde hier een wetenschappelijk en filosofisch verantwoord mensbeeld tegenover stellen.&lt;/p&gt;

&lt;p&gt;De politieke dimensie van Plessners denken komt duidelijk tot uiting in twee andere publicaties uit het interbellum: 
&lt;i&gt;Grenzen der Gemeinschaft. Eine Kritik des sozialen Radikalismus&lt;/i&gt; (1924) en &lt;i&gt;Macht und menschliche Natur. Ein 
Versuch zur Anthropologie der geschichtlichen Weltansicht&lt;/i&gt; (1931). Plessner nam hierin stelling tegen de radicale 
bewegingen die de republiek van Weimar bedreigden, zonder overigens ondubbelzinnig te kiezen voor het liberaal-democratische 
model van de 'westerse' landen. Het probleem lag volgens hem niet zozeer in de politieke structuur als wel in de politieke 
cultuur van Duitsland. De elite dacht 'unpolitisch', en daaraan moest wat worden gedaan. Latere commentatoren verweten 
Plessner dat hij hierbij te weinig afstand nam van de autoritair-nationalistische idee&amp;euml;n van sommige van zijn tijdgenoten.&lt;/p&gt;

&lt;p&gt;In april 1933, drie maanden nadat de nationaal-socialisten van Adolf Hitler aan de macht waren gekomen, begon de 
economische uitsluiting van de joden in Duitsland. Plessner werd hier als 'halfjood' ook mee geconfronteerd. Zo kreeg 
hij van de autoriteiten te horen dat hij niet langer mocht doceren, juist toen een facultaire benoemingscommissie op 
het punt stond hem voor te dragen voor een persoonlijk hoogleraarschap in de filosofie, dezelfde functie die Scheler 
eerder had bekleed. In dezelfde maand overleed zijn vader onder onduidelijke omstandigheden; volgens Plessner zelf 
door het innemen van gif na boycotacties van de SA (Sturmabteilung), de paramilitaire afdeling van de nationaal-
socialistische partij.&lt;/p&gt;

&lt;p&gt;Aangezien zijn toekomst in Duitsland er somber uitzag, besloot Plessner te emigreren. Via Istanboel - waar hij eerst 
vergeefs een aanstelling aan de universiteit had proberen te krijgen - arriveerde hij begin januari 1934 in Groningen. 
Zijn vriend Frederik J.J. Buytendijk, bij wie hij in 1924 al enkele maanden in Amsterdam had doorgebracht en die nu hoogleraar 
fysiologie aan de Groningse universiteit was, had politiek asiel voor hem weten te regelen met hulp van het Comit&amp;eacute; tot steun 
aan Joodsche geleerden uit Duitschland. De ontvangst in de noordelijke universiteitsstad was weliswaar hartelijk, maar het 
kostte Plessner moeite zich aan te passen aan de sobere, kleinsteedse levensstijl. Financieel had hij het niet breed. Sinds 
1936 ontving hij als privaatdocent - eerst in de filosofische antropologie en vanaf 1937 ook in de sociologie - kleine 
toelagen uit verschillende fondsen. In de zomer van 1939 werd hij benoemd tot bijzonder hoogleraar in de sociologie aan 
het speciaal voor hem opgerichte Sociologisch Instituut in Groningen, het eerste in zijn soort in Nederland; deze 
aanstelling bracht overigens nog geen verbetering in zijn financi&amp;euml;le positie.&lt;/p&gt;

&lt;p&gt;De aanpassing aan de Nederlandse cultuur mocht moeite kosten, zij bood Plessner wel de kans met de blik van een 
buitenstaander naar de ontwikkelingen in zijn eigen land te kijken. Zo gaf hij tijdens zijn eerste cursusjaar in Groningen 
een algemeen college over de eigentijdse filosofie in Duitsland, waarbij hij speciaal voor zijn Nederlandse publiek inging 
op de sociale, politieke en religieuze achtergronden. Hieruit kwam &lt;i&gt;Das Schicksal deutschen Geistes im Ausgang seiner 
b&amp;uuml;rgerlichen Epoche&lt;/i&gt; (1935) voort. Dit oorspronkelijk in Zwitserland verschenen boek zou een kwart eeuw later in 
Duitsland worden herdrukt onder de titel &lt;i&gt;Die versp&amp;auml;tete Nation. &amp;uuml;ber die politische Verf&amp;uml;hrbarheit b&amp;uuml;rgerlichen 
Geistes &lt;/i&gt;(1959) en zou een groot succes worden.&lt;/p&gt;

&lt;p&gt;In dit boek geeft Plessner een briljante analyse van de intellectuele achtergrond van het nationaal-socialisme. De 
kerngedachte is dat Duitsers zich meer dan andere naties aangetrokken voelden tot vulgair-biologische ideologie&amp;euml;n, omdat 
zij geen sterke band hadden met het politieke humanisme van de vroegmoderne tijd. Duitsland, was, volgens Plessner, een 
laatkomer in het Europese staatsvormingsproces en beleefde zijn eenwording juist in de tijd waarin het traditionele 
mensbeeld ter discussie stond door toedoen van denkers als Charles Darwin, Karl Marx, Sigmund Freud en Friedrich Nietzsche. 
Het gevolg hiervan was een zodanige relativering van alle traditionele waarden en zekerheden dat ten slotte alleen nog de 
minimalistische idee&amp;euml;n over 'Blut und Boden' houvast leken te bieden.&lt;/p&gt;

&lt;p&gt;Tijdens de eerste jaren van de Duitse bezetting van Nederland kon Plessner zich nog betrekkelijk vrij bewegen. Hij gaf 
goed bezochte colleges, was actief in het landelijke hooglerarenprotest tegen de niet-joodverklaring, publiceerde &lt;i&gt;Lachen 
und Weinen. Eine Untersuchung nach den Grenzen menschlichen Verhaltens&lt;/i&gt; (1941), het eerste boek dat een groot publiek 
bereikte, en bezocht voor de laatste maal zijn zieke moeder in Wiesbaden. In januari 1943 werd Plessner echter ontslagen. 
Veiligheidshalve ging hij toen op wisselende adressen in Utrecht en Amsterdam wonen. Hierbij werd hij geholpen door het 
studentenverzet.&lt;/p&gt;

&lt;p&gt;In 1945 keerde Plessner naar Groningen terug. Ondanks weinig verheffende protesten vanuit de faculteit der Letteren en 
Wijsbegeerte tegen de benoeming van een Duitser werd Plessner in 1946 - door persoonlijke bemoeienis van minister van 
Onderwijs, Kunsten en Wetenschappen Gerard van der Leeuw - hoogleraar in de filosofie onder beding dat hij minstens vijf 
jaar zou blijven. Deze voorwaarde was gesteld, omdat Duitse universiteiten inmiddels ook veel belangstelling voor hem 
toonden. Plessner wenste zelf ook terug te keren, al was hij zich sterk verbonden gaan voelen met de Nederlandse cultuur 
en beheerste hij de taal ook redelijk goed.&lt;/p&gt;

&lt;p&gt;In 1951 nam Plessner op 59-jarige leeftijd een benoeming aan als hoogleraar op de nieuw gestichte leerstoel sociologie 
aan de Universiteit van G&amp;ouml;ttingen, een functie die hij tot zijn emeritaat in 1962 zou vervullen. Plessner had als remigrant 
al zijn tact nodig om het hoofd te bieden aan de gevoelens van schuld, rancune en afgunst die onder velen van zijn collega's 
leefden. Zo werd in G&amp;ouml;ttingen veel geroddeld over zijn huwelijk, in 1952, met de gescheiden Monika Tintelnot (geboren Atzert) 
en over het ruime, modernistische huis dat hij liet bouwen. In de tien jaren die Plessner als actief hoogleraar restten, 
toonde hij een geweldige energie. Afgezien van de opbouw van zijn eigen Soziologisches Seminar bekleedde hij tevens velerlei 
bestuursfuncties, waaronder het voorzitterschap van de Allgemeine Gesellschaft f&amp;uuml;r Philosophie in Deutschland (1954-1957), 
het voorzitterschap van de Deutsche Gesellschaft f&amp;uuml;r Soziologie (1955-1959) en het rectoraat van de Universiteit van G&amp;ouml;ttingen 
(1960-1961). In deze bestuurlijke functies had hij al zijn tact nodig om politiek gevoelige, met het oorlogsverleden 
samenhangende conflicten op te lossen.&lt;/p&gt;

&lt;p&gt;Intussen bleef Plessner de contacten met Nederland onderhouden in de vorm van adviezen, gastcolleges en vriendschappelijke 
correspondentie. Na zijn emeritaat in maart 1962 bekleedde hij gedurende een jaar de Theodor Heuss-leerstoel aan de New School 
for Social Research in New York. Eind 1963 verhuisde Plessner van G&amp;ouml;ttingen naar Z&amp;uuml;rich, voornamelijk om in de nabijheid te 
zijn van zijn oude vrienden, de dirigent Otto Klemperer, de theaterdirecteur Kurt Hirschfeld en de filosoof Hans Barth. Toen 
de laatste onverwachts overleed, nam hij van 1965 tot 1972 diens leeropdracht aan de Universiteit van Z&amp;uuml;rich waar. Plessner 
bleef tot op hoge leeftijd publiceren. Zo werkte hij zijn boek uit 1921, over de eenheid van de zintuigen, na een halve eeuw 
nog om tot de &lt;i&gt;Anthropologie der Sinne&lt;/i&gt; (1970). Na de dood van Klemperer, in juli 1973, verliet Plessner Z&amp;uuml;rich om terug 
te keren naar G&amp;ouml;ttingen, waar hij zijn laatste jaren doorbracht in een rusthuis. Hij overleed hier op 92-jarige leeftijd in 
1985.&lt;/p&gt;

&lt;p&gt;Helmuth Plessner had - anders dan Heidegger, met wie hij zich zelf vaak vergeleek - zijn creatieve jaren niet kunnen 
besteden aan een uitwerking van zijn idee&amp;euml;n en aan de vorming van een eigen school. Maar de groeiende belangstelling die 
zijn werk op latere leeftijd kreeg, vergoedde veel. Zo kreeg hij verschillende eredoctoraten: in Groningen (1964), Z&amp;uuml;rich 
(1972) en Freiburg im Breisgau (1982). Kort voor zijn dood maakte Plessner nog de uitgave van zijn verzameld werk mee. In 
Nederland zou de filosofische antropologie mede door toedoen van zijn leerlingen een vaste plaats in veel filosofieopleidingen 
krijgen. Internationaal gezien is de belangstelling zozeer toegenomen dat in 1999 een Helmuth Plessner Gesellschaft werd 
opgericht om de verschillende activiteiten te co&amp;ouml;rdineren.&lt;/p&gt;

&lt;p&gt;
&lt;a href=&amp;quot;agedeelte&amp;quot;&gt;A: &lt;/a&gt;Archief-H. Plessner in de Universiteitsbibliotheek te Groningen.
&lt;/p&gt;

&lt;p&gt;
&lt;a href=&amp;quot;pgedeelte&amp;quot;&gt;P: &lt;/a&gt;'Chronologische Gesamt&amp;uuml;bersicht der Publikationen von Helmuth Plessner' op de website van de 
Helmuth Plessner Gesellschaft: op de website van de Helmuth Plessner Gesellschaft: http://www.helmuth-plessner.de/ 
[15-8-2007]. Verder: &lt;i&gt;Helmuth Plessner. Gesammelte Schriften&lt;/i&gt;. Onder red. van G&amp;uuml;nter Dux [e.a.] (10 dln.; Frankfurt 
am Main 1980-1985); &lt;i&gt;Filosofische wegwijzer. Correspondentie van F.J.J. Buytendijk met Helmuth Plessner&lt;/i&gt; [Onder red. 
van H. Struyker Boudier] (Zeist 1993); &lt;i&gt;Politik-Anthropologie-Philosophie: Aufs&amp;auml;tze und Vortr&amp;auml;ge&lt;/i&gt;. Onder red. van 
Salvatore Giammusso en Hans-Ulrich Lessing (M&amp;uuml;nchen 2001).
&lt;/p&gt;

&lt;p&gt;
&lt;a href=&amp;quot;lgedeelte&amp;quot;&gt;L: &lt;/a&gt;Bibliografie van publicaties over Plessner tot 1990 door Hans Peter Balmer op de website van het 
&lt;i&gt;Biographisch-Bibliographisches Kirchenlexikon&lt;/i&gt;: http://www.bautz.de/bbkl/p/plessner_h.shtml [15-8-2007]; 
'Sekund&amp;auml;rliteratur zu Helmuth Plessner [1990-heden]' op de website van de Helmuth Plessner Gesellschaft: 
http://www.helmuth-plessner.de/ [15-8-2007]. Verder: Lolle Nauta, &lt;i&gt;Plessner's Anthropologie im gesellschaftlichen 
Kontext: (&amp;uuml;ber die Pragmatik eines Konzepts der menschlichen Person)&lt;/i&gt; (Groningen 1993); Hans Redeker, &lt;i&gt;Helmuth 
Plessner of de belichaamde filosofie &lt;/i&gt;(Delft 1995); Jos de Mul, 'Virtuele antropologie. Helmuth Plessner voor cyborgs', in idem, &lt;i&gt;Cyberspace Odyssee&lt;/i&gt; (Kampen 2002) 223-236; Klaas van Berkel, &lt;i&gt;Academische illusies. De Groningse 
universiteit in een tijd van crisis, bezetting en herstel, 1930-1950&lt;/i&gt; (Amsterdam 2005).
Carola Dietze, &lt;i&gt;Helmuth Plessner - leven en werk.&lt;/i&gt; Rotterdam; Uitgeverij Lemniscaat, 2015. 
&lt;/p&gt;

&lt;p&gt;
&lt;a href=&amp;quot;igedeelte&amp;quot;&gt;I: &lt;/a&gt;&lt;i&gt;Filosofische wegwijzer: correspondentie van F.J.J. Buytendijk met Helmuth Plessner.&lt;/i&gt; 
[Onder red. van H. Struyker Boudier] (Zeist 1993) 10 [Plessner circa 1963].
&lt;/p&gt;


&lt;p&gt;Jaap den Hollander&lt;/p&gt;
 
&lt;dtml-var bwn_footer&gt;






</text>
  </biography>
</biodes>

