<biodes version="1.0">
  <fileDesc>
    <title>Bronsveld, Andries Willem (1839-1924)</title>
    <ref target="http://resources.huygens.knaw.nl/bwn1880-2000/lemmata/bwn1/bronsveld"/>
    <publisher>
      <name>Biografisch Woordenboek van Nederland:1880-2000</name>
      <ref target="http://resources.huygens.knaw.nl/bwn1880-2000"/>
    </publisher>
  </fileDesc>
  <person>
    <idno type="id">bronsveld</idno>
    <persName><name type="geslachtsnaam">Bronsveld</name>, Andries Willem</persName>
    <sex value="1"/>
    <event type="birth" when="1839"/>
    <event type="death" when="1924"/>
    <state type="occupation">Ned. herv. predikant</state>
  </person>
  <biography>
    <graphic url="http://resources.huygens.knaw.nl/bwn1880-2000/lemmata/bwn1/images/images/BRONSVELD.jpg"/>
    <text>&lt;dtml-var bwn_header&gt;
 &lt;p class='genealogie'&gt;
  &lt;strong&gt;Bronsveld, Andries Willem&lt;/strong&gt;, hervormd predikant (Harderwijk 16-1-1839 - Utrecht 30-11-1924).

Zoon van Lammert Gijsbertus Bronsveld, bakker, en Willemina Zegers.
Gehuwd op 18-9-1862 met Catharina Cornelia Clarisse. Uit dit huwelijk
werden 2 zoons en 5 dochters geboren.

&lt;img src=&amp;quot;images/BRONSVELD.jpg&amp;quot; align=&amp;quot;right&amp;quot; BORDER=&amp;quot;0&amp;quot; alt=&amp;quot;afbeelding van Bronsveld, Andries Willem&amp;quot; class=&amp;quot;bwnimg&amp;quot;&gt;

&lt;/p&gt;
&lt;p&gt;Bronsveld bezocht het gymnasium te Harderwijk, en studeerde van
1856-1862 aan de universiteit van Utrecht, waar vooral de hoogleraar
J.I. Doedes indruk op hem maakte. In 1862 promoveerde hij in de
theologie, op een proefschrift getiteld: 
&lt;em&gt;Oorzaken der verbreiding van het rationalisme in ons land, sinds de
laatste jaren der vorige eeuw.&lt;/em&gt;

Hij was achtereenvolgens hervormd predikant te Ophemert (1862),
Charlois (1866), Haarlem (1868) en Utrecht (1880-1914). Sedert 1880
trad hij aan de Utrechtse universiteit op als privaatdocent namens de
Vereeniging voor hooger godgeleerd onderwijs in overeenstemming met de
belijdenis der Nederlandsen hervormde kerk. Hij bedankte in 1889 voor
een benoeming tot kerkelijk hoogleraar te Amsterdam. In en om het
kerkelijk leven bekleedde hij tal van functies. Hij was onder meer lid
en enige tijd vice-president van de synode.&lt;/p&gt;
&lt;p&gt;Zijn theologisch standpunt omschreef hij zelf als modern orthodox en
ethisch-irenisch. Hij onderschreef de belijdenis in 'wezen en
hoofdzaak', maar wilde de kerk niet binden aan formulieren van
vroegere eeuwen. De kerkleer stond niet voor alle tijden vast. Ook de
orthodoxie kon niet voorbijgaan aan het moderne kritische onderzoek,
dat in de bijbel het aandeel van de menselijke factor liet zien. De
zekerheid van de boodschap werd daardoor echter niet aangetast. Daarom
veroordeelde Bronsveld die moderne theologie, die niet meer als
uitdrukking van christelijk geloof beschouwd kon worden. De modernen
hoorden in de kerk niet thuis. Maar hun aanwezigheid was veroorzaakt
door ontrouw en ongeloof van de gemeente zelf. Ze moest nu met de
modernen geduld oefenen: zij zouden vanzelf de kerk wel verlaten zodra
die zich innerlijk vernieuwde. De Hervormde Kerk was ziek, maar niet
ongeneeslijk. Langs medische weg zou ze zich kunnen herstellen.&lt;/p&gt;
&lt;p&gt;In Bronsvelds visie op het onderwijs weerspiegelde zich zijn
hervormde gezindheid. Hij behoorde tot de oprichters van de Unie een
School met den Bijbel, maar stond gereserveerd tegenover de
schoolstrijd. Hij wilde ook hier herstel langs medische weg, door
gebruik te maken van de in de Hervormde Kerk schuilende krachten. Niet
van de politiek moest men verbetering verwachten, doch van gebed,
prediking en voorbeeld. Het ging niet zo zeer om de oprichting van
christelijke scholen, als om de vorming van christelijke onderwijzers
en christelijke huisvaders. Dan zou het evangelie ook in de -openbare -
scholen doorwerken, en het zou de beurt zijn van de tegenstanders van
christelijk onderwijs, bijzondere scholen te stichten. Subsidie voor
het bijzonder onderwijs begeerde hij niet: billijkheidshalve mocht men
die dan ook niet meer weigeren aan katholieke scholen, en dan zou het
middel erger zijn dan de kwaal. Want het grootste gevaar was voor
Bronsveld altijd de Roomse Mariakerk, erger dan openbaar heidendom,
omdat ze haar bijgeloof met de naam van Christus bedekte.&lt;/p&gt;
&lt;p&gt;Evenmin als andere orthodoxe predikanten van zijn generatie ontkwam
Bronsveld aan de noodzaak zijn plaats te bepalen tegenover de
dominerende figuur van Abraham Kuyper. Aanvankelijk schreef hij een
enkele maal in 
&lt;em&gt;De Standaard.&lt;/em&gt;

Hij sympathiseerde ten volle met Kuypers bestrijding van de
conservatieven. De Vrije Universiteit echter was hem te eng, omdat ze
koos voor het calvinisme en tegen de ethische orthodoxie, en aldus
scheiding maakte binnen de Hervormde Kerk. Beter achtte hij het de
bestaande universiteiten vanuit die kerk weer in christelijke zin te
be&amp;iuml;nvloeden. Zeer scherp veroordeelde hij de doleantie, al lag er
voor hem winst in dat de kerk nu verlost was van deze mannen die list
en geweld te baat namen. Misschien nog ernstiger was Kuypers
samenwerking met de katholieken, daar zulks immers leiden moest tot
'de machtsverheffing van de roomschen'.&lt;/p&gt;
&lt;p&gt;Bronsvelds afwijzing van Kuyper en de coalitie bracht hem in een
politiek isolement. Soms neigde hij nu naar het liberalisme, dat
weliswaar onverdraagzaam was tegenover de kerk en tolerant juist
tegenover Rome, maar misschien voor zuivering vatbaar zou zijn als het
ge&amp;euml;nt werd op de wortel van het geloof. Tweemaal beproefde
Bronsveld de oprichting van een eigen partij: in 1888 met S.H.
Buytendijk de Nationale Partij, in 1896 met J.Th. de Visser de
Christelijk-Historische Kiezersbond. Beide waren voornamelijk tegen
Kuyper en tegen Rome gericht. De kiezersbond boekte in 1897 enige
successen. De Visser verwierf een kamerzetel. Maar toen hij zich bij
Lohmans Vrij-Antirevolutionairen aansloot, wendde Bronsveld zich
teleurgesteld af. Nu zijn eigen groepering te niet gegaan was, zag hij
bij de protestantse partijen geen keus meer. Anti-revolutionairen
volgden Kuyper blindelings, christelijk-historischen met open ogen.
Bronsveld adviseerde sindsdien gewoonlijk liberaal te stemmen.&lt;/p&gt;
&lt;p&gt;Zijn invloed was groter dan zijn ge&amp;iuml;soleerde positie deed
vermoeden. Van 1867 tot zijn overlijden schreef hij vrijwel zonder
onderbreking elke maand een kroniek in de 
&lt;em&gt;Stemmen voor Waarheid en Vrede. Evangelisch tijdschrift voor de
protestantsche kerken.&lt;/em&gt;

Zijn zeer persoonlijke en doorgaans kritische commentaren op alle
kerkelijke en politieke gebeurtenissen trokken sterk de aandacht en
werden dikwijls in de dagbladpers besproken. Toen Bronsveld stierf
zwegen ook spoedig de 
&lt;em&gt;Stemmen.&lt;/em&gt;

Bronsvelds kroniek alleen had het blad in leven gehouden.&lt;/p&gt;
&lt;p&gt;Bronsveld was met hart en ziel hervormd predikant. Elk vraagstuk
bekeek hij vanuit de Hervormde Kerk. Wat kan zij tot de oplossing
bijdragen? Wat kan zij erbij winnen? Kerkherstel was voor hem tevens de
weg naar verbetering op alle andere levensterreinen. Mensen beoordeelde
hij naar hun liefde voor de Hervormde Kerk. In de tijd van Schaepman en
Kuyper moest hij naar het woord van de laatste wel een
&amp;quot;Einsp&amp;auml;nner&amp;quot; blijven. Men luisterde naar hem, maar
volgde hem niet.&lt;/p&gt;
&lt;p&gt;
  &lt;a href='pgedeelte'&gt;P: &lt;/a&gt;Een geselecteerde bibliografie in hieronder genoemde publikatie van
S.D. van Veen op p. 15 en 16.&lt;/p&gt;
&lt;p&gt;
  &lt;a href='lgedeelte'&gt;L: &lt;/a&gt;[A.W. Bronsveld], 
&lt;em&gt;Herinneringen van Fidelio&lt;/em&gt;

(Rotterdam, 1902); S.D. van Veen, in 
&lt;em&gt;Mannen en vrouwen van beteekenis in onze dagen. Levensschetsen en
portretten.&lt;/em&gt;

[Bijeengebr. door H. van der Mandere] 40 (1910) 1-52; A.W. Bronsveld, 
&lt;em&gt;Souvenirs (Amsterdam,&lt;/em&gt;

1918); L.C. Suttorp, 
&lt;em&gt;Dr. A.W. Bronsveld. Zijn visie op een halve eeuw&lt;/em&gt;

(Assen, 1966).&lt;/p&gt;

&lt;p&gt;
&lt;a href=&amp;quot;igedeelte&amp;quot;&gt;I: &lt;/a&gt;L.C. Suttorp, 
&lt;em&gt;Dr. A.W. Bronsveld. Zijn visie op een halve eeuw&lt;/em&gt;

(Assen, 1966) afbeelding tegenover titelblad.&lt;/p&gt;




&lt;p&gt;A.Th. van Deursen&lt;/p&gt; 
&lt;dtml-var bwn_footer&gt;</text>
  </biography>
</biodes>

