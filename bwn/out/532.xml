<biodes version="1.0">
  <fileDesc>
    <title>Fock, Gerardus Hubertus Galenus (1859-1935)</title>
    <author>A.A. Clement</author>
    <ref target="http://resources.huygens.knaw.nl/bwn1880-2000/lemmata/bwn6/fock"/>
    <date when="2003-08-08"/>
    <publisher>
      <name>Biografisch Woordenboek van Nederland:1880-2000</name>
      <ref target="http://resources.huygens.knaw.nl/bwn1880-2000"/>
    </publisher>
  </fileDesc>
  <person>
    <idno type="id">fock</idno>
    <persName><name type="geslachtsnaam">Fock</name>, Gerardus Hubertus Galenus</persName>
    <sex value="1"/>
    <event type="birth" when="1859"/>
    <event type="death" when="1935"/>
    <state type="occupation">componist</state>
    <state type="occupation">schilder</state>
  </person>
  <biography>
    <graphic url="http://resources.huygens.knaw.nl/bwn1880-2000/lemmata/bwn6/images/images/FOCK.jpg"/>
    <text>&lt;dtml-var bwn_header&gt;
 &lt;p class=&amp;quot;genealogie&amp;quot;&gt;

&lt;strong&gt;Fock, Gerardus Hubertus Galenus&lt;/strong&gt; (door naamstoevoeging
bij KB d.d. 10-12-1863, nr. 73 gewijzigd in &lt;b&gt;
Von Brucken Fock&lt;/b&gt;), componist en schilder 
(Koudekerke 28-12-1859 - Heemstede 15-8-1935). Zoon van Henri
Dignus Fock (door naamstoevoeging bij KB d.d. 10-12-1863, nr. 73
gewijzigd in Von Brucken Fock), ambtenaar, en Johanna Caland.
Gehuwd op 19-10-1885 met jkvr. Maria Johanna Pompe van Meerdervoort
(1864-1960). Dit huwelijk bleef kinderloos. 



&lt;/p&gt;
&lt;img src=&amp;quot;images/FOCK.jpg&amp;quot; align=&amp;quot;right&amp;quot; BORDER=&amp;quot;0&amp;quot; alt=&amp;quot;afbeelding van Fock, Gerardus Hubertus Galenus&amp;quot; class=&amp;quot;bwnimg&amp;quot;&gt;
&lt;p&gt;Gerard ('Geert') von Brucken Fock werd geboren op de fraaie, aan
de rand van Middelburg gelegen buitenplaats 'Ter Hooge', waar hij
de zomers van zijn vroege jeugd doorbracht. Hij had drie broers,
van wie ook Emile - hoewel deze een militaire loopbaan verkoos -
later bekendheid als componist zou verwerven. Graag trok Gerard
zich als 'eenzaamheidsfanatiker' terug in de natuur, waartoe de
omgeving van 'Ter Hooge' alle gelegenheid bood. Hoewel het liberaal
geori&amp;euml;nteerde, Nederlands-hervormde milieu waarin hij
opgroeide daartoe geen aanleiding vormde, zou een zeker fanatisme
hem later ook op het gebied van geloofszaken niet vreemd zijn.&lt;/p&gt;
&lt;p&gt;Zoals zijn geboortehuis doet vermoeden, waren de ouders van Von
Brucken Fock van aanzienlijke komaf en zeer gefortuneerd. Voor zijn
levensonderhoud heeft hij nooit hoeven werken, waarin hij zich
onderscheidde van de 'gemiddelde' kunstenaar uit zijn tijd.
Aangezien Von Brucken Fock - naar eigen zeggen - in de ogen van
zijn ouders 'ongezeggelijk en koppig' was, heel anders dan zijn
broers, die 'vlijtig en gehoorzaam' waren (Dozy-de Stoppelaar, 11),
werd hij in 1871 op een kostschool in Kampen geplaatst. Onderweg
daarheen logeerden zijn ouders met hem en zijn broer Emile in het
Amstelhotel in Amsterdam. Hier vond een voorval plaats dat van
grote, blijvende invloed op Von Brucken Focks zelfbeeld is geweest.
Toen hij daar op een piano in de salon enkele stukjes uit het hoofd
speelde, complimenteerde een dame zijn vader hiermee. Die
antwoordde echter dat dit spel nog niets was vergeleken bij dat van
zijn zoon Emile. Deze uitspraak bleef - naar eigen zeggen - als een
angel in het hart van de elfjarige Gerard zitten: zijn
leven lang voelde hij zich achtergesteld bij anderen.&lt;/p&gt;
&lt;p&gt;Na twee jaar kostschool keerde Von Brucken Fock in 1873 terug
naar Zeeland. Vervolgens bezocht hij de HBS te Middelburg, maar
doubleerde tweemaal, en ging toen van school. De muziek was in deze
jaren steeds belangrijker voor hem geworden; componeren en tekenen
wonnen het van het maken van huiswerk. In 1877 deed hij een poging
om op de Koninklijke Militaire Academie in Breda te komen, 'maar
zakte natuurlijk als een baksteen' (ibidem, 14), zoals hij het in
zijn 'Levensherinneringen' schreef: 'Nu zou ik dus tot de muziek
overgaan, nadat de heerlijkheid om met een sabel te pronken me
ontgaan was' (ibidem).&lt;/p&gt;
&lt;p&gt;Over zijn eerste composities - liederen en pianowerken - was Von
Brucken Fock niet tevreden. Daarom nam hij compositielessen bij
Richard Hol in Utrecht, die hem tussen 1877 en 1879 de beginselen
van de harmonieleer bijbracht. In zijn Utrechtse tijd kreeg hij
tevens pianolessen van T.L. van der Wurff, speelde altviool in
ensembles en onderhield contacten met vooraanstaande musici uit het
Utrechtsch Orkest, met wie hij in Middelburg concerteerde. Von
Brucken Fock schreef in deze periode veel pianomuziek, waarvan
sommige stukken onder 'opus 29' werden uitgegeven.&lt;/p&gt;
&lt;p&gt;Von Brucken Fock besloot verder te studeren bij de bekende
pedagoog en componist Friedrich Kiel in Berlijn, waar hij in
september 1879 aankwam. Vervolgens studeerde hij compositie bij
Woldemar Bargiel. De pianostukken uit deze tijd verschenen als
'opus 1' in druk. Op deze Berlijnse periode volgden vanaf 1883
rusteloze omzwervingen, tijdens welke Von Brucken Fock zich -
componerend en tekenend - onder meer ophield in Amsterdam, Dresden,
Praag, Wenen en op het Duitse waddeneiland Borkum. In 1885 keerde
hij terug naar Middelburg. Zijn huwelijk met jkvr. Marie Pompe van
Meerdervoort, de dochter van een Zeeuws Tweede-Kamerlid, vond in
hetzelfde jaar plaats. 's Zomers verbleef het paar in een huisje te
Domburg, waar Von Brucken Fock tekende, aquarelleerde en
componeerde. Graag vertoefde hij ook op het buiten 'Eversdijk' op
Zuid-Beveland, waar zijn schoonouders gingen wonen.&lt;/p&gt;
&lt;p&gt;Na een verblijf in Parijs woonde het echtpaar van 1888 tot 1891
in Amsterdam. Von Brucken Fock schreef hier, onder de titel 'Muziek
in de Hoofdstad', kritieken voor 
&lt;em&gt;De Amsterdammer&lt;/em&gt;, die hem echter vanwege zijn vaak
onbarmhartige oordeel niet door iedereen in dank werden afgenomen.
Hij was er een tijdlang directeur van het remonstrantse zangkoor;
daarnaast componeerde hij veel. Voortdurend heen en weer geslingerd
tussen kunst en kerk, tussen de idee&amp;euml;n van Henrik Ibsen en Leo
Tolstoj, vond Von Brucken Fock geen rust. Zijn echtgenote omschreef
het later zo: 'Toen begon Geert's twijfel aan de kunst. Ook
rentenieren werd hem zonde. Je moest je brood met je handen
verdienen. Die gedachten werkten door, Tolsto&amp;iuml; aan de
financi&amp;euml;le kant, Ibsen in ons liefdeleven' (Dozy-de
Stoppelaar, 25).&lt;/p&gt;
&lt;p&gt;Overeenkomstig de opvatting van Ibsen dat in ieder huwelijk de
liefde noodzakelijkerwijs zou afnemen, ging het echtpaar -
paradoxaal genoeg juist om de liefde te redden - uit elkaar. Het
beviel Von Brucken Fock echter slecht om op zichzelf in Utrecht op
kamers te wonen, zodat hij al snel naar zijn vrouw terugkeerde. Ook
de denkbeelden van Tolstoj wist hij niet in de praktijk te brengen.
Ge&amp;iuml;nspireerd door diens verhalen vatte hij het plan op, zelf
zijn geld te 'verdienen' als pianodocent in Leipzig. Hij gaf de
bankier die zijn geldzaken behartigde opdracht alles te verkopen,
waarna het echtpaar afreisde naar Duitsland. Dit avontuur uit 1891
draaide al spoedig uit op een mislukking.&lt;/p&gt;
&lt;p&gt;In de veronderstelling nagenoeg straatarm te zijn keerde het
echtpaar terug naar Middelburg. Daar bleek de verkoopopdracht niet
te zijn uitgevoerd, zodat Von Brucken Fock nog steeds rentenier
was. Verschillende malen heeft hij nog geprobeerd ieder materieel
bezit te ontvluchten, maar ook in de immateri&amp;euml;le schoonheid
vond hij het geluk niet. Hij probeerde het een paar dagen als
landarbeider op de hofstede van een oom van zijn echtgenote nabij
Kruiningen, maar bij een eerste poging de zeis aan te zetten sneed
hij zich al in de vingers. Tijdens een verblijf in Parijs werd hij
heilsoldaat, waarin zijn vrouw hem, na veel strijd, volgde. Van
1892 tot 1895 trokken zij, evangeliserend op straat, met een
draagbaar orgeltje heel Frankrijk en Zwitserland door. In deze
periode schreef en harmonieerde hij slechts liederen voor het Leger
des Heils.&lt;/p&gt;
&lt;p&gt;In 1895 nam Von Brucken Fock zijn tijdelijke demissie uit het
Leger des Heils, pakte de draad van het componeren weer op en
componeerde in 1898 
&lt;em&gt;De mond van de Gironde&lt;/em&gt;, later uitgegeven als 
&lt;em&gt;Impromptu le Gironde&lt;/em&gt; (opus 12/1) voor piano. Het is slechts
&amp;eacute;&amp;eacute;n van zijn vele werken die zijn ge&amp;iuml;nspireerd door
de natuur. Zelf zag Von Brucken Fock het als een pendant van een
drie jaar eerder geschreven compositie met de titel 
&lt;em&gt;Laag water aan de Schelde&lt;/em&gt;. Zijn schilderijen, tekeningen en
aquarellen behelzen dezelfde thematiek: landschappen, de duinen en
de zee, zoals moge blijken uit titels als 
&lt;em&gt;Domburg badstrand&lt;/em&gt; (1886) en 
&lt;em&gt;Een rustige Westerschelde&lt;/em&gt; (1890).&lt;/p&gt;
&lt;p&gt;Von Brucken Fock verliet Frankrijk en vestigde zich samen met
zijn vrouw opnieuw in Amsterdam, waar hij - behoudens enkele korte
onderbrekingen - tot 1904 bleef wonen. Bij hem bleef een hang naar
evangeliseren. Enige malen verruilde hij het Leger des Heils voor
de Vrije Evangelische Gemeente, en in 1898 wilde hij een
'Halleluja-bond' oprichten 'in de geest van het Heilsleger, maar
zonder de militaire dictatuur' (ibidem, 35). Maar het bleef bij wat
rondlopen met een sjerp om, waarop stond: 'Komt tot Jezus'. In
muzikaal opzicht waren het productieve jaren voor Von Brucken Fock.
Hij componeerde veel, onder meer zijn 
&lt;em&gt;Kerstcantate&lt;/em&gt; (1900) en de 
&lt;em&gt;Paascantate&lt;/em&gt; (1901). Tijdens een kort verblijf op Walcheren
werd hij ge&amp;iuml;nspireerd tot het schrijven van zijn 
&lt;em&gt;24 Pr&amp;eacute;ludes&lt;/em&gt; voor piano (1900/1901), naar het voorbeeld
van Fr&amp;eacute;d&amp;eacute;ric Chopin.&lt;/p&gt;
&lt;p&gt;Van 1904 tot 1912 woonden Von Brucken Fock en zijn vrouw in
Aerdenhout, in 1905/1906 onderbroken door een verblijf in Berlijn.
Na in 1912/1913 in Parijs te hebben gewoond en vervolgens in Laren,
verhuisde het echtpaar in 1917 naar Katwijk aan Zee. In Laren
schreef hij een boek over het naderend Koninkrijk Gods op aarde,
dat hij aan een ge&amp;iuml;nteresseerde uitgever zond. 'Toen werd mijn
vrouw ziek en kwam de angst in mij op dat ik - door mijn totaal van
het actuele afgekeerde wezen - de oorzaak van haar dood worden kon'
(Dozy-de Stoppelaar, 42). Von Brucken Fock vroeg het manuscript
terug, 'want ik bleek zelf niet uit te leven, wat ik daarin als
Christendom beschreef' (ibidem).&lt;/p&gt;
&lt;p&gt;De Middelburgse muziekuitgever Anthony Noske benaderde hem kort
hierop om hulp bij het pousseren van zijn werk, maar Von Brucken
Fock beleefde op dat moment een van zijn vele 'anti-kunstperiodes'.
Het antwoord dat hij Noske in april 1918 gaf, was veelzeggend: hij
deelde mee met de kunst te hebben gebroken, omdat hij daarin een
antichristelijke macht was gaan zien, die slechts leidde tot
hoogmoed, eerzucht en jaloezie. Nauwelijks een maand later schreef
hij echter dat een ziekte van zijn vrouw hem de ogen had geopend en
had doen besluiten tot zijn vroegere opvattingen en leefwijze terug
te keren. In 1920 verhuisde hij naar Heemstede, waar hij tot zijn
dood bleef wonen.&lt;/p&gt;
&lt;p&gt;In deze laatste periode van zijn leven gaf Von Brucken Fock
enkele kerkconcerten. Daarnaast musiceerde en tekende hij
hoofdzakelijk voor zichzelf, vluchtend voor het gezelschap van
anderen. Ook werkte hij opnieuw aan zijn oratorium 
&lt;em&gt;De wederkomst van Christus&lt;/em&gt;, dat hij omstreeks 1905 had
gecomponeerd. In 1921 bracht hij er wijzigingen in aan, en in 1934
ontstond een nieuwe bewerking. Over dit thema woonde hij ook enkele
conferenties bij. Vele malen wendde Von Brucken Fock zich nog
tijdens 'anti-kunstperioden' - zoals hij ze zelf noemde - af van de
kunst, en evenzovele malen kwam hij van die overwegingen terug.
Kort voor zijn overlijden op 75-jarige leeftijd voltooide hij zijn 
&lt;em&gt;Requiem&lt;/em&gt;, een meesterwerk, waarmee hij al in 1888 was
begonnen en dat hij in 1933 afsloot. Bij de succesrijke
premi&amp;egrave;re, een jaar later, kon hij wegens zijn verzwakte
gezondheid niet meer aanwezig zijn.&lt;/p&gt;
&lt;p&gt;Gerard von Brucken Fock heeft een aanzienlijk oeuvre nagelaten,
als componist &amp;egrave;n beeldend kunstenaar. Als toonkunstenaar
schiep hij een groot aantal werken voor een ruim aantal
bezettingen, waaruit invloed blijkt van, onder anderen,
Fr&amp;eacute;d&amp;eacute;ric Chopin, Edvard Grieg, Johannes Brahms en Franz
Liszt. Vele daarvan zijn tijdens zijn leven uitgevoerd. Zijn
composities voor piano verraden grote affiniteit met het
instrument, en veel van zijn orkestwerken zijn impressionistisch
van karakter. Als componist van liederen behoorde hij - met
Dani&amp;euml;l de Lange en Alphons Diepenbrock - tot de eersten in
Nederland die Franse liederen schreven. Het belangrijkste deel van
Von Brucken Focks oeuvre als beeldend kunstenaar kwam tot stand
tussen 1910 en 1920. In zijn schilderijen en tekeningen liet hij
zich ten dele door dezelfde onderwerpen inspireren als in zijn
composities: landschappen en de zee. Zijn werk sluit aan bij de
Haagse School, maar vertoont verschillende stijlinvloeden,
waaronder het impressionisme overheerst.&lt;/p&gt;
&lt;p&gt;
&lt;a href=&amp;quot;agedeelte&amp;quot;&gt;A: &lt;/a&gt;Archief Stichting G.H.G. von Brucken Fock Fonds in de
Zeeuwse Bibliotheek te Middelburg (o.a. het manuscript van de
'Levensherinneringen'); archief-Von Brucken Fock in het Nederlands
Muziek Instituut te 's-Gravenhage; persdocumentatie
betreffende G.H.G. von Brucken Fock bij het Rijksbureau voor
Kunsthistorische Documentatie te 's-Gravenhage.&lt;/p&gt;
&lt;p&gt;
&lt;a href=&amp;quot;pgedeelte&amp;quot;&gt;P: &lt;/a&gt;H.I.C. Dozy-de Stoppelaar, 
&lt;em&gt;G.H.G. von Brucken Fock. Een mens van twee werelden,
1859-1935 &lt;/em&gt;(Zeist 1959) bevat: 'Uit de Levensherinneringen' (7-
46) en andere autobiografische aantekeningen (51-69), 'Composities
van G.H.G. von Brucken Fock' (70-73) en 'Overzicht van de
schilderijen, tekeningen en aquarellen van G.H.G. von Brucken Fock'
(74-78).&lt;/p&gt;
&lt;p&gt;
&lt;a href=&amp;quot;lgedeelte&amp;quot;&gt;L: &lt;/a&gt;Wouter Paap, 'Gerard H.G. von Brucken Fock. Componist en
schilder', in 
&lt;em&gt;Mens en Melodie&lt;/em&gt;8 (1953) 75-79; Elbert van Zoeren, 
&lt;em&gt;De muziekuitgeverij A.A. Noske (1896-1926). Een bijdrage tot
dertig jaar Nederlandse muziekgeschiedenis&lt;/em&gt; (Haarlemmerliede
1987) 87-89, 158-161; A.J.A. ten Bruggencate, 
&lt;em&gt;Een leven voor de kunst. G.H.G. von Brucken Fock
(1859-1935)&lt;/em&gt; [Zeeuwse Katernen 4] (Middelburg 1989); Anna ten
Bruggencate, 
&lt;em&gt;Gerard von Brucken Fock. Een selectie&lt;/em&gt; [Zeeuwse Katernen 11]
(Middelburg 1995); Albert Clement, 'Gerardus Hubertus Galenus von
Brucken Fock (1859- 1935) - de musicus', in 
&lt;em&gt;Zeeland. Tijdschrift van het Koninklijk Zeeuwsch Genootschap der
Wetenschappen&lt;/em&gt; 4 (1995) 86-90; 
&lt;em&gt;G.H.G. von Brucken Fock, 5 moments musicaux. Op. 11; 12
Klavierstukken Op. 27/1, 3, 7, 8&lt;/em&gt;. Onder red. van Albert Clement
[Exempla Musica Zelandica III] (Middelburg 1995); Ernst Jan
Rozendaal, 'Von Brucken Fock, schilder-componist', in 
&lt;em&gt;Proviciale Zeeuwse Courant&lt;/em&gt;, 1-9-1995; lemma door Jan ten
Bokum, in 
&lt;em&gt;Het Honderd Componisten Boek. Nederlandse muziek van Albicastro
tot Zweers&lt;/em&gt;. Onder red. van Pay-Uun Hiu en Jolande van der Klis
(Haarlem [etc.] 1997) 89- 91; Marianne Boer, 
&lt;em&gt;24 Pr&amp;eacute;ludes van Von Brucken Fock en
Chopin&lt;/em&gt; [Ongepubliceerde doctoraalscriptie, Opleiding
Muziekwetenschap Universiteit Utrecht, 2001]; lemma door Albert
Clement, 'Gerard(us Hubertus Galenus) von Brucken Fock', in 
&lt;em&gt;The New Grove Dictionary of Music and Musicians&lt;/em&gt;(2de dr.;
Londen [etc.] 2001) IV, 458.&lt;/p&gt;
&lt;p&gt;
&lt;a href=&amp;quot;igedeelte&amp;quot;&gt;I: &lt;/a&gt;

&lt;em&gt;Het HonderdComponistenBoek. Nederlandse muziek van Albicastro
tot Zweers.&lt;/em&gt; Onder red. van Pay-Uun Hiu en Jolande van der Klis
(Haarlem [etc.] 1997) 90.v&lt;/p&gt;
&lt;p&gt;A.A. Clement&lt;/p&gt;
 
&lt;dtml-var bwn_footer&gt;</text>
  </biography>
</biodes>

