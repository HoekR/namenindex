<biodes version="1.0">
  <fileDesc>
    <title>Vrugt, Johanna Petronella (1905-1960)</title>
    <ref target="http://resources.huygens.knaw.nl/bwn1880-2000/lemmata/bwn2/vrugt"/>
    <publisher>
      <name>Biografisch Woordenboek van Nederland:1880-2000</name>
      <ref target="http://resources.huygens.knaw.nl/bwn1880-2000"/>
    </publisher>
  </fileDesc>
  <person>
    <idno type="id">vrugt</idno>
    <persName><name type="geslachtsnaam">Vrugt</name>, Johanna Petronella</persName>
    <sex value="2"/>
    <event type="birth" when="1905"/>
    <event type="death" when="1960"/>
    <state type="occupation">schrijfster</state>
  </person>
  <biography>
    <graphic url="http://resources.huygens.knaw.nl/bwn1880-2000/lemmata/bwn2/images/images/VRUGT.jpg"/>
    <text>&lt;dtml-var bwn_header&gt;
 &lt;p class='genealogie'&gt;
  &lt;strong&gt;Vrugt, Johanna Petronella&lt;/strong&gt;

(pseud. &lt;b&gt;Anna Blaman&lt;/b&gt;), letterkundige (Rotterdam 31-1-1905 - Rotterdam 13-7-1960).

Dochter van Pieter Jacob Vrugt, rijwielhandelaar, en Johanna Karolina
Wessels.

&lt;img src=&amp;quot;images/VRUGT.jpg&amp;quot; align=&amp;quot;right&amp;quot; BORDER=&amp;quot;0&amp;quot; alt=&amp;quot;afbeelding van Vrugt, Johanna Petronella&amp;quot; class=&amp;quot;bwnimg&amp;quot;&gt;



&lt;/p&gt;
&lt;p&gt;In het gezin Vrugt was Anna de oudste van drie kinderen;
'aanvankelijk behoorden wij tot de kleine, later tot de min of meer
gegoede middenstand', zou Anna's zuster later vertellen. De
vader had een aantal rijwielzaken in Rotterdam en verhuisde nogal eens
van de ene zaak naar de andere. Hij overleed in 1917, op 44-jarige
leeftijd. Anna was toen 12 jaar. De moeder verkocht de verschillende
zaken na enige tijd en kocht een pension in de Weste Wagenstraat. Anna,
die in deze jaren na haar vaders dood vaak ziek was, volgde een
onderwijzers-opleiding (de zg. 'normaallessen') en behaalde in
1924 de akte voor onderwijzeres. Ze heeft op een groot aantal scholen
in Rotterdam les gegeven; ondanks haar zwakke gezondheid en haar drukke
werkzaamheden besteedde ze veel tijd aan de literatuur. In 1928
verhuisde het gezin naar De Vlie-gerstraat, waar Anna tot haar dood
gewoond heeft.&lt;/p&gt;
&lt;p&gt;In 1927 stuurde zij wat letterkundig werk naar de uitgever W.L.
Brusse, de mededirecteur van W.L. en J. Brusse's Uitgeversmij.NV,
die haar erg aanmoedigde; twee jaar later liet ze Brusse haar roman 
&lt;em&gt;Peter Minne&lt;/em&gt;

lezen; Brusse voelde wel iets voor een uitgave, maar Anna zag toen af
van publikatie, omdat ze de roman bij nader inzien niet goed vond. Ze
ging Nederlands studeren aan de School voor Taal en Letterkunde in Den
Haag, maar moest na enkele maanden dit plan al weer opgeven. Het
lesgeven vergde te veel tijd en ze miste de fysieke kracht om buiten
haar werk nog te studeren en zeker ook om te publiceren. In 1935 nam ze
ontslag als onderwijzeres en kreeg een administratieve baan bij het
gemeentelijk gasbedrijf. In 1936 werd ze opgenomen in het
Bergweg-Ziekenhuis te Rotterdam. De artsen dachten aan een
ongeneeslijke nefritis (nierontsteking); op verzoek van haar moeder
kwam ze weer thuis; de diagnose van de medici bleek echter niet juist
te zijn, want ze herstelde van haar ziekte. Sindsdien zocht ze echter
geen betrekking meer en wijdde zich uitsluitend aan studie en
literatuur.&lt;/p&gt;
&lt;p&gt;In 1937 stuurde zij een dichtbundel aan de uitgever A.A.M. Stols;
deze gaf haar het advies haar po&amp;euml;zie in tijdschriften te plaatsen.
In 1939 verschenen een aantal gedichten van haar in enkele literaire
tijdschriften. Haar eigenlijke debuut was overigens de novelle
'Romance' in 
&lt;em&gt;Werk&lt;/em&gt;

(1939). Vanaf deze tijd begint haar literaire produktie, steeds met
gebruik van haar pseudoniem, dat ze in 1937 voor het eerst gebruikt
schijnt te hebben. Haar aanleg bleek meer te liggen in de richting van
het proza dan van de po&amp;euml;zie, getuige ook haar roman 
&lt;em&gt;Vrouw en vriend&lt;/em&gt;

(1941). Inmiddels was ze in 1940 begonnen aan de studie Frans aan de
School voor Taal- en Letterkunde; in 1945 behaalde ze de akte Frans
MO-B, wat haar er niet toe gebracht heeft opnieuw les te gaan geven,
behalve dan in een kleine baan aan de opleidingscursus voor
bibliotheekassistenten te Rotterdam in 1952. Ze bleef geregeld
publiceren: verhalen, vertalingen (vooral toneel) en enkele romans. Van
deze romans is het meest bekend geworden 
&lt;em&gt;Eenzaam Avontuur&lt;/em&gt;

(1948). Om deze roman is enige deining ontstaan, doordat tijdens de
boekenweek - op 8 februari 1949 - in Rotterdam een soort forum werd
gehouden in de vorm van een 'tribunaal'. Een aantal
journalisten en met de boekhandel verbonden figuren speelden de rol van
aanklager, verdediger, rechters en jury; het corpus delicti was de
roman 
&lt;em&gt;Eenzaam Avontuur.&lt;/em&gt;

De hele opzet was als grap bedoeld, maar liep toch wel uit de hand. De
zg. 'dagvaarding' was eigenlijk een opsomming van gebreken van
de roman. Anna Blaman verscheen niet op dit 'tribunaal' en ze
heeft zich een en ander nogal aangetrokken. In hetzelfde jaar weigerde
ze de Lucy B. en C.W. van der Hoogt-prijs van de Maatschappij der
Nederlandse Letterkunde te aanvaarden, omdat in het rapport van de
prijsbepalende commissie meer aarzeling dan instemming viel te lezen.
Door deze gebeurtenissen werd - hoewel de schrijfster dit geenszins
bedoeld had - wel veel aandacht op de roman 
&lt;em&gt;Eenzaam Avontuur&lt;/em&gt;

gevestigd. De roman werd bijzonder veel besproken en vaak, maar lang
niet altijd, negatief. Deze negatieve beoordeling doet een latere
generatie wat vreemd aan: de roman 
&lt;em&gt;Eenzaam Avontuur&lt;/em&gt;

vertoont in wezen dezelfde problematiek als haar eerdere en latere
romans en vele van haar verhalen. Dikwijls nl. geeft Anna Blaman een
scherpe ontleding van de erotiek, geeft zij roman- of verhaalfiguren
die door de geliefde verlaten zijn, die door gemis aan groep, gezin,
vriendschap zich overgeleverd voelen aan hun eenzaamheid, dikwijls op
onpersoonlijke pensionkamers beleefd. Het is niet juist dat de
homofilie in haar werk een grote rol speelt, al komt dit onderwerp wel
enige keren ter sprake. Vermoedelijk heeft Anna Blaman een deel van
haar eigen belevenissen in haar romans en verhalen geprojecteerd.&lt;/p&gt;
&lt;p&gt;Wil men haar bij een literaire stroming indelen, dan zou men haar
een 'literaire existentialiste' kunnen noemen. De laatste tien
jaar van haar leven heeft ze zich duidelijk met het Franse
existentialisme beziggehouden; ze hield lezingen over o.a. Sartre en
Simone de Beauvoir, en er is zeker enige verwantschap tussen haar werk
en dat van sommige Franse existentialisten. In de jaren vijftig heeft
Anna Blaman de erkenning gekregen die ze verdiende; verschillende
prijzen, opdrachten en reis-beurzen vielen haar ten deel. In 1950 werd
haar eenakter 
&lt;em&gt;In duizend vrezen&lt;/em&gt;

gespeeld in de Koninklijke Schouwburg in Den Haag ter gelegenheid van
het bezoek van het koninklijk paar aan Zuid-Holland; in 1957 ontving ze
de P.C. Hooft-prijs voor haar gehele oeuvre. Ze heeft meegewerkt aan de
oprichting van de Rotterdamse Comedie, aan welk gezelschap ze als
dramaturge verbonden werd. Na de verschijning van haar roman 
&lt;em&gt;Op leven en dood&lt;/em&gt;

(1954), waarin het hartinfact een dreigend element is, werd ze zelf
door deze ziekte getroffen. Ze herstelde min of meer, maar leefde onder
een dreiging. In oktober 1960 werd ze dodelijk getroffen door een
hersenembolie. Haar laatste roman 
&lt;em&gt;De verliezers&lt;/em&gt;

bleef onvoltooid.&lt;/p&gt;
&lt;p&gt;
  &lt;a href='agedeelte'&gt;A: &lt;/a&gt;Bij de Documentatiedienst van het Letterkundig Museum in Den
Haag is een vrij uitvoerige documentatie over Anna Blaman te
vinden.&lt;/p&gt;
&lt;p&gt;
  &lt;a href='pgedeelte'&gt;P: &lt;/a&gt;Behalve bibliografie van de afzonderlijk verschenen werken
van Anna Blaman samengesteld door H. Zwart, in 
&lt;em&gt;Literama&lt;/em&gt;

13 (1978) 7-8 (nov.-dec.) 262: Anna Blaman, 
&lt;em&gt;Fragmentarisch. Nagelaten proza.&lt;/em&gt;

Bijeengebr., ingel. en van toelichting voorzien door H. Struyker
Boudier (Amsterdam, [1978]).&lt;/p&gt;
&lt;p&gt;
  &lt;a href='lgedeelte'&gt;L: &lt;/a&gt;Behalve Hella Haase en Alfred Kossmann, 
&lt;em&gt;Anna Blaman. Twee lezingen&lt;/em&gt;

(Amsterdam, 1961): 
&lt;em&gt;Anna Blaman&lt;/em&gt;

[Samengest. door B. Bakker et al. 's-Gravenhage, 1962]. Schrijvers
prentenboek: 8; Henk Struyker Boudier, 
&lt;em&gt;Speurtocht naar een onbekende. Anna Blaman en haar Eenzaam
avontuur&lt;/em&gt;

(Amsterdam, 1973), Proefschrift Nijmegen; Corrie L&amp;uuml;hrs, 
&lt;em&gt;Mijn zuster Anna Blaman&lt;/em&gt;

(Amsterdam, 1976) en publikaties over Anna Blaman in boeken, kranten en
tijdschriften in 
&lt;em&gt;Literama&lt;/em&gt;

13 (1978) 7-8 (nov.-dec.) 263-265; Leo Ross, 'Anna Blaman', in 
&lt;em&gt;Kritisch lexicon van de Nederlandstalige literatuur na 1945.&lt;/em&gt;

Onder red. van Ad. Zuiderent, Hugo Brems, Tom van Deel (Alphen aan den
Rijn [etc.], 1980).&lt;/p&gt;

&lt;a href='igedeelte'&gt;I: &lt;/a&gt;  Corrie L&amp;uuml;hrs, 
&lt;em&gt;Mijn zuster Anna Blaman&lt;/em&gt;

(Amsterdam, 1976) afbeelding 10.&lt;/p&gt;


&lt;p&gt;W.A. Orn&amp;eacute;e&lt;/p&gt; 
&lt;dtml-var bwn_footer&gt;</text>
  </biography>
</biodes>

