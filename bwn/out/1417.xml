<biodes version="1.0">
  <fileDesc>
    <title>Pol, Balthasar van der (1889-1959)</title>
    <ref target="http://resources.huygens.knaw.nl/bwn1880-2000/lemmata/bwn2/pol"/>
    <publisher>
      <name>Biografisch Woordenboek van Nederland:1880-2000</name>
      <ref target="http://resources.huygens.knaw.nl/bwn1880-2000"/>
    </publisher>
  </fileDesc>
  <person>
    <idno type="id">pol_2</idno>
    <persName><name type="geslachtsnaam">Pol</name>, Balthasar van der</persName>
    <sex value="1"/>
    <event type="birth" when="1889"/>
    <event type="death" when="1959"/>
    <state type="occupation">natuurkundige</state>
    <state type="occupation">wiskundige</state>
  </person>
  <biography>
    <graphic url="http://resources.huygens.knaw.nl/bwn1880-2000/lemmata/bwn2/images/images/POLB.jpg"/>
    <text>&lt;dtml-var bwn_header&gt;
 &lt;p class='genealogie'&gt;
  &lt;strong&gt;Pol, Balthasar van der&lt;/strong&gt;, natuurkundige en toegepast wiskundige (Utrecht 27-1-1889 - Wassenaar 6-10-1959).

Zoon van Balthazar van der Pol, koopman, en Gerhardina Clasina
Steffens. Gehuwd op 2-6-1917 met Pietronetta Posthuma. Uit dit huwelijk
werden 1 zoon en 2 dochters geboren.



&lt;img src=&amp;quot;images/POLB.jpg&amp;quot; align=&amp;quot;right&amp;quot; BORDER=&amp;quot;0&amp;quot; alt=&amp;quot;afbeelding van Pol, Balthasar van der&amp;quot; class=&amp;quot;bwnimg&amp;quot;&gt;

&lt;/p&gt;
&lt;p&gt;Van der Pols vader was een welgesteld theehandelaar met brede
culturele belangstelling en Balthazar jr. kreeg ruimschoots gelegenheid
zijn vele talenten te ontwikkelen. Hij doorliep de rijks-HBS in zijn
geboorteplaats en deed staatsexamen gymnasium in 1911. Intussen legde
hij de grondslag voor de veelzijdige virtuositeit die hem in zijn
latere leven kenmerkte. Hij was een goed violist en altist, heeft zelfs
meegespeeld in het Utrechtsch Stedelijk Orkest, en studeerde orgel en
compositie, o.a. bij Johan Wagenaar. Hij was een volleerd stenograaf en
deze vaardigheid bewees hem later goede diensten bij onderhandelingen.
In zijn jeugd schaakte hij graag, maar verder interesseerde hij zich
voor sport evenmin als voor de oude talen. Wel was hij een ongemeen
bekwaam chauffeur.&lt;/p&gt;
&lt;p&gt;Van 1911 tot 1916 studeerde hij wis- en natuurkunde aan de
Rijksuniversiteit te Utrecht. Van 1916 tot 1917 werkte hij bij J.A.
Fleming, hoogleraar aan het University College te Londen, en van 1917
tot 1919 bij J.J. Thomson in het Cavendish Laboratorium te Cambridge.
Zijn daar begonnen vriendschap met de toekomstige Nobelprijswinnaar
E.V. Appleton is ook in latere jaren beider werk ten goede gekomen. Van
1919 tot 1922 was hij medewerker van H.A. Lorentz aan Teyler's
Stichting te Haarlem. Daarna trad hij in dienst bij het Natuurkundig
Laboratorium van Philips te Eindhoven, waar hij tot zijn pensionering
in 1949 bleef, gedurende de laatste jaren als Director of Fundamental
Radioresearch. Tevens was hij van 1938 tot 1949 bijzonder hoogleraar in
de theoretische elektriciteitsleer aan de Technische Hogeschool te
Delft.&lt;/p&gt;
&lt;p&gt;Van der Pol was een pionier van 'de wetenschappelijke beoefening
der radiotechniek. Zijn omvangrijke oeuvre heeft voornamelijk
betrekking op drie gebieden: voortplanting van radiogolven, theorie van
elektrische schakelingen en trillingen en wiskundige problemen die
daarmee in verband staan.&lt;/p&gt;
&lt;p&gt;Het proefschrift waarop hij in 1920 te Utrecht cum laude promoveerde
bij W.H. Julius is gebaseerd op zijn werk te Cambridge en getiteld: 
&lt;em&gt;De invloed van een ge&amp;iuml;oniseerd gas op het voortschrijden van
electromagnetische golven en toepassingen daarvan op het gebied van
draadlooze telegraphie en bij metingen van glimlichtontladingen.&lt;/em&gt;

Daarna heeft hij zich met fysische problemen betreffende het gedrag van
materie bij hoge frequenties nauwelijks meer beziggehouden. Van groot
praktisch belang - en tevens een wiskundige tour de force - was echter
het werk van Van der Pol en H. Bremmer uit 1938, waarbij de invloed van
de kromming van het aardoppervlak op de voortplanting van radiogolven
volledig in rekening wordt gebracht.&lt;/p&gt;
&lt;p&gt;Van der Pol heeft zich met elektrische trillingen intensief
beziggehouden. Hij vestigde er de aandacht op dat de amplitude van een
door een triode aangedreven trilling wordt bepaald door niet-lineaire
termen in de karakteristiek van de triode en hij stelde een
differentiaalvergelijking op die de werkelijke situatie adequaat
beschrijft. Deze 'Van der Pol-vergelijking' is voor de theorie
van trillings-verschijnselen van fundamentele betekenis gebleven. Zij
laat onder meer zien dat er twee grensgevallen zijn: de nagenoeg
harmonische, sinuso&amp;iuml;dale trillingen en de relaxatietrillingen.
Vermelding verdient ook het door Van der Pol en J. van der Mark
geconstrueerde 'kunsthart', een elektrisch toestelletje dat
spanningen levert die nauwkeurig overeenstemmen met die van een
elektrocardiogram.&lt;/p&gt;
&lt;p&gt;Door zijn mathematisch-fysisch (en technisch) werk raakte Van der
Pol steeds meer ge&amp;iuml;nteresseerd in de wiskunde zelf. Samen met
Bremmer schreef hij een uitvoerig boek over een gewijzigde formulering
van Heavisides operatorenrekening. Hij was echter meer
ge&amp;iuml;nteresseerd in elegante, expliciete, analytische resultaten dan
in algemene en abstracte methodes. In latere jaren hield hij zich
vooral bezig met getallentheorie.&lt;/p&gt;
&lt;p&gt;Van der Pol heeft zowel in Nederland als internationaal een
belangrijke rol gespeeld in organisatorische aangelegenheden. Hij was
oprichter, president en erelid van het Nederlands Radiogenootschap,
medeoprichter van 
&lt;em&gt;Physica&lt;/em&gt;

(Nederlands tijdschrift voor natuurkunde), erevoorzitter van de ursi
(Union Radio Scientifique Internationale) van 1946 tot 1949 lid van de
Radioraad. In 1945/1946 was hij president van de Tijdelijke Academie te
Eindhoven, een instelling ten bate van in het zuiden van het land
wonende of ondergedoken studenten. Gedurende vele jaren
vertegenwoordigde hij Nederland bij internationale besprekingen over
golflengteverdeling. Zijn diplomatieke gaven en zijn wetenschappelijke
reputatie gaven hem daarbij een groot gezag. Na zijn pensionering bij
Philips was hij tot 1956 directeur van het CCIR (Comit&amp;eacute; Consultatif
International des Radiocommunications) te Gen&amp;egrave;ve.&lt;/p&gt;
&lt;p&gt;Daarna vestigde hij zich te Wassenaar, maar in 1957 was hij visiting
professor aan de University of California te Berkeley en in 1958 aan de
Cornell University te Ithaca (New York). Van der Pol ontving vele
onderscheidingen, o.a. de Medal ofHonor van de Amerikaanse IRE
(Institution of Radio Engineers), de gouden Valdemar Poulsen medaille
van de Deense Technische Academie en eredoctoraten van de
universiteiten van Warschau en van Gen&amp;egrave;ve.&lt;/p&gt;
&lt;p&gt;
  &lt;a href='pgedeelte'&gt;P: &lt;/a&gt;B. van der Pol and H. Bremmer, 
&lt;em&gt;Operational calculus based on the two-sided Laplace integral&lt;/em&gt;

(Cambridge, 1950; 2nd ed. repr. Cambridge [etc.], 1964); 
&lt;em&gt;Balthasar van der Pol. Selected scientific papers.&lt;/em&gt;

Ed. by H. Bremmer and C.J. Bouwkamp (Amsterdam, 1960. 2
dl.).&lt;/p&gt;
&lt;p&gt;
  &lt;a href='lgedeelte'&gt;L: &lt;/a&gt;B.D.H. Tellegen, in 
&lt;em&gt;De Ingenieur&lt;/em&gt;

71 (1959) A 597-A 598; H. Bremmer, in 
&lt;em&gt;Nederlands tijdschrift voor natuurkunde&lt;/em&gt;

25 (1959) 333-335; 'obituary: prof. dr. Balth. van der Pol
1889-1959', in 
&lt;em&gt;Journal Uit. Telecommunication journal 1959,&lt;/em&gt;

217-218; M.G. Beumer, in 
&lt;em&gt;Natuur en techniek&lt;/em&gt;

27 (1959) 325-329; H.B.G. Casimir, in 
&lt;em&gt;Jaarboek der Koninklijke Nederlandse Akademie van wetenschappen&lt;/em&gt;

1959-1960,331-334.&lt;/p&gt;
&lt;p&gt;
&lt;a href=&amp;quot;igedeelte&amp;quot;&gt;I: &lt;/a&gt;&lt;i&gt;Persoonlijkheden in het Koninkrijk der Nederlanden in woord en beeld&lt;/i&gt;. Onder hoofdred. van H.P. van den Aardweg (Amsterdam 1938) 1163.
&lt;/p&gt;

&lt;p&gt;H.B.G. Casimir&lt;/p&gt; 
&lt;dtml-var bwn_footer&gt;</text>
  </biography>
</biodes>

