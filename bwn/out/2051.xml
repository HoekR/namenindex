<biodes version="1.0">
  <fileDesc>
    <title>Wttewaall Van Stoetwegen, jkvr. Christine Wilhelmine Isabelle (1901-1986)</title>
    <ref target="http://resources.huygens.knaw.nl/bwn1880-2000/lemmata/bwn4/wttewaall"/>
    <publisher>
      <name>Biografisch Woordenboek van Nederland:1880-2000</name>
      <ref target="http://resources.huygens.knaw.nl/bwn1880-2000"/>
    </publisher>
  </fileDesc>
  <person>
    <idno type="id">wttewaall</idno>
    <persName><name type="geslachtsnaam">Wttewaall Van Stoetwegen</name>, jkvr. Christine Wilhelmine Isabelle</persName>
    <sex value="2"/>
    <event type="birth" when="1901"/>
    <event type="death" when="1986"/>
    <state type="occupation">politica</state>
  </person>
  <biography>
    <graphic url="http://resources.huygens.knaw.nl/bwn1880-2000/lemmata/bwn4/images/images/WTTEWAALL.jpg"/>
    <text>&lt;dtml-var bwn_header&gt;
 &lt;p class='genealogie'&gt;
  &lt;strong&gt;Wttewaall Van Stoetwegen, jkvr. Christine Wilhelmine Isabelle&lt;/strong&gt;, Tweede-Kamerlid (Amsterdam 1-1-1901 - 's-Gravenhage 15-10-1986). Dochter van jhr. Henri Alexander Wttewaall van Stoetwegen,
  inspecteur der belastingen, en jkvr. Catharina Cornelia van
  Swinderen.
  
&lt;img src=&amp;quot;images/WTTEWAALL.jpg&amp;quot; align=&amp;quot;right&amp;quot; BORDER=&amp;quot;0&amp;quot; alt=&amp;quot;afbeelding van Wttewaall Van Stoetwegen, jkvr. Christine Wilhelmine Isabelle&amp;quot; class=&amp;quot;bwnimg&amp;quot;&gt;
  
  &lt;/p&gt;
&lt;p&gt;Afkomstig uit een eenvoudig adellijk geslacht - de familie
    kwam uit Tull en 't Waal in de provincie Utrecht - groeide
    Christine Wttewaall van Stoetwegen op in Emmen, het
    Zeeuwsvlaamse Oostburg en Rotterdam, de op elkaar volgende
    standplaatsen van haar vader bij de belastinginspectie. Pas op
    twintigjarige leeftijd deed zij eindexamen aan het Gemeentelijk
    Gymnasium te Schiedam. Daarvoor was niet alleen de veelvuldige
    absentie door ziekte verantwoordelijk. In deze periode had
    Christine namelijk meer te verwerken. Zo werd zij, nadat een
    heimelijke verloving onder druk van haar ouders was verbroken,
    voor een jaar naar een kostschool in Zwitserland gestuurd en
    leidde een in die tijd bewust geworden vervreemding van de
    Gereformeerde Kerk tot haar overgaan naar de Nederlandsche
    Hervormde Kerk. De latere Utrechtse hoogleraar M.J.A. de Vrijer
    zou haar, als vertrouwd predikant, bij deze stap geestelijk
    begeleiden. Na haar middelbare-schooltijd studeerde 'Bob' -
    zoals ze door haar vrienden en kennissen werd genoemd - vanaf
    23 november 1922 rechten in Leiden, waar zij bevriend raakte
    met de daar eveneens als studente ingeschreven prinses Juliana.
    Op 28 november 1927 slaagde zij voor het doctoraal examen.&lt;/p&gt;
&lt;p&gt;Jonkvrouw Wttewaall van Stoetwegens eerste maatschappelijke
    werkkring werd die van secretaresse bij de Federatie van
    Christelijke Vereenigingen van en voor Vrouwen en Meisjes te
    Utrecht, een betrekking die ze van 1927 tot 1930 uitoefende.
    Nadat zij, na het plotselinge overlijden van haar moeder in
    december 1930, enige jaren de zorg voor haar vader en enige van
    haar broers en zusters op zich had genomen, kwam zij in 1936
    als secretaresse in dienst van de Nederlandsche Christen
    Vrouwenbond (NCVB). Deze functie zou zij tien jaar lang
    vervullen. Tijdens de bezetting was zij lid van het illegale
    Nederlandsch Vrouwen Comit&amp;eacute;.&lt;/p&gt;
&lt;p&gt;In 1945 vroeg de toenmalige leider van de
    Christelijk-Historische Unie (CHU), H.W. Tilanus, jonkvrouw
    Wttewaall van Stoetwegen zitting te nemen in de voorlopige
    Tweede Kamer, het zogeheten Noodparlement. Haar werk en
    optreden voor de NCVB, alsmede het feit dat Tilanus een
    vrouwelijke vervanger voor de niet meer in de Kamer
    terugkerende mevrouw C.F. Mackay-Katz zocht, zullen zeker tot
    de voordracht hebben bijgedragen. Het lidmaatschap van het
    Noodparlement, sinds 20 november 1945, werd bij de eerste
    naoorlogse verkiezingen in mei 1946 gecontinueerd, en 'de
    freule' - de naam waaronder zij bij het publiek bekend werd -
    zou afgevaardigde blijven tot 8 mei 1971. Gedurende haar
    laatste parlementaire jaren fungeerde zij als plaatsvervangend
    fractievoorzitter.&lt;/p&gt;
&lt;p&gt;In 1947 werd jonkvrouw Wttewaall van Stoetwegen tot haar
    niet geringe verbazing door kamervoorzitter J.R.H. van Schaik
    benoemd tot lid van de parlementaire enqu&amp;ecirc;tecommissie,
    belast met het onderzoek naar het regeringsbeleid in de periode
    1940-1945. Als zeer betrokken en actief ondervraagster nam zij,
    tot en met het laatste verhoor in 1956, aan de werkzaamheden
    van de commissie deel.&lt;/p&gt;
&lt;p&gt;In de ruim 25 jaar van haar Tweede-Kamerlidmaatschap heeft
    de freule altijd een geheel eigen geluid laten horen. In haar
    'maidenspeech', op 19 december 1945, hield zij een warm
    pleidooi voor een rechtvaardige berechting van politieke
    (oorlogs)delinquenten en voor een goede behandeling van hun
    familieleden. Vele jaren lang namens de CHU-fractie optredend
    bij de opeenvolgende begrotingsdebatten van het ministerie van
    Justitie richtte jonkvrouw Wttewaall van Stoetwegen ook in
    latere jaren haar bijzondere aandacht op een betere sociale
    begeleiding in de Nederlandse gevangenissen. Zo hervatte zij de
    reeds oude discussie over het oprichten van een aparte
    gevangenis voor vrouwen. Ondanks toezeggingen van verscheidene
    bewindslieden kwam de bouw ervan niet tot stand, tot verdriet
    &amp;egrave;n ergernis van de initiatiefneemster.&lt;/p&gt;
&lt;p&gt;Het zelfstandige optreden van de freule trad bij vele andere
    kwesties evenzeer aan de dag. Bij de stemming over de
    soevereiniteitsoverdracht aan Indonesi&amp;euml;, op 8 december
    1949, behoorde zij tot een minderheid in haar fractie die voor
    stemde, hetgeen haar vooral door de behoudende vleugel in de
    CHU bepaald niet in dank werd afgenomen. In het najaar van 1955
    kwam zij zelfs in aanvaring met - de door haar overigens
    hogelijk gewaardeerde - CHU-leider Tilanus. Zo steunde de
    freule openlijk een motie van de Partij van de Arbeid (PVDA) en
    Volkspartij voor Vrijheid en Democratie (VVD), waarin van de
    Tweede Kamer een uitspraak werd gevraagd over het feit 'dat het
    niet op de weg van de Staat ligt de arbeid van de gehuwde vrouw
    te verbieden' (&lt;em&gt;De freule vertelt&lt;/em&gt;

    , 294). Tilanus, en trouwens meer confessionele afgevaardigden
    met hem, nam een nogal behoudend standpunt in jegens werkende,
    gehuwde vrouwen: de vrouw hoorde in het gezin. Ook pleitte
    jonkvrouw Wttewaall van Stoetwegen voor gelijke beloning van
    mannen en vrouwen bij gelijkwaardig werk. Deze en andere
    'vooruitstrevende' opvattingen bezorgden haar al spoedig de
    bijnaam 'de rode freule'. Overigens was zij op andere gebieden,
    bijvoorbeeld op zedelijk terrein, eerder conservatief te
    noemen. Nog in 1952 verklaarde zij zich tegen een verlaging van
    de leeftijd voor het passief kiesrecht voor de Tweede Kamer en
    Provinciale Staten naar 23 jaar, omdat 23-jarigen niet over
    voldoende levenservaring en -wijsheid zouden beschikken.&lt;/p&gt;
&lt;p&gt;Grote bekendheid en waardering verwierf freule Wttewaall van
    Stoetwegen in de discussies rond de huwelijken van de
    prinsessen Irene in 1964 en Beatrix in 1966. Het toetreden van
    prinses Irene tot de Rooms-katholieke kerk en de ambities van
    haar toekomstige echtgenoot ten aanzien van de Spaanse troon
    maakte in den lande veel emoties los, evenals de bekendmaking
    dat de kroonprinses zich had verloofd met de Duitse diplomaat
    Claus von Amsberg. In kamerredevoeringen en vraaggesprekken met
    de media legde de freule vooral de nadruk op de historische
    band tussen het Huis van Oranje-Nassau en het Nederlandse volk
    en vroeg zij aandacht voor de menselijke kant van het
    koningschap.&lt;/p&gt;
&lt;p&gt;Bij het zestigjarig jubileum van de CHU in 1968 werd
    jonkvrouw Wttewaall van Stoetwegen onderscheiden met het
    commandeurschap in de Orde van Oranje Nassau. Ook was zij
    erelid van haar partij. Nadat zij zich in 1971 als kamerlid had
    teruggetrokken, trad zij langzamerhand ook in het openbare
    leven steeds minder naar voren.&lt;/p&gt;
&lt;p&gt;Ofschoon jarenlang deel uit makend van de fractietop van de
    CHU, heeft de freule bij kabinetscrises en -formaties nooit een
    in het oog springende rol gespeeld. Toch had zij achter de
    schermen meer invloed dan vermoed: haar onafhankelijke
    opstelling in tal van zaken bezorgden haar bij potenti&amp;euml;le
    politieke tegenstanders vele waardevolle contacten. Juist het
    soms zo na&amp;iuml;ef lijkende, maar toch altijd zelfbewuste,
    openbare optreden van de freule, ook op radio en televisie,
    dwong haar omgeving steeds naar haar te luisteren. Zo werd de
    uitroep 'dit is gekkenwerk', tijdens een veel te lang durende
    nachtelijke kamerzitting op 26 november 1970, alom bekend en
    vaak aangehaald.&lt;/p&gt;
&lt;p&gt;De diep-christelijke levensovertuiging, waardoor freule
    Wttewaall van Stoetwegen zich in politicis zeer overtuigd en
    bezield liet leiden, kwam vooral tot uiting in haar warme
    belangstelling voor de zwakkeren in de samenleving, waartoe
    aanvankelijk zeker ook de vrouwen behoorden. In haar
    levensbeschouwing was zij overigens geenszins dogmatisch: haar
    keuze voor de wat minder belijnde CHU en de Nederlandse
    Hervormde Kerk is daarmee te verklaren. In het parlement
    functioneerde zij, zoals ze was: spontaan, origineel,
    ongekunsteld en openhartig. Zij was, kortom, 'een enig
    mens'.&lt;/p&gt;
&lt;p&gt;
  &lt;a href='agedeelte'&gt;A: &lt;/a&gt;Archief-C.W.I. Wttewaall van Stoetwegen in de Tweede
  Afdeling van het Algemeen Rijksarchief te
  's-Gravenhage.&lt;/p&gt;
&lt;p&gt;
  &lt;a href='pgedeelte'&gt;P: &lt;/a&gt;Naast artikelen in 
    &lt;em&gt;De Christenvrouw&lt;/em&gt;

    , 
    &lt;em&gt;Trouw&lt;/em&gt;

    , 
    &lt;em&gt;Vrouwenbelangen&lt;/em&gt;

    en 
    &lt;em&gt;De Nederlander&lt;/em&gt;

    o.a.: 'Rol en betekenis van de CH-vrouwen', in 
    &lt;em&gt;Herinneringen aan de Unie waarin we ons thuis voelden.
    Christelijk-historische karakteristieken&lt;/em&gt;

    . Onder red. van A.J. van Dulst (['s-Gravenhage] 1980) 85-88.
    Haar memoires verschenen onder de titel 
    &lt;em&gt;De freule vertelt&lt;/em&gt;

    (Baarn, 1973).&lt;/p&gt;
&lt;p&gt;
  &lt;a href='lgedeelte'&gt;L: &lt;/a&gt;Naast necrologie&amp;euml;n in o.a. 
  &lt;em&gt;Haagsche Courant&lt;/em&gt;

  , 16-10-1986, 
  &lt;em&gt;NRC Handelsblad&lt;/em&gt;

  , 16-10-1986, 
  &lt;em&gt;De Telegraaf&lt;/em&gt;

  , 17-10-1986, 
  &lt;em&gt;Trouw&lt;/em&gt;

  , 17-10-1986, 
  &lt;em&gt;de Volkskrant&lt;/em&gt;

  , 17-10-1986 en 
  &lt;em&gt;CDA Actueel&lt;/em&gt;

  , 25-10-1986; 
  &lt;em&gt;Opzij. Feministisch maandblad&lt;/em&gt;

  14 (1986) 12 (dec.) 61: interview door Bibeb in 
  &lt;em&gt;Vrij Nederland&lt;/em&gt;

  , 26-2-1966; G. Puchinger, 
  &lt;em&gt;Tilanus vertelde mij zijn leven&lt;/em&gt;

  (Kampen, 1966); 'Jkvr.mr. C.W.I. Wttewaall van Stoetwegen', in
  idem, 
  &lt;em&gt;Hergroepering der partijen?&lt;/em&gt;

  (Delft, 1968) 171-198.&lt;/p&gt;

&lt;p&gt;
&lt;a href=&amp;quot;igedeelte&amp;quot;&gt;I: &lt;/a&gt;&lt;i&gt;Nederland's Adelsboek&lt;/i&gt;. Onder hoofdred. van W.F. del Campo Hartman ('s Gravenhage 1965) [Jaargang 58] tegenover pagina 354.
&lt;/p&gt;

&lt;p&gt;W. Slagter&lt;/p&gt; 
&lt;dtml-var bwn_footer&gt;</text>
  </biography>
</biodes>

