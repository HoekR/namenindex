<biodes version="1.0">
  <fileDesc>
    <title>Dito, Johannes Karel Marie (1904-1977)</title>
    <ref target="http://resources.huygens.knaw.nl/bwn1880-2000/lemmata/bwn1/dito"/>
    <publisher>
      <name>Biografisch Woordenboek van Nederland:1880-2000</name>
      <ref target="http://resources.huygens.knaw.nl/bwn1880-2000"/>
    </publisher>
  </fileDesc>
  <person>
    <idno type="id">dito</idno>
    <persName><name type="geslachtsnaam">Dito</name>, Johannes Karel Marie</persName>
    <sex value="1"/>
    <event type="birth" when="1904"/>
    <event type="death" when="1977"/>
    <state type="occupation">r.k. religieus</state>
    <state type="occupation">omroepbestuurder</state>
  </person>
  <biography>
    <graphic url="http://resources.huygens.knaw.nl/bwn1880-2000/lemmata/bwn1/images/images/DITO.jpg"/>
    <text>&lt;dtml-var bwn_header&gt;
 &lt;p class='genealogie'&gt;
  &lt;strong&gt;Dito, Johannes Karel Marie&lt;/strong&gt;, R.K. priester, lid van de Orde der Dominicanen, voorzitter van de Katholieke Radio Omroep (Velsen 9-10-1904 - Den Haag 20-9-1977).

Zoon van Simon Johannes Dito, commies bij de Hollandsche IJzeren
Spoorwegmij., en Rensiena Petronella Spoelstra.

&lt;img src=&amp;quot;images/DITO.jpg&amp;quot; align=&amp;quot;right&amp;quot; BORDER=&amp;quot;0&amp;quot; alt=&amp;quot;afbeelding van Dito, Johannes Karel Marie&amp;quot; class=&amp;quot;bwnimg&amp;quot;&gt;



&lt;/p&gt;
&lt;p&gt;Dito trad na zijn gymnasiale opleiding te Nijmegen in 1922 toe tot
de Orde der Dominicanen. Op zijn priesterwijding in 1929 volgden
theologische studies die in 1930 werden afgerond met het behalen van de
in die Orde geldende wetenschappelijke graad van 'lector in de
theologie' (vergelijkbaar met het doctoraat in de godgeleerdheid)
op het in het Latijn geschreven proefschrift 'De Mediatione Beatae
Mariae Virginis' (Over het Middelaarschap van de H. Maagd Maria).
Aangezien hij al tijdens zijn studiejaren grote belangstelling had
getoond voor het toen nog nieuwe medium radio als middel van
verkondiging, nodigde de oprichter en voorzitter van de Stichting
Katholieke Radio Omroep zijn ordebroeder pastoor L.H. Perquin hem in
1930 uit om zijn assistent te worden. Na een korte periode van
werkzaamheid op de propaganda- en de programma-afdeling werd hij om
zijn organisatorische gaven opgenomen in de dagelijkse leiding van de
KRO. Hij onderhield als zodanig de contacten met vele katholieke
culturele, godsdienstige en sociale organisaties; ook als secretaris
van de Katholieke Radio Volksuniversiteit. Hij vertegenwoordigde de KRO
bij een aantal offici&amp;euml;le radioinstanties zoals de Radioraad, de
Radio Contact Commissie, het Centraal Bureau voor de Omroep en de
Indi&amp;euml;-Programma-Commissie.&lt;/p&gt;
&lt;p&gt;Zijn grote belangstelling voor het missiewerk bracht hem in 1933 tot
het initiatief om via de kortegolfzender van
Philips-[Omroep]-Holland-Indi&amp;euml; (De PHOHI) wekelijks uitzendingen
van een uur te verzorgen voor de missionarissen in de Oost. In 1935 was
dit werk al uitgegroeid tot de wekelijkse verzorging van vier
programma's van een uur voor landgenoten in Azi&amp;euml;, Afrika,
Midden- en Zuid-Amerika. Pater Dito had ruim zes jaar de leiding van
deze 'KRO-Werelduitzendingen'. Hij was echter ook op een andere
manier internationaal werkzaam. Aanvankelijk medewerker, werd hij in
1935 directeur van het Internationaal Katholiek Radio Bureau (de
huidige organisatie UNDA) waarvan KRO-voorzitter L.H. Perquin in 1928
een van de oprichters was. Dit instituut beoogde samenwerking van alle
katholieke radio-organisaties in Europa. Zijn arbeid op dat terrein
vond erkenning in enkele buitenlandse onderscheidingen. Na de dood van
KRO-voorzitter Perquin in 1938 benoemde het KRO-bestuur hem tot diens
opvolger. Dito was toen 34 jaar.&lt;/p&gt;
&lt;p&gt;Tijdens zijn KRO-voorzitterschap werd Nederland in 1940 betrokken in
de Tweede Wereldoorlog en in mei door de Duitsers bezet. Gedurende de
eerste tien maanden van de bezetting heeft pater Dito met de meest
oprechte bedoelingen gestreden voor het behoud van het Nederlandse
omroepbestel en voor het bestaan van de KRO in het bijzonder. Vooral
dit laatste zag hij als zijn persoonlijke opdracht. Zijn wijze van
optreden in die periode is, evenals dat van een aantal andere
omroepleiders, na de oorlog ernstig bekritiseerd. Men verweet het o.m.
een al te grote en gewillige meegaandheid met de eisen van de
bezettende macht. Om de KRO te behouden was hij tot belangrijke
concessies bereid, mits het in religieus opzicht geen principi&amp;euml;le
waren. Hoewel hij zowel met zijn bestuur als met de aartsbisschop
mgr.dr. J. de Jong over diverse maatregelen overleg pleegde, trad hij
ook nog wel eens eigenmachtig op waardoor gevaarlijke situaties
ontstonden. Toen echter in december bleek dat de bezettingsautoriteiten
de concentratie van de omroep verlangden en een beleidslijn
uitstippelden waarbij de KRO zijn autonome werkzaamheid moest
prijsgeven, besloot pater Dito te zamen met zijn bestuur de
uitzendingen onmiddellijk stop te zetten. Dit werd hun verboden tot de
dag dat de oude omroeporganisaties plaats moesten maken voor de nieuwe,
op nationaal-socialistische leest geschoeide, 'Rijksradio-omroep De
Nederlandsche Omroep'. De KRO eindigde op zaterdagavond 8 maart
1941 zijn werkzaamheid met een afscheidstoespraak door pater Dito. Na
de liquidatie werden geen katholieke programma's meer
uitgezonden.&lt;/p&gt;
&lt;p&gt;Toen bij het wenden van de Duitse krijgskans in het geheim de
terugkeer van de oude omroepen na de oorlog werd voorbereid, bleken er
zowel intern als bij het episcopaat bezwaren te bestaan tegen de
terugkeer van pater Dito als voorzitter van de KRO. Deze bezwaren
werden sterker toen hij in mei 1944 buiten medeweten van de
aartsbisschop en van het KRO-bestuur via Zwitserland en Spanje Londen
wist te bereiken waar hij met de Nederlandse regering in ballingschap
de toekomstige organisatie van het radiobestel besprak. Na de
bevrijding in juli 1945 liet mgr. De Jong schriftelijk weten dat hij
graag een ander op de voorzitterszetel van de KRO zag. Pater Dito
diende in augustus 1945 zijn ontslag in bij het KRO-bestuur. Dit werd
hem eervol verleend met de erkenning van de vele goede diensten die hij
in de afgelopen vijftien jaar aan de KRO bewezen had. Hij werd
opgevolgd door zijn ordebroeder prof.mag.dr. J.B. Kors.&lt;/p&gt;
&lt;p&gt;Tot 1953 wijdde pater Dito zich vanuit Fribourg (Zwitserland) aan
het werk van het internationale katholieke radio- en
televisie-instituut UNDA. Daarna belastte de kerkelijke overheid hem
met pastorale taken o.a. in Denemarken. Van 1963 tot 1971 was hij
verbonden aan het internationale katholieke studie- en
informatiecentrum 'Pro Mundi Vita' in Brussel dat zich vooral
bezighoudt met de bestudering van godsdienstige en sociale problemen in
de ontwikkelingslanden. In zijn laatste levensjaren was hij medewerker
van het Centraal Missie Commissariaat, waar men profiteerde van zijn
organisatorische talenten en zijn grote kennis van internationale
missionaire zaken. In 1972 was hij een der organisatoren van de
succesvolle oecumenische actie 'Kom over de Brug' (Kerken in
Nederland helpen kerken overzee).&lt;/p&gt;
&lt;p&gt;Pater Dito was een man van grote werkdrift, voortvarend en energiek
bij alles wat hij aanpakte. Een man ook van grote, soms te grote
verbeeldingskracht waardoor hij, vooral in zijn jongere jaren, de
realiteit nog al eens uit het oog verloor. Daarvan heeft hij enkele
malen in zijn leven de bittere gevolgen ondervonden. Dit heeft hem
echter nooit depressief en evenmin opstandig gemaakt. Hij aanvaardde de
gevolgen en poogde dan gemaakte fouten te vermijden. Bij zijn dood in
1977 bleek dat men zeer veel waarde hechtte aan zijn positieve
eigenschappen omdat men overtuigd was van de zuiverheid van zijn
overtuigingen bij alles wat hij ondernam. Dit gold zeker voor de
periode van zijn werkzaamheid in de omroep. Aan de ontwikkeling van dit
medium in de vooroorlogse jaren heeft hij een groot aandeel gehad. Dat
werk was niet enkel in het belang van het katholieke volksdeel maar ook
in dat van het Nederlandse volk als geheel.&lt;/p&gt;
&lt;p&gt;
  &lt;a href='agedeelte'&gt;A: &lt;/a&gt;Archief KRO, Hilversum; Aartsbisschoppelijk Archief,
Utrecht.&lt;/p&gt;
&lt;p&gt;
  &lt;a href='pgedeelte'&gt;P: &lt;/a&gt;Artikelen in de 
&lt;em&gt;Katholieke Radio-Gids&lt;/em&gt;

in de jaren 1930-1941.&lt;/p&gt;
&lt;p&gt;
  &lt;a href='lgedeelte'&gt;L: &lt;/a&gt;Paul de Waart in de 
&lt;em&gt;Katholieke Radio-Gids&lt;/em&gt;

14 (1938) 38 (17 september) 2 en 3; 
&lt;em&gt;ibidem,&lt;/em&gt;

16 (1940) 31 (3 augustus) 3; 
&lt;em&gt;KRO 1925-1950 .&lt;/em&gt;

. . [Door L. Lutz en T. van Tomputte. Hilversum, 1950]; L. de Jong, 
&lt;em&gt;Het Koninkrijk der Nederlanden in de Tweede Wereldoorlog&lt;/em&gt;

(Den Haag, 1972) IV 651, 653-654, 662, 664-665; D. Verkijk, 
&lt;em&gt;Radio Hilversum. 1940-1945&lt;/em&gt;

(Amsterdam, 1974) passim; H. v.d. Heuvel, 
&lt;em&gt;Nationaal of Verzuild...&lt;/em&gt;

(Baarn, 1976) passim.&lt;/p&gt;
&lt;p&gt;
&lt;a href=&amp;quot;igedeelte&amp;quot;&gt;I: &lt;/a&gt;&lt;i&gt;Persoonlijkheden in het Koninkrijk der Nederlanden in woord en beeld&lt;/i&gt;. Onder hoofdred. van H.P. van den Aardweg (Amsterdam 1938) 362.
&lt;/p&gt;

&lt;p&gt;H.W.A. Joosten&lt;/p&gt; 
&lt;dtml-var bwn_footer&gt;</text>
  </biography>
</biodes>

