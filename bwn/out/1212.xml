<biodes version="1.0">
  <fileDesc>
    <title>Mengelberg, Friedrich Wilhelm (1837-1919)</title>
    <ref target="http://resources.huygens.knaw.nl/bwn1880-2000/lemmata/bwn2/mengelbergfw"/>
    <publisher>
      <name>Biografisch Woordenboek van Nederland:1880-2000</name>
      <ref target="http://resources.huygens.knaw.nl/bwn1880-2000"/>
    </publisher>
  </fileDesc>
  <person>
    <idno type="id">mengelbergfw</idno>
    <persName><name type="geslachtsnaam">Mengelberg</name>, Friedrich Wilhelm</persName>
    <sex value="1"/>
    <event type="birth" when="1837"/>
    <event type="death" when="1919"/>
    <state type="occupation">beeldhouwer</state>
  </person>
  <biography>
    <text>&lt;dtml-var bwn_header&gt;
 &lt;p class='genealogie'&gt;
  &lt;strong&gt;Mengelberg, Friedrich Wilhelm&lt;/strong&gt; (Wilhelm), kerkelijk beeldhouwer (Keulen (Duitsland) 18-10-1837 - Utrecht 6-2-1919).

Zoon van Johann Edmund Egidius Mengelberg, kunstdraaier en
kranenfabrikant, en Catharina Wilhelmina Leiniger. Gehuwd op 18-10-1866
met Wilhelmina Anna Helena Schrattenholz. Uit dit huwelijk werden 8
zoons en 8 dochters geboren.



&lt;/p&gt;
&lt;p&gt;Mengelberg stamde uit een familie die reeds verscheidene kunstenaars
had voortgebracht. Zijn grootvader Egidius (1770-1849) was een bekend
schilder, evenals zijn oom Otto Heinrich (1817-1890). De familie was
protestant, pas op zijn achttiende ging Wilhelm tot het katholicisme
over. Het is zeer goed mogelijk dat zijn belangstelling voor de
middeleeuwse kunst hierbij invloed heeft gehad. Zijn opleiding kreeg
hij bij de Keulse beeldhouwer Christoph Stephann (1797-1864) en aan de
door zijn grootvader Egidius opgerichte Mengelbergsche Zeichenschule,
eveneens te Keulen. Deze opleiding was aanvankelijk in hoofdzaak
classicistisch geori&amp;euml;nteerd, doch met de komst van de later als
architect bekend geworden Friedrich (von) Schmidt werd ook de
middeleeuwse kunst, en in het bijzonder de gotiek, in het lesprogramma
opgenomen. Dit zou voor Mengelberg van groot belang blijken te zijn.
Nadat hij in Keulen zijn leertijd geheel volbracht had, wenste hij zich
verder te bekwamen in M&amp;uuml;nchen of Parijs. In die tijd kwam hij in
contact met de Akense kanunnik en oudheidkundige Franz Bock
(1823-1899), die hem onder zijn hoede nam en hem verder in de
middeleeuwse kunst inwijdde. Mengelberg besloot daarop in Keulen te
blijven, waar hij al spoedig opdrachten van belang kreeg. Omdat hij,
waarschijnlijk door bemiddeling van Franz Bock, vrij wat werk kreeg in
Aken, vestigde hij zich in 1865 in die stad. Het atelier dat hij in
Keulen had opgericht kwam nu onder leiding te staan van zijn jongere
broer Otto (1841-1891).&lt;/p&gt;
&lt;p&gt;In 1868 vervaardigde hij, vermoedelijk wederom door bemiddeling van
Franz Bock, een bisschopszetel voor de RK Sint-Catharinakathedraal te
Utrecht. Dit werkstuk werd zo goed ontvangen dat Mengelberg door de
kerkelijke autoriteiten werd uitgenodigd zich in Utrecht te vestigen.
Het is aan te nemen dat dit is geschied op instigatie van de priester
G.W. van Heukelum (1834-1910), toen kapelaan aan genoemde kathedraal.
Deze geestelijke had vast omlijnde idee&amp;euml;n over kerkelijke kunst,
die er in het kort op neerkwamen dat deze in Nederland aansluiting
moest zoeken bij de latere gotiek van de Lage Landen, in het bijzonder
de Nederrijnse gebieden. Teneinde deze beginselen in breder kring
bekend te maken richtte hij in 1869 het Sint-Bemulphusgilde op, een
vereniging aanvankelijk alleen voor geestelijken, later echter ook voor
leken toegankelijk. Dit gilde organiseerde lezingen, excursies en gaf 
&lt;em&gt;Het Gildeboek&lt;/em&gt;

uit met als doel de christelijke kunst in neogotische zin te
propageren. Voor de praktische verwezenlijking van zijn denkbeelden had
Van Heukelum ook kunstenaars nodig, en Mengelberg was kennelijk precies
de man die hij nodig had. Tot de andere kunstenaars die Van Heukelum om
zich heen verzamelde behoorden nog de architect Alfred Tepe en de
edelsmid Gerard Brom. Met hen zou Mengelberg veel samenwerken.&lt;/p&gt;
&lt;p&gt;Mengelberg vestigde zich in Utrecht en woonde daar vanaf 1872 tot
aan zijn dood aan de Maliebaan in een door Tepe gebouwd huis. Tot zijn
komst naar Nederland had hij voornamelijk naar ontwerpen van anderen
gewerkt, nu ontwierp hij het meeste zelf. Zijn atelier bleek een
succes. Ondersteund door de geestelijkheid wist hij een brede
klantenkring op te bouwen. Zowel in het aartsbisdom Utrecht als in het
bisdom Haarlem voerde hij werken uit. In de provincies Noord-Brabant en
Limburg kwam hij veel minder aan bod. Het atelier in Keulen bleef onder
leiding van zijn broer Otto eveneens bestaan. Na diens dood in 1891 zou
dat onder leiding van een andere broer, Edmund, komen te staan, die het
in 1897 naar Br&amp;uuml;hl verplaatste.&lt;/p&gt;
&lt;p&gt;Wilhelm had ondertussen zijn contacten met het Rijnland steeds in
stand gehouden, zodat hij ook daar belangrijke opdrachten kreeg. Van
grote betekenis waren daarvoor zijn contacten met de Keulse
domcapitularis Alexander Schn&amp;uuml;tgen, de oprichter van het
invloedrijke 
&lt;em&gt;Zeitschrift f&amp;uuml;r christliche Kunst,&lt;/em&gt;

die hem krachtig ondersteunde en verscheidene van zijn ontwerpen in
zijn periodiek publiceerde. In 1880 nam hij deel aan een prijsvraag
voor de bronzen deuren voor de Keulse dom. Ofschoon er geen eerste
prijs werd uitgereikt, kregen enige deelnemers, onder wie Mengelberg,
de uitnodiging deel te nemen aan een tweede prijsvraag, waarvan het
resultaat overigens pas in 1888 plaatsvond. Daarbij werd Mengelbergs
onderwerp voor het noordportaal met de eerste prijs bekroond en
vervolgens uitgevoerd. Deze deuren bestaan nog steeds. Ook in Nederland
nam hij aan een aantal prijsvragen deel. Bij een wedstrijd voor een
nieuw academiegebouw (1878) te Leiden, waarvoor hij met zijn broer
Edmund een ontwerp had ingezonden won hij een tweede prijs. Het ontwerp
werd echter niet uitgevoerd. In 1895 won hij een prijsvraag voor een
monument voor Thomas a Kempis in Zwolle. Dit werd in 1965 bij de
afbraak van de St. Micha&amp;euml;lskerk, waarin het was opgesteld,
vernield.&lt;/p&gt;
&lt;p&gt;Behalve uit dergelijke uitzonderlijke werken bestond de produktie
van Mengelbergs atelier voornamelijk uit altaren, preekstoelen,
orgelfronten, communiebanken, biechtstoelen, beelden e.d. Hoe groot de
totale produktie geweest is, valt niet meer na te gaan, doch thans zijn
ongeveer 500 werken bekend. Vrijwel geheel door hem ingerichte kerken
zijn: Sint-Nicolaas in Jutphaas, de kerk die Van Heukelum na zijn
benoeming tot pastoor aldaar door Tepe had laten bouwen en die als een
der schoolvoorbeelden van de trant van het Sint-Bernulphusgilde gold.
Verder droeg hij zorg voor de inrichting van andere kerken, zoals in
Utrecht:&lt;/p&gt;
&lt;p&gt;Sint-Willibrordus, in Schalkwijk: Sint-Micha&amp;euml;l, in IJsselstein:
Sint-Nicolaas en in Raalte:H. Kruisverheffing. Ook voor de Keulse dom
leverde hij verschillende stukken, o.a. kruiswegstaties.&lt;/p&gt;
&lt;p&gt;Zijn Utrechtse atelier was in het begin slechts bescheiden van
omvang, doch het groeide snel. In 1876 had hij vier medewerkers, in
1885 waren het er al 21, terwijl in 1890 32 mensen in zijn dienst
stonden. Voor alle taken beschikte het atelier toen over
gespecialiseerde krachten. Van enigen van hen zijn de namen bekend. Een
belangrijk medewerker was de beeldhouwer Hubert Ludwig Jungblut
(1852-1929), die reeds in Aken bij Mengelberg werkte. Een aanzienlijk
gedeelte van het uit Mengelbergs atelier afkomstige beeldhouwwerk moet
aan deze kunstenaar worden toegeschreven. Van belang was ook de uit
Noord-Holland afkomstige schilder Nicolaas Poland (1862-1949), die
omstreeks 1895 in het atelier werd opgenomen. Voor zijn komst werd een
groot deel van het schilderwerk uitbesteed. Mengelberg zelf
vervaardigde in vrijwel alle gevallen het schetsontwerp, dat dan door
zijn medewerkers werd uitgewerkt en uitgevoerd. Deze medewerkers
signeerden hun werk vrijwel nooit. Zij allen gaan schuil achter
Mengelbergs naam.&lt;/p&gt;
&lt;p&gt;Drie van Mengelbergs zonen werden ook in het atelier opgenomen; de
oudste, Otto (1867-1924), stichtte later een eigen atelier voor
glasschilderkunst. Twee andere zonen, Joseph (1874-1940) en Hans
(1885-1945), bleven aan het atelier verbonden en zetten dit na de dood
van hun vader voort. Een andere zoon, Willem (1871-1951), zou beroemd
worden als dirigent van het Concertgebouw-orkest. Hoe de verhouding was
tussen het Keulse en Utrechtse atelier is niet geheel duidelijk. Vast
staat wel dat Wilhelm regelmatig werk toespeelde aan zijn broer Otto,
toen deze tijdens de Kulturkampf (1871-1878) nauwelijks werk had. In
een aantal gevallen voerde Wilhelm door Otto vervaardigde ontwerpen
uit, in andere gevallen ging het omgekeerd. Ook met zijn broer Edmund
heeft een dergelijke samenwerking bestaan.&lt;/p&gt;
&lt;p&gt;De vormgeving van Mengelbergs werk was in hoofdzaak
ge&amp;iuml;nspireerd door de late gotiek, onder andere die van het
Rijnland en Vlaanderen. Vooral zijn altaren kenmerken zich dikwijls
door een exuberante rijkdom aan ornamentiek en kleur. De door zijn
atelier vervaardigde altaren kunnen in hoofdzaak in drie typen worden
onderscheiden: het ciboriumaltaar (altaar met overhuiving), het
vleugelaltaar en het retabelaltaar zonder vleugels. De ciboriumaltaren
komen het minst voor. Genoemd kunnen worden de hoogaltaren van Onze
Lieve Vrouw (1874) in Zwolle en de Krijtberg (1886) in Amsterdam.
Belangrijke retabelaltaren zijn de hoogaltaren Sint-Vitus (1893) in
Hilversum en St. Michael (1893) in Zwolle, thans te Balk (Fr.). Een
duidelijke voorliefde had Mengelberg echter voor de vleugelaltaren, die
de beide andere typen in aantal ver overtreffen. Te noemen zijn de
hoogaltaren in de RK kerken van Jutphaas (1880), Harlingen (1882),
Abcoude (1888), Schalkwijk (1888), IJsselstein (1893) en Maria-kerk
(1909) te Apeldoorn. Naast de gotiek werden incidenteel ook andere
stijlvormen als inspiratiebron gebruikt. Zo zijn verschillende werken
in romaanse vormen uitgevoerd, voornamelijk in Duitsland, terwijl een
enkele keer ook wel renaissance- of barokvormen werden toegepast. Dit
bleven echter uitzonderingen. De andere kerkmeubelen en ook de
afzonderlijke beelden zijn over het algemeen minder spectaculair dan de
altaren. De preekstoelen varieerden van zeer sobere houten meubelen tot
rijk bewerkte zandstenen kansels. In de afzonderlijke beeldhouwwerken
werd meestal aansluiting gezocht bij de vormgeving der laatgotische
beeldhouwkunst.&lt;/p&gt;
&lt;p&gt;Mengelberg was als kunstenaar een typische vertegenwoordiger van de
internationale katholieke neogotische beweging. Zijn Duitse afkomst en
achtergrond bleef hierbij van groot belang. Ofschoon hij het grootste
deel van zijn leven in Nederland woonde, is hij nooit volkomen
Nederlander geworden en heeft hij zich ook de Nederlandse taal niet
geheel eigen weten te maken. De kunst die Mengelberg voor ogen stond,
moest dienstbaar zijn en kan in die zin als gemeenschapskunst worden
opgevat. In die opvatting past het ook dat het atelierwerk in zekere
zin anoniem blijft, wat geheel in de tradities van vroegere
kunstateliers past. Nochtans werd ook Mengelberg be&amp;iuml;nvloed door de
kunstenaarsopvattingen van zijn tijd, die hem ertoe brachten op
onmiddeleeuwse wijze veel van zijn werk te signeren, ook als zijn eigen
aandeel eraan maar bescheiden was geweest.&lt;/p&gt;
&lt;p&gt;Ateliers voor kerkelijke kunst waren aan het eind van de negentiende
eeuw zeer talrijk, en de concurrentie tussen deze instellingen was
dikwijls fel. Mengelberg stak echter met zijn atelier kwantitatief,
maar vooral ook kwalitatief boven velen van zijn collega's uit. Hij
kon zich gesteund weten door een tamelijk duidelijk artistieke doctrine
en door veel geestelijken, terwijl hij beschikte over zeer bekwame
medewerkers. Daardoor kon hij als weinigen visueel gestalte geven aan
de religieuze opvattingen van zijn tijd.&lt;/p&gt;
&lt;p&gt;
  &lt;a href='agedeelte'&gt;A: &lt;/a&gt;Enige tekeningen en foto's in het Rijksmuseum
Catharijneconvent, collectie-Sint-Bernulphusgilde.&lt;/p&gt;
&lt;p&gt;
  &lt;a href='pgedeelte'&gt;P: &lt;/a&gt;Diverse artikelen, vooral in 
&lt;em&gt;Zeitschrift f&amp;uuml;r christliche Kunst.&lt;/em&gt;

Een volledig overzicht zal verschijnen in de hieronder genoemde
publikatie van A.J. Looyenga, 
&lt;em&gt;De Utrechtse School...&lt;/em&gt;
&lt;/p&gt;
&lt;p&gt;
  &lt;a href='lgedeelte'&gt;L: &lt;/a&gt;G. Brom, 
&lt;em&gt;Herleving van de kerkelijke kunst in katholiek Nederland&lt;/em&gt;

(Leiden, 1933); H.P.R. Rosenberg. 
&lt;em&gt;De 19de-eeuwse kerkelijke bouwkunst in Nederland&lt;/em&gt;

('s-Gravenhage, 1972); Peter Bloch, 
&lt;em&gt;Skulpturen des 19. Jahrhunderts im Rheinland (D&amp;uuml;sseldorf,&lt;/em&gt;

1975); A.J. Looyenga, 'Eine unbekannte Biographie des Bildhauers
Friedrich Wilhelm Mengelberg', in 
&lt;em&gt;Jahrbuch des K&amp;ouml;lnischen Geschichtsvereins&lt;/em&gt;

54 (1983) 189-210; A.J. Looyenga, 'De Utrechtse School in de
neogotiek' in voorbereiding.&lt;/p&gt;
&lt;p&gt;A.J. Looyenga&lt;/p&gt; 
&lt;dtml-var bwn_footer&gt;</text>
  </biography>
</biodes>

