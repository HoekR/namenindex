<biodes version="1.0">
  <fileDesc>
    <title>Bylandt, Willem Frederik Lodewijk graaf van (1896-1990)</title>
    <ref target="http://resources.huygens.knaw.nl/bwn1880-2000/lemmata/bwn5/bylandt"/>
    <publisher>
      <name>Biografisch Woordenboek van Nederland:1880-2000</name>
      <ref target="http://resources.huygens.knaw.nl/bwn1880-2000"/>
    </publisher>
  </fileDesc>
  <person>
    <idno type="id">bylandt</idno>
    <persName><name type="geslachtsnaam">Bylandt</name>, Willem Frederik Lodewijk graaf van</persName>
    <sex value="1"/>
    <event type="birth" when="1896"/>
    <event type="death" when="1990"/>
    <state type="occupation">diplomaat</state>
  </person>
  <biography>
    <graphic url="http://resources.huygens.knaw.nl/bwn1880-2000/lemmata/bwn5/images/images/bylandt.jpg"/>
    <text>&lt;dtml-var bwn_header&gt;
 &lt;p class='genealogie'&gt;
  &lt;strong&gt;Bylandt, Willem Frederik Lodewijk graaf van&lt;/strong&gt;, diplomaat ('s-Gravenhage 31-12-1896 - Ch&amp;acirc;teauneuf-de-Grasse (Frankrijk) 20-4-1990). Zoon van Willem Pieter graaf van Bylandt, diplomaat en
  referendaris bij het Kabinet der Koningin, en Elisabeth
  Wilhelmina gravin van Rechteren Limpurg. Gehuwd op 9-12-1936 met
  Emilia Maria Nilla Corradi (1893-1975). Na haar overlijden gehuwd
  op 26-6-1976 met Cornelia van der Willigen (1906-?). Beide
  huwelijken bleven kinderloos.
  

  
  &lt;/p&gt;
&lt;p&gt;
  &lt;img class='bwnimg' BORDER='0' align='right' src='images/bylandt.jpg' alt='afbeelding van Bylandt, Willem Frederik Lodewijk Graaf van'&gt;Van Bylandt ging na het Gymnasium Haganum in Den Haag in
    1915 aan de Rijksuniversiteit Leiden rechten studeren.
    Overeenkomstig de familietraditie meldde hij zich na het slagen
    voor het doctoraalexamen op 13 juni 1921 voor de diplomatieke
    dienst. In februari 1923 legde hij het attach&amp;eacute;-examen af,
    en hij werkte vervolgens gedurende een jaar op het gezantschap
    in Londen. Van 1924 tot 1926 rondde hij bij het Kabinet van de
    Minister op het Haagse departement zijn eerste diplomatieke
    scholing af.&lt;/p&gt;
&lt;p&gt;Na het behalen van het secretarisdiploma vertrok Van Bylandt
    in 1926 als gezantschapssecretaris voor drie jaar naar Peking.
    Vanaf juli 1929 tot december 1932 werkte hij onder de latere
    minister E.N. van Kleffens als souschef van de afdeling
    Diplomatieke Zaken in Den Haag. Tijdens de daaropvolgende
    stationering in Parijs ontwikkelde hij zich verder als een -
    ook in de ogen van de kritische Ernst Heldring - veelbelovend
    diplomaat. Als zaakgelastigde in Egypte kreeg hij in juni 1937
    zijn eerste zelfstandige post. Zijn benoeming in april 1940 tot
    gezant in het voor Nederlands-Indi&amp;euml; belangrijke China was
    een bevestiging van zijn positie als getalenteerd jong
    diplomaat.&lt;/p&gt;
&lt;p&gt;De Duitse inval in Nederland op 10 mei 1940 verhinderde
    echter dat Van Bylandt zijn bestemming volgde. Van Kleffens
    ontbood hem naar Londen en belastte hem als waarnemend
    secretaris-generaal met de leiding van het ministerie van
    Buitenlandse Zaken in ballingschap. In overleg met Van Kleffens
    formeerde Van Bylandt na enige herschikkingen in de zomer van
    1940 uit het geringe beschikbare personeel een kleine,
    competente staf. Tot de Japanse bezetting van
    Nederlands-Indi&amp;euml; in maart 1942 stond het Verre Oosten
    centraal in het buitenlandse beleid, daarna gold dat de
    vormgeving van de naoorlogse wereldorde en de plaats van
    Nederland daarin. Van Bylandt interesseerde zich in het
    bijzonder voor de regeling van de verhouding met China en
    leidde de moeizame onderhandelingen over de afschaffing van de
    Nederlandse extraterritoriale rechten. Hoewel de mogelijkheden
    door personeelsgebrek beperkt waren, probeerde de waarnemend
    secretaris-generaal de organisatie van het ministerie en de
    posten in het buitenland op modernere leest te schoeien. Per
    saldo was Van Bylandts taak te zwaar: tegen het einde van de
    oorlog was hij overspannen.&lt;/p&gt;
&lt;p&gt;Na enkele maanden rust vertrok Van Bylandt in november 1945
    naar Batavia als adviseur van luitenant-gouverneur-generaal
    H.J. van Mook. Zijn taak beperkte zich tot het onderhouden van
    contacten met de Britse autoriteiten die formeel nog voor de
    gang van zaken in Indonesi&amp;euml; verantwoordelijk waren. Met
    hun vertrek na het bereiken van het akkoord van Linggadjati in
    november 1946 kwam ook een einde aan Van Bylandts
    werkzaamheden.&lt;/p&gt;
&lt;p&gt;Op zijn volgende post als gezant in Rome, van 1947 tot 1952,
    speelde Van Bylandt een bescheiden rol in de verdere
    normalisering van de betrekkingen met Itali&amp;euml;. Ondanks de
    sterke positie van de communisten achtte hij de binnenlandse
    situatie stabiel. Voor Van Bylandt was daarbij van
    doorslaggevende betekenis dat Rome een actief aandeel wilde
    nemen in de Europese samenwerking en integratie. Hij wees Den
    Haag er met nadruk op dat, in tegenstelling tot de Nederlandse
    opvatting, voor de Italiaanse regering politieke integratie een
    vanzelfsprekende consequentie zou zijn van integratie in
    verschillende centrale economische sectoren en in het
    betalingsverkeer. Van Bylandts missie eindigde echter voordat
    de Italiaanse regering in 1952 politieke integratie op de
    Europese agenda plaatste.&lt;/p&gt;
&lt;p&gt;In juli 1952 aanvaardde Van Bylandt de post van Hoge
    Commissaris in Djakarta: ongetwijfeld de zwaarste uit zijn
    loopbaan. Hoewel hij er door zijn stijl van optreden in slaagde
    een betere werkverhouding met de Indonesische autoriteiten tot
    stand te brengen, leidde dit niet tot een verbetering van de
    betrekkingen met de voormalige kolonie. Van Bylandt stond in
    feite tussen twee vuren: enerzijds het streven van de
    Indonesische regering om zich te ontdoen van de knellende
    banden van de Ronde-Tafel Conferentie-akkoorden van december
    1949 en een normale internationale verhouding met Nederland tot
    stand te brengen als teken van volledige en daadwerkelijke
    onafhankelijkheid; anderzijds de intransigente houding van de
    Nederlandse regering inzake de door Indonesi&amp;euml; ge&amp;euml;iste
    overdracht van de soevereiniteit van Nieuw-Guinea en haar
    persisteren bij een internationale arbitrageregeling bij
    wijziging van de Ronde-Tafel Conferentie-akkoorden.&lt;/p&gt;
&lt;p&gt;Hoewel Van Bylandt nauwgezet zijn instructies uitvoerde,
    maakte hij ruimschoots gebruik van de mogelijkheid minister van
    Buitenlandse Zaken J.M.A.H. Luns (1952-1972) en de regering te
    adviseren de onbuigzame politiek tegenover Indonesi&amp;euml; op te
    geven. Voortzetting daarvan diende volgens Van Bylandt geen
    enkel Nederlands belang, omdat - zo waarschuwde hij - het aan
    machtsmiddelen ontbrak dit beleid zonder hulp van andere landen
    ten uitvoer te brengen. Den Haag was politiek niet in staat het
    roer om te gooien, waardoor de betrekkingen met Djakarta verder
    verslechterden. Nadat in februari 1956 onderhandelingen tussen
    Nederland en Indonesi&amp;euml; over be&amp;euml;indiging van de
    Ronde-Tafel Conferentie-akkoorden opnieuw waren mislukt, zegde
    Djakarta deze eenzijdig op. Van Bylandts positie als Hoge
    Commissaris was daarmee onmogelijk geworden; terugroeping was
    het enige wat restte. Op 13 maart verliet hij
    Indonesi&amp;euml;.&lt;/p&gt;
&lt;p&gt;In 1958 aanvaardde Van Bylandt de benoeming tot ambassadeur
    in Rome, terwijl hij tevens geaccrediteerd was in Tunis tot de
    benoeming van de eerste Nederlandse ambassadeur in Tunesi&amp;euml;
    in maart 1960. Rome was een belangrijke post vanwege de positie
    van Itali&amp;euml; binnen de drie Europese Gemeenschappen.
    Tegenover de Frans-Duitse toenadering probeerde Itali&amp;euml; met
    de Benelux-landen het supranationale en communautaire idee
    overeind te houden en het tempo in het economische
    integratieproces te houden. Van Bylandts rol als ambassadeur
    was beperkt: hij was goed ge&amp;iuml;nformeerd over de opvatting
    van de Italiaanse regering en toonde zich een bekwaam vertolker
    van het Nederlandse standpunt, vooral ten tijde van de
    zogeheten Fouchet-onderhandelingen over politieke
    samenwerking.&lt;/p&gt;
&lt;p&gt;Na zijn pensionering trok Van Bylandt zich met zijn
    echtgenote terug in Impruneta bij Florence. Na haar overlijden
    in december 1975 verhuisde hij naar Ch&amp;acirc;teauneuf-de-Grasse
    in Zuid-Frankrijk.&lt;/p&gt;
&lt;p&gt;Van Bylandt paarde de eenvoud van de edelman aan natuurlijk
    gezag, scherp analytisch vermogen en warme menselijke
    belangstelling. Deze combinatie van eigenschappen gaf hem een
    persoonlijkheid met een vanzelfsprekend overwicht. Het meest
    kwam dit tot zijn recht in bijzondere omstandigheden. Tijdens
    de oorlogsjaren in Londen was hij naast de afstandelijke
    minister Van Kleffens het middelpunt van het kleine ministerie
    van Buitenlandse Zaken. Het personeel op de posten in het
    buitenland koos hem in de eerste plaats voor het aankaarten en
    oplossen van problemen. In Djakarta was hij de eerste Hoge
    Commissaris die daadwerkelijk belangstelling toonde voor het
    wel en wee van de grote Nederlandse kolonie te midden van de
    toenemende anti-Nederlandse opstelling van de Indonesische
    regering en bevolking. De loyaliteit tegenover zijn superieuren
    verhinderde Van Bylandt niet met grote nadruk een ander beleid
    te bepleiten of te wijzen op de averechtse effecten van het
    gevoerde beleid.&lt;/p&gt;
&lt;p&gt;
  &lt;a href='agedeelte'&gt;A: &lt;/a&gt;Collectie-W.F.L. van Bylandt, 1940-1945 op het
  ministerie van Buitenlandse Zaken te 's-Gravenhage.&lt;/p&gt;
&lt;p&gt;
  &lt;a href='lgedeelte'&gt;L: &lt;/a&gt;Verhoor van W.F.L. van Bylandt, in 
  &lt;em&gt;Verslag houdende de uitkomsten van het onderzoek [der]
  Enqu&amp;ecirc;tecommissie Regeringsbeleid, 1940-1945&lt;/em&gt;

  VIc ('s-Gravenhage 1952) 949-955; A.E. Kersten, 
  &lt;em&gt;Buitenlandse Zaken in ballingschap. Groei en verandering van
  een ministerie, 1940-1945&lt;/em&gt;

  (Alphen aan den Rijn 1981); E.N. van Kleffens, 
  &lt;em&gt;Belevenissen&lt;/em&gt;

  (2 dln.; Alphen aan den Rijn 1980, 1983); H.F.L.K. van
  Vredenburch, 
  &lt;em&gt;Den Haag antwoordt niet. Herinneringen&lt;/em&gt;

  (Leiden 1985); J.J.P. de Jong, 
  &lt;em&gt;Diplomatie of strijd. Het Nederlandse beleid tegenover de
  Indonesische revolutie, 1945-1947&lt;/em&gt;

  (Meppel [etc.] 1988); Hans Meijer, 
  &lt;em&gt;Den Haag - Djakarta. De Nederlands-Indonesische betrekkingen,
  1950-1962&lt;/em&gt;

  (Utrecht 1994).&lt;/p&gt;
&lt;p&gt;
  &lt;a href='igedeelte'&gt;I: &lt;/a&gt;

  &lt;i&gt;Persoonlijkheden in het Koninkrijk der Nederlanden in woord en beeld&lt;/i&gt;. Onder hoofdred. van H.P. van den Aardweg (Amsterdam 1938)
  285.&lt;/p&gt;
&lt;p&gt;A.E. Kersten&lt;/p&gt; 
&lt;dtml-var bwn_footer&gt;</text>
  </biography>
</biodes>

