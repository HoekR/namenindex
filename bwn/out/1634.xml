<biodes version="1.0">
  <fileDesc>
    <title>Schimmelpenninck van der Oije, Jan Elias Nicolaas baron (1836-1914)</title>
    <ref target="http://resources.huygens.knaw.nl/bwn1880-2000/lemmata/bwn2/schimmelpenninck"/>
    <publisher>
      <name>Biografisch Woordenboek van Nederland:1880-2000</name>
      <ref target="http://resources.huygens.knaw.nl/bwn1880-2000"/>
    </publisher>
  </fileDesc>
  <person>
    <idno type="id">schimmelpenninck</idno>
    <persName><name type="geslachtsnaam">Schimmelpenninck van der Oije</name>, Jan Elias Nicolaas baron</persName>
    <sex value="1"/>
    <event type="birth" when="1836"/>
    <event type="death" when="1914"/>
    <state type="occupation">politicus</state>
  </person>
  <biography>
    <text>&lt;dtml-var bwn_header&gt;
 &lt;p class='genealogie'&gt;
  &lt;strong&gt;Schimmelpenninck van der Oije, Jan Elias Nicolaas baron&lt;/strong&gt;, heer van Hoevelaken (bekend onder de naam &lt;b&gt;
Schimmelpenninck van der Oye&lt;/b&gt;), politicus (Brummen 12-8-1836 - 's-Gravenhage 11-4-1914).

Zoon van Hendrik Jan baron Schimmelpenninck van der Oije (bekend onder
de naam Schimmelpenninck van der Oye), lid Provinciale Staten van
Gelderland, en jkvr. Margaretha Cornelia van Lijnden van Hoevelaken.
Gehuwd op 9-10-1862 met Adriana Sophia barones van Rhemen. Uit dit
huwelijk werden 1 zoon en 2 dochters geboren. Na het overlijden van de
echtgenote (22-9-1874) gehuwd op 17-8-1877 met Gratia Labouchere. Uit
dit huwelijk werden 1 zoon en 2 dochters geboren.



&lt;/p&gt;
&lt;p&gt;Schimmelpenninck van der Oye ging in 1852 studeren aan de
Koninklijke Militaire Academie te Breda bij de afdeling genie. Bij KB
van 30 juni 1856 nr. 68 werd hij benoemd tot tweede luitenant bij het
korps ingenieurs, mineurs en sappeurs. Hij doorliep vervolgens de
verschillende rangen en ging als generaal-majoor van de genie in 1899
met pensioen, onder toekenning van de rang van luitenant-generaal.&lt;/p&gt;
&lt;p&gt;Vanaf 1884 was Schimmelpenninck adjudant in buitengewone dienst van
koning Willem III en op 17 november van dat jaar werd hij voor de
Anti-Revolutionaire Partij (ARP) in de Tweede Kamer gekozen, waarin hij
tot 1894 achtereenvolgens voor Utrecht (tot 1888) en Amersfoort zitting
had. Militaire aangelegenheden kregen hier zijn speciale aandacht, maar
zijn belangrijkste daad in deze periode was echter het indienen, op 2
mei 1892, van het initiatief-voorstel tot oprichting van Kamers van
Arbeid geweest. Dit voorstel sloot aan op het initiatief-wetsontwerp
dat het radicaal-liberale kamerlid H. Pyttersen Tzn. in hetzelfde jaar
had ingediend. Beide ontwerpen werden na overleg der voorstellers
verenigd. Deze Kamers dienden instellingen te worden waarin werkgevers
en werknemers gelijk vertegenwoordigd waren en die bij
arbeidsgeschillen moesten bemiddelen. Een grote meerderheid van de
Tweede-Kamerleden achtte de zaak nog te weinig voorbereid en besloot
het ontwerp voorlopig niet in behandeling te nemen. Door de ontbinding
van de Tweede Kamer in het voorjaar van 1894 staakten de afdelingen het
onderzoek. Een wet op de Kamers van Arbeid zou pas in 1897 worden
aangenomen. Schimmelpenninck van der Oye had toen geen zitting meer in
de Tweede Kamer. Door dit initiatiefvoorstel was Schimmelpenninck in
conflict gekomen met Abraham Kuyper en 
&lt;em&gt;De Standaard.&lt;/em&gt;

Groot geschilpunt vormde de samenstelling van de Kamers van Arbeid,
vermenging zoals Schimmelpenninck voorstond, of scheiding van
werklieden en patroons, wat de antirevolutionaire leider bepleitte. In
maart 1894 trad de regering af na aanneming van het voor haar
onaanvaardbare amendement-De Meijier op het kieswetontwerp van J.P.R.
Tak van Poortvliet. Alle kamerclubs waren verdeeld in Takkianen en
anti-Takkianen. Binnen de ARP liep deze breuk parallel aan de strijd
tussen de twee leidende figuren, Kuyper, de Takkiaan, en A.F. de
Savornin Lohman, de anti-Takkiaan. Ook Schimmelpenninck van der Oye
behoorde tot de tegenstanders van het kieswetontwerp. Samen met negen
andere antirevolutionaire kamerleden publiceerde hij in maart 1894, in
antwoord op Kuypers aanvallen in 
&lt;em&gt;De Standaard,&lt;/em&gt;

een later door de leider van de ARP 'fataal' genoemd manifest
aan de kiesverenigingen. Bij de antirevolutionairen kwam het mede
hierdoor tot een breuk tussen de Kuyperianen en aanhangers van Lohman.
De laatsten vormden na de kamerverkiezingen van 1894 nog binnen de ARP
een eigen kamerclub. Nadat in 1898 de breuk definitief was geworden,
werd onder leiding van Lohman de Vrij-Antirevolutionaire Partij
officieel opgericht. Schimmelpenninck van der Oye werd vice-voorzitter.
Nadat er in 1903 een fusie met de Christelijk-Historische Kiezersbond
had plaatsgevonden, waaruit de Christelijk-Historische Partij ontstond,
vormde deze partij in 1908 samen met de Friesche Bond de
Christelijk-Historische Unie.&lt;/p&gt;
&lt;p&gt;Schimmelpenninck nam na de verkiezingen van 1894 voor Gelderland
zitting in de Eerste Kamer, waarvan hij van 1902 tot zijn dood in 1914
voorzitter was. Zijn tactisch, onpartijdig optreden maakte hem zeer
geschikt voor deze functie. Hij heeft, mede door zijn voorzitterschap,
begin 1907 een belangrijke rol gespeeld in de zogenaamde
'Staal-crisis'. De minister van Oorlog, H.P. Staal, had voor
1907 ingrijpende bezuinigingen afgekondigd. Zijn plannen werden
ongunstig ontvangen. De Tweede Kamer stemde in de 'nacht van
Staal' (21 december 1906) desondanks voor de begroting, de Eerste
Kamer wees haar in februari 1907 echter af. Het kabinet diende hierop
zijn ontslag in. Bij de oplossing van de kabinetscrisis verzocht de
Koningin Schimmelpenninck als voorzitter van de Eerste Kamer namen te
noemen van mogelijke kabinets-formateurs. Hij stelde zich echter op het
standpunt dat de rechterzijde niet geroepen was de regeringstaak over
te nemen, omdat voor de ontslagaanvrage naar zijn mening geen
aanleiding had bestaan. De Koningin besloot uiteindelijk het zittend
ministerie te handhaven. Alleen de minister van Oorlog werd vervangen
door W.F. ridder Van Rappard.&lt;/p&gt;
&lt;p&gt;Naast zijn politieke functies was Schimmelpenninck ook bestuurlijk
actief. Hij was o.a. vanaf 1905 president-curator van de Technische
Hoogeschool te Delft, medeoprichter van de Anti-opiumbond en van 1890
tot 1911 bestuurslid van de Unie &amp;quot;Een school met den
Bijbel&amp;quot;.&lt;/p&gt;
&lt;p&gt;
  &lt;a href='agedeelte'&gt;A: &lt;/a&gt;Collectie-J.E.N. Schimmelpenninck van der Oye in het
Algemeen Rijksarchief te 's-Gravenhage, en Kuyper-archief, waarin
17 brieven van Schimmelpenninck van der Oye uit de periode 1902-1910,
in het Historisch Documentatiecentrum voor het Nederlands
Protestantisme 1800-heden (Vrije Universiteit van
Amsterdam).&lt;/p&gt;
&lt;p&gt;
  &lt;a href='pgedeelte'&gt;P: &lt;/a&gt;Zeven artikelen over de Kamers van Arbeid in 
&lt;em&gt;De Nederlander&lt;/em&gt;

van 11-14 juli 1894 en 24-26 juli 1894.&lt;/p&gt;
&lt;p&gt;
  &lt;a href='lgedeelte'&gt;L: &lt;/a&gt;P. Goulmy, 'Baron Schimmelpenninck', in 
&lt;em&gt;De Katholieke Illustratie&lt;/em&gt;

45 (1911) 194; levensbericht in 
&lt;em&gt;De Standaard. Antirevolutionair dagblad voor Nederland van&lt;/em&gt;

11 en 14 april 1914.&lt;/p&gt;
&lt;p&gt;Mw. P.C.I.M. Kroon&lt;/p&gt; 
&lt;dtml-var bwn_footer&gt;</text>
  </biography>
</biodes>

