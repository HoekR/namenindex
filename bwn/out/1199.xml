<biodes version="1.0">
  <fileDesc>
    <title>Meijer, Arnoldus Jozephus (1905-1965)</title>
    <ref target="http://resources.huygens.knaw.nl/bwn1880-2000/lemmata/bwn1/meijeraj"/>
    <publisher>
      <name>Biografisch Woordenboek van Nederland:1880-2000</name>
      <ref target="http://resources.huygens.knaw.nl/bwn1880-2000"/>
    </publisher>
  </fileDesc>
  <person>
    <idno type="id">meijeraj</idno>
    <persName><name type="geslachtsnaam">Meijer</name>, Arnoldus Jozephus</persName>
    <sex value="1"/>
    <event type="birth" when="1905"/>
    <event type="death" when="1965"/>
    <state type="occupation">politicus</state>
  </person>
  <biography>
    <graphic url="http://resources.huygens.knaw.nl/bwn1880-2000/lemmata/bwn1/images/images/MEIJERAJ.jpg"/>
    <text>&lt;dtml-var bwn_header&gt;
 &lt;p class='genealogie'&gt;
  &lt;strong&gt;Meijer, Arnoldus Jozephus&lt;/strong&gt;, politicus (Haarlemmermeer 5-5-1905 - Oisterwijk 17-6-1965).

Zoon van David Johannes Stephanus Meijer, landbouwer, en Anna Catharina
Commandeur. Hij was ongehuwd.



&lt;/p&gt;
&lt;p&gt;

&lt;img src=&amp;quot;images/MEIJERAJ.jpg&amp;quot; align=&amp;quot;right&amp;quot; BORDER=&amp;quot;0&amp;quot; alt=&amp;quot;afbeelding van Meijer, Arnoldus Jozephus&amp;quot; class=&amp;quot;bwnimg&amp;quot;&gt;

Meijer komend uit een gelovig katholiek gezin bezocht eerst een
kostschool in Oudenbosch en studeerde daarna achtereenvolgens aan het
klein-seminarie van de Kruisheren te Uden, het klein-seminarie Hageveld
te Heemstede en het groot-seminarie in Warmond. Als seminarist kwam hij
onder invloed van de katholiek-fascistische stromingen van die tijd (in
Nederland vertegenwoordigd door mensen als Wouter Lutkie en Henri
Bruning) en ontwikkelde zich tot een fel criticus van de geestelijkheid
en de Roomsch-Katholieke Staatspartij. Hij ontving nog de wijding van
subdiaken, maar zag daarna onder sterke aandrang van bisschop
Aengenent, bisschop van Haarlem, af van de voltooiing zijner
priesteropleiding; in 1933 vroeg en kreeg hij ook ontheffing van het
subdiakonaat.&lt;/p&gt;
&lt;p&gt;In de jaren 1932-1933 leidde Meijer, levend van het geld dat hij van
zijn vader ge&amp;euml;rfd had, een zwervend bestaan; een groot deel van
1933 werkte hij bij een Nederlandse boer in het Franse dorp
Ville-neuve-aux-Fr&amp;ecirc;nes. In die jaren publiceerde hij zijn eerste
brochures; 
&lt;em&gt;Wij vergaan&lt;/em&gt;

(Oisterwijk, 1932) en 
&lt;em&gt;Waarheen? Fascisme, R.K. Staatspartij&lt;/em&gt;

('s-Gravenhage, [1933]). Eerstgenoemde brochure is vooral een
waarschuwing voor het geestelijk en moreel verval van Europa en een
aanklacht tegen de lauwheid van de katholieke geestelijkheid
daartegenover; in de tweede brochure sprak Meijer zich daarnaast
positief uit voor het fascisme, dat z.i. Europa zou genezen. In
december 1932 en daarna enige malen in 1933 verschenen er artikelen van
zijn hand in het autoritair-conservatieve weekblad 
&lt;em&gt;De Rijks-eenheid,&lt;/em&gt;

in mei 1933 leverde hij zijn eerste bijdrage aan het orgaan van Jan
Baars' Algemeene Nederlandsehe Fascistenbond (ANFB), 
&lt;em&gt;De Fascist.&lt;/em&gt;

Begin 1934 liet hij zich overhalen om propagandaleider te worden van de
toen reeds in verval verkerende ANFB in het zuidelijk deel van
Nederland, voornamelijk Noord-Brabant, waar de bond vanaf november 1933
een eigen weekblad 
&lt;em&gt;Zwart Front&lt;/em&gt;

uitgaf. Nadat Meijer door de felheid van zijn propaganda in botsing
gekomen was met de ANFB-leiding, maakten de zuidelijke gewesten zich in
mei 1934 van de bond los als Fascistisch Verbond Zwart Front met Meijer
als leider en 
&lt;em&gt;Zwart Front&lt;/em&gt;

als orgaan. De nieuwe organisatie met Oisterwijk als organisatiecentrum
en de meeste aanhang onder katholieke jongeren in Noord-Brabant, ging
weldra ook boven de Moerdijk leden werven, veranderde haar naam in
Nederlandsen Volksfascisme Zwart Front en nam de restanten van de ANFB
grotendeels in zich op. Tegenover Musserts NSB, die grotendeels uit
'nieuwe mensen' bestond, kon Meijers Zwart Front zich voordoen
als de voortzetter van de 'oude' Nederlandse fascistische
beweging. Waar deze 'oude beweging' echter over het algemeen
vrij gematigd was geweest, trachtte Meijer - in het veranderde
politieke klimaat van na januari 1933 -juist aanhang te winnen door
radicalisme; daarbij zat ook duidelijk de wens voor om de NSB
radicaliteit te overtreffen. Op drie punten vooral streefde Meijer dit
doel na: ten eerste verwierp hij honend de 'legale' tactiek van
de NSB en preekte hij een volstrekte revolutionaire verwerping van de
bestaande staat; ten tweede richtte hij zijn propaganda nadrukkelijk
tot de 'kleine man', vooral de kleine boeren en middenstanders;
en ten derde was hij - toen de NSB op dat punt nog halfslachtig en
onduidelijk was - scherp antisemitisch. Weliswaar wees Meijer de
rassenleer af en achtte hij de joden alleen op culturele gronden
onassimileerbaar (zij moesten z.i. in Nederland een 'gastrecht'
krijgen), maar de dagelijkse propaganda van Zwart Front was even
hatelijk anti-joods als die van de nationaal-socialistische
antisemieten. Ook hielden zijn reserves tegen Hitler-Duitsland Meijer
er niet van af om in 1938 als inleider op te treden op een Anti-joods
Congres te Erfurt.&lt;/p&gt;
&lt;p&gt;De 'revolutionaire tactiek' bracht Meijer herhaaldelijk in
aanraking met de justitie. Van 16 februari tot 17 mei 1938 zat hij in
de gevangenis te Breda een dubbele straf uit (&amp;eacute;&amp;eacute;n maand
wegens belediging van de minister van Justitie J.R.H. van Schaik, twee
maanden - aanvankelijk voorwaardelijk op 7 januari 1935 opgelegd -
wegens belediging van minister Colijn). In november 1938 zat hij in
Nijmegen nog eens drie dagen in de cel, nadat hij in een rede aldaar de
joodse bevolkingsgroep beledigd had. Hoewel Meijer onder de vele
fascistische politici, die Nederland in die jaren rijk was, relatief
geen slecht figuur slaat - hij had duidelijk omlijnde, hoewel weinig
originele, denkbeelden, die hij helder wist uiteen te zetten -, werd
hij als partijleider geen succes. Zwart Front bleef in feite de zaak
van &amp;eacute;&amp;eacute;n man die op alles zijn stempel drukte, anders dan
Mussert wist Meijer geen grote en heterogene partij achter zich te
krijgen. Bij de Tweede-Kamerverkiezingen van 1937 kreeg Zwart Front
slechts 8.178 stemmen (0,2%); opvallend is, dat daarvan 711 stemmen
kwamen uit Oisterwijk, waar Meijer sedert 1934 woonde (wat enerzijds
wijst op Meijers onvermogen om een grote landelijke beweging te vormen,
anderzijds toch ook op een zeker persoonlijk charisma: hij kreeg in
Oisterwijk niet minder dan 21,4% der stemmen!).&lt;/p&gt;
&lt;p&gt;Het teleurstellende verkiezingsresultaat zal wel mede oorzaak
geweest zijn van een deradicalisatie-proces, in de loop waarvan Meijer
zich distancieerde van de term 'fascisme' en dat in april 1940
uitmondde in de opheffing van Zwart Front en zijn vervanging door een
nieuwe door Meijer geleide beweging, Nationaal Front (NF); deze
organisatie zette op een aantal punten (antisemitisme, corporatisme,
Groot-Nederlands program) de oude voort, maar was niet meer
revolutionair, doch nadrukkelijk gezagsgetrouw. Tijdens de
neutraliteitsperiode 1939 - mei 1940 nam Meijer een ondubbelzinnig
vaderlandslievend standpunt in, maar nadat de Duitse bezetting een feit
geworden was begon hij de gunst van de bezetter te zoeken om zijn
beweging uit te breiden. Vanaf 8 juli 1940 beschikte hij over een eigen
dagblad 
&lt;em&gt;(Nederlandsch Dagblad,&lt;/em&gt;

in feite een kopblad van 
&lt;em&gt;De Residentiebode).&lt;/em&gt;

Hij meende mogelijkheden te zien om, dooreen positieve instelling
jegens Duitsland te verbinden met felle kritiek op de NSB, Nationaal
Front te maken tot de grootste politieke organisatie in Nederland.
Daarin slaagde hij niet, maar wel groeide het aantal NF-leden in de
eerste helft van 1941 aan tot meer dan 10.000. Zijn dubbelzinnige
politiek (tegelijk naar de steun van de Duitsers en naar die van het
Nederlandse volk dingen) moest wel mislukken. Toen hij zich op 28 juni
1941 zeer ver in Duitse richting begaf door in 
&lt;em&gt;Nederlandsch Dagblad&lt;/em&gt;

de vorming van een anti-Russisch vrijwilligerslegioen door Nationaal
Front, NSB en Nederlandse Unie gezamenlijk voor te stellen, verlieten
honderden leden zijn beweging. Deze verloor daarmee ook gaandeweg alle
belangstelling van de zijde der bezetters. Op 13 december 1941 werd
Nationaal Front door de Duitsers verboden.&lt;/p&gt;
&lt;p&gt;Op 27 oktober 1944 werd Meijer, die zich na december 1941 van alle
politieke activiteit had onthouden, in het bevrijde Noord-Brabant
gearresteerd en kort daarna opgesloten in het interneringskamp te
Vught, waaruit hij echter op 7 mei 1945 'ontsnapte' en naar
Belgi&amp;euml; uitweek. Ondergedoken schreef hij het boek 
&lt;em&gt;Alles voor het Vaderland&lt;/em&gt;

(Oisterwijk, 1946), waarin hij zijn gedragingen tussen mei 1940 en
december 1941 poogde te rechtvaardigen. Op 14 april 1946 meldde hij
zich weer bij de justitie en werd ge&amp;iuml;nterneerd in Tilburg. De
lange duur van zijn onderduikperiode en de onmacht van de politie om
hem te vinden hadden intussen veel deining gewekt en tot allerlei
perscommentaren geleid, waarin veelal verdenkingen van bescherming van
Meijer door machtige 'roomse' kringen geuit werden. Het
Bijzonder Gerechtshof te 's-Hertogenbosch veroordeelde hem op 26
juni 1946, wegens hulpverlening aan de vijand, tot 5 jaar
gevangenisstraf. De Bijzondere Raad van Cassatie veranderde dit bij
arrest van 25 juni 1947 in een gevangenisstraf van vier jaar.&lt;/p&gt;
&lt;p&gt;Na vervroegde vrijlating in juli 1948 vestigde Meijer zich weer in
Oisterwijk, waar hij in 1956 het hotel en bungalowpark De Rosep
stichtte. De exploitatie van deze onderneming eiste hem tot zijn dood 
&lt;em&gt;zozeer&lt;/em&gt;

op, dat hij zich verder van politieke actie onthield (al bleef hij
contacten onderhouden met de ex-fascistische kring rond 
&lt;em&gt;Aristo-&lt;/em&gt;

van Wouter Lutkie).&lt;/p&gt;
&lt;p&gt;
  &lt;a href='agedeelte'&gt;A: &lt;/a&gt;Collectie-Meijer in Rijksinstituut voor Oorlogsdocumentatie
alsmede archief-Meijer in Rijksarchief in Noord-Brabant met inventaris
van J. Vriens.&lt;/p&gt;
&lt;p&gt;
  &lt;a href='pgedeelte'&gt;P: &lt;/a&gt;Zie behalve de reeds genoemde publikaties Fr. van Noort, 
&lt;em&gt;Nationaal Front en Arnold Meijer&lt;/em&gt;

(Zulte, 1961) 59-60.&lt;/p&gt;
&lt;p&gt;
  &lt;a href='lgedeelte'&gt;L: &lt;/a&gt;A.A. Haighton, 
&lt;em&gt;Arnold Meijer's maskerade&lt;/em&gt;

[Amsterdam, 1940]; L.M.H. Joosten, 
&lt;em&gt;Katholieken en fascisme in Nederland 1920-1940&lt;/em&gt;

(Hilversum [enz.], 1964); A.A. de Jonge, 
&lt;em&gt;Crisis en critiek der democratie&lt;/em&gt;

(Assen, 1968); W. Zaal, 
&lt;em&gt;De Nederlandse fascisten&lt;/em&gt;

(Amsterdam, 1973). Gedeeltelijk eerder verschenen o.d.t. 
&lt;em&gt;De Herstellers.. .&lt;/em&gt;

(Utrecht, [1966]).&lt;/p&gt;

&lt;a href='igedeelte'&gt;I: &lt;/a&gt;http://nl.wikipedia.org/wiki/ [Meijer omstreeks 1935].

&lt;p&gt;A.A. de Jonge&lt;/p&gt; 
&lt;dtml-var bwn_footer&gt;</text>
  </biography>
</biodes>

