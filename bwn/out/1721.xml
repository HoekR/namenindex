<biodes version="1.0">
  <fileDesc>
    <title>Spit, Henricus Johannes (1886-1967)</title>
    <ref target="http://resources.huygens.knaw.nl/bwn1880-2000/lemmata/bwn2/spit"/>
    <publisher>
      <name>Biografisch Woordenboek van Nederland:1880-2000</name>
      <ref target="http://resources.huygens.knaw.nl/bwn1880-2000"/>
    </publisher>
  </fileDesc>
  <person>
    <idno type="id">spit_2</idno>
    <persName><name type="geslachtsnaam">Spit</name>, Henricus Johannes</persName>
    <sex value="1"/>
    <event type="birth" when="1886"/>
    <event type="death" when="1967"/>
    <state type="occupation">koloniaal ambtenaar</state>
  </person>
  <biography>
    <text>&lt;dtml-var bwn_header&gt;
 &lt;p class='genealogie'&gt;
  &lt;strong&gt;Spit, Henricus Johannes&lt;/strong&gt;, vice-president van de Raad van Ned.-Indi&amp;euml; ('s-Gravenhage 23-9-1886 -'s-Gravenhage 5-7-1967).

Zoon van Petrus Johannes Spit, hoedenwinkelier, en Anna Sara
Bijdendijk. Gehuwd op 9-11-1911 met Petronella Louise Hel&amp;egrave;ne Marie
Sp&amp;eacute;e. Uit dit huwelijk werd, behalve 1 zoon die jong overleed, 1
zoon geboren. Na haar overlijden (18-11-1944) gehuwd op 8-1-1946 met
Johanna Cohen. Uit dit huwelijk werden geen kinderen geboren.



&lt;/p&gt;
&lt;p&gt;Spit deed na de bijzondere lagere school van S. Osinga in 1903
eindexamen aan de 1e openbare HBS en in 1905 (staatsexamen) gymnasium-A
te 's-Gravenhage. Daarna ging hij in hetzelfde jaar in Leiden
rechten studeren. Het doctoraal examen rechtswetenschap deed hij in
1909. Op 26 september 1911 volgde met goed gevolg zijn examen 'voor
den Indischen rechterlijken dienst'. Ondertussen was hij op 7 juli
1911 gepromoveerd bij C. van Vollenhoven tot doctor in de
rechtwetenschap op een proefschrift over 
&lt;em&gt;De Indische zelfbestwende landschappen&lt;/em&gt;

('s-Gravenhage, 1911). Hierin stelde hij vast dat de door Nederland
met de Indische vorsten en volkeren gesloten contracten in formele zin
weliswaar als overeenkomsten konden worden aangemerkt, doch dat van
wilsovereenstemming tussen de zo ongelijke contracterende partijen in
de regel geen sprake was. Niettemin achtte Spit deze toestand
gerechtvaardigd, omdat het Indische gouvernement een hogere rechtsorde
representeerde. Om deze zelfde reden kon dit gouvernement zich ook
ingrepen in de huishouding van deze staten veroorloven, waartoe het
volgens de letter van het contract niet gerechtigd was. Hoewel Spit
zich keerde tegen de opvatting dat een dergelijke vrijheid van handelen
voortvloeide uit een abstract 'recht op opperheerschappij',
liet zijn adagium de koloniale heerser niettemin voldoende armslag.&lt;/p&gt;
&lt;p&gt;In Indi&amp;euml; aangekomen, in 1912, werd hij aanvankelijk geplaatst
bij de griffie van het Hooggerechtshof. Na enkele jaren te zijn
opgetreden als voorzitter van de landraden van Magelang en
Temang-goeng, keerde hij in 1917 naar Batavia terug. Daar was hij tot
1933 in diverse functies werkzaam op het departement van Justitie. In
1924 werd hij benoemd tot secretaris van dit departement, terwijl hij
in 1928/1929 het directeurschap hiervan een jaar lang waarnam. Na
afloop van zijn tweede Europees verlof werd hij in 1931 als
hoofdambtenaar voor de wetgeving belast met het voorzitterschap van
vier commissies. Hiervan verwierf de commissie grondbezit voor
Indo-Europeanen, in de wandeling aangeduid als de commissie-Spit, een
zekere vermaardheid. De instelling van deze commissie was een
tegenmoetkoming aan het Indo Europeesch Verbond (lEV), dat voor 'de
kleine Indo' de mogelijkheid wilde scheppen zich een bestaan op te
bouwen in de landbouw. Dit werd door de agrarische wetgeving van 1870
(verbod van grondeigendom voor Europeanen) bemoeilijkt. Tegen
tegemoetkoming aan de wensen van het IEV verzetten zich zowel de
belangen van de Indonesi&amp;euml;rs als, meer in het algemeen,
overwegingen van voorzichtig koloniaal beheer. Na vijf jaar studie
produceerde de commissie-Spit in 1936 haar eindverslag. Dit deed zij
echter niet vergezeld gaan van een ontwerp van wet, doch van een aantal
conclusies, waarvan de aanvaarding van de bestaande situatie (die op
zekere voorwaarden verstrekking van woeste grond in erfpacht mogelijk
maakte) de essentie vormde. Tot wetsvoorstellen kwam ook de regering
niet, hoewel zij herhaalde malen toezeggingen daartoe deed. Het nuttig
effect van de commissie-Spit was, zo moet men vaststellen, dat het
bestaan ervan de regering een argument in handen gaf om een beslissing,
die zij niet wenste te nemen, voor zich uit te schuiven.&lt;/p&gt;
&lt;p&gt;Spit was een bekwaam en, vooral, een loyaal ambtenaar, wiens eerste
stelregel was dat de rechtspositie van de verschillende groepen uit de
Indische maatschappij moest worden aangepast aan hun afzonderlijke
behoeften. Hij was een behoudend man, niet geneigd in termen van
evolutie te denken, wars van grote schema's en gericht op
perfectionering van de Indische staatsmachine. Het waren deze
eigenschappen die gouverneur-generaal B.C. de Jonge in hem aantrokken.
Hoewel hij Spits geringe aanraking met de inheemse samenleving als een
bezwaar voelde, bewerkstelligde hij niettemin zijn benoeming tot
voorzitter van de Volksraad (in 1933) en vervolgens tot lid van de Raad
van Indi&amp;euml; (in 1935). De omstandigheid dat Spit geen oud-Stuwman
was, zoals sommige andere kandidaten voor deze betrekkingen, zal De
Jonge in zijn keuze hebben gesterkt. Het werk in de Raad van Indi&amp;euml;
was meer in overeenstemming met Spits begeren en temperament dan dat in
de Volksraad. In 1938 volgde zijn benoeming tot vice-president van de
Raad van Indi&amp;euml;, de hoogste post die een Indisch ambtenaar bereiken
kon. De activiteiten van de raad werden in deze jaren gekenmerkt door
een voorzichtig afremmen en bijsturen van de voorstellen van ambitieuze
departementshoofden als H.J. van Mook en P.J.A. Idenburg. Naast het
vice-presidentschap van de Raad van Indi&amp;euml; vervulde Spit tal van
functies, waaronder het voorzitterschap van het dagelijks bestuur van
de afdeling Ned.-Indi&amp;euml; van het Nederlandsche Roode Kruis, van de
hogeschoolraad van de Rechtshoogeschool te Batavia en van het zg.
Spitfire-fonds. Dit fonds was opgericht dadelijk na de Duitse inval in
Nederland en was bestemd voor de aanschaf van vliegtuigen ten behoeve
van de Britse oorlogsinspanning. Na enkele maanden kwam aan dit
voorzitterschap een einde omdat Spit, tot verontwaardiging van de
Indische gemeenschap, een bredere bestemming aan dit fonds wilde geven
('Fire Spit').&lt;/p&gt;
&lt;p&gt;Na de Japanse inval werd Spit vrijwel dadelijk ge&amp;iuml;nterneerd.
Gedurende de kampjaren verwierf hij het respect van zijn kampgenoten.
Als hoogste in Indi&amp;euml; aanwezige Nederlandse ambtenaar achtte hij
het zijn taak, in het geheim voorbereidingen te treffen voor de
hervatting van het Nederlandse bestuur na de capitulatie van Japan. De
omstandigheden zoals die zich na 15 augustus 1945 ontwikkelden,
verhinderden echter de verwezenlijking daarvan. Spit nam ontslag uit de
Indische dienst en keerde, dat zelfde jaar nog, naar zijn geboortestad
terug. Van 1948 tot 1952 trad hij nog op als persoonlijk adviseur van
de keizer van Ethiopi&amp;euml;, waartoe hij enige tijd in dat land
verblijf hield. Zijn taak bestond uit het ontwerpen van een grondwet en
het verstrekken van adviezen op bestuurlijk en economisch terrein.&lt;/p&gt;
&lt;p&gt;
  &lt;a href='agedeelte'&gt;A: &lt;/a&gt;Archief-ministerie van Koloni&amp;euml;n (Verbaal 2 mei 1933 Lt.
V 9; Vb. 19 feb. 1935 Lt. F 3; Vb. 19 okt. 1938 Lt. E 34; Vb. 5 dec.
1945 Lt. P 13 en passim) in Algemeen Rijksarchief te
&amp;quot;s-Gravenhage.&lt;/p&gt;
&lt;p&gt;
  &lt;a href='lgedeelte'&gt;L: &lt;/a&gt;
  &lt;em&gt;Offici&amp;euml;le bescheiden betreffende de Nederlands-Indonesische
betrekkingen 1945-1950.&lt;/em&gt;

Uitg. door S.L. van der Wal ('s-Gravenhage, 1971) I, passim (RGP
kleine serie: 36); D. van Velden, 
&lt;em&gt;De Japanse interneringskampen voor burgers gedurende de Tweede
Wereldoorlog&lt;/em&gt;

2e uitgebr. dr. (Franeker, 1977) 184 nt. l, 465-467; W.F. Wertheim, 
&lt;em&gt;Indonesi&amp;euml;: van vorstenrijk tot neo-kolonie&lt;/em&gt;

(Amsterdam, [1978]) 118-120; 124-126.&lt;/p&gt;
&lt;p&gt;P.J. Drooglever&lt;/p&gt; 
&lt;dtml-var bwn_footer&gt;</text>
  </biography>
</biodes>

