<biodes version="1.0">
  <fileDesc>
    <title>Muller Fzn., Samuel (1848-1922)</title>
    <ref target="http://resources.huygens.knaw.nl/bwn1880-2000/lemmata/bwn1/mullerfzn"/>
    <publisher>
      <name>Biografisch Woordenboek van Nederland:1880-2000</name>
      <ref target="http://resources.huygens.knaw.nl/bwn1880-2000"/>
    </publisher>
  </fileDesc>
  <person>
    <idno type="id">mullerfzn</idno>
    <persName><name type="geslachtsnaam">Muller Fzn.</name>, Samuel</persName>
    <sex value="1"/>
    <event type="birth" when="1848"/>
    <event type="death" when="1922"/>
    <state type="occupation">archivaris</state>
    <state type="occupation">historicus</state>
  </person>
  <biography>
    <graphic url="http://resources.huygens.knaw.nl/bwn1880-2000/lemmata/bwn1/images/images/MULLERFZN.jpg"/>
    <text>&lt;dtml-var bwn_header&gt;
 &lt;p class='genealogie'&gt;
  &lt;strong&gt;Muller Fzn., Samuel&lt;/strong&gt;, archivaris en historicus (Amsterdam 22-1-1848 - Utrecht 5-12-1922).

Zoon van Frederik Muller, antiquaar en bibliograaf, en Gerarda Jacoba
Yntema. Gehuwd op 24-5-1877 met Maria Geertruida Lulofs. Uit dit
huwelijk werden 2 zoons en 1 dochter geboren.

&lt;img src=&amp;quot;images/MULLERFZN.jpg&amp;quot; align=&amp;quot;right&amp;quot; BORDER=&amp;quot;0&amp;quot; alt=&amp;quot;afbeelding van Muller Fzn., Samuel&amp;quot; class=&amp;quot;bwnimg&amp;quot;&gt;



&lt;/p&gt;
&lt;p&gt;Van 1860 tot 1862 bezocht de jonge Muller de particuliere Latijnse
school van dr. P. Epkema te Amsterdam. Daarna werd hij door zijn vader
naar Utrecht gezonden om de lessen aan het Stedelijk Gymnasium te
volgen. Hij woonde toen in bij prof. W.G. Brill. In 1864 begon hij te
studeren aan het Amsterdamse Atheneum en op het kantoor van zijn vader
te werken, die een wijd vermaard antiquariaat bezat. Na twee jaar
ontving Muller de volledige vrijheid om zich aan studie te wijden.
Daarbij ging hij uit van de gedachte, dat hij zich pas op de
geschiedenis moest toeleggen, wanneer hij de studie in de rechten
voltooid had. Aan het Amsterdamse Atheneum, dat pas in 1877 tot
Universiteit werd verheven, bereidde Muller zich op zijn examens voor,
die hij in Leiden - waar het recht tot promoveren w&amp;eacute;l bestond -
aflegde. In april 1869 deed hij zijn doctoraal examen. Zijn studie
voltooide hij met het proefschrift 
&lt;em&gt;Mare clausum. Bijdrage tot de geschiedenis der rivaliteit van
Engelanden Nederland in de zeventiende eeuw&lt;/em&gt;

(1872), dat hij op 16 april 1872 verdedigde. Ruim een jaar daarna - op
24 juni 1873 - ontving hij van het Provinciaal Utrechtsen Genootschap
van Kunsten en Wetenschappen de gouden ereprijs voor zijn studie 
&lt;em&gt;Geschiedenis der Noordsche Compagnie.&lt;/em&gt;

Het was zijn antwoord op de vraag van het genootschap naar een
historisch overzicht van de ontdekkingen der Hollanders in de
Noordpoolzee&amp;euml;n, van de plaatsen waar zij zich hadden gevestigd en
van de geschillen over zeevaart en visserij, waarin zij verstrikt
raakten met Engeland, Denemarken en Zweden. Aan dit bekroonde werk van
de jonge geleerde lag een veelomvattend bronnenonderzoek ten grondslag.
Voor de zeldzame boeken en kaarten, die hij nodig had, zal hij de hulp
van zijn vader - die een enorme bibliografische kennis bezat -
waarschijnlijk dankbaar hebben aanvaard. Kort daarop vertrok hij naar
Parijs voor het volgen van de colleges aan de Ecole des Chartes.&lt;/p&gt;
&lt;p&gt;Met ingang van 2 februari 1874 werd hij - 26 jaar oud - benoemd tot
archivaris der gemeente Utrecht. Had hij tevoren al ruimschoots de
bewijzen van zijn wetenschappelijke aanleg, zijn historische zin en
zijn enorme ijver geleverd, de lange periode waarin hij de archieven en
de oudheidkundige verzamelingen van de stad Utrecht beheerde, zou deze
eigenschappen alleen maar bevestigen. Dat gold niet slechts voor zijn
activiteiten in dienst van het Utrechtse gemeentebestuur, maar ook voor
die ten bate van de provincie Utrecht, het gewest waarin hij per 1
januari 1879 zijn functie als rijksarchivaris aanvaardde.&lt;/p&gt;
&lt;p&gt;Voor het archiefwezen in het algemeen en voor dat van de provincie
en de stad Utrecht in het bijzonder heeft Muller een betekenis van de
eerste orde gehad. Hij heeft zich met succes ingezet voor de
organisatie van het Nederlandse archiefwezen, was de eerste voorzitter
van de Vereeniging van Archivarissen, had een niet te onderschatten
invloed op de totstandkoming van de 
&lt;em&gt;Archiefwet&lt;/em&gt;

(1918) en wist -samen met anderen - de opleiding van archivarissen van
de grond te krijgen. Hij verrichtte in Nederland baanbrekend werk bij
de herleiding van de data van eeuwenoude oorkonden en het beschrijven
van zegels en deed er alles aan om het door hem gepropageerde
herkomstbeginsel - uitgangspunt bij een verantwoorde
archiefinventarisatie - ook in de praktijk te doen toepassen.&lt;/p&gt;
&lt;p&gt;De eerste en belangrijkste taak, die Muller zich als Utrechts
gemeente- en rijksarchivaris stelde was de inventarisatie van de
stedelijke en provinciale archieven en prentenverzamelingen, van de
bibliotheek over Utrecht en van het Utrechts Museum van Oudheden. Zijn
niet aflatende ijver en zijn goede gezondheid hebben hem in staat
gesteld deze zeer omvangrijke taken bijna volledig te vervullen. Men
zou de reeks van de door hem uniform geredigeerde werkstukken moeten
zien om zijn betekenis voor de beoefening van de lokale en regionale
geschiedenis enigszins te kunnen schatten. Het valt op dat Muller de
archieven en prentenverzamelingen van de overheid steeds als
'openbare' verzamelingen heeft beschouwd en deze als zodanig
ook in zijn publikaties aanduidde. Het ging er voor hem om dat ook deze
collecties voor het wetenschappelijk onderzoek zo goed en zo snel
mogelijk toegankelijk gemaakt dienden te worden. Dat hij zich bij de
inventarisatie van de archieven meende te moeten baseren op een aantal
vaste criteria spreekt bijna vanzelf. Hij was het ook, die de stoot gaf
tot de samenstelling van de 
&lt;em&gt;Handleiding voor het ordenen en beschrijven van archieven,&lt;/em&gt;

die in 1898 in opdracht van de Vereeniging van Archivarissen in
Nederland werd uitgegeven en daarvoor de tekst ten dele op papier
zette. Het was echter bepaald niet zijn bedoeling - noch die van de
beide medeauteurs mr. J.A. Feith en mr. R. Fruin - om de in de 
&lt;em&gt;Handleiding ...&lt;/em&gt;

geformuleerde stellingen als een drukkend juk op de schouders van zijn
collegae te leggen, ook al is er daarna binnen de kring van
archivarissen weleens de neiging geweest deze te canoniseren. Het
belang van de 
&lt;em&gt;Handleiding ...&lt;/em&gt;

blijkt o.a. uit het feit, dat al heel vroeg Duitse (1905), Italiaanse
(1908) en Franse vertalingen (1910) verschenen zijn. In 1940 is er nog
een Engelse editie in Amerika verschenen en in 1960 een Portugese in
Brazili&amp;euml;. Pas in de jaren '70 achtte de Vereniging van
Archivarissen in Nederland een herziening van het werk gewenst.&lt;/p&gt;
&lt;p&gt;Verbaasd was men nauwelijks toen Muller in 1885 benoemd werd tot lid
van de Koninklijke Akademie van Wetenschappen, een eer die hij dankbaar
aanvaardde en die hem o.m. te beurt viel, omdat hij gereed was gekomen
met de beschrijving van de middeleeuwse rechtsbronnen der stad Utrecht
en de omvangrijke inleiding daarop. Het is een publikatie in 3 delen,
waarvan de wetenschappelijke onderzoeker tot op heden veel profijt kan
trekken.&lt;/p&gt;
&lt;p&gt;Toch was Muller niet altijd overtuigd van eigen kunnen. Toen hem in
1883 - hij was toen 35 jaar - de gelegenheid werd geboden een
professoraat in Leiden of Groningen te aanvaarden, bedankte hij, omdat
hij van oordeel was onvoldoende kennis te bezitten om het ambt van
hoogleraar naar behoren te vervullen. Ook later weigerde hij hoogleraar
te worden in Amsterdam (1889) en in Utrecht (1893). Dat de faculteit
der Letteren en Wijsbegeerte der Utrechtse Universiteit hem 20 jaar
later een eredoctoraat verleende moet hem met vreugde hebben
vervuld.&lt;/p&gt;
&lt;p&gt;Muller is van 1893 tot 1910 en van 1913 tot 1920 voorzitter van de
Vereeniging van Archivarissen in Nederland geweest, heeft jaren
achtereen het voorzitterschap of secretariaat van de Vereeniging tot
uitgaaf der bronnen van het oud-vaderlandsche recht, van het Historisch
Genootschap en van verschillende andere verenigingen vervuld. Hij was
actief als het ging om de uitgaven van de Commissie voor 's Rijks
Geschiedkundige Publicati&amp;euml;n; hij was - zowel binnen als buiten de
gemeente Utrecht - de man, die zich inzette voor de monumentenzorg. In
Utrecht zelf heeft hij zich belangrijke verdiensten verworven bij de
uitvoering van de hem verleende opdracht de gemeentelijke museale
collecties te beheren en de inrichting van het Centraal Museum voor te
bereiden. Met de opening van dit Centraal Museum in 1921 was voldaan
aan zijn reeds in 1899 uitgesproken wens de Utrechtse oudheidkundige
verzamelingen in &amp;eacute;&amp;eacute;n gebouw onder te brengen.&lt;/p&gt;
&lt;p&gt;Muller was bezeten door zijn werk, vroeg bijzonder veel van zichzelf
en van zijn medewerkers en heeft enorm veel tot stand gebracht. Hij
trad soms nogal eigenzinnig op en kwam daardoor weleens in botsing met
vakgenoten. Een voorbeeld hiervan was het conflict met zijn
aanvankelijk zeer bevriende collega jhr.mr. Th.H.F. van Riemsdijk, de
latere algemene rijksarchivaris, o.m. over een door deze geschreven
ontwerp voor een wettelijke regeling van het archiefwezen in ons land.
Jaren tevoren (in 1883) waren er in de persoonlijke sfeer moeilijkheden
ontstaan omdat beiden solliciteerden naar de functie van
adjunct-rijksarchivaris met recht van opvolging. Muller was echter in
de grond van de zaak een zeer gevoelige persoonlijkheid, die in zijn
gezin en in zijn intieme vriendenkring zeer geliefd en gewaardeerd
werd. De activiteiten van zijn echtgenote, die in 1890 leidden tot de
oprichting van de Vereeniging tot verbetering van Armenzorg in de stad
Utrecht, en in 1899 tot de stichting van d&amp;eacute; eerste school voor
Maatschappelijk werk in Nederland, hadden Mullers volledige steun.&lt;/p&gt;
&lt;p&gt;Te midden van zijn collegae wordt Muller zeer terecht beschouwd als
de bij uitstek invloedrijke archivaris, die zowel organisatorisch als
wetenschappelijk de grondslag legde voor het moderne archiefwezen in
Nederland.&lt;/p&gt;
&lt;p&gt;
  &lt;a href='pgedeelte'&gt;P: &lt;/a&gt;Een bibliografisch overzicht van Mullers werken is te vinden in het
hierna onder L. vermelde levensbericht door G.W. Kernkamp. Daarnaast
schreef hij 'De afbeeldingen van de Utrechtsche stadsbanier en van
de kovels der burgemeesters' en 'Utrechtsche
schoorsteenmantels', in 
&lt;em&gt;het Jaarboekje van &amp;quot;Oud-Utrecht&amp;quot; van 1924.&lt;/em&gt;
&lt;/p&gt;
&lt;p&gt;
  &lt;a href='lgedeelte'&gt;L: &lt;/a&gt;Aflevering 2 van het 
&lt;em&gt;Nederlandsch Archieven-blad 1918-1919,&lt;/em&gt;

aangeboden aan dr.mr. S. Muller Fz. bij zijn veertigjarige
ambtsvervulling als rijksarchivaris in Utrecht; 'In memoriam dr.mr.
S. Muller Fz.', in 
&lt;em&gt;Nederlandsch Archievenblad&lt;/em&gt;

30 (1922-1923) 16-18; H.E. van Gelder, in 
&lt;em&gt;Levensberichten van de Maatschappij der Nederlandsche Letterkunde te
Leiden&lt;/em&gt;

(1922-1923) 91-108; W. Vogelsang, in 
&lt;em&gt;Oudheidkundig Jaarboek 3&lt;/em&gt;

(1923) 1-5; G.W. Kernkamp, in 
&lt;em&gt;Jaarboek der Koninklijke Akademie van Wetenschappen, 1923-1924,&lt;/em&gt;

1-62; W.A.F. Bannier, in 
&lt;em&gt;Jaarboekje van &amp;quot;Oud-Utrecht&amp;quot;&lt;/em&gt;

1 (1924) 21-27; M.E. Houtzager, in 
&lt;em&gt;125 jaar Centraal Museum&lt;/em&gt;

(Utrecht, 1964) 15-26; J.E.A.L. Struick, 'Een opmerkelijk
archivaris S. Muller Fz.', in 
&lt;em&gt;Spiegel Historiael&lt;/em&gt;

9 (1974) 5 (mei) 288-293; idem, 'Inleiding bij de opening van de
tentoonstelling Samuel Muller gemeentearchivaris van Utrecht
1874-1918', in 
&lt;em&gt;Nederlands Archievenblad&lt;/em&gt;

78 (1974) 184-186; A.E.M. Ribberink, 'De toekomst en het verleden,
het phenomeen Muller 1874, 1974', 
&lt;em&gt;ibidem,&lt;/em&gt;

187-196; F.C.J. Ketelaar, 'S. Muller Fz. en het Nederlands
archiefwezen', 
&lt;em&gt;ibidem,&lt;/em&gt;

198-210; 
&lt;em&gt;Catalogus van de tentoonstelling Samuel Muller gemeentearchivaris
van Utrecht 1874-1918&lt;/em&gt;

[gehouden van 18 mei t/m 20 juni 1974 in het Gemeentelijk Archief
Utrecht]. (Utrecht 1974); F.W.N. Hugenholtz, 'S. Muller Fzn. als
historicus', in 
&lt;em&gt;Jaarboek Oud Utrecht 1974,&lt;/em&gt;

215-223.&lt;/p&gt;

&lt;a href='igedeelte'&gt;I: &lt;/a&gt;F.J. Duparc, &lt;i&gt;Een eeuw strijd voor Nederlands cultureel erfgoed&lt;/i&gt;  ('s-Gravenhage 1975) [Afbeelding 112].&lt;/p&gt;

&lt;p&gt;A. Graafhuis&lt;/p&gt; 
&lt;dtml-var bwn_footer&gt;</text>
  </biography>
</biodes>

