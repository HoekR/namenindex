<biodes version="1.0">
  <fileDesc>
    <title>Vrij, Maarten Pleun (1895-1955)</title>
    <ref target="http://resources.huygens.knaw.nl/bwn1880-2000/lemmata/bwn1/vrij"/>
    <publisher>
      <name>Biografisch Woordenboek van Nederland:1880-2000</name>
      <ref target="http://resources.huygens.knaw.nl/bwn1880-2000"/>
    </publisher>
  </fileDesc>
  <person>
    <idno type="id">vrij</idno>
    <persName><name type="geslachtsnaam">Vrij</name>, Maarten Pleun</persName>
    <sex value="1"/>
    <event type="birth" when="1895"/>
    <event type="death" when="1955"/>
    <state type="occupation">jurist</state>
  </person>
  <biography>
    <graphic url="http://resources.huygens.knaw.nl/bwn1880-2000/lemmata/bwn1/images/images/VRIJ.jpg"/>
    <text>&lt;dtml-var bwn_header&gt;
 &lt;p class='genealogie'&gt;
  &lt;strong&gt;Vrij, Maarten Pleun&lt;/strong&gt;, jurist (Amsterdam 10-7-1895 - 's-Gravenhage 21-1-1955).

Zoon van Cornelis Vrij, hoofd ener lagere school, en Marie Caroline
Mauser. Gehuwd met Gerberta Henriette Ledeboer op 3-8-1944. Er waren
geen kinderen.

&lt;img src=&amp;quot;images/VRIJ.jpg&amp;quot; align=&amp;quot;right&amp;quot; BORDER=&amp;quot;0&amp;quot; alt=&amp;quot;afbeelding van Vrij, Maarten Pleun&amp;quot; class=&amp;quot;bwnimg&amp;quot;&gt;

&lt;/p&gt;
&lt;p&gt;Na de HBS doorlopen en staatsexamen gymnasium gedaan te hebben ging
hij rechten studeren aan de Universiteit van Amsterdam en, onder S.R.
Steinmetz, sociologie als keuzevak, 'maar op zo'n grondige
wijze, dat de latere briljante rechtsgeleerde altijd vergezeld bleef,
onderricht en gestimuleerd werd door de socioloog die hij eveneens
geworden was', zoals gezegd wordt in de inleiding tot het in 1956
verschenen gedenkboek.&lt;/p&gt;
&lt;p&gt;Hij werd in 1922 advocaat en procureur te Amsterdam en promoveerde
in 1923, cum laude, op een handelsrechtelijk proefschrift bij Paul
Scholten, getiteld: 
&lt;em&gt;Beperking der meerderheidsmacht in vereeniging en vennootschap door
rechten der leden&lt;/em&gt;

(Haarlem, 1923). In 1928 werd hij benoemd tot hoogleraar in het
strafrecht en het strafprocesrecht aan de rijksuniversiteit te
Groningen. Later kwamen daar de leeropdrachten rechtsfilosofie en
criminologie bij.&lt;/p&gt;
&lt;p&gt;Men zou hebben kunnen verwachten dat Vrij van nature moest zijn
aangetrokken tot een classicistisch recht; niettemin kon hij met zijn
verstand en hart ook niet anders dan de Nieuwe Richting in het
strafrecht aanvaarden. Dit laatste betekende dat de misdaad en de
misdadiger ook in het licht van de criminologie moesten worden
bestudeerd en gekend. Voor deze nieuwe richtingen stond Vrij open: hij
luisterde naar de sprekers van de Groningse school en naar W.A. Bonger.
Hij spelde de verslagen van de internationale criminologische
conferenties voor zover hij ze nog niet bijgewoond had en hij begon die
mondiale bijeenkomsten zeer trouw te bezoeken. Men kan niet zeggen dat
hij naar huidige opvattingen gemeten als een belangrijk criminoloog
moet worden beschouwd. Vrij die de criminologie als een deelwetenschap
van de sociologie beschouwde, had in Nederland wel de grote verdienste
als eerste verschillende kanten van wat hij het object van de
criminologie beschouwde, nauwgezet te bestuderen.&lt;/p&gt;
&lt;p&gt;De criminoloog laat zich niet sturen door de strafrechtelijke
aanwijzing van misdadigheid, maar houdt zich bezig met wat voldoende
zedelijk laakbaar en maatschappelijk onduldbaar voor strafbaarstelling
zou kunnen zijn; ook als het toevallig niet strafbaar (meer) is - zoals
de zelfmoord en prostitutie - hindert het de criminoloog niet bepaald
gedrag tot het object van zijn vak te rekenen. Dit breidt het
misdaadbegrip voor het gebruik ter aanwijzing van het object van de
criminologie al uit. Om nog even van het misdaadbegrip uit te gaan: de
criminologie bestudeert niet alleen misdaden, maar ook
misdaadcomplexen, van onderscheidene structuur: zij bestudeert
'criminaliteit'. Hij is van mening dat bijvoorbeeld ook de
niet-criminele verwaarlozing ('Verwahrlosung') en de
a-socialiteit door de criminoloog moeten worden bestudeerd.&lt;/p&gt;
&lt;p&gt;Heel bijzonder van Vrij is, in de eerste plaats, dat hij aan de
zogenaamde moderne richting de plaats geeft die sommige anderen haar in
zijn tijd nog ontzeggen, maar dat hij aan de andere kant volledig op de
bres staat voor het strafrecht als recht. Is zijn intreerede: 
&lt;em&gt;Te recht!&lt;/em&gt;

in 1928 een programma, zijn preadvies voor de Nederlandse
Juristen-Vereniging in 1930 is een exercitie van de puurste
straftheoretische soort.&lt;/p&gt;
&lt;p&gt;In de tweede plaats heeft Vrij zijn zo volmaakt eigen plaats in de
ontwikkeling van het strafrecht ingenomen door zijn macro-sociologische
inbreng in het strafrecht. Men kan hem daardoor een van de eerste
strafrechtssociologen van ons land noemen. Het was de typische jurist
Vrij die waarschuwde tegen de 'verjudicering' van de
strafrechtelijke instituten en het is betekenisvol geweest dat Vrij, na
overstag te zijn gegaan naar het strafrecht, Steinmetz toesprekende in
zijn intreerede in het strafrecht en het strafprocesrecht, gewaagt van
een terugkeer naar de sociologie.&lt;/p&gt;
&lt;p&gt;In zijn afscheidscollege 
&lt;em&gt;Ter Effening&lt;/em&gt;

(Groningen, 1947) brengt hij het begrip dat hem tot buiten onze grenzen
bekend gemaakt heeft ter sprake, namelijk het 'derde element van
het delict'. Worden aan het delict vanouds twee elementen
toegeschreven (1) onrechtmatigheid, (2) de schuld. Vrij voegt een derde
element in, (3) de subsocialiteit, dat is hetgeen het delict aantast,
zowel reeds in de re&amp;euml;le krenking van belangen en rechten van
concrete anderen als in het stellen van een algemeen gevaar voor de
toekomst. Gebrek aan die 'subsocialiteit' kan maken dat een
strafbare dader niet wordt vervolgd, of, zo al vervolgd, niet behoeft
te worden veroordeeld of gestraft.&lt;/p&gt;
&lt;p&gt;Om de al genoemde inleiding nog een ogenblik te volgen: 'het
past in zijn heuristiek, dat Vrij congruentie van de straf zoekt met
het delict in zijn drie elementen. Men kan allereerst zien, zegt hij,
hoe de straf op onrechtmatigheid en schuld reageert. De vraag rijst
intussen of straf wel op haar plaats zou zijn bij schuld aan
onrechtmatigheid zonder meer: misschien zou een civiele sanctie dan
voldoende zijn. Het is het subsociale, dat pas goed straf verlangt.
Vrij duidt nog eens, verder dan voorheen, aan, wat het subsociale is:
'dat, wat de betrekking tussen de schuldige en zijn gemeenschap min
of meer duurzaam verstoort. Aan de zijde van de gemeenschap is er
onrust door het uitvallen van een tot dusver vertrouwde schakel en de
vrees, dat ook de naaste omgeving van dit element is aangetast of nu
aangestoken zal worden. De schuldige aan onrechtmatigheid z&amp;egrave;lf is
uit het lood, omdat hij nu de lust kent, die een onrechtmatige
vrijheidsoverschrijding hem schonk, omdat hij het verlangen ervaart tot
verdere aanmatigingen, omdat hij de onlust van de dreigende straf
gevoelt en omdat hij ondanks alles toch ook nog niet vrij is van de
behoefte aan het gareel, aan de waarborgen, ook op zijn beurt voor hem,
van het recht.'&lt;/p&gt;
&lt;p&gt;Ook Van Veen zet in zijn opstel 
&lt;em&gt;Vrijs Subsocialiteit: het functioneren van de straf,&lt;/em&gt;

de dogmatische (classicistische) oorsprong plus de bedoeling het
strafrecht sociaal-functioneler te maken, uiteen. Hij ziet er een
integratie van rechtvaardigheid en doelmatigheid in.&lt;/p&gt;
&lt;p&gt;Het subsociale is bepaald niet zomaar een vondst geweest en zeker
niet slechts een stokpaard. De gedachte is in de eerste tijd bijna
unaniem met terughoudendheid of rechtstreekse tegenstand door
Vrij's collega's ontvangen, maar Vrij heeft school gemaakt. Ook
nu bloeit nog het Strafrechtelijk en criminologisch Colloquium prof.mr.
M.P. Vrij gevormd door een achttiental van zijn oudleerlingen, en een
vertegenwoordiger van de jongste generatie, J.R. Goppel, zegt in zijn
artikel. 
&lt;em&gt;De subsocialiteit van Vrij,&lt;/em&gt;

van Vrij's theorie, dat die 'nu misschien meer dan ooit onze
aandacht verdient'.&lt;/p&gt;
&lt;p&gt;Overigens heeft Vrij's preadvies, betreffende 'de leer van
de afwezigheid van alle schuld', uitgebracht aan de Nederlandse
Juristen-Vereniging 1930, nog steeds grote invloed. Ten slotte blijkt
uit steeds terugkerende discussies hoe actueel de Groningse voordracht
'Nieuw leven in de verhouding wetgever-rechter' van 1953 nog
is.&lt;/p&gt;
&lt;p&gt;Bij Vrij promoveerden zeven leerlingen, allen lid van het
bovengenoemde colloquium.&lt;/p&gt;
&lt;p&gt;Er is al dikwijls opgemerkt, dat Vrij's geschriften niet
gemakkelijk te lezen zijn. Men zou kunnen zeggen, dat Vrij een
behoorlijke tol vroeg aan hen, die wilden worden toegelaten tot zijn
gedachtenwereld; die van slechts langzaam en herhaalde malen lezen. Hij
schreef een barokke stijl, met talloze willekeurig lijkende maar o zo
overwogen aangebrachte uitweidingen en versieringen, die de strenge
structuur van zijn betogen soms lang aan de lezer verborgen kunnen
houden. Maar structuur was voor alles, wat hij zocht: geen enkel
'element' kan naar zijn geloof alleen staan, hij zocht
rusteloos naar congruenties en verbanden van elementen; had hij een
samenhang ontdekt, dan dwong die voor hem gevolgen af voor andere
groepen van elementen.&lt;/p&gt;
&lt;p&gt;Vrij vertrok in 1947 van Groningen naar 's-Gravenhage om de
functie van raadsheer in de Hoge Raad te gaan bekleden. Hoewel het door
de collegiale rechtspraak moeilijk is aan te geven hoe groot het
aandeel van een raadsheer in beslissingen van ons hoogste rechtscollege
is, kan uit de stijl van bepaalde uitspraken en het bijzonder
woordgebruik met betrekking tot strafrechtelijke onderwerpen de invloed
van Vrij soms afgeleid worden. Zulks blijkt uit de beschikking van de
Hoge Raad van 28-9-1951 betreffende de strekking en omvang van de
behandeling van bezwaarschriften tegen de kennisgeving van de verdere
vervolging en tegen de dagvaarding (art. 250 en 262 Sv.) uit drie
arresten van 28-11-1950 inzake art. 7 
&lt;em&gt;Grondwet&lt;/em&gt;

(drukpersvrijheid) in 
&lt;em&gt;Nederlandse Jurisprudentie 1951,&lt;/em&gt;

137, 138 en 369 en uit arrest van 9-11-1954 met betrekking tot
voorwaardelijk opzet 
&lt;em&gt;(Nederlands[e Jurisprudentie] 1955,&lt;/em&gt;

55).&lt;/p&gt;
&lt;p&gt;Vrij heeft in de internationale wereld van de penologie en de
criminologie en de strafrechtwetenschappen in engere zin vele jaren
lang aanzienlijke posities bekleed.&lt;/p&gt;
&lt;p&gt;
  &lt;a href='pgedeelte'&gt;P: &lt;/a&gt;
  &lt;em&gt;Professor Mr. M.P. Vrij. Verzameling uit zijn geschriften op het
gebied van strafrecht en criminologie&lt;/em&gt;

[Samengest. door E.J. Anneveldt e.a.]. (Zwolle, 1956).&lt;/p&gt;
&lt;p&gt;
  &lt;a href='lgedeelte'&gt;L: &lt;/a&gt;G.E. Langemeijer, '&amp;quot;Subsocialiteit&amp;quot;,
Materi&amp;euml;le Wederrechtelijkheid, &amp;quot;Zumutbarkeit&amp;quot;', in 
&lt;em&gt;Tijdschrift voor Strafrecht&lt;/em&gt;

59 (1950) 6-18; B.V.A. R&amp;ouml;ling, 'Opmerkingen over het
subsociale als element van het strafbaar feit', 
&lt;em&gt;ibidem,&lt;/em&gt;

62 (1953) 259-287; W.H. Nagel, 
&lt;em&gt;ibidem,&lt;/em&gt;

64 (1955) 1-21; R. de Waard, 'Problemen met betrekking tot
straftoemeting', 
&lt;em&gt;ibidem, 76&lt;/em&gt;

(1967) 298-331; G.E. Mulder, in 
&lt;em&gt;Ars Aequi&lt;/em&gt;

18 (1969) 73-75; Th.W. van Veen, 'Vrij's subsocialiteit: Het
functioneren van de straf&amp;quot;, in 
&lt;em&gt;Speculum Langemeijer. 31 rechtsgeleerde opstellen&lt;/em&gt;

(Zwolle, 1973) 485-499; J.R. Goppel, 'De Subsocialiteit van
Vrij', in 
&lt;em&gt;Delikt en Delinkwent&lt;/em&gt;

73 (1973) 9 (november) 480-489.&lt;/p&gt;

&lt;p&gt;
&lt;a href=&amp;quot;igedeelte&amp;quot;&gt;I: &lt;/a&gt;&lt;i&gt;Zestig juristen. Bijdragen tot een beeld van de geschiedenis der Nederlandse rechtswetenschap.&lt;/i&gt; Onder red. van T.J. Veen en P.C. Kop (Zwolle 1987) 351.&lt;/p&gt;





&lt;p&gt;W.H. Nagel&lt;/p&gt; 
&lt;dtml-var bwn_footer&gt;</text>
  </biography>
</biodes>

