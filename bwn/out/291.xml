<biodes version="1.0">
  <fileDesc>
    <title>Buning, Johan Willem Frederik (1891-1958)</title>
    <ref target="http://resources.huygens.knaw.nl/bwn1880-2000/lemmata/bwn4/buning"/>
    <publisher>
      <name>Biografisch Woordenboek van Nederland:1880-2000</name>
      <ref target="http://resources.huygens.knaw.nl/bwn1880-2000"/>
    </publisher>
  </fileDesc>
  <person>
    <idno type="id">buning</idno>
    <persName><name type="geslachtsnaam">Buning</name>, Johan Willem Frederik</persName>
    <sex value="1"/>
    <event type="birth" when="1891"/>
    <event type="death" when="1958"/>
    <state type="occupation">dichter</state>
    <state type="occupation">journalist</state>
  </person>
  <biography>
    <graphic url="http://resources.huygens.knaw.nl/bwn1880-2000/lemmata/bwn4/images/images/BUNING.jpg"/>
    <text>&lt;dtml-var bwn_header&gt;
 &lt;p class='genealogie'&gt;
  &lt;strong&gt;Buning, Johan Willem Frederik&lt;/strong&gt;, (door naamstoevoeging bij KB van 20-6-1891 nr. 43 gewijzigd in Werumeus Buning), dichter en journalist (Velp (Gld.) 4-5-1891 - Amsterdam 16-11-1958). Zoon van Jan Jacobus Buning (door naamstoevoeging bij KB van
  20-6-1891 nr. 43 gewijzigd in Werumeus Buning), bankmedewerker,
  en Rika Catharina Christina Avelingh. Gehuwd op 20-7-1920 met
  Gerritdina Johanna Ensink. Uit dit huwelijk werd 1 zoon geboren.
  

  
&lt;img src=&amp;quot;images/BUNING.jpg&amp;quot; align=&amp;quot;right&amp;quot; BORDER=&amp;quot;0&amp;quot; alt=&amp;quot;afbeelding van Buning, Johan Willem Frederik&amp;quot; class=&amp;quot;bwnimg&amp;quot;&gt;
  

  
  &lt;/p&gt;
&lt;p&gt;Hoewel in het voorgeslacht van Joop Buning verschillende
    predikanten voorkomen, groeide hij op in een niet uitgesproken
    godsdienstig, in levenswijze vrij liberaal notabelenmilieu uit
    de streek rond Arnhem. In 1895 verhuisde het gezin naar Katwijk
    aan Zee. Daar ging Joop in 1897 naar de Openbare Burgerschool
    van G.L. Walther. Toen hij als twintigjarige uiteindelijk, na
    vele scholen te hebben bezocht, in Zutphen het einddiploma HBS
    behaalde, waren zijn cijfers voor de exacte vakken van dien
    aard dat een carri&amp;egrave;re als zeeofficier, een ander
    familieberoep, verkeken was.&lt;/p&gt;
&lt;p&gt;Buning ging daarop in Amsterdam in de kost om het notarisvak
    te leren. Notaris Theodore Borret begeleidde hem. In de brieven
    die deze wijze man aan vader Buning schreef, wordt Joop
    gekenschetst als een wilszwakke, wat onverschillige, weinig
    ambitieuze jongen, die zich slecht kon concentreren op zijn
    studie en te royaal leefde. Dit laatste was een familietrek,
    die hem, levensgenieter als hij was, ook later parten zou
    spelen. Het notariaat werd niets, maar in december 1915 kreeg
    de jonge Buning een betrekking als medewerker op de
    kunstredactie van 
    &lt;em&gt;De Telegraaf&lt;/em&gt;

    , waaraan hij tot november 1944 verbonden zou blijven.&lt;/p&gt;
&lt;p&gt;In 1916 werd in 
    &lt;em&gt;De Gids&lt;/em&gt;

    voor het eerst een gedicht van Buning, 'Atlas' getiteld,
    geplaatst. In hetzelfde tijdschrift, waarvan op dat ogenblik
    onder anderen Adriaan Roland Holst redacteur was, verschenen,
    in de volgende jaren elf van de eenentwintig gedichten die in
    1921 te zamen zijn eerste - en beste - bundel, 
    &lt;em&gt;In Memoriam&lt;/em&gt;

    , zouden vormen, gewijd aan een geliefde, die in 1914 was
    gestorven. Roland Holst, die Buning in 1913 had leren kennen,
    inspireerde 'Jobs' - zoals hij in Amsterdam werd genoemd - tot
    het schrijven van gedichten. Aanvankelijk was er sprake van
    vriendschap tussen de twee dichters, en al liepen hun
    po&amp;euml;tische wegen spoedig uiteen, het contact werd nooit
    helemaal verbroken. Zelf was Buning van 1934 tot en met 1952
    redacteur van 
    &lt;em&gt;De Gids&lt;/em&gt;

    . Daarnaast publiceerde hij geregeld in 
    &lt;em&gt;Groot-Nederland&lt;/em&gt;

    en incidenteel in andere bladen en tijdschriften.&lt;/p&gt;
&lt;p&gt;Na zijn huwelijk en de geboorte van zijn zoon, in
    respectievelijk 1920 en 1921, volgden tien jaren waarin Buning
    veel - volgens velen te veel - publiceerde. In de crisistijd,
    in 1930, onderbrak hij zijn journalistieke carri&amp;egrave;re om als
    gedelegeerd commissaris van de Koninklijke Vereeniging 'Het
    Nederlandsch Tooneel' te proberen het beroepstoneel in
    Amsterdam uit het slop te halen. Na twee jaar heeft hij deze
    taak, waarin hij veel energie had gestoken, moeten
    be&amp;euml;indigen. Zijn inspanningen werden beloond met een hem
    door zijn vrienden aangeboden reis, tijdens welke zijn
    dichtwerk 
    &lt;em&gt;Maria L&amp;eacute;cina. Een lied in honderd verzen met een
    zangwijs&lt;/em&gt;

    ontstond, dat eind 1932 werd gepubliceerd. Inmiddels had hij
    Miep van 't Hoff-Kools leren kennen, een ontmoeting die zou
    leiden tot een - overigens nooit juridisch ge&amp;euml;ffectueerde
    - scheiding van zijn vrouw.&lt;/p&gt;
&lt;p&gt;Tijdens de Duitse bezetting nam Buning een weinig
    principi&amp;euml;le houding aan. Er zijn geen aanwijzingen dat dit
    voortkwam uit sympathie voor de bezettende macht, eerder uit
    opportunisme en gebrek aan politiek inzicht. Daarnaast was het
    de angst in minder luxueuze omstandigheden te komen verkeren
    die hem zijn positie bij 
    &lt;em&gt;De Telegraaf&lt;/em&gt;

    , die toen in toenemende mate een bedenkelijke koers ging
    varen, niet deed opgeven en hem ertoe verleidde zich aan te
    melden voor de Kultuurkamer. Op deze wijze kon hij blijven
    publiceren en geld verdienen. Anderzijds nam Buning, naar eigen
    zeggen, deel aan de Duitsers onwelgevallige activiteiten. Zeker
    is in ieder geval dat hij een inleiding voor het in 1943
    illegaal verschenen 
    &lt;em&gt;Geuzenliedboek&lt;/em&gt;

    heeft geschreven.&lt;/p&gt;
&lt;p&gt;Na de oorlog kreeg Buning door de Eereraad voor de
    Letterkunde, onder voorzitterschap van de schrijver en advocaat
    F. Bordewijk, een publikatieverbod opgelegd voor de duur van
    twee jaar. Een verzoekschrift van dertig kunstenaars zorgde er
    echter voor dat het vonnis op 10 december 1946 in hoger beroep
    werd gehalveerd. Evenals vele anderen is Buning blijven
    publiceren, anoniem of in Vlaanderen. Vanaf januari 1947 tot
    aan zijn dood in 1958 was hij vervolgens medewerker, en enige
    tijd redactielid, van 
    &lt;em&gt;Elseviers Weekblad&lt;/em&gt;

    . Zijn 'oorlogsverleden' bleef hem echter achtervolgen. Uit
    zijn nalatenschap blijkt dat hij tijdens het publikatieverbod
    voortdurend bezig is geweest met een bundel, 
    &lt;em&gt;Zeven fabelen voor hedendaagsche kinderen&lt;/em&gt;

    - alsnog uitgegeven in 1947 -, waarin hij een wanhopige poging
    doet op satirische wijze de kunstenaarszuivering aan de kaak te
    stellen; het is echter niet meer dan het machteloze, rancuneuze
    gerijmel van een diep gekrenkte man. Na 1950 verslechterde
    Bunings gezondheidstoestand; zijn laatste jaren sleet de eens
    zo populaire dichter verbitterd en eenzaam in Amsterdam. Zijn
    laatste bundel, 
    &lt;em&gt;Winter-Aconiet&lt;/em&gt;

    , verscheen postuum in 1961, bezorgd door Claudine Witsen
    Elias.&lt;/p&gt;
&lt;p&gt;Zelfs als men alle journalistieke arbeid terzijde stelt,
    moet men constateren dat het oeuvre van Buning omvangrijk is.
    Achttien gedichtenbundels, een aantal kookboeken,
    (reis)verhalen, boeken over dans en toneel zijn er van hem
    verschenen, naast talloze vertalingen, vooral uit het Spaans.
    In zijn gloriejaren, v&amp;oacute;&amp;oacute;r de Tweede Wereldoorlog, was
    hij onovertroffen geliefd bij eenvoudige mensen. Zijn balladen,
    bijvoorbeeld, liggen goed in het gehoor; de steeds terugkerende
    slotregels blijven gemakkelijk in het geheugen hangen; zijn
    thema's zijn uit het leven gegrepen. De offici&amp;euml;le
    letterenwereld verweet hem echter al snel na 
    &lt;em&gt;In Memoriam&lt;/em&gt;

    - dat overigens zeer gunstig werd ontvangen, onder meer door de
    dichter P.N . van Eyck - slordigheid, rijmelarij en het zoeken
    van de gemakkelijke volksgunst. En dit laatste werd in de jaren
    dertig al gauw verdacht. Simon Vestdijk vond voor hem het woord
    'fatsoensrakker' uit (&lt;em&gt;Groot-Nederland&lt;/em&gt;

    37 (1939) II, 431-438), naar aanleiding van Bunings afwijzende
    recensie in 
    &lt;em&gt;De Telegraaf&lt;/em&gt;

    van 4 oktober 1939 van E. du Perrons 
    &lt;em&gt;Schandaal in Holland&lt;/em&gt;

    . Achteraf is overigens gebleken dat deze recensie niet door
    Buning is geschreven.&lt;/p&gt;
&lt;p&gt;Kritische (her)lezing van Bunings werk leidt ertoe de
    offici&amp;euml;le letterenwereld gelijk te geven: gemis aan
    zelfkritiek heeft hem ertoe verleid veel meer uit te geven dan
    gaaf is, maar weinig Nederlanders zullen de regels niet kennen:
    'Er stonden drie kruisen op Golgotha, / maar de boer hij
    ploegde voort.' De po&amp;euml;zieliefhebber zal zich misschien ook
    nog herinneren de ontroerende strofe uit 
    &lt;em&gt;In Memoriam&lt;/em&gt;

    : 'Zoo teedere schade als de bloemen vreezen / Van zachten
    regen in de maand van Mei, / Zoo koel en teeder heeft uw
    sterven mij / Schade gedaan, die nimmer zal genezen'. En mocht
    het kuise epische gedicht in honderd verzen 
    &lt;em&gt;Maria L&amp;eacute;cina,&lt;/em&gt;

    over de vluchtige ontmoeting van een zeeman met een Spaans
    hoertje, onbekend zijn, dan wekt wellicht Kees Stips beroemde
    parodie 
    &lt;em&gt;Dieuwertje Diekema&lt;/em&gt;

    uit 1944 reminiscenties.&lt;/p&gt;
&lt;p&gt;
  &lt;a href='agedeelte'&gt;A: &lt;/a&gt;Archief-J.W.F. Werumeus Buning in het Nederlands
  Letterkundig Museum en Documentatiecentrum te
  's-Gravenhage.&lt;/p&gt;
&lt;p&gt;
  &lt;a href='pgedeelte'&gt;P: &lt;/a&gt;Behalve 
    &lt;em&gt;Verzamelde Gedichten&lt;/em&gt;

    (Amsterdam, 1970): bibliografie in de onder L genoemde
    publikatie van P. Hijmans, 
    &lt;em&gt;Johan Willem Frederik Werumeus Buning&lt;/em&gt;

    en in het kaartsysteem 
    &lt;em&gt;Mededelingen van de Documentatiedienst van het Nederlands
    Letterkundig Museum en het Archief en Museum voor het Vlaamse
    Cultuurleven&lt;/em&gt;

    .&lt;/p&gt;
&lt;p&gt;
  &lt;a href='lgedeelte'&gt;L: &lt;/a&gt;Behalve necrologie&amp;euml;n o.a. door Bertus Aafjes,
  Piet Bakker en H.A. Lunshof, in 
  &lt;em&gt;Elseviers Weekblad&lt;/em&gt;

  , 22-11-1958 (pp. 13-14) en door Anton van Duinkerken, in 
  &lt;em&gt;De Tijd&lt;/em&gt;

  , 22-11-1958: P.N. van Eyck, 'J.W.F. Werumeus Buning', in idem 
  &lt;em&gt;Verzameld werk&lt;/em&gt;

  IV (Amsterdam, 1961) 426-451; P. Hijmans, 
  &lt;em&gt;Johan Willem Frederik Werumeus Buning, 4 mei 1891 - 16
  november 1958. Aantekeningen over werk en leven, met brieven en
  documenten&lt;/em&gt;

  (Groningen, 1969); Wim J. Simons, 'Buning maakte zich kwaad' en
  'Vestdijk contra Werumeus Buning', in idem 
  &lt;em&gt;Hakken en spaanders. Kleine curiosa uit de Nederlandse en
  Vlaamse letteren&lt;/em&gt;

  (Amsterdam [1970]) 88-89, 167-170; Martien J.G. de Jong, 'J.W.F.
  Werumeus Buning: reputatie en repressie', in 
  &lt;em&gt;Jeugd en cultuur&lt;/em&gt;

  17 (1972) 275-288; Hendrik de Vries, 'J.W.F. Werumeus Buning', in
  idem, 
  &lt;em&gt;Kritiek als credo. Kritieken, essays en polemieken over
  po&amp;euml;zie&lt;/em&gt;

  ('s-Gravenhage, 1980) 270-286; G.H. 's-Gravesande, 'J.W.F.
  Werumeus Buning', in idem, 
  &lt;em&gt;Al pratende met...&lt;/em&gt;

  ('s-Gravenhage, 1980) 74-82; P. Hijmans, 'Werumeus Buning als
  kok', in J.W.F. Werumeus Buning, 
  &lt;em&gt;100 avonturen met een pollepel&lt;/em&gt;

  (8e dr.; Amsterdam [1980]); A. Venema, 'Twee biografie&amp;euml;n',
  in 
  &lt;em&gt;Maatstaf&lt;/em&gt;

  35 (1987) 5 (mei) 1-14; Martien J.G. de Jong, 
  &lt;em&gt;De dichter en zijn rechters. Een pleidooi voor eerlijkheid en
  begrip inzake Nederlandse schrijvers onder Duitse bezetting&lt;/em&gt;

  (Baarn, 1988).&lt;/p&gt;

&lt;a href='igedeelte'&gt;I: &lt;/a&gt;P. Hijmans, 
  &lt;em&gt;Johan Willem Frederik Werumeus Buning, 4 mei 1891 - 16
  november 1958. Aantekeningen over werk en leven, met brieven en
  documenten&lt;/em&gt;

  (Groningen, 1969) Afbeelding tegenover titelblad. [Buning in het voorjaar van 1941].



&lt;p&gt;Mw. P.E. van der Heijden-Rogier&lt;/p&gt; 
&lt;dtml-var bwn_footer&gt;</text>
  </biography>
</biodes>

