<biodes version="1.0">
  <fileDesc>
    <title>Holst, Gilles (1886-1968)</title>
    <ref target="http://resources.huygens.knaw.nl/bwn1880-2000/lemmata/bwn1/holst"/>
    <publisher>
      <name>Biografisch Woordenboek van Nederland:1880-2000</name>
      <ref target="http://resources.huygens.knaw.nl/bwn1880-2000"/>
    </publisher>
  </fileDesc>
  <person>
    <idno type="id">holst</idno>
    <persName><name type="geslachtsnaam">Holst</name>, Gilles</persName>
    <sex value="1"/>
    <event type="birth" when="1886"/>
    <event type="death" when="1968"/>
    <state type="occupation">natuurkundige</state>
  </person>
  <biography>
    <graphic url="http://resources.huygens.knaw.nl/bwn1880-2000/lemmata/bwn1/images/images/HOLSTG.jpg"/>
    <text>&lt;dtml-var bwn_header&gt;
 &lt;p class='genealogie'&gt;
  &lt;strong&gt;Holst, Gilles&lt;/strong&gt;, natuurkundige (Haarlem 20-3-1886 - Waalre 11-10-1968).

Zoon van Casper Hendrik Holst, directeur scheepswerf 'Conrad',
en Antje Boerlage. Gehuwd sinds 20-7-1916 met Sara Louise Susanna
Dittlof Tjassens. Uit dit huwelijk werden 5 zonen geboren.

&lt;img src=&amp;quot;images/HOLSTG.jpg&amp;quot; align=&amp;quot;right&amp;quot; BORDER=&amp;quot;0&amp;quot; alt=&amp;quot;afbeelding van Holst, Gilles&amp;quot; class=&amp;quot;bwnimg&amp;quot;&gt;

&lt;/p&gt;
&lt;p&gt;Holst ging na zijn eindexamen HBS te Haarlem in 1903, en eenjaar
stage in enkele bedrijven in 1904, werktuigbouw studeren aan de
Eidgen&amp;ouml;ssische Technische Hochschule in Z&amp;uuml;rich, zwaaide na
een jaar om naar wis- en natuurkunde en behaalde in 1908 het diploma
van 'gepr&amp;uuml;fter Fachlehrer'. Vervolgens was hij daar enige
tijd assistent bij prof. H.F. Weber. Begin 1910 volgde in Leiden het
assistentschap bij H. Kamerlingh Onnes. Deze was er juist in geslaagd
helium vloeibaar te maken en Holst kreeg tot taak de elektrische
weerstand van metalen bij de daardoor toegankelijk gemaakte lage
temperaturen te meten. Het bleek dat vele metalen supergeleiders zijn,
d.w.z. beneden een bepaalde temperatuur generlei weerstand hebben. Dat
Holst bij deze uiterst verrassende ontdekking een rol heeft gespeeld,
wordt o.a. vermeld in een vertrouwelijke mede door Kamerlingh Onnes
ondertekende aanbeveling voor het lidmaatschap van de Koninklijke
Nederlandse Akademie van Wetenschappen (Holst werd in 1926 lid) maar
komt in publikaties nauwelijks naar voren. Het proefschrift, getiteld 
&lt;em&gt;Les propri&amp;eacute;t&amp;eacute;s thermiques de l' ammoniaque et du
chlorure de m&amp;eacute;thyle&lt;/em&gt;

(Leiden, 1914) waarop hij in 1914 te Z&amp;uuml;rich promoveerde, was
minder sensationeel: een degelijk stuk meetwerk naar Leidse trant over
toestandsvergelijkingen van ammoniak en chloormethyl.&lt;/p&gt;
&lt;p&gt;Vanaf 1914 werkzaam bij Philips' Gloeilampenfabrieken te
Eindhoven werd Holst de schepper van het Natuurkundig Laboratorium van
Philips en de grote pionier van industrieel onderzoek in Nederland.
Aanvankelijk deed hij veel werkzaamheden zelf op het terrein van de
gloeilampenfabricage waaronder lichtmetingen, onderzoek naar
eigenschappen van wolfraam en gasontladingen. De resultaten hiervan
zijn vastgelegd in een indrukwekkende reeks artikelen in
vaktijdschriften. Allengs wist hij zich te omringen met bekwame
medewerkers - E. Oosterhuis als eerste - en werd het inspireren van
anderen zijn hoofdwerk. Van vele publikaties uit het Philips
laboratorium zou hij met recht mede-auteur kunnen zijn geweest. Holst
wist op bijna onfeilbare wijze te beoordelen of een bepaald gebied van
natuurwetenschappelijk onderzoek rijp was voor technische toepassing.
Gasontladingen waren reeds tientallen jaren in andere laboratoria
bestudeerd, maar pas de atoomtheorie van Bohr gaf werkelijk
fundamenteel inzicht en dat was volgens Holst noodzakelijk voor
succesvol toegepast onderzoek. Een ander gebied was dat van de
elektronenbuizen: radiobuizen, r&amp;ouml;ntgenbuizen, fotocellen, en van
de emissieverschijnselen die daarin een rol spelen. Holst zag ook de
mogelijkheden van radio als communicatiemiddel. Velen binnen Philips
vonden dit geen geschikt arbeidsterrein, maar Anton Philips steunde
hem. In het midden van de jaren dertig zette hij een sterke groep aan
het werk op het gebied van de elektrische en magnetische eigenschappen
van de vaste stof, omdat hij oordeelde dat de nieuwe quantummechanica
de weg had geopend tot voldoende inzicht. In de periode 1929 tot 1939
viel zijn bijzonder hoogleraarschap vanwege het Leidsch Universiteits
Fonds. Hij aanvaardde op 5 februari 1930 zijn ambt met de oratie 
&lt;em&gt;Industrielaboratoria&lt;/em&gt;

('s-Gravenhage, 1930), waarin zijn opvattingen over
industri&amp;euml;le research duidelijk naar voren komen.&lt;/p&gt;
&lt;p&gt;Ondertussen waren er binnen het Philips-concern ook voor Holst
moeilijke tijden gekomen: gedurende de crisistijd stagneerde de groei,
al wist Holst massale ontslagen te vermijden en de bezettingstijd bood
uiteraard nieuwe en nog grotere problemen. Holst sprak zelden over de
politieke toestand, maar ging rustig zijn gang, daarbij persoonlijke
risico's niet schuwend. Het Natuurkundig Laboratorium was een
onderkomen voor velen en er werden voor de bezetter geen opdrachten van
belang uitgevoerd.&lt;/p&gt;
&lt;p&gt;Na zijn pensionering in 1946 was Holst nog tien jaar commissaris van
de NV Philips en gedurende dezelfde periode curator (waarvan de laatste
zeven jaar als president-curator) van de Technische Hogeschool in
Delft, die hem reeds in 1933 een eredoctoraat had verleend. Hij had een
werkzaam aandeel in het tot stand komen van de tweede Technische
Hogeschool te Eindhoven (opening 1957).&lt;/p&gt;
&lt;p&gt;Holst was geen groot redenaar of schrijver en geen manager in
technisch administratieve zin, maar hij bezat de uitzonderlijke gave
mensen enthousiast te maken voor nieuwe plannen en vertrouwen te geven
in de toekomst van hun werk. Daardoor is hij velen ook tot steun
geweest, hoewel zijn natuurlijke terughoudendheid hem veelal weerhield
zich in persoonlijke aangelegenheden te mengen.&lt;/p&gt;
&lt;p&gt;Het paste bij Holsts opvattingen over de betekenis van fundamenteel
inzicht voor toegepast onderzoek dat hij ernaar streefde zijn
medewerkers in aanraking te brengen met de meest prominente
onderzoekers op hun gebied. Dat gebeurde zowel tijdens bezoeken op het
laboratorium als bij ontvangsten thuis. Ook kreeg zijn staf ruimschoots
gelegenheid door eigen publikaties, studiereizen en bezoek aan
congressen deel te nemen aan het internationale wetenschappelijke
leven.&lt;/p&gt;
&lt;p&gt;
  &lt;a href='pgedeelte'&gt;P: &lt;/a&gt;Naast 
&lt;em&gt;Electrische lichtbronnen . ..&lt;/em&gt;

(Haarlem, 1920) is zijn wetenschappelijk werk verspreid over vele
artikelen in vaktijdschriften.&lt;/p&gt;
&lt;p&gt;
  &lt;a href='lgedeelte'&gt;L: &lt;/a&gt;H.B.G. Casimir en S. Gradstein, 
&lt;em&gt;An anthology of Philips research&lt;/em&gt;

(Eindhoven, 1966); C. Zwikker, 'Gillis Holst.. .'.
Herdenkingsrede uitgesproken in de Rotary Club Eindhoven op 17-10-1968
(stencil); H.B.G. Casimir, in 
&lt;em&gt;Jaarboek der Koninklijke Nederlandse Akademie van Wetenschappen
1968-1969,&lt;/em&gt;

225-230; idem, 'G. Holst. Profile of a research directer', in 
&lt;em&gt;Science Journal&lt;/em&gt;

1969 (juli) 81-84.&lt;/p&gt;
&lt;p&gt;
&lt;a href=&amp;quot;igedeelte&amp;quot;&gt;I: &lt;/a&gt;&lt;i&gt;Persoonlijkheden in het Koninkrijk der Nederlanden in woord en beeld&lt;/i&gt;. Onder hoofdred. van H.P. van den Aardweg (Amsterdam 1938) 680.
&lt;/p&gt;


&lt;p&gt;H.B.G. Casimir&lt;/p&gt; 
&lt;dtml-var bwn_footer&gt;</text>
  </biography>
</biodes>

