<biodes version="1.0">
  <fileDesc>
    <title>Duys, Jan Eliza Wilhelm (1877-1941)</title>
    <ref target="http://resources.huygens.knaw.nl/bwn1880-2000/lemmata/bwn4/duys"/>
    <publisher>
      <name>Biografisch Woordenboek van Nederland:1880-2000</name>
      <ref target="http://resources.huygens.knaw.nl/bwn1880-2000"/>
    </publisher>
  </fileDesc>
  <person>
    <idno type="id">duys</idno>
    <persName><name type="geslachtsnaam">Duys</name>, Jan Eliza Wilhelm</persName>
    <sex value="1"/>
    <event type="birth" when="1877"/>
    <event type="death" when="1941"/>
    <state type="occupation">politicus</state>
  </person>
  <biography>
    <graphic url="http://resources.huygens.knaw.nl/bwn1880-2000/lemmata/bwn4/images/images/DUYS.jpg"/>
    <text>&lt;dtml-var bwn_header&gt;
 &lt;p class='genealogie'&gt;
  &lt;strong&gt;Duys, Jan Eliza Wilhelm&lt;/strong&gt;, politicus (Nijmegen 21-2-1877 - Amsterdam 16-9-1941). Zoon van Gideon Herbert Duys, groothandelaar in koloniale
  waren, en Maria Adriana Breunis. Gehuwd op 17-9-1903 met Mathilde
  Adriane Marie Teusse. Uit dit huwelijk werden geen kinderen
  geboren. Na echtscheiding (4-12-1917) gehuwd op 28-8-1918 met
  Cornelia Johanna Quirina van Wijk. Uit dit huwelijk werd 1
  dochter geboren.
  
&lt;img src=&amp;quot;images/DUYS.jpg&amp;quot; align=&amp;quot;right&amp;quot; BORDER=&amp;quot;0&amp;quot; alt=&amp;quot;afbeelding van Duys, Jan Eliza Wilhelm&amp;quot; class=&amp;quot;bwnimg&amp;quot;&gt;
  
  &lt;/p&gt;
&lt;p&gt;De jeugdjaren van Jan Duys waren niet gelukkig. Toen hij
    vijf jaar oud was, stierf zijn moeder. Zijn vader, een
    protestantse koopman in het overwegend katholieke Nijmegen, had
    weinig aandacht voor hem, en lager onderwijs kreeg hij op
    verschillende protestants-christelijke kostscholen. Vervolgens
    woonde hij korte tijd thuis om in Nijmegen de HBS te bezoeken.
    Het werd geen succes, zodat vader Duys in 1890 besloot zijn
    onhandelbare zoon als lichtmatroos naar zee te sturen. Na
    anderhalf jaar op een vrachtschip tussen Amsterdam en Hull te
    hebben gevaren, hervatte Jan zijn schoolopleiding op het
    Instituut Wegerif in Nijmegen, waar hij eindelijk het
    HBS-diploma behaalde.&lt;/p&gt;
&lt;p&gt;Op medische gronden afgekeurd voor de opleiding tot
    marineofficier, ging Duys de notarisopleiding volgen. Hij
    slaagde in 1900 voor het examen en werkte vervolgens op
    notariskantoren: eerst in Ootmarsum - waar hij zijn eerste
    vrouw leerde kennen -, daarna, vanaf 1901, in Amsterdam. Het
    perspectief van het notarisambt kon hem echter niet lang
    boeien. Daarom aanvaardde hij in januari 1903 een betrekking
    als adjunct-commies bij de toen pas opgerichte
    Rijksverzekeringsbank.&lt;/p&gt;
&lt;p&gt;In Amsterdam kreeg Duys belangstelling voor politiek; vooral
    het socialisme sprak hem aan. Meer dan de marxistische theorie
    - zijn kennis daarvan is altijd oppervlakkig gebleven -
    fascineerde hem de praktische politieke strijd. In 1902 werd
    hij lid van de Sociaal-Democratische Arbeiderspartij (SDAP),
    waarin hij het binnen een jaar tot voorzitter van de afdeling
    Amsterdam-IX bracht. Als journalist en pamflettist, maar vooral
    ook als spreker bleek Duys een aanwinst voor de partij. Hij
    liet zich bij de Rijksverzekeringbank op wachtgeld stellen en
    werd in 1906 bezoldigd propagandist van de SDAP in Zaandam en
    tevens redacteur van het plaatselijke partijblad 
    &lt;em&gt;De Voorpost&lt;/em&gt;

    , wat hij bleef tot 1923.&lt;/p&gt;
&lt;p&gt;In de daaropvolgende jaren bekleedde Duys voor de SDAP
    verschillende politieke functies. Zo had hij sinds 1907 zitting
    in de gemeenteraad van Zaandam, en werd hij in oktober 1912 tot
    wethouder van deze stad gekozen. Daarmee was hij de eerste
    sociaal-democraat in Nederland die het wethouderschap
    bekleedde. Ook in de landelijke politiek maakte Duys zijn
    entree: op 22 september 1909 kwam hij voor het district Zaandam
    in de Tweede Kamer. In juni 1910 werd hij bovendien lid van de
    Provinciale Staten van Noord-Holland.&lt;/p&gt;
&lt;p&gt;In al deze publieke functies was Duys vanaf de eerste dag
    een kleurrijke en op de voorgrond tredende figuur. In de SDAP
    bleef hij vele jaren lang een der bekendste en populairste
    sprekers, ook in de kamer- en raadsdebatten: hij was
    intelligent, gevat en geestig, daarbij vaak grof en ongegeneerd
    jegens tegenstanders. Waar het aanvallen op hemzelf betrof,
    toonde hij zich lichtgeraakt en haatdragend.&lt;/p&gt;
&lt;p&gt;Reeds onmiddellijk na zijn verkiezing tot wethouder van
    Zaandam baarde Duys opzien door zijn verklaring zich het recht
    voor te behouden de daden van de burgemeester en van zijn
    collega-wethouders te blijven kritiseren. In de praktische
    uitoefening van zijn wethouderschap boekte Duys, die de
    portefeuille van arbeidszaken en gemeentebedrijven beheerde,
    onmiskenbaar enige successen. Hij zorgde er bijvoorbeeld voor
    dat de gemeentewerklieden een achturige arbeidsdag kregen en
    slaagde erin van de noodlijdende gemeentelijke gasfabriek een
    winstgevend bedrijf te maken.&lt;/p&gt;
&lt;p&gt;In de Tweede Kamer bracht de entree van Duys een nieuw
    element. Weliswaar had in de SDAP-fractie J.H.A. Schaper reeds
    een reputatie verworven door zijn felle bestrijding van
    tegenstanders, maar Duys overtrof Schaper verre in
    luidruchtigheid, grofheid en vooral ook geestigheid: evenals in
    openbare bijeenkomsten wist hij in de Kamer vaak de lachers op
    zijn hand te krijgen. In zakelijke deskundigheid was Duys
    echter stellig de mindere van Schaper. Expert was hij eigenlijk
    alleen op het terrein van de sociale verzekeringen. In de
    debatten van 1910 bestreed hij fel de wetsvoorstellen van de
    minister van Landbouw, Nijverheid en Handel, A.S. Talma. Toen
    de rechterzijde van de Kamer de beraadslagingen liet sluiten
    zonder replieken, greep de SDAP-fractie voor het eerst naar het
    wapen van de obstructie, waarbij Duys een grote rol speelde.
    Een positief resultaat boekte Duys in 1912 bij de behandeling
    van Talma's Invaliditeitswet: de Kamer nam toen een door hem
    voorgesteld amendement aan, waardoor vanaf eind 1913 de eerste
    'staatspensioentjes' konden worden uitgekeerd.&lt;/p&gt;
&lt;p&gt;Na 1918 werd de rol van Duys als deskundige inzake sociale
    verzekeringen in de fractie meer en meer overgenomen door G.W.
    Sannes. Wanneer het kamerlid Duys na 1920 nog de kranten
    haalde, dan was het meestal door zijn rumoerige optreden.
    Bijzonder bont maakte hij het in het debat over de zogeheten
    'anti-revolutiewet' in juni 1920, toen hij kamervoorzitter D.
    Fock grof beledigde, en bij een debat in maart 1924 over het
    door minister van Buitenlandse Zaken jhr. H.A. Van Karnebeek
    gevoerde beleid jegens de Sovjetunie.&lt;/p&gt;
&lt;p&gt;In 1923 gaf Duys zijn Zaandamse wethouderpost en
    raadslidmaatschap, alsook zijn zetel in de Provinciale Staten
    van Noord-Holland op en verhuisde naar Den Haag. Hij deed dit
    vooral om zich, naast zijn kamerlidmaatschap - waaraan hij
    steeds minder tijd ging besteden - rustig te kunnen wijden aan
    de rechtenstudie, waarvoor hij zich aan de Leidse universiteit
    had laten inschrijven. Na het behalen van de meestertitel op 16
    december 1926 vestigde hij zich als advocaat en procureur. Hij
    kreeg een bloeiende praktijk, mede als gevolg van de faam die
    hij verwierf als verdediger van vier Indonesische studenten
    die, beschuldigd van opruiing tot geweld, in maart 1928 door de
    Haagse arrondissementsrechtbank werden vrijgesproken. Zijn bij
    die gelegenheid uitgesproken verdedigingsrede verscheen dat
    zelfde jaar in druk: 
    &lt;em&gt;De vervolging tegen de Indonesische studenten Mohammad
    Hatta, mr. Ali Sastroamidjojo, Raden Mas Abdul Madjid
    Djojo-Adhiningrat en Mohammad Nazir Pamontjak&lt;/em&gt;

    . In Den Haag was hij van 1927 tot 1931 tevens lid van de
    gemeenteraad.&lt;/p&gt;
&lt;p&gt;Ondanks zijn verbale radicalisme heeft Duys binnen de SDAP
    altijd tot de pragmatische ('reformistische') rechtervleugel
    behoord. Ten tijde van de partijcongressen van 1908 en 1909
    werd hij, samen met Schaper, tot de felste tegenstanders van de
    orthodox-marxistische 'Tribunisten' gerekend. In openbare
    vergaderingen maakte hij hen belachelijk en wist hij hen in hun
    zwakke plekken te raken. In 1913 was Duys een warm voorstander
    van het aanvaarden van regeringsverantwoordelijkheid door de
    socialisten. Ook de vanaf 1928 opkomende oppositie onder
    leiding van P.J. Schmidt en J. de Kadt wees hij resoluut af. In
    het licht van de onveranderlijke plaats die Duys op de
    gematigde vleugel van de SDAP innam, wekt zijn geleidelijk
    opschuiven na 1930 in de richting van extreem-rechts
    verbazing.&lt;/p&gt;
&lt;p&gt;Mensen die Duys hebben gekend, zoeken een psychologische
    verklaring voor deze verandering vaak in de slag die hem en
    zijn tweede echtgenote in 1931 trof door het overlijden van hun
    enige dochtertje op elfjarige leeftijd. De van nature al
    onevenwichtige Duys zou hierdoor geestelijk hopeloos op drift
    zijn geraakt. Zeker is dat hij in deze tijd de weg naar het
    christelijk geloof terugvond en daarbij in aanraking kwam met
    de zogeheten Oxfordbeweging, waarvoor hij in 1935/1936 in
    binnen- en buitenland spreekbeurten zou vervullen.&lt;/p&gt;
&lt;p&gt;In het conflict tussen Duys en de SDAP-leiding dat in 1933
    uitbrak, toonde hij zich aanvankelijk overigens allerminst
    onevenwichtig of onredelijk. Na de muiterij in Indische wateren
    op het pantserschip Hr. Ms. 'De Zeven Provinci&amp;euml;n' in
    februari 1933 had hij zich ge&amp;euml;rgerd aan de aarzeling van
    het partijbestuur deze daad ondubbelzinnig te veroordelen. De
    brochure 
    &lt;em&gt;Ter ori&amp;euml;nteering. Eenige beschouwingen naar aanleiding
    van enkele vragen van democratie&lt;/em&gt;

    , die hij in juni 1933 tegen de wil van het partijbestuur het
    licht deed zien, was niet alleen opbouwend-kritisch van toon,
    maar bevatte bovendien uitsluitend denkbeelden die in 1937
    offici&amp;euml;le partijpolitiek zouden worden en eigenlijk in
    1933 al werden gedeeld door leiders als J.W. Albarda: geen
    enkele samenwerking met communisten, een loyale houding jegens
    het koningshuis, strijd met uitsluitend wettige middelen,
    onvoorwaardelijke steun aan de defensie bij oorlogsgevaar,
    heroverweging van de eis van eenzijdige ontwapening.&lt;/p&gt;
&lt;p&gt;De felle reacties van het partijbestuur zijn zeker meer
    uitgelokt door Duys' eigengereide manier van optreden dan door
    de inhoud van zijn denkbeelden. Het is deze houding van het
    partijbestuur geweest die Duys in minder dan een jaar tijds van
    een loyale opposant tot een niets ontziende vijand van de
    SDAP-leiding heeft gemaakt. Nog altijd had hij een grote
    aanhang onder de gewone partijleden, en pogingen hem uit te
    stoten liepen daarop telkens stuk. Innerlijk had Duys zich
    reeds van de SDAP afgekeerd, al zou het nog tot eind november
    1935 duren v&amp;oacute;&amp;oacute;r hij zich officieel losmaakte van de
    Tweede-Kamerfractie, zonder overigens zijn zetel op te geven.
    Daarop volgde begin december zijn royement. De hem nog
    resterende anderhalf jaar als parlementslid benutte hij vooral
    voor aanvallen op zijn vroegere partij. Na de verkiezingen van
    1937 keerde Duys niet meer in de Kamer terug. Hij verliet Den
    Haag en vestigde zich in Lochem.&lt;/p&gt;
&lt;p&gt;In zijn brochure 
    &lt;em&gt;'Democraten' op fascistenjacht. Eenige beschouwingen over
    zichzelf verwondende jagers en ontsnappend wild&lt;/em&gt;

    uit 1936 gaf Duys blijk van zijn haat jegens de
    sociaal-democraten, die hij nu, als stiekeme
    dictatuuraanhangers, met de communisten op &amp;eacute;&amp;eacute;n hoop
    gooide. Ogenschijnlijk sprak hij hierin alleen zijn afkeuring
    uit over de volgens hem ondemocratische manier waarop men de
    Nationaal-Socialistische Beweging (NSB) bestreed. Zijn
    groeiende sympathie voor deze beweging en - wat het buitenland
    betreft - voor nazi-Duitsland had hij inmiddels echter meer dan
    eens laten blijken.&lt;/p&gt;
&lt;p&gt;In het voorjaar van 1938 was Duys een van de oprichters van
    de Nederlandsche Volkspartij (NVP), blijkens haar
    beginselverklaring een autoritair-corporatistische, maar
    uitdrukkelijk niet-antisemitische partij. De NVP bleek een
    doodgeboren kind, en nog in 1938 keerde Duys haar de rug toe om
    zich aan te sluiten bij de NSB. Een rol van betekenis heeft hij
    daarin niet meer gespeeld. In augustus 1941 aanvaardde hij een
    benoeming als een van de vijf vrederechters, maar deze functie
    heeft hij niet meer metterdaad kunnen uitoefenen. Een maand
    later overleed hij namelijk in het Amsterdamse Wilhelmina
    Gasthuis tijdens een operatie aan een hersentumor&lt;/p&gt;
&lt;p&gt;
  &lt;a href='agedeelte'&gt;A: &lt;/a&gt;Documentatiedossier-J.E.W. Duys bij het Rijksinstituut
  voor Oorlogsdocumentatie te Amsterdam.&lt;/p&gt;
&lt;p&gt;
  &lt;a href='pgedeelte'&gt;P: &lt;/a&gt;Behalve de in de tekst genoemde publikaties, talrijke
    artikelen in kranten en tijdschriften en verschillende in
    brochurevorm uitgegeven, korte redevoeringen.&lt;/p&gt;
&lt;p&gt;
  &lt;a href='lgedeelte'&gt;L: &lt;/a&gt;Frans Netscher, 'J.E.W. Duijs', in 
  &lt;em&gt;De Hollandsche Revue&lt;/em&gt;

  20 (1915) 734-741 en 21 (1916) 31-43; P.J. Oud, 
  &lt;em&gt;Het jongste verleden. Parlementaire geschiedenis van
  Nederland, 1918-1940&lt;/em&gt;

  I-V (2e dr.; Assen, 1968); J.J. 't Hoen, 
  &lt;em&gt;Op naar het licht. De Zaanstreek in de periode van de opkomst
  der arbeidersbeweging, 1882-1909&lt;/em&gt;

  (Wormerveer, 1968); idem, 
  &lt;em&gt;De rode Zaanstreek. De periode van grote invloed der
  arbeidersbeweging aan de Zaan, 1909-1939&lt;/em&gt;

  (Zaandam, 1978); Peter Jan Knegtmans, 
  &lt;em&gt;Socialisme en democratie. De&lt;/em&gt;

  SDAP tussen klasse en natie, 1929-1939 (Amsterdam, 1989); Rob
  Hartmans, 'Schermutselingen binnen een benarde veste. De SDAP en
  de kwestie-Duys (1933-1935)', in 
  &lt;em&gt;Socialisme en Democratie&lt;/em&gt;

  47 (1990) 18-23; idem, 'Jan Eliza Wilhelm Duijs', in 
  &lt;em&gt;Biografisch Woordenboek van het Socialisme en de
  Arbeidersbeweging in Nederland&lt;/em&gt;

  V (Amsterdam, 1992) 65-72.&lt;/p&gt;

&lt;p&gt;
&lt;a href=&amp;quot;igedeelte&amp;quot;&gt;I: &lt;/a&gt;Vibeke Kingma en Alice van Diepen, ed., &lt;i&gt;De Rode Zaan. Honderd jaar strijd en solidariteit&lt;/i&gt; (Zaandam 1999) 27.&lt;/p&gt;



&lt;p&gt;A.A. de Jonge&lt;/p&gt; 
&lt;dtml-var bwn_footer&gt;</text>
  </biography>
</biodes>

