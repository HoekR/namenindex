<biodes version="1.0">
  <fileDesc>
    <title>Gorter, Cornelis Jacobus (1907-1980)</title>
    <ref target="http://resources.huygens.knaw.nl/bwn1880-2000/lemmata/bwn2/gortercj"/>
    <publisher>
      <name>Biografisch Woordenboek van Nederland:1880-2000</name>
      <ref target="http://resources.huygens.knaw.nl/bwn1880-2000"/>
    </publisher>
  </fileDesc>
  <person>
    <idno type="id">gortercj</idno>
    <persName><name type="geslachtsnaam">Gorter</name>, Cornelis Jacobus</persName>
    <sex value="1"/>
    <event type="birth" when="1907"/>
    <event type="death" when="1980"/>
    <state type="occupation">natuurkundige</state>
  </person>
  <biography>
    <graphic url="http://resources.huygens.knaw.nl/bwn1880-2000/lemmata/bwn2/images/images/GORTERCJ.jpg"/>
    <text>&lt;dtml-var bwn_header&gt;
 &lt;p class='genealogie'&gt;
  &lt;strong&gt;Gorter, Cornelis Jacobus&lt;/strong&gt;, natuurkundige (Utrecht 14-8-1907 - Oegstgeest 30-3-1980).

Zoon van Harmanus Johan Gorter, commies ter provinciale griffie, en
Anna Christina van Eck. Gehuwd op 27-6-1938 met Lilla Catharina
Elisabeth Charlotte von Krogh. Uit dit huwelijk werden 2 zoons en 2
dochters geboren. 

&lt;img src=&amp;quot;images/GORTERCJ.jpg&amp;quot; align=&amp;quot;right&amp;quot; BORDER=&amp;quot;0&amp;quot; alt=&amp;quot;afbeelding van Gorter, Cornelis Jacobus&amp;quot; class=&amp;quot;bwnimg&amp;quot;&gt;

&lt;/p&gt;
&lt;p&gt;Gorter studeerde, na het Nederlandsch Lyceum en eindexamen HBS in
Den Haag, wis- en natuurkunde aan de Leidse universiteit van 1924 tot
1930. Bij deze studie - hij zou o.a. assistent op het Kamerlingh Onnes
Laboratorium zijn van 1928 tot 1931 - waren vooral W.J. de Haas en P.
Ehrenfest zijn invloedrijke leermeesters. In 1929 mocht de
bijna-afgestudeerde deelnemen aan de Nederlandse eclipsexpeditie naar
Sumatra en op 1 maart 1932 volgde de promotie bij De Haas op het
proefschrift 
&lt;em&gt;Paramagnetische Eigenschaften von Salzen.&lt;/em&gt;
&lt;/p&gt;
&lt;p&gt;Het was duidelijk dat Gorter als onderzoeker en
wetenschapsbeoefenaar veelbelovend werd geacht: een conservatorschap
van het natuurkundige laboratorium van de Teylers Stichting van 1931
tot 1936 liep uit op de benoeming tot lector aan de Universiteit van
Groningen, die met een openbare les over 
&lt;em&gt;Straling&lt;/em&gt;

op 19 november 1936 werd aanvaard. In 1940 kon Gorter aan de
Universiteit van Amsterdam P. Zeeman opvolgen als buitengewoon en nog
heel kort na de oorlog tot gewoon hoogleraar in de experimentele
natuurkunde en natuurkundepropaedeuse en als directeur van het
Zeemanlaboratorium, al hebben oorlog en bezetting de uitoefening van
die functies uiteraard ernstig gehinderd. De inaugurele rede over 
&lt;em&gt;De magnetische eigenschappen van atomen en ionen&lt;/em&gt;

werd op 24 juni 1940 gehouden en vond dus reeds plaats in die door de
Duitse inval donker geworden tijd.&lt;/p&gt;
&lt;p&gt;Nadat hij de bevrijding nog in Amsterdam had meegemaakt, volgde
Gorters benoeming tot gewoon hoogleraar in de experimentele natuurkunde
aan de Universiteit van Leiden als opvolger van W.H. Keesom. Zijn
oratie, 
&lt;em&gt;De vooruitgang der natuurkunde,&lt;/em&gt;

hield hij op 27 september 1946. Het directeurschap van het Kamerlingh
Onnes Laboratorium deelde hij met De Haas. Na diens aftreden in 1948
werd Gorter directeur van het gehele laboratorium. In Leiden zou
spoedig Gorter een van de meest vooraanstaande geleerden en
onderzoekers worden met een wijde nationale en ook internationale
bekendheid, ook al om zijn grote veelzijdigheid en stimulerende
onderzoeksresultaten. Toen hij op 1 november 1973 wegens ernstige
verschijnselen van vroeg verval van krachten met emeritaat moest gaan
had hij een eervolle geleerdencarri&amp;egrave;re achter de rug.&lt;/p&gt;
&lt;p&gt;Het belang van Gorters onderzoek en kennis was al van het begin af
aan gebleken. In zijn proefschrift had hij de toenmalige kennis omtrent
het paramagnetisme samengevat: een statistische behandeling van de
bijdragen der atomaire magnetische momenten, waarvan de grootte met
behulp van de atoomtheorie, voor ieder atoom of ion kon worden
berekend. Zijn aandacht ging vervolgens uit naar de
instellingstraagheid van de magnetisatie, die het gevolg is van de
wijze waarop de door de kwantumtheorie bepaalde richtingsinstellingen
van de atomaire magnetische momenten verspringen: processen die bepaald
worden door de wisselwerking van het desbetreffende ion met zijn
omgeving en daarom uiterst gevoelig zijn voor de karakteristieken van
de kristalstructuur gezien op atomaire schaal. Hij was de eerste die
hierin systematisch - en zeer succesvol - onderzoek verrichtte. De
resultaten van deze onderzoekingen werden in tal van onder hem bewerkte
dissertaties in Groningen, Amsterdam en Leiden neergelegd. In de
hongerwinter 1944/1945 schreef hij een samenvattend werk op dit gebied:

&lt;em&gt;Paramagnetic relaxation&lt;/em&gt;

(1947). Gedurende zijn gehele leven bleef Gorter zich bezighouden met
de bestudering van dit complex van verschijnselen.&lt;/p&gt;
&lt;p&gt;Zijn vooroorlogse werk verschafte Gorter het fundament voor de
latere ontwikkeling van de magnetische resonantietechnieken en tot het
ontstaan van een 'Nederlandse' school op het gebied van de
paramagnetische relaxatie.&lt;/p&gt;
&lt;p&gt;Naast dit onderzoeksgebied ging Gorters belangstelling spoedig uit
naar andere terreinen van de fysica. Hij hoorde tot de pioniers die de
thermodynamica toepasten op de overgang tussen de normale en de
supergeleidende fase. In 1934 ontwikkelde hij met H.B.G. Casimir een
twee-flu&amp;iuml;da model voor de supergeleidende toestand met een interne
orde parameter. Met dit model konden verscheidene eigenschappen van
supergeleiders op kwalitatief bevredigende wijze worden beschreven. Ook
droeg hij bij tot het inzicht in de aard van de 'intermediate
State' bij de overgang. Samen met J.H. Mellink formuleerde hij in
het twee-flu&amp;iuml;da model voor vloeibaar helium II de met de derde
macht van de relatieve snelheid optredende wederkerige wrijving tussen
de 'normale' en de 'superflu&amp;iuml;de' component (1949).
Ook droegen Gorter en zijn medewerkers bij tot het begrijpen van de
belangrijke kwantumeffecten in vloeibare helium, vooral door de
experimentele bevestiging van Landaus theoretisch werk, die door Gorter
en zijn leerlingen in 1952 gerapporteerd werd ('The specific heat
of liquid helium between 0,25 and l,9&amp;deg;K', in 
&lt;em&gt;Physica&lt;/em&gt;

18 (1952) 329-338).&lt;/p&gt;
&lt;p&gt;In 1938 gaf Gorter al als eerste een kwalitatieve verklaring van het
'Senftlebeneffekt', dat wil zeggen van de invloed van het
magnetisch veld op de transporteigenschappen in paramagnetische gassen.
Zijn creatieve idee&amp;euml;n hadden echter niet altijd succes. Al in 1934
stelde Gorter een methode voor om magnetische kernmomenten te bepalen
door atomen bij lage temperatuur in een constant magnetisch veld en een
resonant radiofrequent stralingsveld te brengen. Het vereiste
raffinement van experimentele technieken werd echter niet bereikt. In
1936 publiceerde hij zijn 'Negative result of an attempt to detect
nuclear magnetic spins' 
&lt;em&gt;(Physica. Archives n&amp;eacute;erlandaises des sciences exactes et
naturelles&lt;/em&gt;

3 (1936) 995-998). Bij een bezoek aan de Amerikaanse fysicus I.I. Rabi
van de Columbia University, New York (1937) adviseerde hij deze bij
diens atoomstraalproeven hoogfrequente magnetische velden te gebruiken,
hetgeen tot de ontdekking van de kernmagnetische resonantie leidde
(1938).&lt;/p&gt;
&lt;p&gt;Na de Tweede Wereldoorlog deed Gorter in a letter to the editor
'A new suggestion for aligning certain atomic nuclei' (&lt;em&gt;ibidem,&lt;/em&gt;

14 (1948) 504), waarin de kernen gericht werden door gebruik te maken
van de wisselwerking tussen de elektronen van een paramagnetisch ion en
de atoomkern. Bij temperaturen van lager dan 1&amp;deg;K werden in Leiden
(en in samenwerking met het Groningse laboratorium) tal van
experimenten uitgevoerd. Het onderzoek leidde bij het bestuderen van
gepolariseerde 
58

Co kernen bij een temperatuur van ongeveer 0,01&amp;deg; K tot de
ontdekking van een asymmetrie in de positonenemissie (1958), waaruit de
conclusie kon worden getrokken dat de pariteit bij zwakke
wisselwerkingen - in tegenstelling tot wat daarv&amp;oacute;&amp;oacute;r werd
aangenomen - niet behouden blijft.&lt;/p&gt;
&lt;p&gt;Een ander belangrijk gebied van Gorters onderzoek was het
antiferromagnetisme. Op zijn instigatie werd door een aantal
werkgroepen in het Leidse laboratorium een kristal van koperchloride
onderzocht, waarvan sinds 1932 bekend was dat het beneden ongeveer
4,3&amp;deg;K antiferromagnetisch wordt. Men mat een groot aantal
magnetische en thermo-dynamische eigenschappen en Gorter ontwikkelde
met zijn wiskundecollega J. Haantjes een theoretisch model van het
antiferromagnetisch gedrag (1952). Dit werd door een aantal van zijn
studenten uitgewerkt. Een overzichtsartikel van de Leidse bijdragen,
die het uitgangspunt vormden voor veel andere metingen op dit gebied,
werd door N.J. Poulis en Gorter gepubliceerd ('Antiferromagnetic
crystals', 
&lt;em&gt;Progress in low temperature physics&lt;/em&gt;

1 (1955) 245-272).&lt;/p&gt;
&lt;p&gt;Uit dit alles bleek reeds dat door Gorters komst en werkzaamheid de
door oorlog en bezetting geteisterde Leidse Universiteit, en daarvan
juist het door isolement en gebrek aan hulpmiddelen onvermijdelijk
achteropgeraakte Kamerlingh Onnes Laboratorium, spoedig de achterstand
in de fysica kon inhalen. Dank zij Gorters grote energie en
organisatievermogen kreeg spoedig het laboratorium opnieuw de
vooraanstaande plaats in het fysisch onderzoek die het
daarv&amp;oacute;&amp;oacute;r bezat. Door zijn talrijke buitenlandse relaties
heeft Gorter veel bijgedragen tot de internationale wetenschappelijke
samenwerking. In 1955 werd hij aangewezen als voorzitter van de
Nederlandse regeringsdelegatie naar de eerste internationale
conferentie voor de vreedzame toepassingen van kernenergie in
Gen&amp;egrave;ve. Hij was voorts Nederlands voorzitter van het
Noors-Nederlands cultureel akkoord en hij had een belangrijk aandeel in
het tot stand komen van een cultureel verdrag met Rusland. Gorter was
een van de auteurs van het door verschillende generaties studenten
gebruikte 
&lt;em&gt;Leerboek der Natuurkunde&lt;/em&gt;

(onder red. van R. Kronig (Amsterdam, 1946-1947. 2 dl.) en gaf met een
aantal fysici, H.A. Kramers, 
&lt;em&gt;Collected scientific papers&lt;/em&gt;

(Amsterdam, 1956) uit. Van 1955 tot 1970 was Gorter redacteur van de
reeks: 
&lt;em&gt;Progress in low temperature physics.&lt;/em&gt;
&lt;/p&gt;
&lt;p&gt;Het was geen wonder dat deze geleerde veel nationale en
internationale erkenning ten deel viel. Gorter werd reeds op 9 mei 1940
gewoon lid van de Koninklijke Nederlandsche Akademie van Wetenschappen,
was van 1950 tot 1960 ondervoorzitter en van 1960 tot 1966 voorzitter
van de Afdeling Natuurkunde van de Akademie, vervulde van 1954 tot 1960
het voorzitterschap van de Raad van bestuur van de stichting
Fundamenteel Onderzoek der Materie en verwierf talrijke lidmaatschappen
van wetenschappelijke genootschappen, zoals van de Union Internationale
de Physique pure et appliqu&amp;eacute;e, waarin hij ook bestuursfuncties
vervulde, en van verscheidene buitenlandse academies in Zweden, Finland
en Belgi&amp;euml;. Bovendien ontving hij een zevental eredoctoraten.&lt;/p&gt;
&lt;p&gt;Gorter was een origineel wetenschappelijk denker, die in zijn
veelzijdig onderzoek sterk op zijn intu&amp;iuml;tie vertrouwde. Hij zag
niet altijd kans zijn inzichten te bewijzen en miste daardoor de
primeur van enkele belangrijke ontdekkingen, zoals de
kernspinresonantie, en dat heeft hem wel eens teleurgesteld. Maar
zonder twijfel was zijn invloed groot op de naoorlogse ontwikkeling van
de natuurkunde in binnen- en buitenland en heeft hij ook de voldoening
gehad dat niet minder dan 70 leerlingen onder zijn leiding
promoveerden.&lt;/p&gt;
&lt;p&gt;
  &lt;a href='agedeelte'&gt;A: &lt;/a&gt;Er is materiaal over Gorter in het Kamerlingh Onnes
Laboratorium te Leiden.&lt;/p&gt;
&lt;p&gt;
  &lt;a href='pgedeelte'&gt;P: &lt;/a&gt;Zie voor publikaties: 
&lt;em&gt;Physics in the Netherlands. A selection of Dutch contributions to
physics in the first 30 years after the second world war.&lt;/em&gt;

Ed. by C. le Pair and J. Volger (Utrecht, 1982) passim.&lt;/p&gt;
&lt;p&gt;
  &lt;a href='lgedeelte'&gt;L: &lt;/a&gt;J. van den Handel, 'Afscheid van prof. C.J. Gorter',
in 
&lt;em&gt;Nederlands Tijdschrift voor Natuurkunde&lt;/em&gt;

39 (1973) 270-271; R. de Bruyn Ouboter, in 
&lt;em&gt;Jaarboek Koninklijke Nederlandse Akademie van Wetenschappen
1980,&lt;/em&gt;

169-171; H.B.G. Casimir, in 
&lt;em&gt;Nederlands Tijdschrift voor Natuurkunde&lt;/em&gt;

B 46 (1980) 69-70; idem. 
&lt;em&gt;Haphazard reality&lt;/em&gt;

(New York, 1983).&lt;/p&gt;


&lt;p&gt;
&lt;a href=&amp;quot;igedeelte&amp;quot;&gt;I: &lt;/a&gt;

&lt;em&gt;Jaarboek Koninklijke Nederlandse Akademie van Wetenschappen
1980,&lt;/em&gt; 168. [Foto: Eddy de Jongh].



&lt;p&gt;H.A.M. Snelders&lt;/p&gt; 
&lt;dtml-var bwn_footer&gt;</text>
  </biography>
</biodes>

