<biodes version="1.0">
  <fileDesc>
    <title>Dekker, Maurits Rudolph Jo&#195;&#171;l (1896-1962)</title>
    <ref target="http://resources.huygens.knaw.nl/bwn1880-2000/lemmata/bwn3/dekker"/>
    <publisher>
      <name>Biografisch Woordenboek van Nederland:1880-2000</name>
      <ref target="http://resources.huygens.knaw.nl/bwn1880-2000"/>
    </publisher>
  </fileDesc>
  <person>
    <idno type="id">dekker</idno>
    <persName><name type="geslachtsnaam">Dekker</name>, Maurits Rudolph Jo&amp;euml;l</persName>
    <sex value="1"/>
    <event type="birth" when="1896"/>
    <event type="death" when="1962"/>
    <state type="occupation">schrijver</state>
  </person>
  <biography>
    <graphic url="http://resources.huygens.knaw.nl/bwn1880-2000/lemmata/bwn3/images/images/DEKKERM.jpg"/>
    <text>&lt;dtml-var bwn_header&gt;
 &lt;p class='genealogie'&gt;
  &lt;strong&gt;Dekker, Maurits Rudolph Jo&amp;euml;l&lt;/strong&gt;, letterkundige (Amsterdam 16-7-1896 - Amsterdam 7-10-1962).

  Zoon van Jo&amp;euml;l Dekker, handelsreiziger en huisschilder, en
  Betje Turksma. Gehuwd op 21-2-1923 met Maria Engelina Hellingman.
  Uit dit huwelijk werden 2 dochters geboren. Na haar overlijden
  (24-11-1954) gehuwd op 17-8-1955 met Hendrika Christina van
  Assen. Uit dit huwelijk werden geen kinderen geboren. 
  
&lt;img src=&amp;quot;images/DEKKERM.jpg&amp;quot; align=&amp;quot;right&amp;quot; BORDER=&amp;quot;0&amp;quot; alt=&amp;quot;afbeelding van Dekker, Maurits Rudolph Jo&amp;euml;l&amp;quot; class=&amp;quot;bwnimg&amp;quot;&gt;
  
  &lt;/p&gt;
&lt;p&gt;Dekker behoorde aanvankelijk tot de jonge 'naar kennis en
    ontwikkeling dorstende arbeiders' die in het joodse milieu van
    Amsterdam veelal waren te vinden in en rond de Algemeene
    Nederlandsche Diamantbewerkers Bond (ANDB). Hij was er zelf
    geen lid van, maar mocht door toedoen van een kennis gebruik
    maken van de faciliteiten die de Bond te bieden had. In zijn
    boekerij ontdekte hij de literatuur. Gedurende zijn jeugd was
    die hem vreemd gebleven: hij moest al vroeg, zelfs
    v&amp;oacute;&amp;oacute;r de lagere school te hebben afgemaakt, thuis
    meehelpen om de kost te verdienen. Het was bij hem twaalf
    ambachten en dertien ongelukken; noch als magazijnbediende noch
    als elektromonteur of in een van zijn vele andere betrekkingen
    vond hij bevrediging. Liever zwierf hij met vrienden door de
    straten en stegen van het oude Amsterdam en maakte hij
    wandeltochten in het omliggende polderland. Maar dank zij M.H.
    van Campen, die als literair redacteur was verbonden aan 
    &lt;em&gt;Het Jonge Leven,&lt;/em&gt;

    het blad voor de jeugdleden van de ANDB, werd zijn
    letterkundige ambitie gestimuleerd. Hij meende eindelijk zijn
    bestemming te hebben gevonden, werkte zich door de
    wereldliteratuur heen en begon de Amsterdamse
    kunstenaarssoci&amp;euml;teiten te frequenteren, waar niet alleen
    over de muzen maar ook over Marx en de verbetering van de
    wereld werd gedebatteerd.&lt;/p&gt;
&lt;p&gt;Dekkers - zoekgeraakte - jeugdwerk zou voornamelijk bestaan
    uit detectiveverhalen in het sensationele genre. In 1923
    evenwel publiceerde hij 
    &lt;em&gt;Doodenstad. Schetsen uit het gevangenisleven&lt;/em&gt;

    (oorspronkelijk verschenen in het dagblad 
    &lt;em&gt;Het Volk),&lt;/em&gt;

    waarin hij de voor hem schokkende ervaringen verwerkte die hij
    tijdens een verblijf van enige maanden - van november 1921 tot
    maart 1922 - in het Huis van Bewaring te Zwolle had opgedaan.
    Dekker had namelijk onder verdenking gestaan van
    medeplichtigheid aan een roofmoord, maar werd ten slotte wegens
    gebrek aan bewijs buiten vervolging gesteld. In het lyrische
    prozagedicht 
    &lt;em&gt;Homo Cantat&lt;/em&gt;

    [1924] leek hij als reactie op zijn hechtenis de vrijheid en
    haar verrukkingen te bezingen. Zijn bewondering voor de Franse
    literator 'Comte' de Lautr&amp;eacute;amont sprak er evenzeer uit.
    Misdaad en straf was ook het hoofdthema van de roman 
    &lt;em&gt;Zijn Wereld&lt;/em&gt;

    uit 1928, maar net als 
    &lt;em&gt;C.R. 133,&lt;/em&gt;

    een toekomstroman die hij twee jaar eerder had laten
    verschijnen, werd het boek bedorven door zwaar aangezette
    melodramatische passages en een al te opzichtige sociale
    boodschap. Bij vlagen echter verrieden zij het talent van de
    jonge auteur. Dekker ergerde zich er mateloos aan dat zijn werk
    nauwelijks werd opgemerkt, en zo het al gebeurde, dan alleen in
    negatieve zin. Teneinde de vermeende vooringenomenheid der
    recensenten tegen (proletarische) schrijvers als hij aan de
    kaak te stellen, publiceerde hij in 1929 
    &lt;em&gt;Waarom ik niet krankzinnig ben&lt;/em&gt;

    onder het pseudoniem Boris Robazki. Het boek werd gepresenteerd
    als de Nederlandse vertaling van een oorspronkelijk Russische
    roman. Dekker bleek een zo kundige pastiche op Dostojevski te
    hebben vervaardigd, dat men in de val liep. Na het verschijnen
    van enkele gunstige besprekingen onthulde hij triomfantelijk
    dat hij en niemand anders Robazki was.&lt;/p&gt;
&lt;p&gt;In hoog tempo liet hij vervolgens andere, nu eens sociaal of
    sociaal-revolutionair, dan weer psychologisch getinte romans en
    novellen het licht zien, waarin hij bleef zoeken naar een eigen
    stijl en eigen vorm. Zijn naam als serieus literator werd er
    weliswaar door bevestigd, maar maatschappelijk lukte het hem
    ternauwernood zich staande te houden. Hij raakte overwerkt, en
    ten behoeve van hem en zijn gezin richtten een paar
    collega-schrijvers het Dekker Comit&amp;eacute; (1932) op, dat hem de
    helpende hand probeerde te reiken. Financi&amp;euml;le problemen
    deden zich echter onophoudelijk voor, zodanig dat hij zich
    uiteindelijk genoodzaakt zag om, gelijk de hoofdpersoon uit 
    &lt;em&gt;Waarom ik niet krankzinnig ben,&lt;/em&gt;

    bij vermogende burgers om ondersteuning aan te kloppen -
    overigens zonder succes.&lt;/p&gt;
&lt;p&gt;Mede gelet op de eigen penibele situatie, viel het niet te
    verwonderen dat Dekker zich in de sombere crisistijd
    maatschappelijk engageerde en zich nadrukkelijk als
    proletarisch schrijver weerde. Zo stond hij aan de wieg van 
    &lt;em&gt;Links Richten,&lt;/em&gt;

    een politiek en literair maandblad van een zogenoemd
    arbeiders-schrijverscollectief, waartoe ook Jef Last en Nico
    Rost behoorden. In de geloofsbelijdenis van het blad spoorde
    Dekker aspirant-schrijvers aan volksliteratuur te produceren
    die het kapitalistisch stelsel 'recht in het hart' moest
    treffen. 
    &lt;em&gt;Links Richten&lt;/em&gt;

    was slechts een kort leven beschoren (van september 1932 tot
    augustus 1933), en Dekker kwam al spoedig tot de bevinding dat
    hij toch te veel eenling was om in een collectief te kunnen
    opereren. In een politieke partij bleek hij zich evenmin thuis
    te voelen. Wel bleef hij gekant tegen de gevestigde
    literatuurkritiek, die in handen zou zijn van burgerlijke
    'krullenjongens of kruideniers'. Bovendien verhief hij als een
    der eersten zijn stem, als jood en als linkse schrijver, tegen
    fascisme, nationaal-socialisme en antisemitisme. In 1936
    ageerde hij niet alleen tegen de Olympische Spelen in Berlijn,
    maar publiceerde hij tevens 
    &lt;em&gt;Adolf Hitler. Een poging tot verklaring,&lt;/em&gt;

    een geruchtmakende, spottende brochure waarin hij vaststelde
    dat de leider van nazi-Duitsland misschien niet krankzinnig
    was, maar toch wel zoveel 'psychische defecten' toonde dat hij
    een gevaar voor de wereld vormde. Wegens belediging van een
    bevriend staatshoofd werd hij in 1938 voor een rechtbank te
    Amsterdam veroordeeld tot een boete van 100,-, die tijdens zijn
    afwezigheid door de Nederlandse Amerikaan Hendrik Willem van
    Loon betaald werd. Want kort na afloop van het proces vertrok
    Dekker naar de Verenigde Staten, waar hij wellicht voor langere
    tijd zou zijn gebleven, ware het niet dat hij vrouw en kinderen
    had achtergelaten in Nederland, juist op een tijdstip dat een
    nieuwe wereldoorlog op uitbreken stond. Kort voor de bezetting
    schreef hij 
    &lt;em&gt;Inc. Pius beveelt,&lt;/em&gt;

    een roman over menselijke ontreddering, die tot het beste van
    zijn werk wordt gerekend.&lt;/p&gt;
&lt;p&gt;Tijdens de eerste jaren van de oorlog leidde hij met enkele
    vrienden een fabriekje, 'de Mercuur', waar zeep- en andere
    surrogaten werden vervaardigd. Daardoor hield hij het hoofd
    boven water; in vergelijking met de voorafgaande periode ging
    het hem zelfs tamelijk goed. Maar ten slotte moest ook hij
    onderduiken voor de vijand, die het al lang op hem, jood
    &amp;eacute;n agitator, gemunt had. Vindingrijk was hij eveneens, en
    geholpen door zijn kordate vrouw slaagde hij erin de bezetters
    te verschalken, legde hij bovendien de hand op extra
    voedselkaarten, die onder de meest behoeftigen werden verdeeld,
    vervalste hij persoonsbewijzen en zorgde hij voor een
    schuilplaats voor verscheidene joodse onderduikers.&lt;/p&gt;
&lt;p&gt;Deze en andere ervaringen zijn terug te vinden in de sterk
    autobiografische roman 
    &lt;em&gt;De laars op de nek,&lt;/em&gt;

    waarvan de eerste druk meteen na de bevrijding verscheen. Hij
    vond gretig aftrek. 'Mijn roman wordt, om een uitdrukking van
    een Amsterdamsche boekhandelaar te gebruiken, verkocht als warm
    krentebrood', liet hij zijn in Amerika woonachtige vriend
    J.W.F. Stoppelman weten. Hij kreeg er nieuw vertrouwen in eigen
    kunnen door en noemde zich in 1946 'op het oogenblik de meest
    gevraagde schrijver van Nederland'. Maar fiducie in de
    literatuurkritiek had hij nog steeds niet; die werd naar zijn
    zeggen omgeven door 'een hooge muur van schoolmeesters en
    domineeszoontjes, van benauwde bourgeoiszoontjes, die elkaar de
    kuif kammen'. Dekker voelde zich nu eenmaal gaarne
    verongelijkt. Hij was er trots op autodidact te zijn, maar
    scheen het de maatschappij tegelijk kwalijk te nemen dat hij in
    een kansarm milieu was opgegroeid. Geheel begrijpelijk is zijn
    bitterheid trouwens niet: veel van het werk dat hij
    gepubliceerd had en nog zou publiceren, werd zeker niet
    onwelwillend ontvangen. Vooral in Victor van Vriesland had hij
    een invloedrijk bewonderaar en promotor. Literaire prijzen
    werden hem evenmin onthouden: zo zou hij in 1949 als eerste de
    prijs van de Stichting &amp;quot;Kunstenaarsverzet&amp;quot; ontvangen, terwijl
    hij in 1955 nog werd onderscheiden met de Marianne
    Philips-prijs en in 1956 met die van de Jan Campertstichting.
    Hoe eervol deze vormen van erkenning ook waren, als
    beroepsschrijver bleef het ploeteren, en de beroepsschrijver
    werd dan ook vaak broodschrijver. In 1947 bijvoorbeeld schreef
    hij de tekst voor een gedenkboek van de firma Bruynzeel ter
    gelegenheid van haar vijftigjarig bestaan.&lt;/p&gt;
&lt;p&gt;Van veel meer belang was de voltooiing van 
    &lt;em&gt;De wereld heeft geen wachtkamer,&lt;/em&gt;

    waarvan het Amsterdams Toneel Gezelschap in oktober 1949 de
    eerste voorstelling gaf. Dekker had zich al eerder aan het
    (volks)toneel gewaagd, maar pas met dit spel oogstte hij een
    voor Nederland opmerkelijk succes. Hoofdthema ervan was de
    wanverhouding die naar zijn mening bestond tussen de technische
    vooruitgang van de maatschappij en de geestelijke ontwikkeling
    van de mens, die daarbij ten achter bleef, met de atoombom als
    dreigend symbool. Hij schrok nooit terug voor de behandeling
    van actuele en prangende kwesties. Het min of meer
    pacifistische en, achteraf bezien, tijdgebonden stuk werd in
    vele talen vertaald en opgevoerd. Dank zij de revenuen ervan
    verdwenen zijn eeuwige geldzorgen, maar alras begonnen zij,
    mede door een slepende ziekte van zijn vrouw, opnieuw. En
    hoewel 
    &lt;em&gt;De afgrond is vlak voor uw voeten&lt;/em&gt;

    [1952], een 'anti-bolsjewistische' roman naar zijn zeggen,
    alweer overwegend lovende recensies kreeg, bleef de verkoop ver
    beneden zijn verwachtingen.&lt;/p&gt;
&lt;p&gt;Met de moed der wanhoop ging hij vervolgens stad en land
    afreizen met voordrachten uit eigen werk of lezingen over
    allerhande onderwerpen, waaruit men aan de hand van een keurige
    prospectus een keuze kon maken. Tegen het einde van zijn
    loopbaan schreef hij over poezen en werkte hij aan een boekje
    dat de vaak niet al te fijnzinnige 'moppen' zou bevatten die
    hij in eigen kring placht te debiteren. Hij hield een front van
    optimisme op, was nog even luidruchtig als vroeger, maar moest
    het schrijven staken als gevolg van een steeds pijnlijker
    wordende reumatische aandoening. Hij overleed in 1962, een
    omvangrijk oeuvre achterlatend, dat buitengewoon ongelijk van
    kwaliteit is. Als verteller is hij op z'n best; zodra hij Grote
    Literatuur probeerde te maken vertilde hij zich gemakkelijk aan
    zijn taak. Desondanks steekt er zoveel boeiends en, zeker voor
    Nederlandse begrippen, gedurfds in de man dat vergetelheid een
    onverdiend lot zou zijn.&lt;/p&gt;
&lt;p&gt;
  &lt;a href='agedeelte'&gt;A: &lt;/a&gt;Collectie-Dekker in het Nederlands Letterkundig Museum
  en Documentatiecentrum te 's-Gravenhage.&lt;/p&gt;
&lt;p&gt;
  &lt;a href='pgedeelte'&gt;P: &lt;/a&gt;Een overzicht op steekkaarten van Dekkers afzonderlijk
    verschenen werken werd verzorgd door de Documentatiedienst van
    het Letterkundig Museum te 's-Gravenhage.&lt;/p&gt;
&lt;p&gt;
  &lt;a href='lgedeelte'&gt;L: &lt;/a&gt;P. Beishuizen, 'Met Maurits Dekker in gesprek', in 
  &lt;em&gt;Den Gulden Winckel&lt;/em&gt;

  34 (1935) 12 (dec.) 10-11; D. de Jong, 
  &lt;em&gt;Maurits Dekker. Zijn persoon en werk&lt;/em&gt;

  (Leiden, 1946); W.L.M, van Leeuwen, 'Maurits Dekker en de sociale
  roman', in 
  &lt;em&gt;De Vlam,&lt;/em&gt;

  25-5-1946; V.E. van Vriesland, 'Sociaal-psychologisch
  proza&amp;iuml;st', in 
  &lt;em&gt;Onderzoek en vertoog&lt;/em&gt;

  (Amsterdam, 1958. 2 dl.) I, 426-430; Bibeb, 'Hoe ouder je wordt,
  hoe kritischer. Maurits Dekker op zijn 65ste verjaardag', in 
  &lt;em&gt;Vrij Nederland,&lt;/em&gt;

  22-7-1961; C.J. Kelk, in 
  &lt;em&gt;De Groene Amsterdammer,&lt;/em&gt;

  13-10-1962; W. Egas, in 
  &lt;em&gt;Vrije schrift&lt;/em&gt;

  N.R. (1962) 3 (,) 31-32; N.A. Donkersloot, in 
  &lt;em&gt;Jaarboek van de Maatschappij der Nederlandse letterkunde te
  Leiden 1962-1963,&lt;/em&gt;

  94-98; W.J. Simons, 
  &lt;em&gt;Hakken en spaanders&lt;/em&gt;

  (Amsterdam, [1970]) 103- 
  &lt;em&gt;105; Links Richten. Volledige reprint 1932 - 1933.&lt;/em&gt;

  Met een nawoord van Martin Mooij (Amsterdam, 1973).&lt;/p&gt;


&lt;p&gt;
&lt;a href=&amp;quot;igedeelte&amp;quot;&gt;I: &lt;/a&gt;D. de Jong, 
  &lt;em&gt;Maurits Dekker. Zijn persoon en werk&lt;/em&gt;

  (Leiden, 1946) afbeelding tegenover pagina 72 [Dekker op 30-jarige leeftijd].&lt;/p&gt;



&lt;p&gt;A. Lammers&lt;/p&gt; 
&lt;dtml-var bwn_footer&gt;</text>
  </biography>
</biodes>

