<biodes version="1.0">
  <fileDesc>
    <title>Smit, Wilhelmina Carolina Benjamina (1872-1951)</title>
    <ref target="http://resources.huygens.knaw.nl/bwn1880-2000/lemmata/bwn3/smit"/>
    <publisher>
      <name>Biografisch Woordenboek van Nederland:1880-2000</name>
      <ref target="http://resources.huygens.knaw.nl/bwn1880-2000"/>
    </publisher>
  </fileDesc>
  <person>
    <idno type="id">smit</idno>
    <persName><name type="geslachtsnaam">Smit</name>, Wilhelmina Carolina Benjamina</persName>
    <sex value="2"/>
    <event type="birth" when="1872"/>
    <event type="death" when="1951"/>
    <state type="occupation">politica</state>
    <state type="occupation">feministe</state>
  </person>
  <biography>
    <text>&lt;dtml-var bwn_header&gt;
 &lt;p class='genealogie'&gt;
  &lt;strong&gt;Smit, Wilhelmina Carolina Benjamina&lt;/strong&gt; (bekend onder de naam &lt;/b&gt;Carry Pothuis-Smit), sociaal-democratisch politica en feministe (Amsterdam 12-2-1872 - Amsterdam 30-8-1951).

  Dochter van Barend Marinus Smit, commissionair, en Wilhelmina
  Carolina Benjamina van den Honert. Gehuwd op 29-10-1903 met
  Samuel [Jozef] Pothuis, vakbondsbestuurder. Uit dit huwelijk
  werden 1 zoon en 2 dochters geboren.
  

  

  

  
  &lt;/p&gt;
&lt;p&gt;Carry Smit groeide op in een welgesteld burgerlijk milieu.
    Haar vader had een bloeiende ijzerhandel aan de Reguliersgracht
    in Amsterdam. Op haar dertiende ging zij naar de kweekschool
    voor onderwijzeressen te Arnhem. Nadat zij haar akte had
    gehaald werd zij onderwijzeres aan een particuliere school voor
    gegoede meisjes in Haarlem. In 1891 koos zij echter voor
    onderwijs aan een openbare school in een arbeiderswijk in
    Amsterdam. Tot 1900 gaf zij hier les, van 1900 tot 1906 was zij
    als onderwijzeres verbonden aan de school van het
    Burgerweeshuis. Ge&amp;iuml;nspireerd door een spreekbeurt van
    Pieter Jelles Troelstra was zij inmiddels in 1898 lid geworden
    van de Sociaal-Democratische Arbeiderspartij (SDAP).&lt;/p&gt;
&lt;p&gt;Al snel bleek tevens haar belangstelling voor de
    maatschappelijke positie van de vrouw. Zij stelde zich ten
    doel, arbeidsters en arbeidersvrouwen bij de strijd voor het
    socialisme te betrekken. Zo verzorgde zij reeds in 1900 een
    vrouwenrubriek in de pas opgerichte partij krant 
    &lt;em&gt;Het Volk&lt;/em&gt;

    en zette zij een vormingscursus op voor meisjes die werkzaam
    waren in het diamantvak. In 1905 was zij een van de
    oprichtsters van de Amsterdamse Sociaal-Democratische
    Vrouwenpropagandaclub. Ondanks het uitblijven van
    financi&amp;euml;le steun van de partij nam deze vereniging nog dat
    zelfde jaar de uitgave van een speciaal op vrouwen gericht
    propagandablad ter hand, 
    &lt;em&gt;De Proletarische Vrouw (DPV)&lt;/em&gt;

    geheten. Carry Pothuis-Smit werd hoofdredactrice, en zou dit
    tot 1940 blijven. Toen de sociaal-democratische vrouwen zich in
    1907 landelijk verenigden in de Bond van Sociaal-Democratische
    Vrouwen Clubs (BSDVC) werd 
    &lt;em&gt;De Proletarische Vrouw&lt;/em&gt;

    het landelijk orgaan. Tot 1923 was DPV grotendeels het werk van
    vrijwilligsters; alleen Carry Pothuis-Smit en de
    administratrice Saar van Gelder kregen een kleine vergoeding.
    Het blad kwam twee keer per maand uit. In juni van dat zelfde
    jaar nam 
    &lt;em&gt;Het Volk&lt;/em&gt;

    de exploitatie van DPV over en werd het een weekblad. Het blad
    was eenvoudig van stijl: het besteedde veel aandacht aan het
    vrouwenkiesrecht, moederschapszorg, vrouwenarbeid, het
    antimilitarisme en - later - de gevolgen van de crisis, maar
    vulde zijn kolommen daarnaast ruimschoots met praktische wenken
    voor de huisvrouw, met feuilletons en bijblad voor kinderen
    'Ons kinderblaadje' onder red. van o.a. mw. M. Wibaut. Het
    aantal abonnees steeg aanvankelijk sterk; van 6000 in 1920 tot
    boven de 60.000 aan het begin van de jaren dertig. In 1940
    telde het blad nog steeds ruim 30.000 abonnees. Aan het begin
    van de oorlog heeft het blad nog enige maanden voortbestaan
    onder de naam 
    &lt;em&gt;De Vrouw,&lt;/em&gt;

    maar toen Carry Pothuis-Smit in juli 1940 haar redactiewerk
    neerlegde, om gelijkschakeling, zoals bij de Arbeiderspers was
    gebeurd, te voorkomen, hield het blad op te bestaan. Na de
    oorlog zou het worden voortgezet onder de naam 
    &lt;em&gt;Wij Vrouwen,&lt;/em&gt;

    maar Carry Pothuis-Smit heeft hieraan slechts een enkele
    bijdrage geleverd. Een nieuwe generatie moest het werk
    overnemen.&lt;/p&gt;
&lt;p&gt;Naast haar werkzaamheden voor 
    &lt;em&gt;De Proletarische Vrouw&lt;/em&gt;

    en de BSDVC bleef Carry Pothuis-Smit actief in de SDAP. Van
    1919 tot 1924 zat zij voor de partij in de Amsterdamse
    gemeenteraad, en in 1920 werd zij als eerste vrouw in de Eerste
    Kamer gekozen. Zij bleef tot haar 65e jaar hiervan lid. Haar
    aandacht ging vooral uit naar zaken betreffende bewapening,
    onderwijs, landbouw, drankbestrijding en de positie van de
    vrouw. Zo pleitte zij onder andere voor betaald
    zwangerschapsverlof, bestreed zij de regeringsplannen ter
    beperking van de arbeid van de gehuwde ambtenares en hield zij
    ieder jaar een felle rede tegen de begroting van het
    departement van Defensie. Ook keerde zij zich regelmatig tegen
    de regeringspolitiek inzake Nederlands-Indi&amp;euml;.&lt;/p&gt;
&lt;p&gt;Carry Pothuis-Smit bleef haar leven lang een vrouw van
    onwankelbare principes. Consequent bleef zij gedurende al haar
    jaren van partijlidmaatschap hameren op de noodzaak van
    speciale aandacht voor de belangen van vrouwen en de noodzaak
    van een eigen vrouwenorgaan. Maar dat niet alleen. Even
    consequent was zij in haar strijd tegen het drankmisbruik (zij
    was zelf geheelonthoudster) en in haar antimilitarisme en
    pacifisme. Toen de SDAP in 1937 haar traditionele
    stellingneming tegen bewapening verliet, was Carry Pothuis-Smit
    een van de belangrijkste woordvoerders van de pacifistische
    oppositie binnen de partij. Na de oorlog schreef zij nog enkele
    commentaren op de Indi&amp;euml;-politiek van de Partij van de
    Arbeid voor het nieuwe blad 
    &lt;em&gt;Wij Vrouwen,&lt;/em&gt;

    maar deze werden wegens hun al te kritische toon geweigerd.&lt;/p&gt;
&lt;p&gt;Carry Pothuis-Smit was een belangrijk propagandiste van de
    SDAP en de BSDVC. Gedurende haar lange politieke loopbaan
    schreef zij honderden pamfletten en brochures voor de partij en
    de bond, vooral over de haar zo na aan het hart gelegen
    onderwerpen als het vrouwenkiesrecht, de geheelonthouding en
    het antimilitarisme. Tevens schreef zij enkele kinderboeken.
    Samen met haar man schreef zij in reactie op het boek 
    &lt;em&gt;Wordend huwelijk&lt;/em&gt;

    (Haarlem, 1932) van Mathilde en Floor Wibaut een verdediging
    van het traditionele huwelijksleven, nl. 
    &lt;em&gt;Zoo kan het huwelijk worden&lt;/em&gt;

    (Amsterdam, 1932). Want hoezeer zij ook steeds maar weer opkwam
    voor de belangen van de vrouw, dit sloot niet uit dat de vrouw
    ook voor Carry Pothuis-Smit in de eerste plaats een goede
    moeder diende te zijn. In dit opzicht zijn de woorden van
    mevrouw A.E. Ribbius Peletier, de opvolgster van Carry
    Pothuis-Smit in de Eerste Kamer, bij de dood van Carry
    Pothuis-Smit in 1951 tekenend voor de idealen van de oude
    sociaal-democratische vrouwenbeweging. Zij beschreef haar als
    'Een jonge intelligente vrouw, gegrepen door haar geloof in het
    socialisme en bezield door de plicht, anderen te laten meeleven
    met wat zij waarachtig had bevonden, een vrouw die op deze
    grondslagen via de sociaal-democratische vrouwenbeweging in de
    socialistische gemeenten en landspolitiek terechtkwam, ondanks
    het feit dat ze een lieve warmvoelende vrouw en moeder in haar
    huisgezin was'. (geciteerd in 
    &lt;em&gt;Het Parool, 4-9-1951&lt;/em&gt;.)&lt;/p&gt;
&lt;p&gt;
  &lt;a href='agedeelte'&gt;A: &lt;/a&gt;Het BSDVC-archief vormt een onderdeel van het
  SDAP-archief, aanwezig in het Internationaal Instituut voor
  Sociale Geschiedenis te Amsterdam.&lt;/p&gt;
&lt;p&gt;
  &lt;a href='pgedeelte'&gt;P: &lt;/a&gt;
  Behalve de in de tekst vermelde publikaties: o.a. 
    &lt;em&gt;Van Olympe de Gouges tot Clara Zetkin. De geschiedenis van
    het algemeen vrouwenkiesrecht in verschillende landen&lt;/em&gt;

    (Amsterdam, [1919]). Zie voor andere politieke geschriften,
    vooral brochures en pamfletten, de literatuurlijst in de
    scriptie van P. Hol (zie L).
  &lt;p&gt;Kinderboeken: 
    &lt;em&gt;De verbrande pan, een verhaal uit Bergen&lt;/em&gt;

    (Amsterdam, 1926); 
    &lt;em&gt;De hermiet van Hoekelum&lt;/em&gt;

    (Amsterdam, 1926); 
    &lt;em&gt;Vertrouw de toekomst&lt;/em&gt;

    ('s-Gravenhage, 1938); 
    &lt;em&gt;Oorlogsdagboek van een Hollands meisje&lt;/em&gt;

    (Lochern, 1946); 
    &lt;em&gt;Bertie en de ezel&lt;/em&gt;

    (Lochern, 1950).&lt;/p&gt;
&lt;/p&gt;
&lt;p&gt;
  &lt;a href='lgedeelte'&gt;L: &lt;/a&gt;'Pothuis-Smit (Carry) (Wilhelmina Carolina
  Benjamina)', in 
  &lt;em&gt;Mededelingenblad van de sociaal-historische studiekring&lt;/em&gt;

  (1954) 5 (nov.) 7-9; Pieternel Hol, 'Carry Pothuis-Smit'.
  Scriptie Universiteit van Amsterdam, 1974 in Documentatiecentrum
  voor Nieuwste Geschiedenis (DNG); Pieternel Hol en Joyce
  Outshoorn, 'Carry Pothuis', in 
  &lt;em&gt;Vrouwen rond de eeuwwisseling.&lt;/em&gt;

  Onder red. van Aukje Holtrop (Amsterdam, 1979) 140-154; Ulla
  Jansz, 
  &lt;em&gt;Vrouwen ontwaakt. Driekwart eeuw sociaal-democratische
  vrouwenorganisatie tussen solidariteit en verzet&lt;/em&gt;

  (Amsterdam, 1983) passim.&lt;/p&gt;
&lt;p&gt;Els Kloek&lt;/p&gt; 
&lt;dtml-var bwn_footer&gt;</text>
  </biography>
</biodes>

