<biodes version="1.0">
  <fileDesc>
    <title>Tets, jhr. Dirk Arnold Willem van (1844-1930)</title>
    <ref target="http://resources.huygens.knaw.nl/bwn1880-2000/lemmata/bwn5/tets"/>
    <publisher>
      <name>Biografisch Woordenboek van Nederland:1880-2000</name>
      <ref target="http://resources.huygens.knaw.nl/bwn1880-2000"/>
    </publisher>
  </fileDesc>
  <person>
    <idno type="id">tets</idno>
    <persName><name type="geslachtsnaam">Tets</name>, jhr. Dirk Arnold Willem van</persName>
    <sex value="1"/>
    <event type="birth" when="1844"/>
    <event type="death" when="1930"/>
    <state type="occupation">diplomaat</state>
    <state type="occupation">minister</state>
  </person>
  <biography>
    <graphic url="http://resources.huygens.knaw.nl/bwn1880-2000/lemmata/bwn5/images/images/tets.jpg"/>
    <text>&lt;dtml-var bwn_header&gt;
 &lt;p class='genealogie'&gt;
  &lt;strong&gt;Tets, jhr. Dirk Arnold Willem van&lt;/strong&gt;, (bekend onder de naam &lt;b&gt;Van Tets van Goudriaan&lt;/b&gt;), 
diplomaat en minister van Buitenlandse Zaken ('s-Gravenhage 3-10-1844 - 's-Gravenhage 25-1-1930). 
Zoon van jhr. Jacob George Hieronymus van Tets (bekend onder de
  naam Van Tets van Goudriaan), referendaris bij de Raad van State,
  later minister, en Catharina Dani&amp;euml;la barones van
  Slingelandt. Gehuwd op 21-7-1881 met Henriette Marie Sophie
  barones Schimmelpenninck van der Oye (1856-1925). Uit dit
  huwelijk werden 2 zoons en 2 dochters geboren.
  

  
  
  

  
  &lt;/p&gt;
&lt;p&gt;
  &lt;img class='bwnimg' BORDER='0' align='right' src='images/tets.jpg' alt='afbeelding van Tets, Jhr. Dirk Arnold Willem van'&gt;Arnold van Tets groeide, samen met vier broers en een
    zuster, op in een Haags aristocratisch milieu. In 1856 stuurden
    de ouders hun twee oudste zoons, Arnold en Hendrik, naar het
    Instituut Noorthey, een deftige jongenskostschool bij
    Voorschoten, waar zij zeven jaar zouden blijven. In deze
    periode maakte hun vader, eerst als minister van Binnenlandse
    Zaken en later als minister van Financi&amp;euml;n, deel uit van
    twee kabinetten. Het was vanzelfsprekend dat Arnold van Tets in
    1863 aan de Leidse universiteit rechten ging studeren. Weer
    volgde Hendrik zijn oudere broer, en beiden werden lid van het
    Leidsche Studenten-Corps. Arnold leidde een actief
    studentenleven, en hij toonde een meer dan gemiddelde
    belangstelling voor wapens. Hij zat in het bestuur van
    schietvereniging 'Kolonel Colt' en behoorde tot de oprichters
    van de Leidse studentenweerbaarheid. Zijn studie leed er niet
    onder. Na zeven jaar, op 30 april 1870, sloot hij die magna cum
    laude af met het proefschrift 
    &lt;em&gt;De nationaliteit van personen en goederen naar het
    oorlogsrecht&lt;/em&gt;

    .&lt;/p&gt;
&lt;p&gt;Ondanks zijn belangstelling voor militaire zaken ambieerde
    Van Tets geen carri&amp;egrave;re binnen de krijgsmacht. De
    diplomatie trok hem meer. Hij meldde zich, na zijn promotie,
    bij het ministerie van Buitenlandse Zaken aan voor het
    attach&amp;eacute;-examen, behaalde dat in 1871 en werd op 23
    september 1871 aangesteld tot attach&amp;eacute; bij het departement
    in Den Haag. In juli 1872 werd Van Tets bevorderd tot
    legatiesecretaris. Als zodanig was hij werkzaam bij de
    gezantschappen te Brussel (1872 en 1875), Wenen (1873-1875) en
    Berlijn (1875-1877). Op de laatstgenoemde post werd hij, in
    april 1877, bevorderd tot legatieraad. In die diplomatieke rang
    werkte hij nog een jaar in Berlijn, en daarna was hij korte
    tijd - van 1878 tot 1879 - verbonden aan het gezantschap te
    Londen.&lt;/p&gt;
&lt;p&gt;In meer dan &amp;eacute;&amp;eacute;n opzicht bleken de daaropvolgende
    jaren beslissend voor Van Tets' leven. Hij keerde in 1879 terug
    naar Den Haag en werd benoemd tot kabinetschef van de minister
    van Buitenlandse Zaken, de invloedrijkste ambtelijke functie op
    het departement. Dat beloofde veel voor het vervolg van zijn
    carri&amp;egrave;re, want wie het er in die functie goed van
    afbracht, wachtte meestal de leiding van een van de meer
    vooraanstaande gezantschappen in het buitenland. Zijn
    bevordering tot zaakgelastigde in december 1881, kort na zijn
    huwelijk, vormde daarvoor een eerste stap.&lt;/p&gt;
&lt;p&gt;Tegen deze achtergrond was de benoeming tot
    minister-resident te Constantinopel in juni 1884 een beloning
    waarmee Van Tets tevreden kon zijn. De Nederlandse diplomatieke
    vertegenwoordiger bij de sultan van het Ottomaanse Rijk genoot
    het voorrecht te resideren in het imposante 'Palais de
    Hollande', destijds de enige Nederlandse diplomatieke
    ambtswoning in het buitenland die rijkseigendom was. Negen jaar
    lang voerde Van Tets er de staat van een vorst. In februari
    1890 werd hij op persoonlijke titel bevorderd tot buitengewoon
    gezant en gevolmachtigd minister. Daarmee werd definitief de
    weg ge&amp;euml;ffend naar de top van de Nederlandse diplomatie.
    Ongetwijfeld was dit in overeenstemming met zijn capaciteiten.
    Van Tets hield zich zonder veel moeite staande in de
    gecompliceerde diplomatieke wereld van de Ottomaanse hoofdstad
    en wist met gevoel en inzicht de juiste contacten te leggen,
    ook met de afstandelijke omgeving van het hof van de
    sultan.&lt;/p&gt;
&lt;p&gt;Van Tets was daarom in december 1893 de kandidaat bij
    uitstek voor de vacante functie van gezant in Berlijn. De
    formele sfeer van de Duitse hoofdstad, waar het diplomatieke
    verkeer strikt werd gedicteerd door de regels van het protocol,
    was hem wel toevertrouwd. Met de plaatsing in Berlijn ging een
    droomwens in vervulling. Van Tets was een bewonderaar van de
    Duitse cultuur en het Duitse Rijk. Het was voor hem logisch dat
    dit land op het Europese continent een leidende rol speelde.
    Zijn welgezindheid ten opzichte van Duitsland was algemeen
    bekend, ook in vooraanstaande Duitse kringen. Maar hoe sterk
    die voorkeur ook was, zij deed geen afbreuk aan zijn opvatting
    over de koers van het Nederlandse buitenlands beleid: hij was
    een overtuigde aanhanger van neutraliteit, die volgens hem de
    beste waarborg vormde voor de nationale onafhankelijkheid.&lt;/p&gt;
&lt;p&gt;Van Tets ergerde zich dan ook buitengewoon aan het optreden
    van Abraham Kuyper. Die bemoeide zich als eerste minister
    tussen 1901 en 1905 openlijk met buitenlandse politiek en wekte
    de indruk meer aansluiting bij Duitsland te willen zoeken.
    Bovendien handelde Kuyper bij zijn bezoeken aan Duitsland
    buiten de gebruikelijke offici&amp;euml;le diplomatieke kanalen om
    en voerde hij besprekingen met Duitse autoriteiten zonder de
    gezant daarin te kennen. Klagen bij de minister van
    Buitenlandse Zaken, R. Melvil baron van Lynden, hielp Van Tets
    niet. Hij merkte dat Van Lynden niet tegen Kuyper was
    opgewassen. Met lede ogen zag hij aan hoe de verstoorde
    verhouding tussen de twee ministers het functioneren van het
    departement van Buitenlandse Zaken in het voorjaar van 1905
    ernstig belemmerde.&lt;/p&gt;
&lt;p&gt;Die situatie was in feite de aanleiding voor de onverwachte
    overstap van Van Tets naar de politieke arena in Den Haag. De
    jonge koningin Wilhelmina schrok er bij de kabinetsformatie in
    1905 niet voor terug zich actief met ministersbenoemingen te
    bemoeien. Zij wilde dat de leiding van het departement van
    Buitenlandse Zaken in handen kwam van een vakman, een
    diplomaat. Reeds in april 1905 - na het ontslag van de in haar
    ogen incompetente Melvil van Lynden - had zij persoonlijk
    bewerkstelligd dat de Nederlandse gezant te Wenen, jhr. W.M.
    van Weede van den Berencamp, gedurende de resterende tijd van
    het kabinet-Kuyper het ministersambt van Buitenlandse Zaken op
    zich zou nemen. Voor het na de verkiezingen van 1905 nieuw aan
    te treden kabinet viel haar keuze op Van Tets. Zij had groot
    vertrouwen in hem. De gezant weigerde aanvankelijk, omdat hij
    zichzelf ongeschikt achtte voor het ministerschap. Maar de
    gezamenlijke druk van de vorstin en kabinetsformateur H. Goeman
    Borgesius weerstond hij uiteindelijk niet, zodat hij op 17
    augustus 1905 werd be&amp;euml;digd als minister van Buitenlandse
    Zaken in het kabinet-De Meester.&lt;/p&gt;
&lt;p&gt;Bij zijn aantreden als minister kreeg Van Tets zowel van het
    parlement als van de pers en andere politieke waarnemers het
    voordeel van de twijfel. Terwijl er vanwege zijn partijloosheid
    wel enige onduidelijkheid bestond over zijn affiniteit met het
    politieke kleur van het kabinet, koesterde men over het
    algemeen de verwachting dat hij, gezien zijn ervaring, weinig
    moeite zou hebben met de regie over de buitenlandse
    betrekkingen. Maar al snel wekte de nieuwe minister de indruk
    alsof hij zich niet op zijn plaats voelde. Hij bleek in het
    openbaar een slecht spreker en kon zich in het debat amper
    staande houden. De politieke implicaties van zijn houding en
    uitspraken drongen laat tot hem door, en soms leek het alsof
    hij zijn hoofd er niet bij had.&lt;/p&gt;
&lt;p&gt;De buitenlandse politiek leed inhoudelijk overigens
    nauwelijks onder het onvermogen van de minister om zijn persoon
    en beleid op aantrekkelijke wijze te presenteren. Van Tets week
    zo min mogelijk af van het uitgangspunt dat Nederland zich
    buiten internationale verwikkelingen diende te houden. Hij was
    doof voor kritiek uit antirevolutionaire hoek, die hem een te
    voorzichtig beleid verweet. Wel groeide, op den duur ook bij
    politieke medestanders, in algemene zin irritatie over de
    passiviteit en politieke argeloosheid van de minister. Zo hield
    Van Tets in 1906 bij de eerste confrontatie van de grote
    Europese mogendheden over Marokko zo halsstarrig vast aan een
    verondersteld juridisch correcte en zelfstandige Nederlandse
    koers dat hij het zicht verloor op het politieke effect
    daarvan. Die opstelling wekte bij Frankrijk en Duitsland
    verbazing. Ook schoot Van Tets in 1907 tekort bij het opstellen
    van een duidelijke instructie voor de Nederlandse delegatie op
    de Tweede Vredesconferentie in Den Haag. Volgens zijn critici
    gaf Van Tets eenvoudig te weinig leiding aan het buitenlands
    beleid. Op 12 februari 1908 kwam er alweer een einde aan zijn
    ministerschap, toen het kabinet-De Meester struikelde als
    gevolg van de verwerping van de oorlogsbegroting in de Tweede
    Kamer.&lt;/p&gt;
&lt;p&gt;De toen 63-jarige Van Tets verdween naar de achtergrond. De
    enige functie die hem na zijn aftreden restte, was die van
    kamerheer in buitengewone dienst van koningin Wilhelmina. Ruim
    twintig jaar leidde hij nog het bestaan van een deftige Haagse
    heer, die dagelijks een wandelingetje maakte over het Lange
    Voorhout. Hij overleed in 1930, en voor zijn begrafenis was
    opvallend veel publieke belangstelling. Die had meer te maken
    met waardering voor zijn vriendelijke persoonlijkheid dan met
    bewondering voor zijn beleid tijdens zijn ambtsperiode als
    minister.&lt;/p&gt;
&lt;p&gt;
&lt;/p&gt;
&lt;p&gt;
  &lt;a href='agedeelte'&gt;A: &lt;/a&gt;Collectie-D.A.W. van Tets van Goudriaan in het
  Algemeen Rijksarchief te 's-Gravenhage.&lt;/p&gt;
  &lt;p&gt;
  &lt;a href='lgedeelte'&gt;L: &lt;/a&gt;
  &lt;em&gt;Bescheiden betreffende de buitenlandse politiek van Nederland,
  1848-1919. Derde periode, 1899-1919.&lt;/em&gt;

  II: 
  &lt;em&gt;1903-1907&lt;/em&gt;. Uitgegeven door C. Smit ('s-Gravenhage 1958); 
  &lt;em&gt;Dagboeken en aantekeningen van Willem Hendrik de Beaufort,
  1874-1918&lt;/em&gt;. Uitgegeven door J.P. de Valk en M. van Faassen (2 dln.;
  's-Gravenhage 1993); Bert van der Zwan en Jelle Gaemers,
  'Bescheidenheid ten top. Dirk Arnold Willem Tets van Goudriaan
  (1905-1908)', in 
  &lt;em&gt;De Nederlandse ministers van Buitenlandse Zaken in de
  twintigste eeuw.&lt;/em&gt;
  &lt;em&gt;Vijfde jaarboek voor de geschiedenis van de Nederlandse
  buitenlandse politiek in de twintigste eeuw&lt;/em&gt;. Onder red. van Duco Hellema [e.a.] ('s-Gravenhage 1999)
  40-53.&lt;/p&gt;
&lt;p&gt;
  &lt;a href='igedeelte'&gt;I: &lt;/a&gt;
  &lt;em&gt;De Nederlandse ministers van Buitenlandse Zaken in de
  twintigste eeuw. Vijfde jaarboek voor de geschiedenis van de
  Nederlandse buitenlandse politiek in de twintigste eeuw&lt;/em&gt;. Onder red. van Duco Hellema [e.a.] ('s-Gravenhage 1999)
  45.&lt;/p&gt;
&lt;p&gt;A.C. van der Zwan&lt;/p&gt; 
&lt;dtml-var bwn_footer&gt;</text>
  </biography>
</biodes>

