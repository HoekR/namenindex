<biodes version="1.0">
  <fileDesc>
    <title>Boekbinder, Gerard (1909-1980)</title>
    <ref target="http://resources.huygens.knaw.nl/bwn1880-2000/lemmata/bwn5/boekbinder"/>
    <publisher>
      <name>Biografisch Woordenboek van Nederland:1880-2000</name>
      <ref target="http://resources.huygens.knaw.nl/bwn1880-2000"/>
    </publisher>
  </fileDesc>
  <person>
    <idno type="id">boekbinder</idno>
    <persName><name type="geslachtsnaam">Boekbinder</name>, Gerard</persName>
    <sex value="1"/>
    <event type="birth" when="1909"/>
    <event type="death" when="1980"/>
    <state type="occupation">paragnost</state>
  </person>
  <biography>
    <graphic url="http://resources.huygens.knaw.nl/bwn1880-2000/lemmata/bwn5/images/images/BOEKBINDER.jpg"/>
    <text>&lt;dtml-var bwn_header&gt;
 &lt;p class='genealogie'&gt;
  &lt;strong&gt;Boekbinder, Gerard&lt;/strong&gt;, (wijziging geslachtsnaam in 
  &lt;b&gt;Croiset&lt;/b&gt;

  door erkenning door vader op 23-2-1910; wijziging geslachtsnaam
  in 
  &lt;b&gt;Boekbinder&lt;/b&gt;

  bij beschikking van de Arrondissementsrechtbank te Amsterdam op
  17-9-1942; wijziging geslachtsnaam in 
  &lt;b&gt;Croiset&lt;/b&gt;

  bij nr. 30 van 21-10-1950), paragnost (Laren (N.H.) 10-3-1909 - Utrecht 20-7-1980). Zoon van Hijman Croiset, acteur, en Judith Boekbinder. Gehuwd
  op 4-8-1933 met Gerharda ter Morsche (1910-1973). Uit dit
  huwelijk werden 4 zoons en 1 dochter geboren. Na haar
  overlijden gehuwd op 9-4-1976 met Hendrika Ad&amp;egrave;le Jonkman
  (geb. 1930). Dit huwelijk bleef kinderloos.
  

  

  
  &lt;/p&gt;
&lt;p&gt;
  &lt;img class='bwnimg' BORDER='0' align='right' src='images/BOEKBINDER.jpg' alt='afbeelding van Boekbinder, Gerard'&gt;Gerard Boekbinder werd geboren in de door Frederik van
    Eeden opgerichte kolonie 'Walden', een agrarische commune
    nabij het Noord-Hollandse Laren. Zijn - joodse - ouders waren
    om principi&amp;euml;le redenen niet getrouwd. Toen zij de
    leefgemeenschap ongeveer een jaar later verlieten en naar
    Velsen verhuisden, traden zij alsnog in het huwelijk en werd
    Gerard door zijn vader erkend. Sindsdien ging hij met diens
    achternaam door het leven. In 1916 verliet de vader het
    inmiddels uit drie zoons en een dochter bestaande gezin. Zijn
    echtgenote wist, met de hulp van haar moeder, het hoofd boven
    water te houden door de kost te verdienen als
    kostuumnaaister. Toen beide vrouwen in het ziekenhuis werden
    opgenomen, kwamen de kinderen onder het toezicht van de
    kinderbescherming. Die wees mejuffrouw dr. H.G. Veth - door
    de kinderen 'tante Jet' genoemd - als toeziend voogdes aan.
    Zij bracht Croiset onder bij een pleeggezin in Hengelo.&lt;/p&gt;
&lt;p&gt;Voor Croiset volgde een leven in pleeggezinnen en
    kindertehuizen. Toen zijn moeder in 1919 hertrouwde en weer
    het recht kreeg om haar kinderen bij zich te nemen, keerde
    hij even terug naar zijn familie. Maar omdat Gerard en zijn
    stiefvader het niet met elkaar konden vinden, werd hij door
    mejuffrouw Veth na een jaar opnieuw in een pleeggezin
    geplaatst in Oele bij Hengelo. In deze periode ontwikkelde
    Gerard 'droomvriendjes': nevelachtige figuren die hij opriep
    om mee te spelen en die de eenzaamheid verdreven. Tante Jet
    adviseerde hem zijn 'fantasie&amp;euml;n' te verzwijgen. Hij zou
    er alleen maar last mee krijgen.&lt;/p&gt;
&lt;p&gt;Toen Croiset achttien was - hij had alleen de lagere
    school doorlopen - bezorgde mejuffrouw Veth hem zijn eerste
    baantje op het havenkantoor in Almelo. Het vormde het begin
    van een carri&amp;egrave;re van twaalf ambachten en dertien
    ongelukken. Croiset zou dit later toeschrijven aan zijn
    zwakke gezondheid en zijn vrije opvoeding, waardoor hij nogal
    eens in conflict kwam met zijn meerderen. In 1929 ontmoette
    hij Gerda ter Morsche, de dochter van een timmerman, en toen
    hij in 1933, met financi&amp;euml;le hulp van tante Jet, een
    kruidenierszaak in Borne kon overnemen, besloot hij met haar
    te trouwen. Croiset bleek echter niet voor middenstander in
    de wieg gelegd, en binnen het jaar ging hij failliet. Hij
    voelde zich mislukt.&lt;/p&gt;
&lt;p&gt;Juist in deze moeilijke periode vond er een omslag in
    Croisets leven plaats. Via een vroegere klant uit zijn
    kruidenierstijd kwam hij in contact met het spiritisme. In
    deze kringen hoefde hij niet langer zijn 'droomvriendjes' te
    verzwijgen. Tijdens een van de seances werd hem zelfs
    voorspeld dat hij een groot genezend medium zou worden.
    Croiset had zijn bestemming gevonden. 'Nu besefte ik, dat ik
    in de gemeenschap toch iets te betekenen had. Ja, dat de
    gemeenschap mij nodig had' (&lt;em&gt;Croiset paragnost&lt;/em&gt;

    , 58). Croiset bouwde in de omgeving van Enschede - waarheen
    hij in 1937 vanuit Borne zou verhuizen - een naam op als
    medium en paranormaal genezer. Maar omdat hij niets voor zijn
    gave wilde vragen, moest hij de kost verdienen met baantjes
    als colporteur en reclameschilder. Pas toen hij besloot om
    voortaan een bijdrage 'naar draagkracht' te vragen, lukte het
    hem om als genezend medium in zijn onderhoud te voorzien.
    Maar Croiset wilde meer. Gedreven door geldingsdrang zocht
    hij wetenschappelijke erkenning voor zijn mediamieke gaven.
    In 1935 legde hij contact met G.A.M. Zorab, lid van de
    Studievereeniging voor Psychical Research (SPR). Het was
    Zorab die Croiset vervolgens onder de aandacht bracht van
    parapsychologisch onderzoeker W.H.C. Tenhaeff. Beide mannen
    zouden elkaar overigens pas na de Tweede Wereldoorlog
    ontmoeten.&lt;/p&gt;
&lt;p&gt;Tijdens de Duitse bezetting zette Croiset zijn werk als
    paranormaal genezer voort. Hij boekte vooral successen bij
    het behandelen van kinderverlamming. Ook trad hij in
    huisbijeenkomsten op als helderziende. Omdat zijn ouders
    joods waren, moest hij een davidster dragen. Het lukte hem
    echter in september 1942 aan deze verplichting te ontkomen
    door de erkenning door zijn vader nietig te laten verklaren,
    waardoor hij opnieuw zijn moeders achternaam, Boekbinder,
    kreeg. Een niet-joodse oud-huisvriend van zijn ouders, die
    inmiddels naar de Verenigde Staten was ge&amp;euml;migreerd,
    voerde hij als zijn natuurlijke vader op. Aldus wist hij aan
    deportatie te ontkomen. Hij zou echter nog wel, na op 17
    oktober 1944 bij een razzia te zijn opgepakt, gedurende
    enkele maanden tewerk worden gesteld in achtereenvolgens
    Gronau, Emmerik en Beek.&lt;/p&gt;
&lt;p&gt;In december 1945 zocht Boekbinder contact met Tenhaeff,
    die in 1953 bijzonder hoogleraar in de parapsychologie aan de
    Rijksuniversiteit te Utrecht zou worden. Hij toonde hem een
    zelfgemaakt filmpje waarin te zien was hoe hij pati&amp;euml;nten
    door middel van handoplegging genas. Tenhaeff was onder de
    indruk en vroeg de neuroloog en psychiater H. Musaph nader
    onderzoek te verrichten. Deze kwam tot een negatief oordeel.
    Hij concludeerde dat de genezende kracht van Boekbinder
    diende te worden toegeschreven aan suggestieve
    be&amp;iuml;nvloeding.&lt;/p&gt;
&lt;p&gt;Ondanks de bevindingen van Musaph werd Boekbinder in
    parapsychologische kringen een veelgevraagd proefpersoon. Het
    was Zorab die als eerste, in 1948, in het 
    &lt;em&gt;Tijdschrift voor Parapsychologie&lt;/em&gt;

    (16 (1948) 97-105) over een proefneming met Boekbinder zou
    schrijven. Het betrof een bijeenkomst in 'Caf&amp;eacute; de la
    Paix' in Amsterdam waar hij voor het eerst de zogeheten
    stoelenproef uitvoerde. Boekbinder gaf hierbij, voorafgaand
    aan de bijeenkomst, een beschrijving van de personen die op
    een door het lot aangewezen stoel zouden gaan zitten. Volgens
    Zorab werd dit experiment met enkele 'niet geheel
    onbevredigende resultaten' bekroond. Het succes deed
    Boekbinder besluiten, zo schreef Zorab, de stoelenproef op
    zijn repertoire te plaatsen.&lt;/p&gt;
&lt;p&gt;Uitgesproken positief over de kwaliteiten van Boekbinder
    is Tenhaeff in een volgend artikel in het 
    &lt;em&gt;Tijdschrift voor Parapsychologie&lt;/em&gt;

    (17 (1949) 1-21). Hij beschrijft daarin twaalf
    stoelenproeven, en in zijn 'beschouwingen' noemde hij
    Boekbinder 'een man met een uitzonderlijke paragnostische
    begaafdheid'. Het betekende het begin van een samenwerking
    die tot de dood van het medium zou duren. Beide mannen hadden
    elkaar nodig. Boekbinder Tenhaeff omdat hij streefde naar
    wetenschappelijke erkenning als paragnost en Tenhaeff
    Boekbinder om hem te helpen bij het verwezenlijken van zijn
    ambitie om de 'Freud van de parapsychologie' te worden. De
    samenwerking tussen beide mannen verliep overigens niet
    altijd vlekkeloos. Boekbinder voelde zich, vooral in het
    begin, door Tenhaeff als louter studieobject behandeld,
    terwijl het hem ook krenkte dat laatstgenoemde zijn
    metafysische bespiegelingen - onder meer in zijn
    autobiografie - als 'erbarmelijk' kwalificeerde.&lt;/p&gt;
&lt;p&gt;Croiset - zoals hij sinds 1950 weer heette - gebruikte
    zijn vermogens niet alleen als genezer. Hij werd ook
    veelvuldig ingeschakeld bij politieonderzoek, waarbij hij
    dikwijls werd begeleid door Tenhaeff, die hierover geregeld
    zou publiceren. In veel gevallen betrof het vermiste kinderen
    die vaak verdronken bleken te zijn. Volgens de
    'dieptepsychologische' inzichten van Tenhaeff zou Croiset een
    begaafdheid in deze richting ontwikkeld hebben omdat hij zelf
    als jongetje van acht bijna was verdronken. Het inschakelen
    van Croiset bij politiezaken had overigens niet altijd
    succes. In parapsychologisch opzicht waren de proefnemingen
    echter meestal wel geslaagd, vond Tenhaeff. Croiset kreeg
    'treffende' indrukken binnen, hoewel die niet altijd van
    praktische betekenis voor de politie bleken te zijn.&lt;/p&gt;
&lt;p&gt;Mede dankzij Tenhaeff zou Croisets faam ook doordringen in
    het buitenland. Zo bood de Utrechtse hoogleraar buitenlandse
    parapsychologen de gelegenheid Croiset als proefpersoon te
    gebruiken voor hun experimenten. Vooral de Duitse
    parapsycholoog H. Benders was zeer onder de indruk van zijn
    paranormale vermogens en zou geregeld over hem publiceren.
    Het verschijnen van het boek van de Amerikaanse journalist
    Jack Pollack over Croiset in 1964 had als gevolg dat de
    Twentse helderziende werd uitgenodigd voor optredens in de
    Verenigde Staten.&lt;/p&gt;
&lt;p&gt;Belangrijkste criticus van Croiset was de 
    &lt;em&gt;Telegraaf&lt;/em&gt;

    -journalist Piet Hein Hoebens, die proefnemingen van Tenhaeff
    met Croiset minutieus analyseerde en op basis daarvan tot de
    conclusie kwam dat Tenhaeffs beweringen over de paranormale
    gaven van Croiset op zijn minst twijfelachtig waren. Hoebens
    noemde Croiset een bedreven hypnotiseur, een ervaren
    spierlezer en een meester in het stellen van suggestieve
    vragen.&lt;/p&gt;
&lt;p&gt;Begin januari 1973 overleed Gerda ter Morsche. Croiset
    verwaarloosde zichzelf en belandde in het ziekenhuis. Tijdens
    zijn afwezigheid zette zijn dochter Nannie, eveneens
    paranormaal begaafd, de praktijk voort, die sinds 1953 in
    Utrecht was gevestigd. Enige jaren later hertrouwde Croiset
    met Ad&amp;egrave;le Jonkman. Hij overleed op 71-jarige leeftijd in
    het Sint Antonius Ziekenhuis te Utrecht aan een hartinfarct.
    Hoebens schreef in zijn necrologie in 
    &lt;em&gt;De Telegraaf&lt;/em&gt;

    dat voor hem vaststond dat Croiset oprecht in zijn
    paranormale begaafdheid geloofde. Over de vraag of dit geloof
    terecht was, waren de meningen echter verdeeld.&lt;/p&gt;
&lt;p&gt;
  &lt;a href='agedeelte'&gt;A: &lt;/a&gt;Persoonlijk archief G.-Croiset in particulier
  bezit.&lt;/p&gt;
&lt;p&gt;
  &lt;a href='pgedeelte'&gt;P: &lt;/a&gt;
  &lt;em&gt;Croiset paragnost. Autobiografie van Gerard Croiset&lt;/em&gt;

    (Naarden 1977); 
    &lt;em&gt;Nagelaten werk&lt;/em&gt;

    (Naarden 1988).&lt;/p&gt;
&lt;p&gt;
  &lt;a href='lgedeelte'&gt;L: &lt;/a&gt;Behalve beschrijvingen van W.H.C. Tenhaeff van zijn
  proefnemingen met Croiset in het 
  &lt;em&gt;Tijdschrift voor Parapsychologie&lt;/em&gt;

  en necrologie&amp;euml;n door o.a. W.H.C. Tenhaeff, in 
  &lt;em&gt;Tijdschrift voor Parapsychologie&lt;/em&gt;

  48 (1980) 126-136 en Piet Hein Hoebens, in 
  &lt;em&gt;De Telegraaf&lt;/em&gt;

  , 22-7-1980: Carel Enkelaar, 
  &lt;em&gt;Het geval Croiset&lt;/em&gt;

  (Baarn 1955); F. Brink, 
  &lt;em&gt;Enige aspecten van de paragnosie in het Nederlandse
  strafproces&lt;/em&gt;

  (Utrecht 1958); Jack Harrison Pollack, 
  &lt;em&gt;Croiset the clairvoyant.&lt;/em&gt;
  &lt;em&gt;The story of the amazing Dutchman&lt;/em&gt;

  (3de dr.; New York 1964); Piet Hein Hoebens, 'Gerard Croiset:
  investigation of the Mozart of &amp;quot;Psychic sleuths&amp;quot; I', 
  &lt;em&gt;The Skeptical Inquirer&lt;/em&gt;

  6 (1981/1982) 1 (herfst) 17-28; idem, 'Croiset and professor
  Tenhaeff. Discrepancies in claims of clairvoyance', 
  &lt;em&gt;ibidem&lt;/em&gt;

  , 6 (1981/1982) 2 (winter) 32-40; idem, 'Gerard Croiset:
  Onderzoek naar de Sherlock Holmes onder de paragnosten', in 
  &lt;em&gt;Skepter&lt;/em&gt;

  1 (1988) 3 (sept.) 12-17; idem, 'De professor en de
  helderziende: onder een hoedje gespeeld?...', 
  &lt;em&gt;ibidem&lt;/em&gt;

  1 (1988) 4 (dec.) 28-33; Siet Bootsman, 'De stoelenproef:
  instrument en argument', in 
  &lt;em&gt;Spiegel der Parapsychologie&lt;/em&gt;

  34 (1995) 110-160.&lt;/p&gt;
&lt;p&gt;
  &lt;a href='igedeelte'&gt;I: &lt;/a&gt;

  Gerard Croiset, 
  &lt;em&gt;Croiset Paragnost. Autobiografie&lt;/em&gt;

  (Naarden 1983) 7.&lt;/p&gt;
&lt;p&gt;M. Gibbels&lt;/p&gt; 
&lt;dtml-var bwn_footer&gt;</text>
  </biography>
</biodes>

