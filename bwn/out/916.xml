<biodes version="1.0">
  <fileDesc>
    <title>Keesing, Frans Arnold George (1913-1972)</title>
    <ref target="http://resources.huygens.knaw.nl/bwn1880-2000/lemmata/bwn2/keesing"/>
    <publisher>
      <name>Biografisch Woordenboek van Nederland:1880-2000</name>
      <ref target="http://resources.huygens.knaw.nl/bwn1880-2000"/>
    </publisher>
  </fileDesc>
  <person>
    <idno type="id">keesing</idno>
    <persName><name type="geslachtsnaam">Keesing</name>, Frans Arnold George</persName>
    <sex value="1"/>
    <event type="birth" when="1913"/>
    <event type="death" when="1972"/>
    <state type="occupation">econoom</state>
  </person>
  <biography>
    <text>&lt;dtml-var bwn_header&gt;
 &lt;p class='genealogie'&gt;
  &lt;strong&gt;Keesing, Frans Arnold George&lt;/strong&gt;, econoom (Hilversum 7-8-1913 - Washington DC 17-10-1972).

Zoon van Aaron Keesing, leraar, en Francisca Agnes Antonia Gunzel.
Gehuwd op 4-4-1939 met Geertruida Kok. Uit dit huwelijk werden 4 zoons
geboren.



&lt;/p&gt;
&lt;p&gt;Keesing kwam uit een leraarsgezin. Zijn vader onderwees o.a.
kosmografie en wiskunde aan de tweede Openbare Handelsschool te
Amsterdam. De zoon bezocht de befaamde eerste Openbare Handelsschool op
het Raamplein in Amsterdam. Van 1929 tot 1936 studeerde hij economie
aan de faculteit der economische wetenschappen van de Universiteit van
Amsterdam, waar hij in 1936 het doctoraal examen aflegde. In 1939
verwierf hij aan dezelfde universiteit, met als promotor H. Frijda, cum
laude de doctorsgraad op een glashelder geschreven en nog steeds
lezenswaardig proefschrift: 
&lt;em&gt;Het evenwichtsbegrip in de economische literatuur&lt;/em&gt;

(Purmerend, 1939). In deze overwegend methodologische studie komt hij
tot de slotsom dat de economische theorie aan betekenis zou winnen
indien zij zich in meerdere mate zou richten op de opsporing van
feitelijke causale relaties. Alleen dan zou naar zijn overtuiging de
heersende kloof tussen theorie en empirie kunnen worden overbrugd. Van
deze voorkeur voor een empirische benadering van economische
vraagstukken getuigen eveneens Keesings opstel 'Econometrie' en
zijn bespreking van het boekje 
&lt;em&gt;Econometrie&lt;/em&gt;

door J. Tinbergen, beide opgenomen in 
&lt;em&gt;De Economist&lt;/em&gt;

van 1941.&lt;/p&gt;
&lt;p&gt;Intussen aanvaardde Keesing, nagedurende korte tijd bij Unilever in
Londen werkzaam te zijn geweest, in 1939 een functie bij het toenmalig
Research Bureau van de directie van Handel en Nijverheid van het
departement van Economische Zaken. Hoewel ten gevolge van de
oorlogsomstandigheden de activiteiten op de afdeling gering waren, was
deze tijd voor Keesing in wetenschappelijk opzicht zeer vruchtbaar. In
deze periode onstond, als uitvloeisel van een cursus voor ambtenaren,
in samenwerking met zijn chef S. Korteweg, het befaande leerboek van
Korteweg en Keesing, 
&lt;em&gt;Het moderne geldwezen&lt;/em&gt;

(Amsterdam, 1945). Dit boek, waarvan in 1974 de 13e druk verscheen, was
voor vrijwel alle naoorlogse economiestudenten h&amp;egrave;t leerboek voor
de geldtheorie. Het behield zijn actualiteit doordat het steeds werd
gemoderniseerd, zij het na 1971 met medewerking van auteurs van een
jongere generatie. Een tweede omvangrijke publikatie, die eveneens
gedurende de oorlogsjaren werd voorbereid, was 
&lt;em&gt;De conjuncturele ontwikkeling van Nederland en de evolutie van de
economische overheidspolitiek 1918-1939&lt;/em&gt;

(Utrecht [etc.], 1947. Fotomech. herdr. Nijmegen, 1978). In dit boek
geeft Keesing een chronologische beschrijving van het conjunctuurbeloop
en het in Nederland gevoerde conjunctuurbeleid tijdens het interbellum.
Hij onderscheidt drie periodes: 1918-1925, 1925-1933 en 1933-1939, die
aansluiten op de ontwikkeling van vrijheid naar gebondenheid in het
economische beleid van deze jaren. Dit beleid werd volgens Keesing
gekenmerkt door conservatisme en traditionalisme en stoelde op de
principi&amp;euml;le opvatting van de regering dat de overheid ten aanzien
van de economische gang van zaken geen taak bezat. Keesing wijst deze
politiek af en betoont zich voorstander van een actieve economische
politiek. Deze monografie, waarvan in 1942 met zijn artikel 'De
hoofdtrekken van de Nederlandsche conjunctuur na den wereldoorlog',
in het 
&lt;em&gt;Maandschrift Economie&lt;/em&gt;

7 (1941 -l 942) 378-426, reeds een voorstudie verscheen, is nog steeds
de belangrijkste bron voor degenen die zich met de economische
geschiedenis van die jaren bezighouden.&lt;/p&gt;
&lt;p&gt;Hoewel Keesings grootouders van vaderszijde beiden joods waren,
ontkwam Keesing, evenals zijn vader, als gemengd gehuwde aan de Duitse
vervolgingen. Na afloop van de Tweede Wereldoorlog aanvaardt Keesing
een functie op het departement van Financi&amp;euml;n. Zijn voornaamste
taak ligt op het terrein van het internationale betalingsverkeer, dat
ten gevolge van de oorlogsomstandigheden was vastgelopen. Als
raadadviseur van dit ministerie was hij voor Nederland ten nauwste
betrokken bij de besprekingen over de regelingen van het
betalingsverkeer tussen de Beneluxlanden en bij onderhandelingen over
de vormgeving van het internationale betalingsverkeer. Intussen was
Keesing tevens in 1946 aan de Universiteit van Amsterdam benoemd tot
buitengewoon hoogleraar in de leer van het geld, het krediet en de
internationale economische betrekkingen. Zijn oratie, getiteld 
&lt;em&gt;Bretton Woods&lt;/em&gt;

(Amsterdam, 1947), naar de plaats waar in 1944 de overeenkomst tot
oprichting van het Internationale Monetaire Fonds en de Internationale
Bank voor Herstel en Ontwikkeling - thans Wereldbank - werd
geconcipieerd, getuigt van Keesings ambtelijk beleidsterrein en zijn
belangstelling voor de actualiteit. Mede hierom waren zijn doctoraal
colleges bij de Amsterdamse studenten zeer in trek. Niet zelden spoedde
Keesing zich, terugkerend van een internationale bespreking,
rechtstreeks naar de collegezaal of was hij weer op weg naar de
onderhandelingstafel. Een belangrijke mijlpaal in de regulering van het
internationale betalingsverkeer is de oprichting van de Europese
Be-talings Unie (EBU) in 1950 geweest. Keesing mag beschouwd worden als
een der geestelijke vaders van deze regeling, die de grondslag vormde
voor de naoorlogse liberalisatie van het handelsverkeer. Tussen zijn
ambtelijke en docerende bezigheden door verzorgde Keesing tal van
grotere en kleinere publikaties, zoals de monografie 
&lt;em&gt;De Europese beta-lingsunie&lt;/em&gt;

(Amsterdam, 1950), en de herdrukken van het hiervoor reeds genoemde
leerboek.&lt;/p&gt;
&lt;p&gt;Ondanks zijn briljante kwaliteiten werd Keesing door de toenmalige
minister van Financi&amp;euml;n, P. Lieftinck, minder geschikt geacht als
lid van het besturend college van de EBU. De overweging daarbij was
vermoedelijk dat Keesing in beleidskringen soms aanleiding gaf tot
irritatie wegens zijn soms messcherpe wijze van formuleren. Lieftinck
benoemde Keesing daarom voor slechts &amp;eacute;&amp;eacute;n jaar tot
bewindvoerder van de EBU. Daarna zou in oktober 1951 zijn zetel worden
bezet door S. Posthuma, toentertijd directeur van De Nederlandsche
Bank. Keesing was zeer teleurgesteld, maar behield de eer aan zichzelf.
Hij vroeg per 30 juli 1951 ontheffing wegens het aanvaarden van een
werkkring bij het Internationale Monetaire Fonds (IMF) in Washington.
Keesing werd hoofd van de afdeling deviezen-beperking. Hij nam eveneens
afscheid van de economische faculteit van de Universiteit van
Amsterdam. Ook publicistisch liet hij sindsdien minder van zich horen.
In 1964 wordt Keesing benoemd tot directeur van het dan juist
opgerichte opleidingsinstituut van het IMF. Dit instituut, dat monetair
en financieel gerichte cursussen biedt aan functionarissen van
ministeries van Financi&amp;euml;n en centrale banken uit overwegend
ontwikkelingslanden, is onder Keesings leiding uitgegroeid tot een
gerenommeerde instelling, die van grote betekenis is voor de jonge
landen, die sinds 1960 in groten getale tot het IMF zijn
toegetreden.&lt;/p&gt;
&lt;p&gt;Keesing was een scherpzinnig theoreticus en een praktisch econoom,
die sinds zijn eersteling over 'De Poolsche Corridor' in 
&lt;em&gt;De Economist&lt;/em&gt;

van 1934 regelmatig publiceerde. Hij was daarnaast een bekwaam
onderhandelaar en organisator, die zijn talenten ten behoeve van de
samenleving aanwendde. Opvallend daarbij is zijn mondiale gerichtheid.
Hoewel Nederlander gebleven, heeft hij sinds 1951 niet meer in
Nederland gewoond. Zijn bekendheid dankt hij aan zijn handboek, waarvan
hij de lotgevallen heeft beschreven in een postuum verschenen artikel
'De geschiedenis van een boek' in 
&lt;em&gt;Mens en keuze. Opstellen aangeboden aan prof. drs. S.
Korteweg...&lt;/em&gt;

Onder red. van H. de Haan [et al.] (Amsterdam, 1972) 211-221.&lt;/p&gt;
&lt;p&gt;
  &lt;a href='pgedeelte'&gt;P: &lt;/a&gt;Behalve de in de tekst genoemde publikaties: 'De
economische theorie en het evenwichtsbegrip', in 
&lt;em&gt;De Economist&lt;/em&gt;

89 (1940) 673-684; 'Het probleem der economische data', 
&lt;em&gt;ibidem,&lt;/em&gt;

91 (1942) 137-164; 'De Britsche en Amerikaansche
valutaplannen', 
&lt;em&gt;ibidem,&lt;/em&gt;

92 (1943) 338-362; 'Het inter-Europese betalingsverkeer', in 
&lt;em&gt;Economisch-Statistische Berichten&lt;/em&gt;

33 (1948) 644-646; 'Stabiele of fluctuerende wisselkoersen?' 
&lt;em&gt;ibidem,&lt;/em&gt;

35 (1950) 224-226; samen met B.A. de Vries 'The use of bilateral
agreement cur-rencies for trade with third countries', in 
&lt;em&gt;Stuff Papers International Monetary Fund':&gt;&lt;/em&gt;

(1956) 170-199; '75 jaar internationaal betalingsverkeer', in 
&lt;em&gt;Hou' en Trouw. Vereniging van oud-leerlingen der Openbare
Handelsscholen te Amsterdam.&lt;/em&gt;

Jubileum-uitgave ter gelegenheid van het 75-jarig bestaan, 1885-18 juni
1960. [Onder red. van R.W. van der Wal] (Amsterdam, 1960) 79-90; samen
met C. Dupont, 'The Yugoslav economie System and instruments
ofYu-goslav economie policy: a note', in 
&lt;em&gt;Stoff Papers International Monetary Fund&lt;/em&gt;

8 (1960-1961) 77-84; 'Monetaire overpeinzingen in de United
States', in 
&lt;em&gt;Schoorsteen welvaart&lt;/em&gt;

(Leiden, 1971) 117-129.&lt;/p&gt;
&lt;p&gt;
  &lt;a href='lgedeelte'&gt;L: &lt;/a&gt;P. Hennipman, in 
&lt;em&gt;De Economist&lt;/em&gt;

121 (1973) 209-212.&lt;/p&gt;
&lt;p&gt;M.M.G. Fase&lt;/p&gt; 
&lt;dtml-var bwn_footer&gt;</text>
  </biography>
</biodes>

