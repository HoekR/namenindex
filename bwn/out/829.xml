<biodes version="1.0">
  <fileDesc>
    <title>IJzerman, Jan Willem (1851-1932)</title>
    <ref target="http://resources.huygens.knaw.nl/bwn1880-2000/lemmata/bwn2/ijzerman"/>
    <publisher>
      <name>Biografisch Woordenboek van Nederland:1880-2000</name>
      <ref target="http://resources.huygens.knaw.nl/bwn1880-2000"/>
    </publisher>
  </fileDesc>
  <person>
    <idno type="id">ijzerman</idno>
    <persName><name type="geslachtsnaam">IJzerman</name>, Jan Willem</persName>
    <sex value="1"/>
    <event type="birth" when="1851"/>
    <event type="death" when="1932"/>
    <state type="occupation">spoorwegbouwkundige</state>
    <state type="occupation">politicus</state>
  </person>
  <biography>
    <graphic url="http://resources.huygens.knaw.nl/bwn1880-2000/lemmata/bwn2/images/images/IJZERMAN.jpg"/>
    <text>&lt;dtml-var bwn_header&gt;
 &lt;p class='genealogie'&gt;
  &lt;strong&gt;IJzerman, Jan Willem&lt;/strong&gt;, civiel-ingenieur en historicus (Leerdam 9-4-1851 - 's-Gravenhage 10-10-1932).

Zoon van Arie IJzerman, hoefsmid, en Johanna van Malsen. Gehuwd op
27-2-1873 met Francisca Johanna Jacoba Alberta Junius (pseud. Annie
Foore), schrijfster. Uit dit huwelijk werden 3 dochters geboren. Na
haar overlijden (2-6-1890) gehuwd op 14-6-1892 met Susanna Cornelia
Koch. Uit dit huwelijk werden 2 zoons en 2 dochters geboren.



&lt;img src=&amp;quot;images/IJZERMAN.jpg&amp;quot; align=&amp;quot;right&amp;quot; BORDER=&amp;quot;0&amp;quot; alt=&amp;quot;afbeelding van IJzerman, Jan Willem&amp;quot; class=&amp;quot;bwnimg&amp;quot;&gt;


&lt;/p&gt;
&lt;p&gt;IJzerman werd aangenomen als kadet bij het wapen der genie aan de
Koninklijke Militaire Academie te Breda en begon in 1870 zijn
carri&amp;egrave;re als 2e luitenant-ingenieur, eerst te Breda en vervolgens
te Nijmegen. In 1874 werd hij aangewezen om onder J.L. Cluysenaer deel
te nemen aan de expeditie naar de westkust van Sumatra om het beste
trac&amp;eacute; te zoeken voor een spoorweg van de pas ontdekte kolenvelden
naar de zee. Na afloop van dit onderzoek keerde hij niet naar Nederland
terug, maar werd hij in februari 1876 aangesteld als sectie-ingenieur
bij de aanleg van de eerste staatsspoorwegen op Java. Onder leiding van
de energieke oud-genieofficier D. Maarschalk toog men met grote
voortvarendheid aan het werk, te beginnen met de lijn
Soerabaja-Bangil-Pasoeroean en Malang, waarbij IJzerman zijn
hoofdkwartier in Malang had. In 1878 en 1879 werden deze lijnen
geopend, maar IJzerman was intussen al naar Buitenzorg overgeplaatst
voor de aanleg van de Preangerlijn naar Bandoeng en Tjitjalengka. Tot
1883 bleef hij belast met de aanleg van deze moeilijke berglijn, die
ten slotte in 1884 gereed zou komen, maar toen was hij, sinds 1881
bevorderd tot hoofdingenieur, al weer overgeplaatst naar Djokjakarta
voor de aanleg van de lijn naar Tjilatjap, die onder zijn leiding snel
op gang kwam. Ook hier maakte hij de opening van de lijn niet mee,
omdat hij op het eind van 1886 aan een welverdiend verlof was begonnen.
Een jaar later werd hij door minister van Koloni&amp;euml;n J.P. Sprenger
van Eyk benoemd tot chef van aanleg van de spoorlijn aan Sumatra's
westkust. Nog met verlof in Den Haag, zorgde IJzerman ervoor dat zijn
instructie zo ruim mogelijk was: als hoofdingenieur, chef van aanleg
&amp;eacute;n chef van de mijnontginning kwam hij rechtstreeks te staan onder
de gouverneur-generaal, zonder aan welke andere instantie dan ook
verantwoording schuldig te zijn. Dit alles juist in de tijd dat de
leider van de staatsspoorwegen op Java zijn zelfstandigheid verloor!
Het tekent de krachtige persoonlijkheid van IJzerman en zijn invloed in
Den Haag. Zodra hij einde 1887 in Padang voet aan wal had gezet, werd
de aanleg van de lijn naar de Ombilin-kolenvelden met kracht aangepakt,
grotendeels volgens de laatste plannen van Cluijsenaer, dus inclusief
het tandstaafgedeelte door de spectaculaire Anei-kloof. Ondanks grote
moeilijkheden, zoals een allesvernielende bandjir van de Anei-rivier,
was de lijn in 1892 grotendeels klaar, m&amp;egrave;t de kolenlaadinrichting
en steigers in de nieuwgebouwde Emmahaven. IJzermans hoofdkwartier was
aanvankelijk Padang. Tijdens zijn verblijf aldaar ondernam hij van
februari tot april 1891 met een aantal anderen een avontuurlijke
expeditie naar de oostkust van Sumatra, om de mogelijkheid van afvoer
van de kolen naar die kant te onderzoeken. Na een kort verlof in Europa
in 1892 werd zijn standplaats Fort de Koek, en ten slotte Solok voor
het laatste traject naar de kolenvelden, met daarin een lastige tunnel.
Na de voltooiing van ook dit laatste stukje in 1894, werd hij in 1896
gepensioneerd.&lt;/p&gt;
&lt;p&gt;In 1897 terug in Nederland, vestigde hij zich in Amsterdam, waar hij
al spoedig uitgenodigd werd op te treden als directeur van de pas
opgerichte Petroleum Maatschappij Moeara Enim, die een veelbelovende
concessie in Zuid-Sumatra had verworven. Daar de 'Moeara Enim'
geen eigen afzetorganisatie bezat, was men gedwongen contact met
anderen te zoeken. De 'Koninklijke' was vijandig en dus ging
IJzerman in zee met Standard Oil om zijn olie te verkopen. Een ware
hetze werd nu in de Nederlande pers tegen hem ontketend; hij werd ervan
beschuldigd de nationale belangen aan de Amerikanen te hebben
verkwanseld. Minister van Koloni&amp;euml;n J.T. Cremer, die aanvankelijk
geen bezwaar tegen de transactie had gehad, dreigde nu met intrekking
van de concessie, en zo was IJzerman gedwongen het contract met
Standard Oil te verbreken. Hierna werd de verhouding met de
'Koninklijke' geleidelijk beter, en dit leidde in 1904 ten
slotte tot de overname van 'Moeara Enim', waarbij IJzerman
commissaris van de 'Koninklijke' werd. Met H. Deterding speelde
hij een grote rol bij het verenigen van alle in Indi&amp;euml; werkzame
Nederlandse oliemaatschappijen en bij de fusie van 'Shell' en
de 'Koninklijke' in 1906.&lt;/p&gt;
&lt;p&gt;Ook in de politiek vond hij een arbeidsveld, hoewel niet van harte.
Eerst werd hij gemeenteraadslid van Amsterdam en vervolgens lid van de
Tweede Kamer, van 1905 tot 1909 voor het district Amsterdam, en
nogmaals van 1917 tot 1918 voor Den Haag, waar hij zich inmiddels had
gevestigd. In de Kamer, waar hij behoorde tot de Unie-Liberalen, hadden
vooral de koloniale mijnbouwzaken zijn belangstelling.&lt;/p&gt;
&lt;p&gt;Tijdens zijn verblijf op Java was bij hem de belangstelling gewekt
voor de Hindoe-Javaanse oudheden, die in staat van groot verval
verkeerden. Vanuit Djokjakarta bezocht en bestudeerde hij de
Boroboedoer en de tempels van Prambanan. Van de door hem opgerichte
archeologische vereniging te Djokja gingen de eerste impulsen uit om
deze oudheden voor verder verval te behoeden, zodat hij als grondlegger
kan worden beschouwd voor de latere restauratie van deze monumenten. Na
zijn pensionering werd hij lid van het Koninklijke Nederlandsen
Aardrijkskundig Genootschap (KNAG), dat op dat ogenblik enigszins in
een impasse geraakt. In 1899 werd hij voorzitter, en onder zijn
krachtige leiding begon het genootschap een nieuwe, actievere fase in
zijn bestaan. Talrijke expedities werden uitgerust om de laatste witte
plekken op de kaart van koloniaal Nederland in te vullen, zowel in
Indi&amp;euml; en Nieuw-Guinea als in Suriname. Zijn verdiensten voor het
KNAG werden in 1921 bij zijn aftreden als voorzitter erkend met het
verlenen van de hoogste onderscheiding, de Planciusmedaille.
Tegelijkertijd werd hij tot erelid benoemd. Ook de Nederlandse
zeegeschiedenis had zijn grote belangstelling. Eenmaal in Den Haag
gevestigd, werd hij een vaste bezoeker van het Algemeen Rijksarchief om
daar oude reisjournalen te bewerken voor publikatie in de werken van de
Linschoten-Vereeniging, waarvan hij zelf ook bestuurslid was. Zijn
talenkennis was aanvankelijk gebrekkig, maar op latere leeftijd leerde
hij Latijn, Grieks, Oud-Javaans en ten slotte nog Spaans en Portugees,
toen hij in de archieven van Madrid, Sevilla en Lissabon een onderzoek
wilde instellen naar de handelscontacten van de Nederlanders met Spanje
en Portugal.&lt;/p&gt;
&lt;p&gt;Hij was een van de initiatiefnemers bij de oprichting van het
Koninklijk Instituut voor Technisch Hooger Onderwijs in
Nederlands-Indi&amp;euml;, waarvoor in Nederland een groot bedrag bijeen
was gebracht. In 1919 reisde hij naar Indi&amp;euml; om de nodige
regelingen te treffen; hij koos Bandoeng als plaats van vestiging,
zorgde voor de bouw van de eerste onderkomens, trok het nodige
personeel aan, alles met zijn gebruikelijke voortvarendheid, zodat de
Technische Hoogeschool in 1920 al geopend kon worden. Vier jaar later
werd de inmiddels succesvolle instelling door het Rijk overgenomen.
Naast het hoger had ook het middelbaar onderwijs zijn belangstelling:
hij was een van de initiatiefnemers bij de stichting van het
Nederlandsch Lyceum in Den Haag en zelfs een tijdlang leraar wiskunde
aan de jonge school. Hij was sinds 1914 ook vele jaren lid van het
bestuur van het Koninklijke Instituut voor Taal-, Land- en Volkenkunde
van Nederlands-Indi&amp;euml; (KITLV) en voorzitter van 1927-1929 en
1930-1932. Daarnaast maakte hij vanaf 1915 deel uit van de raad van
advies van De Vereeniging Het Nederlandsch Economisch-Historisch
Archief.&lt;/p&gt;
&lt;p&gt;Zijn verdiensten werden algemeen erkend. In 1921 viel hem een
eredoctoraat in de letteren aan de Universiteit van Amsterdam ten deel,
en in 1925 een in de technische wetenschappen aan zijn 'eigen'
Technische Hoogeschool te Bandoeng. Het Koninklijk Instituut van
Ingenieurs, waarvan hij sinds 1874 lid was, maakte hem in 1922 erelid.
IJzerman was een man met grote gaven van lichaam en geest.
Wilskrachtig, soms op het dictatoriale af, vlug van begrip en in staat
hoofd- en bijzaken te onderscheiden; meer geacht dan geliefd, en soms
zelfs gevreesd door zijn ondergeschikten. Onder zijn harde uiterlijk
ging echter een innerlijke zachtmoedigheid en bereidheid om anderen te
helpen schuil.&lt;/p&gt;
&lt;p&gt;
  &lt;a href='pgedeelte'&gt;P: &lt;/a&gt;Bibliografie in onder L. genoemd artikel van F.C.
Wieder.&lt;/p&gt;
&lt;p&gt;
  &lt;a href='lgedeelte'&gt;L: &lt;/a&gt;J.F.L. de Balbian Verster, 'Doctor J.W. IJzerman',
in 
&lt;em&gt;Tijdschrift van het Koninklijk Nederlandsch Aardrijkskundig
Genootschap (KNAG)&lt;/em&gt;

2e serie 38 (1921) I-IV; J.C. van Eerde, 'Dr. J.W. IJzerman. Aetat
LXXV', in 
&lt;em&gt;De Gids&lt;/em&gt;

90 (1926) III, 402-413
&lt;em&gt;;&lt;/em&gt;

R.A. van Sandick, 'Dr. J.W. IJzerman 80 jaar', in 
&lt;em&gt;De Ingenieur&lt;/em&gt;

46 (1931) A113-115; [P. Roo de la Faille], in 
&lt;em&gt;Bijdragen tot de taal-, land- en volkenkunde van
Nederlandsch-Indi&amp;euml;&lt;/em&gt;

89 (1932) I-XXIX; S.P.L. Honor&amp;eacute; Naber, in 
&lt;em&gt;Jaarverslag [der] Linschoten-Vereeniging 25&lt;/em&gt;

(1932) 7-21 met inventaris van aan de vereniging nagelaten
werkmateriaal (portefeuille, etc); E. Heldring, in 
&lt;em&gt;Tijdschrift KNAG.&lt;/em&gt;

2e serie 49 (1932) 767-768; R. Bijlsma, in 
&lt;em&gt;Nederlandsch Archievenblad&lt;/em&gt;

40 (1932-1933) 86; F.C. Wieder, in 
&lt;em&gt;Handelingen en levensberichten van de Maatschappij der Nederlandsche
Letterkunde te Leiden 1933-1934,&lt;/em&gt;

133-145; C. Gerretson, 
&lt;em&gt;Geschiedenis der 'Koninklijke'&lt;/em&gt;

(Baarn, 1971)II,57-62.&lt;/p&gt;


&lt;a href='igedeelte'&gt;I: &lt;/a&gt;
&lt;em&gt;Tijdschrift van het Koninklijk Nederlandsch Aardrijkskundig
Genootschap (KNAG)&lt;/em&gt;

2e serie 48 (1931) Afbeelding tegenover pagina 372.&lt;/p&gt;

&lt;p&gt;A.J. Veenendaal jr.&lt;/p&gt; 
&lt;dtml-var bwn_footer&gt;</text>
  </biography>
</biodes>

