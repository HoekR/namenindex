<biodes version="1.0">
  <fileDesc>
    <title>Korvezee, Antonia Elisabeth (1899-1978)</title>
    <ref target="http://resources.huygens.knaw.nl/bwn1880-2000/lemmata/bwn5/korvezee"/>
    <publisher>
      <name>Biografisch Woordenboek van Nederland:1880-2000</name>
      <ref target="http://resources.huygens.knaw.nl/bwn1880-2000"/>
    </publisher>
  </fileDesc>
  <person>
    <idno type="id">korvezee</idno>
    <persName><name type="geslachtsnaam">Korvezee</name>, Antonia Elisabeth</persName>
    <sex value="2"/>
    <event type="birth" when="1899"/>
    <event type="death" when="1978"/>
    <state type="occupation">scheikundige</state>
  </person>
  <biography>
    <graphic url="http://resources.huygens.knaw.nl/bwn1880-2000/lemmata/bwn5/images/images/korvezee.jpg"/>
    <text>&lt;dtml-var bwn_header&gt;
 &lt;p class='genealogie'&gt;
  &lt;strong&gt;Korvezee, Antonia Elisabeth&lt;/strong&gt;, scheikundige (Wijnaldum (Fr.) 8-3-1899 - 's-Gravenhage 17-1-1978). 
Dochter van Willem Korvezee, Nederlands-hervormd predikant, en
Baukje Andringa.



&lt;/p&gt;
&lt;p&gt;
  &lt;img class='bwnimg' BORDER='0' align='right' src='images/korvezee.jpg' alt='afbeelding van Korvezee, Antonia Elisabeth'&gt;Antonia - 'Toos' - Korvezee groeide samen met haar een jaar
  oudere zuster Elisabeth op als dochter van een kunstzinnige en
  idealistische predikant, die zijn sympathie voor het socialisme
  graag aan zijn gemeente overdroeg. Toen dit echter niet naar wens
  verliep, legde hij in 1900 het ambt neer en vertrok hij met zijn
  gezin naar Den Haag. Hier volgden beide dochters de lagere school
  en de derde gemeentelijke HBS, bekend als de 'HBS-voor-jongens'.
  Toos blonk uit in wiskunde en koos in 1917 voor de opleiding tot
  scheikundig ingenieur aan de Technische Hoogeschool (TH) in
  Delft. Zij werd lid van de Delftsche Vrouwelijke Studenten
  Vereeniging.&lt;/p&gt;
&lt;p&gt;In januari 1922 deed Toos Korvezee kandidaatsexamen, en nog
  v&amp;oacute;&amp;oacute;r de zomervakantie van datzelfde jaar studeerde zij
  cum laude af bij prof. F.E.C. Scheffer, hoogleraar in de
  anorganische scheikunde. Na het behalen van het ingenieursdiploma
  was zij eerst twee jaar assistent in tijdelijke dienst bij
  analytische scheikunde en vervolgens van 1924 tot 1938 bij
  Scheffer. Bij de laatstgenoemde promoveerde zij op 5 juni 1930
  cum laude op de dissertatie 
  &lt;em&gt;Koperchloride als katalysator voor het Deacon-proces&lt;/em&gt;

  .&lt;/p&gt;
&lt;p&gt;V&amp;oacute;&amp;oacute;r 1940 verschenen er ruim veertig publicaties van
  Toos Korvezee. Aanvankelijk was Scheffer medeauteur; later
  schreef zij vaak samen met een van de andere - vrouwelijke -
  assistenten. Het merendeel van deze bijdragen verscheen in het 
  &lt;em&gt;Recueil des travaux chimiques des Pays-Bas&lt;/em&gt;

  . Korvezees stijl van schrijven was kort, zakelijk en vaak
  toegespitst op nauwkeurige metingen. Waar nodig schuwde zij
  kritiek niet, maar haar presentatie bleef hoffelijk. In 1930/1931
  en nogmaals in 1931/1932 verbleef Korvezee tweemaal gedurende een
  half jaar in Parijs om aan het bekende laboratorium van Marie
  Curie onderzoek te doen naar radioactiviteit. In 1935 werd de
  tijdelijke aanstelling van Korvezee omgezet in een vaste
  aanstelling. Bovendien werd zij toegelaten als privaatdocente in
  de radioactiviteit aan de TH. Haar openbare les handelde over 
  &lt;em&gt;De bepaling van het gehalte van radiumhoudende stoffen&lt;/em&gt;

  .&lt;/p&gt;
&lt;p&gt;In 1936 kwam in Delft de leerstoel analytische scheikunde
  vrij, waarvoor Toos Korvezee als eerste werd voorgedragen door de
  afdeling Scheikundige Technologie met vijf stemmen v&amp;oacute;&amp;oacute;r
  en vier tegen. In de voordracht werd gewezen op haar 'zeer
  bijzondere begaafdheid en scherpzinnigheid'. Tevens prees men
  haar heldere betoogtrant en brede belangstelling. Toch volgde
  geen benoeming. Wel werd zij het daaropvolgende jaar benoemd tot
  hoofdassistente bij Scheffer. Voor de in 1940 vacant gekomen
  functie van hoogleraar in de fysische chemie stond zij als derde
  op de voordracht, maar eveneens zonder resultaat. Korvezee
  aanvaardde in september 1943 een onderzoeksfunctie bij de
  Metaaldraadlampenfabriek 'Pope' in Venlo om zo - met onbetaald
  verlof - weg te kunnen van de TH. Later beschreef zij dit als een
  vorm van protest naar aanleiding van maatregelen van de Duitse
  bezetter.&lt;/p&gt;
&lt;p&gt;Na de bevrijding keerde Toos Korvezee terug in de rang van
  conservatrice. Per september 1948 werd zij aan de TH benoemd tot
  lector in de theoretische scheikunde. Hoewel gespecialiseerd in
  radioactiviteit werd ze niet echt betrokken bij de
  voorbereidingen voor het latere reactorcentrum. De activiteiten
  van Korvezee verlegden zich naar het onderwijs, onder andere in
  de statistische thermodynamica. Toen haar leermeester Scheffer in
  1953 afscheid nam, werd zij opnieuw gepasseerd voor een
  hoogleraarsfunctie, nu ten gunste van een tien jaar jongere
  collega. De afdeling oordeelde het hoogleraarschap, en in het
  bijzonder het beheer van het laboratorium, 'een te zware taak'
  voor haar, hoewel zij in inhoudelijk opzicht 'volkomen bekwaam'
  moest worden geacht. De afdeling Scheikundige Technologie kwam
  vervolgens met het voorstel voor haar een buitengewoon
  hoogleraarschap in de theoretische scheikunde in het leven te
  roepen 'op persoonlijke titel' en met behoud van het salaris als
  lector. Een laboratorium behoorde daar echter niet bij, en zo
  verhuisde Korvezee van het laboratorium van Scheffer naar dat van
  de hoogleraar W.G. Burgers, die in 1940 de leerstoel fysische
  chemie had gekregen.&lt;/p&gt;
&lt;p&gt;In haar inaugurale rede, 
  &lt;em&gt;Leven en werken van dr. J.J. van Laar&lt;/em&gt;

  , die Toos Korvezee op 14 april 1954 hield, besteedde zij
  aandacht aan een door haar bewonderde autodidact en
  thermodynamicus, die zij prees om zijn kritische, wiskundige
  instelling. Met deze aandacht voor de leermeester van haar
  leermeester Scheffer plaatste Korvezee zich in een bepaalde
  school, waarbij de meester - gezel verhouding in ere werd
  gehouden. Zelf begeleidde zij vijf promovendi en meer dan dertig
  afstudeerders. Zonder eigen laboratorium en personeel was het
  echter niet goed mogelijk tot schoolvorming te komen. Korvezee
  was lid van de grote verenigingen op haar vakgebied, zoals de
  Koninklijke Nederlandse Chemische Vereniging, de Faraday Society
  en het Bataafsch Genootschap der Proefondervindelijke
  Wijsbegeerte, maar speelde daarin geen opvallende rol. Wel
  bezocht zij met enige regelmaat buitenlandse congressen.&lt;/p&gt;
&lt;p&gt;Toos Korvezee was de eerste vrouwelijke hoogleraar aan de
  Technische Hogeschool. Uit de aanhef van veel redevoeringen uit
  die tijd is nog steeds op te maken of zij wel of niet aanwezig
  was in het mannengezelschap. Haar offici&amp;euml;le benoeming kreeg
  veel aandacht in de pers. Bij het bezoek van koningin Juliana aan
  de TH in het jubileumjaar 1955 liep zij vooraan in het
  cort&amp;egrave;ge. Korvezee was geen feministe in die zin dat zij zich
  voor de vrouwenbeweging inzette.&lt;/p&gt;
&lt;p&gt;Toos Korvezee was wars van ambitie en uiterlijk vertoon. Zij
  had een sterk ontwikkeld arbeidsethos, waarin zij eigenlijk niet
  verschilde van de eerste generatie vrouwelijke wetenschappers.
  Haar ex-libris met de spreuk 'Werk zoolang het dag is'
  onderstreepte deze uitgangspunten. Haar leven was gewijd aan de
  wetenschap, en tot haar vijftigste leefde zij onder zeer
  bescheiden omstandigheden op kamers vlak bij haar werk. Korvezee
  trad weinig op de voorgrond en was zo stil dat haar naaste
  medewerkers achteraf moesten toegeven eigenlijk weinig of niets
  van haar priv&amp;eacute;-omstandigheden te weten. Het is bekend dat
  zij haar leven lang contact onderhield met studievriendinnen en
  met haar zuster. Meer persoonlijke uitlatingen van deze eerste
  vrouwelijke hoogleraar aan de TH zijn niet meer te
  achterhalen.&lt;/p&gt;
&lt;p&gt;Het terugtreden van Toos Korvezee na bijna veertig dienstjaren
  gebeurde met stille trom. In de zomer van 1959 ging zij drie
  maanden met ziekteverlof en trok zij zich terug uit een drietal
  TH-commissies, waaronder een voor stralingsbescherming en een op
  het gebied van rekenapparatuur. De twee daaropvolgende
  studiejaren bleef zij beperkt inzetbaar vanwege een
  'allesoverheersende vermoeidheid'. Haar offici&amp;euml;le ontslag
  volgde in 1961. Korvezee trok zich eerst terug op de 'Pauwhof' te
  Wassenaar en later in een rusthuis in Den Haag. Daar overleed zij
  in 1978 op 78-jarige leeftijd. In 1989 stelde de Technische
  Universiteit een jaarlijks uit te reiken emancipatieprijs in,
  genoemd naar Antonia Korvezee.&lt;/p&gt;
&lt;p&gt;
  &lt;a href='pgedeelte'&gt;P: &lt;/a&gt;Behalve de in de tekst genoemde publicaties en circa veertig
  artikelen vooral in 
  &lt;em&gt;Receuil des travaux chimiques des Pays-Bas&lt;/em&gt;

  en het 
  &lt;em&gt;Chemisch Weekblad&lt;/em&gt;

  : 'Iets over de grondslagen van de kernreactor', in 
  &lt;em&gt;Mededelingen van de Nederlandse Vereniging Vrouwen met
  Academische Opleiding&lt;/em&gt;

  22 (1956) 1-10; 'Radioactieve straling, stralingsschade en
  stralingsbescherming', 
  &lt;em&gt;ibidem&lt;/em&gt;

  26 (1960) l-7.&lt;/p&gt;
&lt;p&gt;
  &lt;a href='lgedeelte'&gt;L: &lt;/a&gt;Behalve een necrologie door W.G. Burgers, in 
&lt;em&gt;Chemisch Weekblad&lt;/em&gt;

, 12-5-1978: Frida de Jong, ' ''Die aloude alo&amp;euml; toch...''.
A.E. Korvezee (1899-1978), de eerste vrouwelijke hoogleraar aan de
Technische Hogeschool Delft', in 
&lt;em&gt;Geleerde vrouwen. Negende Jaarboek voor Vrouwengeschiedenis&lt;/em&gt;

(Nijmegen 1988) 227-234; Mineke Bosch, 
&lt;em&gt;Het geslacht van de wetenschap. Vrouwen en hoger onderwijs in
Nederland, 1878-1948&lt;/em&gt;

(Amsterdam 1994).&lt;/p&gt;
&lt;p&gt;
  &lt;a href='igedeelte'&gt;I: &lt;/a&gt;
  &lt;em&gt;Geleerde vrouwen. Negende Jaarboek voor Vrouwengeschiedenis&lt;/em&gt;

(Nijmegen 1988) 228 [Foto: Gemeentelijke Archiefdienst
Delft].&lt;/p&gt;
&lt;p&gt;Frida de Jong&lt;/p&gt; 
&lt;dtml-var bwn_footer&gt;</text>
  </biography>
</biodes>

