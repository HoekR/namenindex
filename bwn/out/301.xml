<biodes version="1.0">
  <fileDesc>
    <title>Caland, Willem (1859-1932)</title>
    <ref target="http://resources.huygens.knaw.nl/bwn1880-2000/lemmata/bwn3/caland"/>
    <publisher>
      <name>Biografisch Woordenboek van Nederland:1880-2000</name>
      <ref target="http://resources.huygens.knaw.nl/bwn1880-2000"/>
    </publisher>
  </fileDesc>
  <person>
    <idno type="id">caland</idno>
    <persName><name type="geslachtsnaam">Caland</name>, Willem</persName>
    <sex value="1"/>
    <event type="birth" when="1859"/>
    <event type="death" when="1932"/>
    <state type="occupation">sanskritist</state>
  </person>
  <biography>
    <text>&lt;dtml-var bwn_header&gt;
 &lt;p class='genealogie'&gt;
  &lt;strong&gt;Caland, Willem&lt;/strong&gt;, indoloog (Brielle 27-8-1859 - Utrecht 23-3-1932).

  Zoon van Pieter Caland, waterbouwkundige, en jkvr. Helena
  Carolina de Jonge. Gehuwd op 19-7-1883 met Jennij Elisabeth van
  Hettinga Tromp. Uit dit huwelijk werd 1 dochter geboren.
  

  
  &lt;/p&gt;
&lt;p&gt;Caland kwam uit een milieu van ingenieurs; zijn vader had
    zich roem verworven met de aanleg van de Nieuwe Waterweg van
    Rotterdam naar zee. Zelf had hij van jongs af belangstelling
    voor de letteren, zodat de aan de HBS begonnen opleiding werd
    voltooid aan het Haagsch Gymnasium. Sinds zijn schooltijd leed
    hij aan een hartkwaal, die hem grote inspanning verbood;
    desondanks legde hij in juli 1876 al vanuit de voorlaatste klas
    het toelatingsexamen tot de universiteit af. Toch volgde nog
    een jaar gymnasium, totdat hij zich in september 1877 liet
    inschrijven als student in de letteren te Leiden. Na het
    'groot-mathesis examen' werden, behalve de colleges in de
    klassieke talen, ook die van H. Kern gevolgd over Sanskriet en
    Avestisch. Na het doctoraal examen in 1882 kwam spoedig een
    benoeming tot leraar klassieke talen te Maastricht. Binnen een
    jaar promoveerde hij op 
    &lt;em&gt;De nummis M. Antonii IIIviri vitam et res gestas
    illustrantibus commentatio&lt;/em&gt;

    (Lugduni-Batavorum, 1883). Promotor was de bekende graecus C.G.
    Cobet, maar voor de begeleiding had Caland in de eerste plaats
    prof. J.J. Cornelissen te danken. De numismatiek had en hield
    zijn belangstelling, maar het was toch de studie der oosterse
    talen die al zijn vrije tijd in beslag nam. Een benoeming tot
    directeur van het Koninklijk Penningkabinet liet hij erom
    schieten. Wel verruilde hij in 1887 Maastricht voor Breda, waar
    een benoeming tot conrector mogelijk was.&lt;/p&gt;
&lt;p&gt;Zijn kwaal legde hem veel beperkingen op, en tot een reis
    naar India kwam het niet, zodat alle contacten over
    handschriften en dergelijke schriftelijk verliepen. Niettemin
    wist Caland in een nijver geleerdenleven zeer veel te
    verwezenlijken. Gesteund door Kern hield hij zich in eerste
    instantie bezig met de Oudindische voorvaderverering en
    tovenarij. In het verlengde hiervan lag het terrein waarop
    Caland zou uitgroeien tot een onbetwiste autoriteit, nl. dat
    van het vedische ritueel. Dit is op zichzelf nauwelijks een
    boeiend onderwerp te noemen, maar het belang ervan voor de
    verdere kennis van de Oudindische godsdienst is evident. Zijn
    studie concentreerde zich op de brahmanas en sutras die als
    verklarende geschriften de vedas begeleiden. Zo leverde hij
    samen met de Franse geleerde V. Henry een beschrijving van het
    soma-offer in 
    &lt;em&gt;L'agnistoma...&lt;/em&gt;

    (Paris, 1906-1907. 2 dl.). Voorts kwam hij met vele
    tekstkritische edities, vertalingen en commentaren. Bij dit
    alles bleef hij primair filoloog, minder lingu&amp;iuml;st of
    godsdiensthistoricus. Tot zijn uitnemendste prestaties behoren
    zijn vertalingen van een sutra bij de Yajurveda, 
    &lt;em&gt;Das Srautasutra des Apastamba...&lt;/em&gt;

    (G&amp;ouml;ttingen [etc.], 1921 - 1928. 3 bd.) en de 
    &lt;em&gt;Pancavimsa-Brahmana&lt;/em&gt;

    (Calcutta, 1931), die relevant is voor de Atharvaveda.&lt;/p&gt;
&lt;p&gt;Intussen was in 1902 een aanvang gemaakt met lessen in het
    Sanskriet te Utrecht; in februari 1903 werd hij voor die taal
    benoemd tot lector, welke functie in juni 1906 werd omgezet in
    een buitengewoon hoogleraarschap in het Sanskriet en de
    Indo-germaanse vergelijkende taalwetenschap. Zijn inaugurele
    rede benutte Caland om het belang van 
    &lt;em&gt;De studie van het Sanskrit in verband met ethnologie en
    klassieke philologie&lt;/em&gt;

    (Utrecht, 1906) nog eens te onderstrepen. Een benoeming naar
    Leiden in 1913 sloeg hij af. In Utrecht werd zijn functie in
    mei 1917 omgezet in een ordinariaat, waarbij aan de
    leeropdracht Oudperzisch en Avestisch werden toegevoegd. Naast
    de hierboven reeds vermelde studi&amp;euml;n over vedische rituele
    teksten besteedde hij gedurig tijd en aandacht aan het
    Avestisch, terwijl in latere jaren ook de oude reisverslagen
    van Europeanen over India hem boeiden als bronnen van kennis.
    Hij was sinds 1897 lid van de Koninklijke Akademie van
    Wetenschappen, terwijl hij tevens vele jaren deel uitmaakte van
    de directie van het Provinciaal Utrechtsch Genootschap van
    Kunsten en Wetenschappen. Als docent genoot Caland aanzien, al
    stond zijn gereserveerde benadering meer persoonlijke contacten
    in de weg. Tot zijn voornaamste ontspanning behoorde de muziek:
    zijn leven lang speelde hij viool.&lt;/p&gt;
&lt;p&gt;Binnen de ook in Nederland sterk oplevende belangstelling
    voor het Sanskriet en de Oudindische wereld was Calands werk
    van algemeen belang. Hoewel zijn gezondheid hem dwong tot een
    bestaan als teruggetrokken kamergeleerde verwierf hij in de
    kleine kring van deskundigen toch een internationale
    reputatie.&lt;/p&gt;
&lt;p&gt;
  &lt;a href='pgedeelte'&gt;P: &lt;/a&gt;
  Zie de bibliografie van N. Fukushima achter het hierna te
    noemen levensbericht van Rahder, 83 - 96. Zeer uitvoerige
    bibliografie in W. Caland, 
    &lt;em&gt;Kleine Deutsche Schriften...&lt;/em&gt;

    Hrsg. M. Witzel (Wiesbaden, [ca. 1989]).
&lt;/p&gt;
&lt;p&gt;
  &lt;a href='lgedeelte'&gt;L: &lt;/a&gt;
  &lt;em&gt;Jaarboek der Rijks-Universiteit te Utrecht 193 J-1932,&lt;/em&gt;

  178-180; J.Ph. Vogel, in 
  &lt;em&gt;The Journal of the Royal Asiatic Society... for 1932,&lt;/em&gt;

  731-733; idem, in 
  &lt;em&gt;Jaarboek der Koninklijke Akademie van Wetenschappen te
  Amsterdam 1932-1933,&lt;/em&gt;

  129- 160; J. Rahder, in 
  &lt;em&gt;Jaarboek der Maatschappij der Nederlandsche Letterkunde te
  Leiden 1932-1933,&lt;/em&gt;

  73-82; J. Gonda, in 
  &lt;em&gt;Utrechtsche Studenten Almanak voor 1933,&lt;/em&gt;

  299-300; J. van Manen, in 
  &lt;em&gt;Journal and proceedings of the Asiatic society of Bengal&lt;/em&gt;

  NS 29 (1933) CLXXXVIII; 
  &lt;em&gt;'Een bescheiden onderkomen'. Historisch overzicht van de
  studie van de oosterse talen en kulturen... te Utrecht&lt;/em&gt;

  (Utrecht, 1981) 73-74 en 84-97.&lt;/p&gt;
&lt;p&gt;H. van der Hoeven&lt;/p&gt; 
&lt;dtml-var bwn_footer&gt;</text>
  </biography>
</biodes>

