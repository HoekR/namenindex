<biodes version="1.0">
  <fileDesc>
    <title>Abma, Hette Gerrit (1917-1992)</title>
    <ref target="http://resources.huygens.knaw.nl/bwn1880-2000/lemmata/bwn5/abma"/>
    <publisher>
      <name>Biografisch Woordenboek van Nederland:1880-2000</name>
      <ref target="http://resources.huygens.knaw.nl/bwn1880-2000"/>
    </publisher>
  </fileDesc>
  <person>
    <idno type="id">abma</idno>
    <persName><name type="geslachtsnaam">Abma</name>, Hette Gerrit</persName>
    <sex value="1"/>
    <event type="birth" when="1917"/>
    <event type="death" when="1992"/>
    <state type="occupation">Ned. herv. predikant</state>
    <state type="occupation">politicus</state>
  </person>
  <biography>
    <graphic url="http://resources.huygens.knaw.nl/bwn1880-2000/lemmata/bwn5/images/images/abma.jpg"/>
    <text>&lt;dtml-var bwn_header&gt;
 &lt;p class='genealogie'&gt;
  &lt;strong&gt;Abma, Hette Gerrit&lt;/strong&gt;, Nederlands-hervormd predikant en politicus (Wouterswoude (Fr.) 23-1-1917 - Putten (Gld.) 2-1-1992). Zoon van Gerrit Abma, hoofdonderwijzer, en Annigje Kool. Gehuwd
  op 21-8-1941 met Johanna Hendrina Leenmans (geb. 1918). Uit dit
  huwelijk werden, behalve 1 zoon die jong overleed, 2 zoons en 1
  dochter geboren.
  

  

  
  &lt;/p&gt;
&lt;p&gt;
  &lt;img class='bwnimg' BORDER='0' align='right' src='images/abma.jpg' alt='afbeelding van Abma, Hette Gerrit'&gt;Hette Abma's wieg stond in een hervormd onderwijzersgezin in
    de Friese Wouden, waar hij de middelste was van drie kinderen.
    Aangezien de vader zijn onderwijzersbaan niet tot het
    'heitel&amp;acirc;n' beperkte, bracht Hette zijn jeugd op
    verschillende plaatsen in het land door. Zo zat Hette op de
    lagere school in Polsbroek in de Lopikerwaard en bezocht hij
    vanuit Ede het Christelijk Lyceum in Arnhem, waar hij in 1937
    het einddiploma behaalde. Omdat hij al van jongs af predikant
    wilde worden, ging hij aan de Rijksuniversiteit te Utrecht
    theologie studeren. Na in november 1940 het kerkelijk
    kandidaatsexamen te hebben afgelegd, werd Abma in het
    daaropvolgende jaar tot de evangeliebediening in de
    Nederlandsche Hervormde Kerk toegelaten.&lt;/p&gt;
&lt;p&gt;In Ede leerde Abma zijn echtgenote kennen, die in Arnhem een
    opleiding tot onderwijzeres voltooide. Haar vader, de hervormde
    predikant H.A. Leenmans, was van 1930 tot 1940 lid van het
    hoofdbestuur van de Staatkundig Gereformeerde Partij (SGP). Op
    31 augustus 1941, tien dagen na zijn huwelijksdag, werd Abma
    door zijn schoonvader bevestigd als predikant van de hervormde
    gemeente te Driesum, vlakbij zijn geboortedorp. Drie jaar later
    verruilde hij Friesland voor IJsselstein. Van 1948 tot 1955 was
    hij predikant in Rotterdam-Delfshaven.&lt;/p&gt;
&lt;p&gt;In de eerste jaren na de bevrijding begon Abma zich politiek
    te manifesteren. Ofschoon hij het tijdens de Duitse bezetting
    in SGP-kring dikwijls gehuldigde standpunt van een direct
    verband tussen de verschrikkingen van het nazisme en de
    tuchtigende hand Gods niet had gedeeld, hield hij vanaf 1948
    zogeheten tijdredes op bijeenkomsten van de SGP. Daar hij zelf
    afkomstig was uit een christelijk-historisch milieu, zal de
    keuze voor die partij mede zijn ingegeven door de invloed van
    de familie van zijn vrouw. Zijn schoonvader was daarnaast nauw
    bevriend met dominee P. Zandt, de naoorlogse voorzitter van de
    SGP.&lt;/p&gt;
&lt;p&gt;Toen Abma van 1955 tot en met 1959 predikant te Monster was,
    leerde hij de in het naburige Delft woonachtige Zandt ook
    persoonlijk kennen. Beiden behoorden tot de behoudende
    rechtervleugel binnen de hervormde kerk, en het wekt dan ook
    geen verbazing dat Abma in 1956, op voordracht van Zandt, in
    het hoofdbestuur van de SGP werd gekozen. Toen laatstgenoemde
    in 1961 overleed, volgde Abma hem op als partijvoorzitter.&lt;/p&gt;
&lt;p&gt;In 1963 werd Abma, inmiddels sinds 1959 predikant te Putten
    op de Veluwe, op een verkiesbare plaats van de kandidatenlijst
    van zijn partij voor de Tweede-Kamerverkiezingen van dat jaar
    gezet, naar eigen zeggen 'noodgedwongen en vol onderzoekingen
    des harten' (Valkenburg). Zijn Kamerlidmaatschap, vanaf 31 juli
    1963, bracht hem overigens in een lastig parket, omdat hij nu
    zijn pastorale werk in Putten moest be&amp;euml;indigen, maar zijn
    predikantschap niet volledig wilde opgeven. Pas na jarenlang
    juridisch touwtrekken werden hem de rechten van een
    emeritus-predikant verleend, waardoor hij in kerkdiensten kon
    blijven voorgaan, wat hij inderdaad tot aan zijn overlijden in
    Putten en omstreken zou doen.&lt;/p&gt;
&lt;p&gt;Abma's start in de uit drie personen bestaande
    SGP-kamerfractie was bepaald niet eenvoudig. De toen
    zeventigjarige fractieleider C.N. van Dis was vergroeid met de
    routine van een langdurig Kamerlidmaatschap en had moeite taken
    uit handen te geven, terwijl het tweede fractielid, de
    oud-gereformeerde predikant M.A. Mieras, slechts opviel door
    absente&amp;iuml;sme. Zodoende moest het kersverse Kamerlid zich
    grotendeels zelf inwerken. Toen Van Dis in 1971 de Kamer
    verliet, had Abma zich inmiddels zoveel gezag verworven dat het
    fractieleiderschap als vanzelfsprekend in zijn handen overging.
    Hij zou deze functie tot zijn vertrek uit de Tweede Kamer, op 9
    juni 1981, bekleden.&lt;/p&gt;
&lt;p&gt;Als partijvoorzitter handelde Abma vanuit dezelfde
    streng-calvinistische principes als zijn voorgangers G.H.
    Kersten en Zandt hadden gedaan, maar in de uitwerking ervan
    verschilde hij op wezenlijke punten van hen. Waar Kersten en
    Zandt een meer getuigende rol hadden vervuld, wenste Abma de
    beginselen van zijn partij toe te passen 'naast, in het midden
    van en tussen degenen, die door de kritiek van het Woord van
    God worden bestreken' 
    &lt;em&gt;(Verslag der handelingen van de Tweede Kamer&lt;/em&gt;

    , 10-10-1972, p. 222). Een sterk veranderende samenleving
    vereiste in zijn ogen eigentijdse en passende antwoorden,
    zonder dat daarbij de uitgangspunten van de partij geweld
    zouden worden aangedaan. Abma's uitspraak: 'Kan het niet nodig
    zijn te veranderen om gelijk te blijven?' (Janse, 274) getuigt
    daarom van een minder star vasthouden aan de klassieke
    opvattingen, die de SGP enigszins in een isolement hadden doen
    belanden. Ook artikel 36 van de Nederlandse Geloofsbelijdenis
    werd door Abma ruimer dan zijn voorgangers ingevuld. Waar de
    laatsten steeds de exclusiviteit van het gereformeerd
    theocratisch denken met betrekking tot de rol van de overheid
    als dienaresse Gods beklemtoonden, hanteerde Abma het in
    algemenere zin geformuleerde begrip van de 'Wet Gods' als
    leidraad voor overheid en maatschappij.&lt;/p&gt;
&lt;p&gt;Dit standpunt maakte zijn partijvoorzitterschap niet
    onomstreden. Daarbij kwam dan nog dat Abma - in gesproken en
    geschreven woord een fijnzinnig stilist met een subtiel gevoel
    voor humor - zich van een woordkeus bediende die voor een
    predikant in SGP-kring ongebruikelijk speels was. Zo schreef
    hij als hoofdredacteur van het partijorgaan 
    &lt;em&gt;De Banier&lt;/em&gt;

    tussen 1968 en 1985 commentaren onder frivole titels als
    'Hollandse Hollanditis' en 'Soep van spliterwten'. Het
    uitblijven van een veroordeling door het hoofdbestuur van de
    andere koers, die na 1967 in een aantal jongerenkringen
    verscheidene keren werd bepleit, rekenden veel behoudende
    partijleden Abma zwaar aan. De 'bezwaarden', die zich in 1977
    in een Landelijke Stichting tot Handhaving van de Staatkundig
    Gereformeerde Beginselen verenigden, vormden evenwel een
    minderheid: het grootste deel van de partij schaarde zich
    achter zijn voorzitter.&lt;/p&gt;
&lt;p&gt;In de Tweede Kamer voerde Abma vooral het woord bij de
    beraadslagingen over justitie, binnenlandse zaken en
    volksgezondheid. Ofschoon hij vaak een minderheidsstandpunt
    innam, werd goed naar hem geluisterd, speciaal wanneer hij -
    zacht, soms haperend sprekend, met een nooit helemaal verdwenen
    licht-Friese tongval, de blik steevast schuin omhooggericht en
    de hand op de rechter revers van colbert of vest - op de
    ethische kanten van een onderwerp inging.&lt;/p&gt;
&lt;p&gt;In spraakmakende debatten - zoals die over de voorgestelde
    vrijlating van de drie in Breda gedetineerde Duitse
    oorlogsmisdadigers in februari 1972 of in dat over het
    oorlogsverleden van W. Aantjes, de fractieleider van het
    Christen-Democratisch App&amp;egrave;l, in november 1978 - oogstte
    Abma ook bij politieke opponenten veel waardering vanwege het
    pastorale karakter van zijn bijdragen. Zwangerschapsafbreking
    om andere dan medische redenen wees hij, onder verwijzing naar
    de bijbel, af. Toen het eerste kabinet-Van Agt (1977-1981) in
    1979 in een wetsontwerp een verruiming van de bestaande
    abortuspraktijk voorstelde, kwam Abma samen met zijn collega
    A.J. Verbrugh van het Gereformeerd Politiek Verbond (GPV)
    terzelfder tijd met een initiatiefwetsontwerp, waarvan de
    titel, 
    &lt;em&gt;Levensbescherming menselijke vrucht&lt;/em&gt;

    , reeds duidelijk maakte welke opvattingen de indieners
    huldigden. Het voorstel van SGP en GPV werd overigens in
    december 1980 met ruime meerderheid verworpen en dat van het
    kabinet met nipt verschil aangenomen.&lt;/p&gt;
&lt;p&gt;In 1981 stelde Abma zich vanwege zijn leeftijd niet meer
    beschikbaar voor een nieuwe termijn, en op 9 juni van dat jaar
    verliet hij de Tweede Kamer. Wel maakte hij nog de stap naar de
    overzijde van het Binnenhof: van 10 juni 1981 tot 27 mei 1986
    zou hij de SGP in de Eerste Kamer vertegenwoordigen.&lt;/p&gt;
&lt;p&gt;Als partijvoorzitter trad Abma - na die functie bijna 25
    jaar te hebben uitgeoefend - in 1985 terug, omdat hij het met
    de overige leden van het hoofdbestuur niet eens kon worden over
    de persoon van de lijsttrekker voor de Kamerverkiezingen van
    1986. Ten gevolge van dit twistpunt legde Abma ook het
    hoofdredacteurschap van 
    &lt;em&gt;De Banier&lt;/em&gt;

    neer, terwijl hij een jaar later tevens bedankte als voorzitter
    van het wetenschappelijk instituut van de SGP.&lt;/p&gt;
&lt;p&gt;In het verlengde van deze strubbelingen - die veel met de
    onderscheiden groepen binnen de SGP te maken hadden - moet ook
    de 'kwestie Putten' worden gezien. Sinds 1982 combineerde Abma
    het lidmaatschap van de Eerste Kamer met dat van de Putter
    gemeenteraad. Na enige tijd traden er spanningen tussen hem en
    de plaatselijke SGP-kiesvereniging aan het licht, die onder
    meer betrekking hadden op de door Abma bepleite samenwerking
    met de Reformatorische Politieke Federatie (RPF). Deze
    spanningen deden Abma en zijn medestanders eind 1985 besluiten
    een eigen politieke groepering te vormen: Gereformeerde
    Gezindte Putten (GGP). Gedurende een jaar leidde Abma
    vervolgens - feitelijk als 'SGP-dissident' - de gecombineerde
    raadsfractie van GGP en RPF. Hoewel nooit uitgevoerd, is een
    royement van de voormalige voorzitter in het hoofdbestuur van
    de SGP wel ter sprake gekomen.&lt;/p&gt;
&lt;p&gt;Op het eerste gezicht beantwoordde 'de dominee' - zoals men
    in politiek Den Haag gewoon was over Abma te spreken - geheel
    aan het karikaturale beeld van de SGP'er: gekleed in driedelig
    donker kostuum, dikwijls de tale Kana&amp;auml;ns gebruikend en ten
    aanzien van juridische en ethische vraagstukken een behoudend
    standpunt vertegenwoordigend. Anderzijds nam hij soms van de
    offici&amp;euml;le partijlijn afwijkende standpunten in. Daarnaast
    was hij, meer dan anderen in zijn partij, verdraagzaam ten
    opzichte van andersdenkenden. Abma was niet voorschrijvend,
    maar 'voor-levend', strijdbaar, maar niet dogmatisch. Dat
    sommigen uit eigen kring hem gebrek aan ware bevindelijkheid
    verweten en een antithetische opstelling bij hem misten, deed
    hem pijn. Het mag als Abma's grote verdienste gelden dat hij
    zijn geloofsovertuiging steeds in praktische politiek probeerde
    om te zetten.&lt;/p&gt;
&lt;p&gt;
  &lt;a href='agedeelte'&gt;A: &lt;/a&gt;Particulier archief-H.G. Abma in
  familiebezit.&lt;/p&gt;
&lt;p&gt;
  &lt;a href='pgedeelte'&gt;P: &lt;/a&gt;Behalve bijdragen in het SGP-blad 
    &lt;em&gt;De Banier&lt;/em&gt;

    en 
    &lt;em&gt;Zicht. Studieblad voor Gereformeerd Zicht op Politiek en
    Maatschappij&lt;/em&gt;

    o.a.: 
    &lt;em&gt;Macht van God en macht van de draak&lt;/em&gt;

    (Veenendaal 1968); 
    &lt;em&gt;Eenheid in verscheidenheid&lt;/em&gt;

    (Benthuizen z.j.); 
    &lt;em&gt;Een bestemde tijd&lt;/em&gt;

    ('s-Gravenhage 1972); 
    &lt;em&gt;Obedi&amp;euml;ren (gehoorzamen) in gerechtigheid&lt;/em&gt;

    ('s-Gravenhage 1977); 
    &lt;em&gt;Tien woorden ethiek&lt;/em&gt;

    (Kampen z.j.). Een overzicht van de inhoud van Abma's
    partijredes in de onder L genoemde publicatie van Holdijk,
    72-143.&lt;/p&gt;
&lt;p&gt;
  &lt;a href='lgedeelte'&gt;L: &lt;/a&gt;Behalve necrologie&amp;euml;n in o.a. 
  &lt;em&gt;de Volkskrant&lt;/em&gt;

  , 3-1-1992, 
  &lt;em&gt;Trouw&lt;/em&gt;

  , 3-1-1992, 
  &lt;em&gt;De Banier&lt;/em&gt;

  , 9-1-1992 en 6-2-1992, 
  &lt;em&gt;Zicht&lt;/em&gt;

  18 (1992) 1-2: interview door Bert van Duyn, in 
  &lt;em&gt;Hervormd Nederland&lt;/em&gt;

  , 8-11-1969; interview door Rik Valkenburg, in 
  &lt;em&gt;Koers. Reformatorisch Opinieblad&lt;/em&gt;

  , 12-9-1970; interview door Ren&amp;eacute; de Bok, in 
  &lt;em&gt;Elseviers Magazine&lt;/em&gt;

  , 13-11-1976; interview door Alice Oppenheim, 
  &lt;em&gt;ibidem&lt;/em&gt;

  , 12-1-1980; 
  &lt;em&gt;Dominee in de politiek. Het Tweede-Kamerlidmaatschap van Ds.
  H.G. Abma, 1963-1981&lt;/em&gt;

  . Onder red. van G. Holdijk ('s-Gravenhage 1982); A.H.M.
  D&amp;ouml;lle, 'De Staatkundig Gereformeerde Partij', in 
  &lt;em&gt;Jaarboek Documentatiecentrum Nederlandse Politieke Partijen
  1981&lt;/em&gt;

  (Groningen 1982) 158-187; C.S.L. Janse, 
  &lt;em&gt;Bewaar het pand. De spanning tussen assimilatie en
  persistentie bij de emancipatie van de bevindelijk
  gereformeerden&lt;/em&gt;

  (Houten 1985); A.A. van der Schans, 
  &lt;em&gt;Kuyper en Kersten. IJveraars voor herkerstening van onze
  samenleving&lt;/em&gt;

  ('s-Gravenhage [etc.] 1992) 116-124; Jan Zwemer, 
  &lt;em&gt;In conflict met de cultuur. De bevindelijk gereformeerden en
  de Nederlandse samenleving in het midden van de twintigste
  eeuw&lt;/em&gt;

  (Kampen 1992); W.Chr. Hovius [e.a.], 
  &lt;em&gt;Van goedertierenheid en trouw. 75 jaar Staatkundig
  Gereformeerde Partij, 1918-1993&lt;/em&gt;

  ('s-Gravenhage 1993); M. van Manen, 'Uit de nalatenschap van ds.
  H.G. Abma', in 
  &lt;em&gt;In het Spoor&lt;/em&gt;

  18 (1994) 73-75, 102-103; M. de Bruyne, 'De gave van het woord',
  in 
  &lt;em&gt;Sterkte bij alles! Opstellen voor M. Dankers...&lt;/em&gt;

  Onder red. van J. Kol en H.F. Massink ('s-Gravenhage [etc.] 1995)
  37-43.&lt;/p&gt;
&lt;p&gt;
  &lt;a href='igedeelte'&gt;I: &lt;/a&gt;

  W.Chr. Hovius [e.a.], 
  &lt;em&gt;Van goedertierenheid en trouw&lt;/em&gt;

  ('s-Gravenhage 1993) 52 [Foto: Ned. Dagblad].&lt;/p&gt;
&lt;p&gt;W. Slagter&lt;/p&gt; 
&lt;dtml-var bwn_footer&gt;</text>
  </biography>
</biodes>

