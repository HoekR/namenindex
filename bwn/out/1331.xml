<biodes version="1.0">
  <fileDesc>
    <title>Noyon, Tarquinius Johannes (1848-1929)</title>
    <ref target="http://resources.huygens.knaw.nl/bwn1880-2000/lemmata/bwn1/noyon"/>
    <publisher>
      <name>Biografisch Woordenboek van Nederland:1880-2000</name>
      <ref target="http://resources.huygens.knaw.nl/bwn1880-2000"/>
    </publisher>
  </fileDesc>
  <person>
    <idno type="id">noyon</idno>
    <persName><name type="geslachtsnaam">Noyon</name>, Tarquinius Johannes</persName>
    <sex value="1"/>
    <event type="birth" when="1848"/>
    <event type="death" when="1929"/>
    <state type="occupation">jurist</state>
  </person>
  <biography>
    <text>&lt;dtml-var bwn_header&gt;
 &lt;p class='genealogie'&gt;
  &lt;strong&gt;Noyon, Tarquinius Johannes&lt;/strong&gt;, jurist (Sneek 24-12-1848 - Soest 31-7-1929).

Zoon van Petrus Simeon Noyon, vice-president van het Hof te Amsterdam,
en Johanna Wouters. Gehuwd sinds 26-7-1887 met Louize Catharina
Elizabeth van Valkenburg. Uit dit huwelijk werden 2 zoons en 1 dochter
geboren.



&lt;/p&gt;
&lt;p&gt;Noyon voltooide zijn sinds 1861 begonnen gymnasiale opleiding aan
het Amsterdams Stedelijk Gymnasium in 1866 en werd vervolgens student
in de rechten aan het hoofdstedelijk Athenaeum Illustre dat evenwel
niet de bevoegdheid bezat om titels en graden te verlenen. Dit laatste
maakt verklaarbaar dat hij in zijn van 1866 tot 1871 doorgebrachte
Amsterdamse studieperiode ook achtereenvolgens enige tijd te Utrecht en
Leiden ingeschreven is geweest. Hij nam actief aan het studentenleven
van de hoofdstad deel en vervulde functies in het corps en
studentengezelschappen. Op 15 december 1868 deed Noyon kandidaatsexamen
in Leiden. Tijdens de studie voor zijn doctoraal werkte hij aan de
beantwoording van een in maart 1871 door de rechtsgeleerde faculteit te
Utrecht uitgeschreven prijsvraag over de kansovereenkomsten. Een
eervolle vermelding viel hem ten deel. Zijn doctoraal examen legde hij
op 29 juni 1871 in Leiden af en hij promoveerde aan dezelfde
Universiteit op 27 januari 1872 in de beide rechten magna cum laude op
het proefschrift 
&lt;em&gt;Het verzekerbaar belang van den crediteur in den zeehandel&lt;/em&gt;

(Amsterdam, 1872), dat hem hetzelfde jaar nog een lovende bespreking in

&lt;em&gt;Themis&lt;/em&gt;

opleverde.&lt;/p&gt;
&lt;p&gt;Met de aanvaarding van de benoeming tot adjunct-commies aan het
departement van Justitie op 14 september 1872 legde hij de grondslag
voor een mooie carri&amp;egrave;re bij de staande magistratuur. In 1875 werd
hij substituut-officier in Brielle, het volgend jaar te Rotterdam en in
1884 volgde de benoeming tot officier van Justitie in Winschoten.
Ondertussen gaf hij met G.A. van Hamel het werk uit van M. Schooneveld
P. Jz., 
&lt;em&gt;Het Wetb. van Strafrecht...&lt;/em&gt;

('s-Gravenhage, 1876-1887). Na vanaf 1890 dezelfde functie te
Leeuwarden bekleed te hebben, werd hij op 6 januari 1896
advocaat-generaal bij het Hof aldaar.&lt;/p&gt;
&lt;p&gt;Omstreeks die tijd verscheen zijn belangrijkste werk 
&lt;em&gt;Het Wetboek van Strafrecht verklaard&lt;/em&gt;

(1896-1900), dat niet alleen verschillende herdrukken beleefde, maar
zelfs in onze tijd, na eerst door G.E. Langemeijer en vervolgens door
J. Remmelink bewerkt te zijn, nog steeds zijn nut bewijst voor studie
en praktijk. Het is een commentaar en geen leerboek. Noyon behandelt in
zijn 'Inleiding': opzet bij misdrijf en wederrechtelijkheid,
schuld bij misdrijf en opzet en schuld bij overtredingen (Pompe). Zijn
commentaar getuigt van scherpzinnigheid en zelfstandig oordeel, maar
volgens D. Simons is er nogal wat af te dingen op zijn beschouwingen
bij algemene leerstukken 
&lt;em&gt;(Themis&lt;/em&gt;

77 (1916) 491). Ongetwijfeld zullen Noyons publikaties en conclusies in
zijn kwaliteit van A.G. van het Hof te Leeuwarden de weg hebben
geplaveid voor zijn benoeming tot A.G. bij de Hoge Raad op 9 maart
1899. De bekroning van zijn loopbaan kwam op 30 augustus 1907 toen hij
na de dood van C. Polis procureur-generaal werd bij ons hoogste
rechtscollege, een ambt dat hij twintig jaar zou bekleden.&lt;/p&gt;
&lt;p&gt;Ondertussen publiceerde hij verschillende werken waarvan een der
bekendste is 
&lt;em&gt;Het Wetboek van Strafvordering&lt;/em&gt;

(Arnhem, 1926 [= 1925]) - een artikelsgewijs commentaar met
aantekeningen te gebruiken als handleiding voor de toepassing van de
nieuwe wet. Volgens J.V. van Dijck had dit werk 'onmiskenbare
leemten', maar het verdiende toch naast andere boeken geraadpleegd
te worden 
&lt;em&gt;(Rechtsgeleerd Magazijn&lt;/em&gt;

45 (1926) 97 en 98).&lt;/p&gt;
&lt;p&gt;Op 1 mei 1927 nam Noyon ontslag als procureur-generaal bij de H.R.
Wat in zijn werken op het gebied van het strafrecht opvalt is de
helderheid en de van alle gewichtigheid verstoken eenvoud van zijn
stijl, trekken die geheel pasten bij zijn wijze van optreden. Deze
magistraat die meer dan 50 jaar het Openbaar Ministerie op
voortreffelijke wijze gediend heeft, stierf op 31 juli 1929.&lt;/p&gt;
&lt;p&gt;
  &lt;a href='pgedeelte'&gt;P: &lt;/a&gt;Behalve de in de tekst genoemde werken: 
&lt;em&gt;Het Wetboek van Strafvordering opgehelderd door de jurisprudentie
van den Hoogen Raad&lt;/em&gt;

('s-Gravenhage, 1908); 
&lt;em&gt;De Wet van 12 juni 1915. Stbl. no. 247 ... - en De Wet van 2 Aug.
1915. Stbl. no. 365 ...&lt;/em&gt;

(Arnhem, 1916); 
&lt;em&gt;Het Wetboek van Strafrecht verklaard.&lt;/em&gt;

Ie dr. (Groningen, 1896-1900. 3 dln.), 5e en 6e dr. bew. door G.E.
Langemeijer en 7e dr. bew. door J. Remmelink (Arnhem, [1972-])
losbladig.&lt;/p&gt;
&lt;p&gt;
  &lt;a href='lgedeelte'&gt;L: &lt;/a&gt;
  &lt;em&gt;Weekblad van het Recht (W)&lt;/em&gt;

69 (1907) 8586 (11 okt.) 1-2; 
&lt;em&gt;Nederlands Juristenblad (NJB)&lt;/em&gt;

2
&lt;em&gt;&lt;/em&gt;

(1927) 275; 
&lt;em&gt;W&lt;/em&gt;

89 (1927) 11644 (25 april) 4; 
&lt;em&gt;ibidem,&lt;/em&gt;

11646 (29 april) 8; 
&lt;em&gt;ibidem&lt;/em&gt;

91(1929) 12001 (6 aug.) 4; 
&lt;em&gt;NRC,&lt;/em&gt;

1-8-1929 av.; 
&lt;em&gt;De Telegraaf,&lt;/em&gt;

1-8-1929 av.; 
&lt;em&gt;Algemeen Handelsblad,&lt;/em&gt;

1-8-1929 av.; W.P.J. Pompe, 
&lt;em&gt;Geschiedenis der Nederlandse strafrechtswetenschap . . .&lt;/em&gt;

(Amsterdam, 1956 [= 1957]) 386-387. [= 
&lt;em&gt;Geschiedenis der Nederlandsche rechtswetenschap.&lt;/em&gt;

II: 3.].&lt;/p&gt;
&lt;p&gt;J. Charit&amp;eacute;.&lt;/p&gt; 
&lt;dtml-var bwn_footer&gt;</text>
  </biography>
</biodes>

