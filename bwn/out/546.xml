<biodes version="1.0">
  <fileDesc>
    <title>Fran&#195;&#167;ois, Jean Pierre Adrien (1889-1978)</title>
    <ref target="http://resources.huygens.knaw.nl/bwn1880-2000/lemmata/bwn2/francois"/>
    <publisher>
      <name>Biografisch Woordenboek van Nederland:1880-2000</name>
      <ref target="http://resources.huygens.knaw.nl/bwn1880-2000"/>
    </publisher>
  </fileDesc>
  <person>
    <idno type="id">francois</idno>
    <persName><name type="geslachtsnaam">Fran&amp;ccedil;ois</name>, Jean Pierre Adrien</persName>
    <sex value="1"/>
    <event type="birth" when="1889"/>
    <event type="death" when="1978"/>
    <state type="occupation">jurist</state>
  </person>
  <biography>
    <graphic url="http://resources.huygens.knaw.nl/bwn1880-2000/lemmata/bwn2/images/images/FRANCOIS.jpg"/>
    <text>&lt;dtml-var bwn_header&gt;
 &lt;p class='genealogie'&gt;
  &lt;strong&gt;Fran&amp;ccedil;ois, Jean Pierre Adrien&lt;/strong&gt;, jurist ('s-Gravenhage 5-7-1889 - 's-Gravenhage 7-10-1978).

Zoon van Cornelis Joseph Fran&amp;ccedil;ois, leraar wiskunde, en Willemina
Catrina van Hoogstraten. Gehuwd op 23-3-1921 met Petronella Ida
Wilhelmina van Doesburgh. Uit dit huwelijk werden 2 zoons geboren. Na
echtscheiding (20-12-1935) gehuwd op 16-1-1936 met jkvr. Johanna Martha
Aurelia Feith. Uit dit huwelijk werden geen kinderen geboren.
&lt;/p&gt;

&lt;img src=&amp;quot;images/FRANCOIS.jpg&amp;quot; align=&amp;quot;right&amp;quot; BORDER=&amp;quot;0&amp;quot; alt=&amp;quot;afbeelding van Fran&amp;ccedil;ois, Jean Pierre Adrien&amp;quot; class=&amp;quot;bwnimg&amp;quot;&gt;

&lt;p&gt;Fran&amp;ccedil;ois doorliep de HBS te 's-Gravenhage, studeerde
aanvankelijk aan de TH te Delft, maar studeerde na het afleggen van het
staatsexamen sinds 1909 rechten te Leiden, waar hij in 1914 op
stellingen promoveerde. Hij nam vervolgens deel aan het privatissimum
van de rechtstheoreticus H. Krabbe, waarvoor hij een verhandeling
schreef over 'Leekenrechtspraak', en bestudeerde tevens onder
leiding van W.J.M. van Eysinga het volkenrecht. In 1915 trad hij als
adjunct-commies in dienst bij het ministerie van Buitenlandse Zaken,
waaraan hij tot 1954 verbonden bleef, sinds 1928 met de rang van
administrateur, vanaf 1946 als raadadviseur, na 1950 als raadadviseur
in algemene dienst. Ondertussen was hij in 1919 te Leiden gepromoveerd
in de staatswetenschap op een dissertatie 
&lt;em&gt;Duikboot en volkenrecht.&lt;/em&gt;

Hij poogde hierin een oplossing te vinden voor de in de wereldoorlog
gebleken ondoeltreffendheid van het zeeoorlogsrecht door uit de
beginselen van dit recht, door hem mede in zijn historische grondslagen
onderzocht, regels af te leiden voor het gebruik op grote schaal van
een nieuw wapen als de duikboot. Het verwijt, aan Fran&amp;ccedil;ois gemaakt
door de Utrechtse hoogleraar in het volkenrecht J.H.W. Verzijl en door
diens leermeester en voorganger J. de Louter, dat hij zijn subjectieve
rechtsovertuiging op deze wijze in de plaats stelde van het positieve
recht, miste niet alle grond, maar hield te weinig rekening met de
noodzaak van nieuwe rechtsregels door de technische ontwikkeling van de
zeeoorlog.&lt;/p&gt;
&lt;p&gt;Met gereserveerde instemming verwelkomde Fran&amp;ccedil;ois de nieuwe
rechtsorde van de Volkenbond. Hij was van meet af aan ten departemente
belast met de Volkenbondszaken en werd benoemd tot hoofd van de
hiervoor in 1921 opgerichte afdeling, een functie die hij tot aan de
reorganisatie van het ministerie in 1946 vervulde. Bijzonder nauw
werkte hij samen met de aan deze afdeling verbonden mevr. C.A. Kluyver.
De politiek van minister H.A. van Karnebeek, die actieve deelneming van
Nederland aan de Volkenbond voorstond, werd door Fran&amp;ccedil;ois met
overtuiging gesteund. In de uitvoering hiervan had hij een zeer
belangrijk aandeel. Niet alleen nam hij als lid van de Nederlandse
delegatie deel aan alle zittingen van de Assembl&amp;eacute;e van de
Volkenbond tot 1940, hij onderhield ook het contact met de Nederlandse
vertegenwoordigers in de technische commissies van de Volkenbond en met
de Nederlandse ambtenaren in het Volkenbondssecretariaat. Fran&amp;ccedil;ois
trad zo min of meer op als co&amp;ouml;rdinator van de Nederlandse
activiteiten binnen de Volkenbond.&lt;/p&gt;
&lt;p&gt;Fran&amp;ccedil;ois' instemming met Van Karnebeeks politiek strekte
zich uit tot diens omstreden tegemoetkomende houding tegenover
Belgi&amp;euml;. In 1925 verdedigde Fran&amp;ccedil;ois in een artikel 'Het
verdrag met Belgi&amp;euml; en de internationale rechtsontwikkeling' in

&lt;em&gt;Vragen des Tijds&lt;/em&gt;

51 (1925) II, 390-400 de v&amp;egrave;rstrekkende Nederlandse concessies in
het verdrag als een praktische bijdrage aan de 'ontwikkeling van de
internationale gemeenschap'. Nederland, 'dat zich zoo gaarne
erop beroept de bakermat van het volkenrecht... te zijn', kon nu
metterdaad de 'verwezenlijking der rechtsidee' bevorderen, zo
betoogde Fran&amp;ccedil;ois, wiens argumenten geheel overeenkwamen met de
door Van Karnebeek zelf aangevoerde. Het zal Fran&amp;ccedil;ois niet al te
zeer geschokt hebben dat het verdrag uiteindelijk door de Eerste Kamer
verworpen werd. Hij waarschuwde immers al in 1920 in de rede waarmee
hij het buitengewoon hoogleraarschap in het volkenrecht en consulaire
recht aan de Nederlandsche Handels-Hoogeschool te Rotterdam aanvaardde
- hij vervulde deze functie tot 1960 - tegen de overspannen
verwachtingen van 'Volkenbondsfantasten' 
&lt;em&gt;(Nederlands aandeel in de ontwikkeling van het volkenrecht).&lt;/em&gt;
&lt;/p&gt;
&lt;p&gt;Fran&amp;ccedil;ois schreef in de jaren '20 en '30 talrijke
artikelen over internationale aangelegenheden, verslagen van de
Volkenbondsvergaderingen en van de vele door hem als gedelegeerde
bijgewoonde conferenties, bijv. de mislukte codificatieconferentie van
1930 in Den Haag, waar hij rapporteur was inzake het recht van de zee.
Bovendien publiceerde hij in 1931 /1933 een 
&lt;em&gt;Handboek van het Volkenrecht&lt;/em&gt;

(2 dl.), waarvan in 1949/1950 een tweede druk en in 1954 een beknopte
versie 
&lt;em&gt;(Grondlijnen van het Volkenrecht&lt;/em&gt;

3e dr. 1967) verschenen. Hoe groot Fran&amp;ccedil;ois' werkkracht ook
was, het samenstellen en bijwerken van het zeer omvangrijke 
&lt;em&gt;Handboek&lt;/em&gt;

moet voor een zeer groot gedeelte ongetwijfeld worden toegeschreven aan
mevrouw Kluyver.&lt;/p&gt;
&lt;p&gt;Hoewel Fran&amp;ccedil;ois van nabij de verzwakking van het
Volkenbondssysteem gadesloeg en o.a. als lid van het Hoge Commissariaat
voor de Duitse vluchtelingen rechtstreeks met het lot van individuele
joodse vluchtelingen in aanraking kwam, handhaafde hij in zijn
beschouwingen een gedistantieerd-optimistische toon. Zo constateerde
hij in 1938 na 'M&amp;uuml;nchen' 'dat men met den Volkenbond
van 1919 te hoog gegrepen had' en bepleitte hij een reorganisatie
met aanvaarding van 'den toestand zooals hij is' 
&lt;em&gt;(De toekomst van den Volkenbond).&lt;/em&gt;

Deze instelling bepaalde ook zijn houding tijdens de bezetting. Door de
secretaris-generaal van het ministerie van Buitenlandse Zaken, A.M.
Snouck Hurgronje, voorzitter van het college van
secretarissen-generaal, werd Fran&amp;ccedil;ois als volkenrechtelijk
adviseur geraadpleegd over de Duitse eisen ten aanzien van de
inschakeling van de Nederlandse industrie in de Duitse militaire
produktie en het ontslag van joodse ambtenaren. Zijn adviezen, erop
gericht een conflict met de bezetter te vermijden, gaven L. de Jong de
kwalificatie in de pen dat 'Fran&amp;ccedil;ois... geneigd was, het
volkenrecht zo te interpreteren dat het college van
secretarissen-generaal er zo min mogelijk last mee kreeg' 
&lt;em&gt;(Het Koninkrijk der Nederlanden...,&lt;/em&gt;

IV, 192). Het is onmiskenbaar dat Fran&amp;ccedil;ois kunstgrepen toepaste om
tot een zodanige uitleg te komen als naar zijn inzicht met de eisen van
het ogenblik overeenstemde. Uit angst voor de bezetter, zoals door een
collega verondersteld, valt deze houding niet te verklaren; veeleer was
zij een uitvloeisel van zijn opvatting van zijn ambtelijke taak. Een -
versluierde - verdediging van zijn optreden in de eerste fase van de
bezetting gaf Fran&amp;ccedil;ois' bijdrage 'De bezetting en het
volkenrecht' aan 
&lt;em&gt;Onderdrukking en verzet.&lt;/em&gt;

Onder red. van J.J. van Bolhuis et al. (Arnhem [etc.], 1954) IV,
245-266.&lt;/p&gt;
&lt;p&gt;In het na de oorlog gereorganiseerde departement van Buitenlandse
Zaken was Fran&amp;ccedil;ois als raadadviseur de volkenrechtelijke raadsman
in beleidsbeslissingen en uit dien hoofde o.a. betrokken bij de
Nederlandse deelneming aan de Verenigde Naties en bij de Indonesische
kwestie. Een belangrijke rol speelde hij daarnaast als lid van de
International Law Commission, een orgaan dat mede op zijn advies door
de Algemene Vergadering van de Verenigde Naties in 1948 werd opgericht.
Fran&amp;ccedil;ois was in 1953 voorzitter van de International Law
Commission en had als rapporteur en ter conferentie uitgenodigd expert
een belangrijk aandeel in de formulering van de Zeerechtverdragen van
Gen&amp;egrave;ve (1958). Mede door Fran&amp;ccedil;ois' conciliant optreden
boekte de International Law Commission hiermee een belangrijk
resultaat.&lt;/p&gt;
&lt;p&gt;Na het einde van zijn ambtelijke loopbaan bleef Fran&amp;ccedil;ois tot
1968 lid van de examencommissie voor de buitenlandse dienst, een
functie die hij sinds 1926 vervulde. Van 1954 tot 1968 was hij
secretaris-generaal van het Permanente Hof van Arbitrage, een van de
vele functies die getuigden van het prestige dat hij onder zijn
vakgenoten bezat. Ook in deze, betrekkelijk kleine kring van
volkenrechtsgeleerden gold hij, evenals op het departement, als een
beminnelijk maar zeer gereserveerd man. Zijn betekenis voor het
Nederlandse buitenlandse beleid is ongetwijfeld niet onbelangrijk
geweest, vooral tijdens het interbellum, toen de afdeling
Volkenbondszaken bemoeienis had met de belangrijkste onderdelen van dat
beleid. Na de Tweede Wereldoorlog maakten Fran&amp;ccedil;ois'
diplomatieke gaven hem tot de aangewezen Nederlandse vertegenwoordiger
in de juridische commissies van de Verenigde Naties. In dit milieu
behaalde hij de successen die zijn reputatie als praktisch beoefenaar
van het volkenrecht internationaal vestigden.&lt;/p&gt;
&lt;p&gt;
  &lt;a href='agedeelte'&gt;A: &lt;/a&gt;Archief-Volkenbondszaken en dossier Fran&amp;ccedil;ois in archief
ministerie van Buitenlandse Zaken te 's-Gravenhage. Archief van de
waarnemende hoofden van dat ministerie 1940-1945. Archief van de
secretaris van het College van secretarissen-generaal 1940-1945,
alsmede collectie-Schaepman in archief ministerie van Buitenlandse
Zaken. Publikaties in bundel Fran&amp;ccedil;ois in de bibliotheek van het
Vredespaleis te 's-Gravenhage.&lt;/p&gt;
&lt;p&gt;
  &lt;a href='pgedeelte'&gt;P: &lt;/a&gt;Bibliografie in 
&lt;em&gt;Varia juris gentium. Vraagstukken van Internationaal Recht. Liber
amicorum aangeboden aan Jean Pierre Adrien Fran&amp;ccedil;ois ter
gelegenheid van zijn zeventigste verjaardag door R J. Alfaro et al.&lt;/em&gt;

(Leiden, 1959). Bijzondere aflevering van het 
&lt;em&gt;Nederlands tijdschrift voor internationaal recht&lt;/em&gt;

6 (1959) 3 (juli) 425-427.&lt;/p&gt;
&lt;p&gt;
  &lt;a href='lgedeelte'&gt;L: &lt;/a&gt;C.A. Kluyver, 'Biographie de Jean Pierre Adrien
Fran&amp;ccedil;ois', in 
&lt;em&gt;Varia juris gentium,&lt;/em&gt;

11-20; 
&lt;em&gt;Herinneringen en dagboek van Ernst Heldring (1871-1954).&lt;/em&gt;

Uitg. door J. de Vries (Utrecht, 1970. 3 dl.); 'In memoriam prof.
mr. J.P.A. Fran&amp;ccedil;ois', in 
&lt;em&gt;Verslag van de algemene ledenvergadering juni 1979&lt;/em&gt;

(Mededelingen van de Nederlandse Vereniging voor Internationaal Recht
no. 80, april 1980) IX-X; E.N. van Kleffens, 
&lt;em&gt;Belevenissen&lt;/em&gt;

I, 1894-1940 (Alphen aan de Rijn, [1980]).&lt;/p&gt;
&lt;p&gt;
&lt;a href=&amp;quot;igedeelte&amp;quot;&gt;I: &lt;/a&gt;&lt;i&gt;Persoonlijkheden in het Koninkrijk der Nederlanden in woord en beeld.&lt;/i&gt; Onder hoofdred. van H.P. van den Aardweg (Amsterdam 1938) 490.
&lt;/p&gt;

&lt;p&gt;C.G. Roelofsen&lt;/p&gt; 
&lt;dtml-var bwn_footer&gt;</text>
  </biography>
</biodes>

