<biodes version="1.0">
  <fileDesc>
    <title>Rogier, Ludovicus Jacobus (1894-1974)</title>
    <ref target="http://resources.huygens.knaw.nl/bwn1880-2000/lemmata/bwn1/rogier"/>
    <publisher>
      <name>Biografisch Woordenboek van Nederland:1880-2000</name>
      <ref target="http://resources.huygens.knaw.nl/bwn1880-2000"/>
    </publisher>
  </fileDesc>
  <person>
    <idno type="id">rogier</idno>
    <persName><name type="geslachtsnaam">Rogier</name>, Ludovicus Jacobus</persName>
    <sex value="1"/>
    <event type="birth" when="1894"/>
    <event type="death" when="1974"/>
    <state type="occupation">historicus</state>
  </person>
  <biography>
    <graphic url="http://resources.huygens.knaw.nl/bwn1880-2000/lemmata/bwn1/images/images/ROGIERLJ.jpg"/>
    <text>&lt;dtml-var bwn_header&gt;
 &lt;p class='genealogie'&gt;
  &lt;strong&gt;Rogier, Ludovicus Jacobus&lt;/strong&gt;, historicus, hoogleraar, katholiek voorman (Rotterdam 26-7-1894 - Groesbeek 30-3-1974).

Zoon van Josephus Frederikus Rogier, linieerder, en Johanna Maria
Elizabeth Dekker. Gehuwd op 20-1-1921 met Petronella Susanna Johanna
Cornelia van Straten. Uit dit huwelijk werden 5 zoons en 3 dochters
geboren.

&lt;img src=&amp;quot;images/ROGIERLJ.jpg&amp;quot; align=&amp;quot;right&amp;quot; BORDER=&amp;quot;0&amp;quot; alt=&amp;quot;afbeelding van Rogier, Ludovicus Jacobus&amp;quot; class=&amp;quot;bwnimg&amp;quot;&gt;

&lt;/p&gt;
&lt;p&gt;De Rogiers stammen uit een Westvlaams boerengeslacht. In de tweede
helft van de vorige eeuw heeft de gelijknamige grootvader Ludovicus
Jacobus Rogier zich te Rotterdam gevestigd en daar een
stuwadoorsbedrijf gevestigd. Diens zoon Josephus Rogier was werkzaam
als linieerder bij een grafisch bedrijf in Rotterdam.&lt;/p&gt;
&lt;p&gt;Financi&amp;euml;le omstandigheden lieten niet toe, dat Louis Rogier een
wetenschappelijke opleiding ging volgen, hoewel hij een begaafde
leerling was met een opmerkelijke belangstelling voor geschiedenis, die
reeds op de lagere school de 21-delige 
&lt;em&gt;Vaderlandsche historie...&lt;/em&gt;

van de achttiende-eeuwse geschiedschrijver Jan Wagenaar had gelezen.
Hij doorliep de kweekschool voor onderwijzers en stond op 19-jarige
leeftijd voor de klas. Hij behaalde voorts de lagere akten voor Engels,
Duits en lichamelijke opvoeding. In 1919 verwierf hij bovendien de
middelbare akte Nederlands. Dit vak heeft hij sindsdien gedoceerd aan
de gemeentelijke HBS te Rotterdam tot aan zijn benoeming in 1947 tot
hoogleraar aan de Katholieke Universiteit te Nijmegen. Het ambt van
hoogleraar heeft hij tot zijn emeritaat in 1964 vervuld. Van
onderwijzer tot hoogleraar heeft Rogier meer dan een halve eeuw
gedoceerd, een onderwijs-carri&amp;egrave;re die hij naast zijn vele andere
werkzaamheden steeds als de primaire taak heeft beschouwd.&lt;/p&gt;
&lt;p&gt;Dat hij van professie neerlandicus was, heeft Rogier nimmer
verloochend. Levenslang heeft hij grote aandacht gehad voor een correct
gebruik van de Nederlandse taal. Van zijn kinderen en leerlingen, van
studenten en promovendi eiste hij in alle gevallen een verzorgde
schrijftaal (zie ook zijn 
&lt;em&gt;Nederlandse briefstijl,&lt;/em&gt;

1939). Brieven schrijven was voor Rogier dagelijkse plicht, waarvan hij
een geliefkoosde kunst wist te maken, die hij dan ook alleen in zijn
gebeeldhouwde handschrift wenste te beoefenen. Hij heeft een
uitgebreide correspondentie gevoerd met talrijke vooraanstaande
personen, met name uit het wetenschappelijk milieu. Al vroeg is hij
begonnen met het bewaren van de binnengekomen brieven. In zijn
publikaties heeft Rogier zelf steeds bewijzen van zijn opvallende
taalvaardigheid geleverd. De eerste publieke erkenning kreeg hij als
neerlandicus, met een bekroonde studie over Henric van Veldeken (1931).
Ge&amp;iuml;nspireerd door Gerard Brom heeft hij geleidelijk een geheel
eigen stijl ontwikkeld, waarvan woordgebruik en zinsbouw nogal
plechtstatig aandoen, maar die niettemin door trefzekere beelden en
originele wendingen weet te boeien. De taal als 'enig instrument
der geschiedwetenschap' was hem juist ook als historicus bovenmate
dierbaar. Het zouden juist zijn literaire verdiensten zijn op grond
waarvan Rogier in 1955 als eerste historicus de P.C. Hooftprijs werd
verleend.&lt;/p&gt;
&lt;p&gt;De 
&lt;em&gt;geschiedvorser&lt;/em&gt;

Rogier was een volkomen autodidact. Weliswaar volgde hij enige tijd de
MO-cursus voor geschiedenis aan de Universiteit van Amsterdam, maar het
m&amp;eacute;tier van onderzoeker heeft hij zichzelf eigen gemaakt. Naar het
voorbeeld van zijn jong overleden broer J.A.A. Rogier, met wie hij
samen een meermalen herdrukte 
&lt;em&gt;Vaderlandsche kerkgeschiedenis sinds de dagen van de hervorming van
het katholieke onderwijs&lt;/em&gt;

(1920) schreef, ontwikkelde hij een nimmer aflatende belangstelling
voor de geschiedenis van kerk, staat en maatschappij. Het onderzoek
naar deze trits, die heel zijn leven centraal bleef staan in zijn
historische interesse, heeft hij verricht op grond van regionale
gegevens en bronnen. De jaren tussen de beide wereldoorlogen vormen de
periode waarin hij - naast zijn onderwijstaken - onderzoek heeft
verricht naar met name de kerkelijke ontwikkelingen in de beide
Hollandse provincies. Door uitvoerige archief- en literatuurstudie
heeft hij toen goeddeels de basis gelegd voor zijn latere
wetenschappelijk oeuvre. De geschiedenis van zijn geboorteplaats en van
Delfsland genoot zijn bijzondere belangstelling, met name in hun
katholieke aspecten.&lt;/p&gt;
&lt;p&gt;Als 
&lt;em&gt;geschiedschrijver&lt;/em&gt;

maakte Rogier voor het eerst naam in de jaren dertig. Nadat hij eerder
als beginnend (kerk)historicus diverse verdienstelijke opstellen had
gepubliceerd (o.m. in de 
&lt;em&gt;Bijdragen Bisdom Haarlem),&lt;/em&gt;

schreef hij in 1930 een belangwekkende 
&lt;em&gt;Geschiedenis van katholiek Delfshaven.&lt;/em&gt;

Twee jaar later vestigde hij de aandacht op zich met zijn studie over
'Schrant en de katholieke herleving' in de 
&lt;em&gt;Serie Studies van het Historisch Tijdschrift.&lt;/em&gt;

Met dit opmerkelijk originele en breed opgezette werk oversteeg hij
definitief het onder katholieke locaal-kerkhistorici gebruikelijke
niveau van de chroniqueur paroissial. Achteraf gezien mag deze studie
over Schrant als karakteristiek voor het oeuvre van Rogier worden
beschouwd, zowel qua thematiek als wat de behandeling van de stof
betreft.&lt;/p&gt;
&lt;p&gt;Uit Rogiers correspondentie blijkt, dat hij met zijn publikaties aan
het begin van de jaren dertig meesterproeven heeft willen afleggen, die
hem toegang moesten verschaffen tot het gilde van de wetenschappelijke
vakgenoten. Juist die erkenning is waarschijnlijk van grote betekenis
geweest voor zijn latere ontplooiing. In de loop van de jaren dertig
nam hij tenminste met steeds stijgend zelfvertrouwen deel aan het
historisch bedrijf. Gerard Brom die geen katholieke intellectueel met
meer dan middelmatige capaciteiten ongemoeid kon laten, achtervolgde
ook Rogier met zijn aanmoedigingen. Zo zette hij de Rotterdamse leraar
aan tot mededinging in een prijsvraag die het Nuyensfonds in 1935
uitschreef, namelijk om binnen twee jaar een overzicht te schrijven van
de geschiedenis van de katholieke kerk in Nederland vanaf de Hervorming
tot de twintigste eeuw. Deze prijsvraag is van beslissende betekenis
geworden in Rogiers loopbaan. Hij leverde in 1937 overigens geen kant
en klaar manuscript voor het beoogde 'handboek' in, maar wel
een 'doos vol voorstudies' waarmee hij bij de jury grote
bewondering en waardering oogstte. In die jaren blijkt het idee bij hem
te zijn gerijpt, een geschiedenis van het Nederlands katholicisme te
schrijven in twee monografische studies: een over protestantisering en
overleving van het katholicisme in de 16e en 17e eeuw en een over de
herleving in de 19e en 20e eeuw. Zonder deze (voor)studies achtte hij
het schrijven van een meer omvattend handboek voorbarig. Inmiddels
entameerde hij een studie die zijn 
&lt;em&gt;opus magnum&lt;/em&gt;

zou opleveren: 
&lt;em&gt;Geschiedenis van het Katholicisme in Noord-Nederland in de 16e en
17e eeuw (1945-1947).&lt;/em&gt;

In dit tweedelige werk, waarvan het manuscript reeds tijdens de oorlog
werd voltooid maar dat pas nadien kon verschijnen, ontvouwde hij zijn
opvattingen over het proces van de geleidelijke protestantisering tegen
de gangbare opvatting in, dat de Noordelijke Nederlanden spontaan naar
het protestantisme zouden zijn overgegaan, betoogde Rogier dat de
katholieken in het betreffende tijdvak ten gevolge van een proces van
politieke en sociaal-economische onderdrukking geleidelijk waren
geprotestantiseerd, een Nederlandse variant derhalve van het beginsel 
&lt;em&gt;cuius regio illius et religio.&lt;/em&gt;

Aanzienlijke delen van Noord-Nederland waren katholiek gebleven,
wanneer namelijk de continu&amp;iuml;teit in de bediening van de katholieke
godsdienst niet was verbroken dan wel de contrareformatie tijdig voet
aan de grond had gekregen. Mede onder aandrang van elders verleende de
Katholieke Universiteit te Nijmegen op 15 september 1947 haar eerste
eredoctoraat in haar bestaan aan de auteur van dit standaardwerk.&lt;/p&gt;
&lt;p&gt;Min of meer toevallig kon Rogier ook de andere door hem voorgestelde
monografie, namelijk over de geschiedenis van katholieke herleving in
de 19e en 20e eeuw, binnen niet al te lange tijd daarna doen
verschijnen. Bij de viering van het eeuwfeest van het herstel der
bisschoppelijke bestuursindeling in Nederland (1953), publiceerde hij
samen met de priester N. de Rooy het gedenkboek 
&lt;em&gt;In vrijheid herboren. Katholiek Nederland, 1853-1953.&lt;/em&gt;

Met toestemming van de mede-auteur verzorgde hij onder de titel 
&lt;em&gt;Katholieke herleving&lt;/em&gt;

(1956) een bewerking van dit boek die alleen op zijn naam kwam te
staan. Behalve van het onderzoek voor de studie over Schrant kon hij
voor deze publikatie ook profiteren van het onderzoek dat hij,
geassisteerd door het latere Tweede-Kamerlid G. Ruygers, tijdens de
oorlogsjaren in opdracht van het dagblad 
&lt;em&gt;De Tijd&lt;/em&gt;

reeds had verricht ten behoeve van het in 1946 te vieren eeuwfeest van
dit katholieke dagblad; wegens meningsverschillen tussen auteur en
directie was het echter niet tot een publikatie gekomen. Door zijn
openhartige beschrijving van de geschiedenis der katholieke emancipatie
- een term overigens die hij wenste te reserveren voor de
godsdienstvrijheid die de Bataafse Revolutie had gebracht - oogstte
Rogier naast veel lof en bewondering ook heftige kritiek, zelfs uit
Vaticaanse kringen. Vooral zijn kritische behandeling van de
integralistische beweging stuitte op verzet.&lt;/p&gt;
&lt;p&gt;Kort na zijn eredoctoraat werd Rogier, in 1947, door de Katholieke
Universiteit te Nijmegen tot hoogleraar benoemd. Eigenlijk was een
speciale leerstoel voor de geschiedenis van het Nederlands katholicisme
voor hem voorzien, maar door de plotselinge dood van prof.dr. J.D.M.
Cornelissen werd Rogier als diens opvolger belast met de leerstoel voor
vaderlandse en algemene geschiedenis der nieuwere tijden. Dank zij deze
veel ruimere leeropdracht, die hij tot aan zijn emeritaat in 1964 heeft
vervuld, heeft hij zich ook belangrijk in den brede kunnen ontplooien.
De geschiedenis van het Nederlands katholicisme behield weliswaar zijn
voorliefde, maar daarnaast gaf hij in colleges en geschriften blijk van
een gedegen kennis van zaken omtrent de vaderlandse en de algemene
geschiedenis.&lt;/p&gt;
&lt;p&gt;In zijn inaugurele rede over 
&lt;em&gt;Paulus Buys en Leicester&lt;/em&gt;

(1948) kwam Rogier over enige themata te spreken, die de kern van zijn
visie op de Nederlandse geschiedenis raakten en waarop hij in de
volgende jaren regelmatig terugkwam en waarover hij &amp;eacute;&amp;eacute;n
enkele keer - overigens ongaarne - ook polemiseerde: was de Nederlandse
opstand 
&lt;em&gt;haec libertatis ergo&lt;/em&gt;

of 
&lt;em&gt;haec religionis ergo&lt;/em&gt;

uitgebroken, en welke rol hadden Willem van Oranje en de andere Oranjes
daarbij gespeeld? Meestal behandelde hij deze kwesties in
gelegenheidsartikelen of bijdragen voor bredere publikaties, soms ook
in redevoeringen. Slechts eenmaal gaf hij in een synthese zijn visie op
het verloren grotere vaderland: 
&lt;em&gt;Eenheid en scheiding&lt;/em&gt;

(1952), oorspronkelijk als tweede deel geschreven voor de 
&lt;em&gt;Geschiedenis der Nederlanden&lt;/em&gt;

onder red. van L.G.J. Verbeme. Het handelt over de periode 1477-1795.
Met dit handboek, dat hij als invaller voor een collega in enkele
vakantiemaanden schreef, vult Rogier tot op de huidige dag, blijkens de
aanhoudende herdrukken, een leemte in de geschiedschrijving.&lt;/p&gt;
&lt;p&gt;Tweemaal heeft Rogier een offici&amp;euml;le opdracht ontvangen voor een
stuk geschiedschrijving van de Tweede Wereldoorlog, zonder dat het
overigens tot concrete resultaten heeft geleid. De minister van
Onderwijs verleende hem in 1951 de opdracht, om in samenwerking met
C.D.J. Brandt, I.J. Brugmans en J.C.H. de Pater ten behoeve van het
Rijksinstituut voor Oorlogsdocumentatie de geschiedenis van Nederland
in oorlogstijd te schrijven. Het verrichte onderzoek heeft niet tot een
publikatie geleid. In 1955 is de opdracht ingetrokken en door dr. L. de
Jong overgenomen. Van het gemeentebestuur van Nijmegen heeft Rogier in
1953 het verzoek ontvangen, om de oorlogsgeschiedenis van deze stad te
schrijven. Om redenen van discretie heeft hij deze opdracht
uiteindelijk niet willen uitvoeren. De uitvoerige aantekeningen van het
onderzoek bevinden zich in het gemeentearchief van Nijmegen.&lt;/p&gt;
&lt;p&gt;Men zou Rogier een typische 'laatbloeier' kunnen noemen. Hij
bereikte zijn grootste produktiviteit toen hij de vijftig reeds was
gepasseerd. Behalve de genoemde grotere werken leverde hij ook vele
kleine bijdragen. Daaronder is het genre biografie&amp;euml;n ruim
vertegenwoordigd; mede door zijn oog voor het pikante detail heeft
Rogier zich met zijn rake karakterschetsen een faam als biograaf
verworven. De verspreide opstellen zijn gebundeld bij gelegenheid van
Rogiers zestigste, zeventigste en tachtigste (postuum) verjaardag,
respectievelijk onder de titels 
&lt;em&gt;Beschouwing en onderzoek&lt;/em&gt;

(1954), 
&lt;em&gt;Terugblik en uitzicht&lt;/em&gt;

(1964-65. 2 dln.) en 
&lt;em&gt;Herdenken en herzien&lt;/em&gt;

[1974]. Het accent van dit oeuvre ligt onmiskenbaar op de Nederlandse
geschiedenis; mede hierdoor genoot hij weinig internationale
bekendheid, al reikte zijn horizon &amp;eacute;n door literatuurstudie
&amp;eacute;n door relaties verder dan de nationale grenzen. Samen met R.
Aubert en M.D. Knowles vormde Rogier in 1963 de redactie voor een
internationale 
&lt;em&gt;Geschiedenis van de kerk&lt;/em&gt;

in tien delen; zelf nam hij het zevende deel 
&lt;em&gt;De kerk in het tijdperk van verlichting en revolutie&lt;/em&gt;

(1964) voor zijn rekening.&lt;/p&gt;
&lt;p&gt;Kenmerkend voor Rogiers publikaties is zijn uitzonderlijk vermogen
tot synthese, zelfs in die gevallen waarin hij over een kennis van
zaken beschikte die beperkt bleef tot de gangbare literatuur. Niet in
het minst ook door zijn literaire talenten wist hij toch altijd een
geschiedverhaal van niveau te brengen. Daardoor behoort hij tot de
beste vertegenwoordigers van de narratieve geschiedschrijving,
overigens met alle beperkingen van dien. Zo stond niet in alle gevallen
de uitslag van de tweekamp vast, die de geschiedschrijver en de
literator telkens weer hadden uit te vechten Hierin kan waarschijnlijk
mede de oorzaak worden gezocht voor het gegeven, dat Rogier het
notenapparaat van zijn publikaties over het algemeen nogal verwaarloosd
heeft, waardoor hij latere onderzoekers herhaaldelijk voor problemen
plaatst. In ieder geval leed het voor hem geen enkele twijfel dat
geschiedbeoefening een literaire discipline was, die als zodanig ten
volle in de faculteit der letteren thuis hoorde; een andere
wetenschapstheoretische ondergrond was hem vreemd. Kritiek, zoals o.a.
Jan Romein op bovengenoemde punten leverde, kon Rogier maar moeilijk
velen, welke kwetsbaarheid wellicht mede uit zijn autodidactische
achtergrond mag worden verklaard.&lt;/p&gt;
&lt;p&gt;Hoewel hij als hoogleraar vele studenten heeft gevormd en een groot
aantal van hen - in de letterlijke zin van het woord - heeft
gepromoveerd tot een dissertatie, zou het te ver voeren om van een
'school-Rogier' te spreken. Wel kan met recht worden
volgehouden, dat hij samen met zijn even oude collega-hoogleraar voor
middeleeuwse geschiedenis, R.R. Post, in Nijmegen een generatie van
katholieke historici heeft geschoold. Beide hoogleraren vulden elkaar
in hoge mate aan: de creatieve geschiedschrijver Rogier met de
evocatieve pen enerzijds en Post, de nuchtere onderzoeker voor wie
historische feiten primeerden, anderzijds. Jarenlang is van dit
'Nijmeegse koppel' aantrekkingskracht uitgegaan op de
katholieke geschiedenis-studenten van Nederland.&lt;/p&gt;
&lt;p&gt;Niet slechts als onderzoeker, auteur en docent was Rogier
wetenschappelijk actief, maar eveneens als bestuurder en organisator.
Hij vervulde bestuurlijke en adviserende functies voor vele
toonaangevende instellingen en organen van historisch-wetenschappelijke
arbeid in Nederland, o.m. Historisch Genootschap, Internationaal
Instituut voor Sociale Geschiedenis, Organisatie voor
zuiver-wetenschappelijk onderzoek. Rijksinstituut voor
Oorlogsdocumentatie. Sinds 1955 was hij lid van de Koninklijke
Nederlandse Akademie van Wetenschappen. Hoezeer de bevordering van
zowel de kerkgeschiedenis als van de locale geschiedenis zijn aandacht
behielden, ook toen hij hoogleraar was, blijkt wel uit zijn
initiatieven bij de oprichting van twee tijdschriften. Niet in het
laatst dank zij de stimulerende aandrang van Rogier kwam in 1954 
&lt;em&gt;Numaga&lt;/em&gt;

van de grond, een 'tijdschrift gewijd aan heden en verleden van
Nijmegen' waarvan hij bovendien vele jaren het voorzitterschap van
de redactie vervulde. Hij had een belangrijk aandeel in de samenvoeging
van de diocesane kerkhistorische tijdschriften 
&lt;em&gt;Haarlemse Bijdragen&lt;/em&gt;

en 
&lt;em&gt;Archief voor de geschiedenis van het Aartsbisdom Utrecht&lt;/em&gt;

in 1959 tot het Nederlandse tijdschrift voor katholieke
kerkgeschiedenis 
&lt;em&gt;Archief voor de Geschiedenis van de Katholieke Kerk in
Nederland:&lt;/em&gt;

gedurende een korte overgangsperiode (1969/70) was hij tevens
voorzitter van de redactie van dit tijdschrift.&lt;/p&gt;
&lt;p&gt;Ook in ander dan strikt wetenschappelijk opzicht zijn de jaren van
Rogiers hoogleraarschap te beschouwen als het hoogtepunt uit zijn
loopbaan. In het bijzonder deed hij van zich spreken als redenaar. Bij
talrijke gelegenheden droeg hij met verve zijn opvattingen uit, waarmee
hij zich expressis verbis engageerde in kerkelijke en maatschappelijke
ontwikkelingen. Geheel in de traditie van de katholieke
geschiedbeoefening sinds de tweede helft van de 19e eeuw bij
achtereenvolgens W.F.J. Nuyens, Joseph Alberdingk Thijm en Gerard Brom,
vertolkte Rogier als historicus in woord en geschrift emancipatorische
tendensen en verlangens van de Nederlandse katholieken. Daarbij
profileerde hij zich als uitgesproken vertegenwoordiger van het
'open katholicisme' door zijn roemruchte rede over 
&lt;em&gt;Het verschijnsel der culturele inertie bij de Nederlandse
katholieken&lt;/em&gt;

(1958).&lt;/p&gt;
&lt;p&gt;Hoewel Rogier zo niet sceptisch dan toch kritisch stond tegenover
diverse verschijningsvormen van het verzuilde katholicisme, heeft hij
de katholieke gemeenschap in talrijke functies gediend, zowel op
maatschappelijk als op meer kerkelijk gebied. Na de Tweede Wereldoorlog
was hij enige jaren voorzitter van de Katholieke Actie in het bisdom
Haarlem. Vele jaren was hij voorzitter van het Thijmgenootschap, de
katholieke vereniging voor wetenschapsbeoefening, en
secretaris-penningmeester van het Nuyensfonds. Gedurende de jaren
vijftig had hij zitting in het bestuur van het Katholiek
Sociaal-Kerkelijk Instituut te 's-Gravenhage. Steeds ging het
hierbij echter om nevenfuncties, zijn hoofdberoep als hoogleraar wenste
hij niet op te geven. Als lid van de Katholieke Volkspartij werd Rogier
in 1952 gepolst als minister van Onderwijs, maar hij weigerde, zoals
hij ook het verzoek om hoofdredacteur van het dagblad 
&lt;em&gt;De Tijd&lt;/em&gt;

te worden afwees. Wegens zijn wetenschappelijke, maatschappelijke en
kerkelijke verdiensten ontving Rogier diverse hoge binnen- en
buitenlandse onderscheidingen.&lt;/p&gt;
&lt;p&gt;Vrijheids- en waarheidszin, dat zijn twee beginselen geweest
waardoor Rogier zich in al zijn werken heeft laten leiden. Die
historische gebeurtenissen en ontwikkelingen trokken zijn bijzondere
belangstelling, wanneer de vrijheid van mens, kerk of volk in het
geding was. Met niets en niemand ontziende ijver streefde hij ernaar -
met zijn eigen woorden - om de waarheid te achterhalen en deze
vervolgens te openbaren; dat was de kern van zijn 'historische
wijsbegeerte', in de meest oorspronkelijke betekenis van het woord.
Wanneer zijn integriteit als vorser en auteur op het spel stond, was
hij letterlijk niet te verbidden. Onder geen voorwaarde liet hij zich
weerhouden, openhartig voor zijn overtuiging uit te komen en hij duldde
geen enkele inbreuk op zijn wetenschappelijke onafhankelijkheid, ook
niet als hij kritiek moest leveren op personen of instellingen die hem
op zich dierbaar waren. Zulks wil echter geenszins zeggen dat Rogier
bij voorkeur eenzijdige standpunten innam. Als rechtgeaard historicus
streefde hij er veeleer naar om de betrekkelijkheid van alle menselijk
handelen in het licht te stellen. Deze relativeringsdrang als
uitdrukkelijk kenmerk van zijn geschiedkundig oeuvre is reeds te
destilleren uit de titels van zijn werken, bijv. 
&lt;em&gt;Eenheid en scheiding. Terugblik en uitzicht. Herdenken en herzien.
Vandaag en morgen.&lt;/em&gt;
&lt;/p&gt;
&lt;p&gt;Uit innerlijke overtuiging was de geboren Rotterdammer Rogier
voorstander van een open katholicisme, zoals verankerd in de beste
erasmiaanse traditie. Hij bracht deze openheid onder meer in praktijk
doordat hij vele jaren leraar was aan een niet-katholieke school, toen
zulks allerminst algemeen aanvaard was, noch onder katholieken noch
onder niet-katholieken. Uit zijn correspondentie blijkt, dat hij voor
deze non-confonnistische positie doelbewust heeft gekozen, mede omdat
hij op die manier als katholiek des te beter een werk van apostolaat
kon bedrijven. Rogier had onmiskenbaar een apologetische inslag,
terwijl hij van de andere kant heilige huisjes nooit spaarde. Zo is ook
de schijnbare tegenstrijdigheid tussen vaderlanderschap en
katholiek-zijn in zijn publikaties vaak aanwezig, minstens latent, tot
waar het de verhouding met het protestantisme betreft. Zijn meermalen
beleden overtuiging, dat elke katholieke Nederlander was opgegroeid in
het voortdurende bewustzijn 'niet protestant te zijn', had
zeker ook betrekking op hemzelf. Behalve met geestelijke vermogens van
formaat - een scherpe intelligentie, een ijzersterk geheugen en
literaire talenten - was Rogier ook begaafd met een sterk karakter.
Bovenal was hij een wilsmens. Vanuit een voluntaristische
plichtsopvatting ontplooide hij met een grote mate van zelfdiscipline
tot op hoge leeftijd een enorme werkkracht. Met nuchtere realiteitszin
en zelfs zekere 'R&amp;uuml;cksichtslosigkeit' pareerde hij
scrupules, als er daden gesteld moesten worden. Onder zijn studenten
genoot hij in dit opzicht zelfs een bepaalde reputatie, hetgeen hem
overigens niet verhinderde om levenslang een vertrouwensrelatie met
velen van hen te onderhouden. Een diepe eerbied voor de jeugd in het
algemeen lag daaraan mede ten grondslag.&lt;/p&gt;
&lt;p&gt;
  &lt;a href='agedeelte'&gt;A: &lt;/a&gt;Archief-L.J. Rogier in het Katholiek Documentatie Centrum te
Nijmegen.&lt;/p&gt;
&lt;p&gt;
  &lt;a href='pgedeelte'&gt;P: &lt;/a&gt;Volledige bibliografie van Rogiers geschriften in bovengenoemd
archief. De bibliografie van zijn wetenschappelijke publikaties kan men
aantreffen in de bundels 
&lt;em&gt;Terugblik en Uitzicht. Verspreide opstellen van L.J. Rogier&lt;/em&gt;

(Hilversum [enz.], 1965) II, 841-865 en 
&lt;em&gt;Herdenken en herzien. Verzamelde opstellen van L.J. Rogier&lt;/em&gt;

(Bilthoven, 1974) 502-505. Postuum is van zijn hand verschenen 
&lt;em&gt;Vandaag en morgen&lt;/em&gt;

(Bilthoven, 1974), een essay over de actuele situatie van het
Nederlands katholicisme.&lt;/p&gt;
&lt;p&gt;
  &lt;a href='lgedeelte'&gt;L: &lt;/a&gt;J.A. Bornewasser, 'Geschiedwetenschap en engagement bij
L.J. Rogier (1894-1974)', in 
&lt;em&gt;Tijdschrift voor geschiedenis&lt;/em&gt;

87 (1974) 443-459; idem, in 
&lt;em&gt;Bijdragen en mededelingen betreffende de geschiedenis der
Nederlanden&lt;/em&gt;

90 (1975) 71-80.&lt;/p&gt;

&lt;p&gt;&lt;a href=&amp;quot;igedeelte&amp;quot;&gt;I: &lt;/a&gt;
Katholiek Documentatie Centrum te Nijmegen, Collectie personen: afb. 2A7935 [Foto: Marius Heijligers; Rogier omstreeks 1964].&lt;/p&gt;





&lt;p&gt;J.H. Roes&lt;/p&gt; 
&lt;dtml-var bwn_footer&gt;</text>
  </biography>
</biodes>

