<biodes version="1.0">
  <fileDesc>
    <title>Smeding, Sikke (1889-1967)</title>
    <ref target="http://resources.huygens.knaw.nl/bwn1880-2000/lemmata/bwn4/smeding"/>
    <publisher>
      <name>Biografisch Woordenboek van Nederland:1880-2000</name>
      <ref target="http://resources.huygens.knaw.nl/bwn1880-2000"/>
    </publisher>
  </fileDesc>
  <person>
    <idno type="id">smeding</idno>
    <persName><name type="geslachtsnaam">Smeding</name>, Sikke</persName>
    <sex value="1"/>
    <event type="birth" when="1889"/>
    <event type="death" when="1967"/>
    <state type="occupation">landbouwkundige</state>
    <state type="occupation">bestuurder</state>
    <state type="occupation">burgemeester</state>
  </person>
  <biography>
    <graphic url="http://resources.huygens.knaw.nl/bwn1880-2000/lemmata/bwn4/images/images/SMEDING.jpg"/>
    <text>&lt;dtml-var bwn_header&gt;
 &lt;p class='genealogie'&gt;
  &lt;strong&gt;Smeding, Sikke&lt;/strong&gt;, landbouwkundig ingenieur en bestuurder (Witmarsum (F.) 6-2-1889 - Lunteren (Gld.) 6-12-1967). Zoon van Dooitze Smeding, ambtenaar van de burgerlijke stand,
  en Geertje Bangma. Gehuwd op 17-9-1918 met Anna Catharina de
  Veer. Uit dit huwelijk werden 1 zoon en 1 dochter geboren.
&lt;/p&gt;

&lt;img src=&amp;quot;images/SMEDING.jpg&amp;quot; align=&amp;quot;right&amp;quot; BORDER=&amp;quot;0&amp;quot; alt=&amp;quot;afbeelding van Smeding, Sikke&amp;quot; class=&amp;quot;bwnimg&amp;quot;&gt;

&lt;p&gt;Aangezien hij was opgegroeid op het Friese platteland, viel
    de keuze voor een voortgezette studie Sikke Smeding niet
    moeilijk. Na de HBS in Leeuwarden ging hij in 1909 naar de
    Rijks Hoogere Land-, Tuin-, en Boschbouwschool te Wageningen,
    waar hij - tijdens de mobilisatie zijn studie met de militaire
    dienstplicht combinerend - in december 1914 afstudeerde in de
    landbouwkunde; de omzetting van deze school in een hogeschool
    zou hem in 1918 met terugwerkende kracht de titel van
    landbouwkundig ingenieur bezorgen.&lt;/p&gt;
&lt;p&gt;In oktober 1915 werd Smeding benoemd tot 'adspirant'
    (leraar) aan de Rijkslandbouwwinterschool te Schagen. Reeds
    anderhalf jaar later volgde de promotie tot
    rijkslandbouwconsulent voor Noord-Holland en directeur van deze
    school. In deze functie raakte Smeding, na de grote
    watersnoodramp van januari 1916 in Noord-Holland, betrokken bij
    het onderzoek naar het in cultuur brengen van met zout water
    overstroomde gronden. Zijn bevindingen publiceerde hij in 1921
    in de 
    &lt;em&gt;Verslagen en Medeelingen van de Directie van den
    Landbouw&lt;/em&gt;

    , waarin methodiek en resultaten van het landbouwkundig
    onderzoek door hem nauwkeurig werden opgetekend. Met deze
    publikatie oogstte hij veel lof onder vakgenoten.&lt;/p&gt;
&lt;p&gt;Inmiddels was een bescheiden begin gemaakt met de uitvoering
    van het Zuiderzeeproject, dat de afsluiting en gedeeltelijke
    drooglegging van deze binnenzee beoogde. Aangezien Smeding over
    praktische ervaring beschikte met betrekking tot de ontginning
    van zilte gronden, trad hij steeds meer op de voorgrond. Zo
    werd hij in 1922 lid van de door de regering ingestelde
    Commissie-Lovink, die op basis van economisch-landbouwkundig
    onderzoek krachtig pleitte voor voortzetting van de
    Zuiderzeewerken. In haar eindrapport adviseerde zij voor de
    aanleg van een proefpolder. De gelegenheid daartoe deed zich
    voor in 1927 nabij Andijk, waar een terrein van ongeveer 40
    hectare op de zee werd gewonnen. Smeding kreeg er de leiding
    over het landbouwkundig onderzoek. Op bedrijfsschaal werden
    hier proeven gedaan op het gebied van ontwatering, ontzilting,
    bodemrijping, gewassenkeuze en grondbewerking van de
    drooggevallen zoute gronden. Theorie en praktijk gingen daarbij
    hand in hand.&lt;/p&gt;
&lt;p&gt;In 1929, kort voor het droogvallen van de Wieringermeer,
    kreeg Smeding samen met twee oud-studiegenoten opdracht een
    rapport te schrijven over de wijze waarop deze nieuwe polder
    zou moeten worden ingericht en ontwikkeld. In mei 1930 vormde
    dit drietal, onder voorzitterschap van Smeding, de voorlopige
    directie van de Dienst voor het in cultuur brengen van de in de
    Wieringermeer drooggevallen gronden, kortweg Directie
    Wieringermeer genoemd. Smeding en zijn gezin verlieten Schagen
    en vestigden zich in Alkmaar, zijn nieuwe standplaats. Toen er
    binnen de driehoofdige directie een competentiegeschil onstond,
    kwam hij met ingang van 1 januari 1935 alleen aan het hoofd van
    de Dienst te staan.&lt;/p&gt;
&lt;p&gt;Daar de rijksoverheid nooit eerder, naast de bedijking, ook
    de inrichting en ontwikkeling van nieuwgewonnen land op zich
    had genomen, moest Smeding pionierswerk verzetten. Zijn
    primaire doelstelling was van de onherbergzame polder een
    rationeel ingerichte, vruchtbare landbouwstreek te maken, en om
    dit te verwezenlijken trok hij de werkzaamheden zoveel mogelijk
    naar zich toe. In zijn functie werd hem trouwens een grote mate
    van zelfstandigheid gelaten, zodat hij veel zaken naar eigen
    goeddunken kon regelen. Smeding gaf blijk van een duidelijke
    visie en een grote dadendrang. Vooral de stichting van een
    grootlandbouwbedrijf voor de tijdelijke staatsexploitatie van
    de zoute gronden baarde veel opzien. Bovendien wist hij de
    regering ervan te overtuigen dat in de beginfase onderzoek,
    beleidsvoorbereiding, uitvoering en domeinbeheer dienden te
    worden toevertrouwd aan een en dezelfde projectorganisatie.&lt;/p&gt;
&lt;p&gt;In 1937 kwam met de instelling van het openbaar lichaam De
    Wieringermeer een definitieve bestuurs- en beheersorganisatie
    voor het nieuwe gebied tot stand. Aan dit lichaam werden alle
    taken van het Rijk, gemeente en waterschap opgedragen,
    inclusief het eigendomsbeheer van de staatsdomeinen. Hoewel
    Smeding een landbouwkundige opleiding had genoten, kreeg hij
    als directeur en voorzitter van De Wieringermeer te maken met
    elk aspect van het geleidelijk in de polder tot ontwikkeling
    komende economische, sociale en culturele leven. De
    verstrengeling van functies en taken werkte onmiskenbaar
    paternalisme in de hand. De nieuwe polderbewoners meenden dan
    ook dat de hoedanigheden van 'landheer, huisbaas en
    burgemeester' moeilijk in &amp;eacute;&amp;eacute;n persoon te verenigen
    waren. Smedings objectiviteit en deskundigheid werden echter
    nimmer in twijfel getrokken.&lt;/p&gt;
&lt;p&gt;Nog voordat de Wieringermeer in juni 1941 aan de normale
    bestuursorganen als gemeente en heemraadschap was overgedragen,
    vroeg de drooglegging van de Noordoostpolder de aandacht van
    Smedings dienst. Medio 1941 kreeg hij persoonlijk de opdracht
    de werkzaamheden om deze polder in cultuur te brengen ten
    uitvoer te brengen. Hij werd tevens benoemd tot landdrost van
    het openbaar lichaam De Noordoostelijke Polder, de instantie
    die was belast met de uitvoering van de gemeentelijke taken. Zo
    aanvaardde Smeding op 52-jarige leeftijd deze nieuwe uitdaging.
    Met zijn gezin en medewerkers verhuisde hij van Alkmaar naar
    Zwolle. Ondanks de problemen die de Duitse bezetting voor de
    voortgang van de ontginningswerkzaamheden opwierp, bleef
    Smeding op zijn post. Zijn doel was de continu&amp;iuml;teit van
    het project en de handhaving van de eigen organisatie. Hij
    ervoer de oorlogsjaren als een 'beroerde en angstige tijd', ook
    omdat de illegaliteit in de Noordoostpolder actief was. Smeding
    hield zich hier verre van, maar stond de verzetsactiviteiten
    oogluikend toe. Toen na de bevrijding de polder er in een
    desolate toestand bijlag, was hij opnieuw de man die de
    herstelwerkzaamheden voortvarend ter hand nam.&lt;/p&gt;
&lt;p&gt;Onder Smedings persoonlijke leiding nam de toepassing van de
    landbouwwetenschap in de Noordoostpolder een grote vlucht. In
    woord en geschrift besteedde hij aandacht aan de inrichting en
    ontwikkeling van het 'nieuwe land'. Als kroon op zijn werk
    ontving hij in maart 1948 een eredoctoraat in de landbouwkunde
    van de Landbouwhogeschool te Wageningen. In de laatste jaren
    van zijn loopbaan werd Smeding geconfronteerd met algemene
    landbouwkundige vraagstukken en problemen, zoals de kwestie van
    de kleine boeren en de herstructurering van landbouwgebieden op
    het oude land. De overheid wilde agrari&amp;euml;rs die door de
    sanering van landbouwgronden werkloos dreigden te worden,
    nieuwe gronden toewijzen in de polders. De toenemende
    bemoeienis van de Haagse politici en ambtenaren was Smeding een
    doorn in het oog. Tot aan zijn pensionering heeft hij zich fel
    verzet tegen het dienstbaar stellen van het nieuwe land aan het
    oude land. Hij gunde alleen vakbekwame boeren, die bovendien
    als kolonist een bijdrage zouden kunnen leveren aan de vorming
    van een nieuwe samenleving, een plaats in de polders.&lt;/p&gt;
&lt;p&gt;Ook na zijn afscheid als directeur-landdrost in 1954 bleef
    Smeding nauw betrokken bij het Zuiderzeeproject. Hij was de
    stuwende kracht achter de uitgave in 1955 van het boek 
    &lt;em&gt;Wording en opbouw van de Wieringermeer. Geschiedenis van de
    ontginning en kolonisatie van de eerste IJsselmeerpolder&lt;/em&gt;

    . Verder trad hij toe tot tal van adviescommissies betreffende
    de Zuiderzeewerken. Na het overlijden van zijn vrouw in 1962
    verhuisde Smeding naar een rusthuis in Lunteren, waar hij zijn
    laatste jaren doorbracht, zich tot aan zijn dood verdiepend in
    de hem toegezonden rapporten en nota's over het werk in de
    Flevopolders.&lt;/p&gt;
&lt;p&gt;Sikke Smeding was het traditionele type van de hoge
    ambtenaar zoals die in zijn tijd kon optreden: uiterlijk steeds
    onberispelijk gekleed, met hoge hoed en keurig in het pak, was
    hij gestreng voor zichzelf en anderen en gehecht aan autoriteit
    en hem te bewijzen respect. Smeding heeft het Zuiderzeeproject
    onschatbare diensten bewezen. Hij gaf de inrichting en
    ontwikkeling van de IJsselmeerpolders een
    landbouwwetenschappelijk en bestuurlijk fundament en drukte
    zijn stempel op de wording van een nieuwe samenleving in de
    Wieringermeer en de Noordoostpolder.&lt;/p&gt;
&lt;p&gt;
  &lt;a href='agedeelte'&gt;A: &lt;/a&gt;Particuliere bescheiden betreffende S. Smeding,
  waaronder het manuscript van zijn memoires, in familiebezit.
  Persoonsdossier-S. Smeding bij de Directie Flevoland van
  Rijkswaterstaat te Lelystad.&lt;/p&gt;
&lt;p&gt;
  &lt;a href='pgedeelte'&gt;P: &lt;/a&gt;
  De belangrijkste publikaties worden vermeld in het onder L
    genoemde werk van Hermsen, 158.
&lt;/p&gt;
&lt;p&gt;
  &lt;a href='lgedeelte'&gt;L: &lt;/a&gt;D.G.W. Spitzen, '''Veld''-heer Smeding', in 
  &lt;em&gt;Langs gewonnen velden. Facetten van Smedings werk&lt;/em&gt;

  . Onder red. van A.J. Zuur [e.a.] (Wageningen, 1954) 7-18; C.C.
  van Baalen, 
  &lt;em&gt;Paradijs in oorlogstijd? Onderduikers in de Noordoostpolder
  1942-1945&lt;/em&gt;

  (Zwolle, 1986); E. Hermsen, 
  &lt;em&gt;Dr.ir. S. Smeding, directeur landdrost van de Wieringermeer en
  de Noordoostpolder 1930-1954&lt;/em&gt;

  ([Zutphen] 1988); A.M.C. van Dissel, 'Wieringermeer- en
  Noordoostpolder ''meesterstuk'' van Sikke Smeding', in 
  &lt;em&gt;Het Zuiderzeeproject. Voor- en tegenstanders, plannenmakers en
  uitvoerders&lt;/em&gt;

  . Onder red. van G.H.L. Tiesinga (Zutphen, 1990) 43-47; idem, 
  &lt;em&gt;59 jaar eigengereide doeners in Flevoland, Noordoostpolder en
  Wieringermeer. Rijksdienst voor de IJsselmeerpolders
  1930-1989&lt;/em&gt;

  (Zutphen, 1991); J.P. Verkaik en P.C. van Royen, 
  &lt;em&gt;50 jaar bestuur in Flevoland, Noordoostpolder en
  Wieringermeer. Het Openbaar Lichaam in de Zuiderzee- en
  IJsselmeerpolders, 1937 - 1987&lt;/em&gt;

  (Zutphen, 1993).&lt;/p&gt;
&lt;p&gt;
&lt;a href=&amp;quot;igedeelte&amp;quot;&gt;I: &lt;/a&gt;&lt;i&gt;Persoonlijkheden in het Koninkrijk der Nederlanden in woord en beeld.&lt;/i&gt; Onder hoofdred. van H.P. van den Aardweg (Amsterdam 1938) 1369.
&lt;/p&gt;

&lt;p&gt;Mw. A.M.C. van Dissel&lt;/p&gt; 
&lt;dtml-var bwn_footer&gt;</text>
  </biography>
</biodes>

