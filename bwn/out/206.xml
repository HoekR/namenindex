<biodes version="1.0">
  <fileDesc>
    <title>Bonger, Andries (1861-1936)</title>
    <ref target="http://resources.huygens.knaw.nl/bwn1880-2000/lemmata/bwn3/bonger"/>
    <publisher>
      <name>Biografisch Woordenboek van Nederland:1880-2000</name>
      <ref target="http://resources.huygens.knaw.nl/bwn1880-2000"/>
    </publisher>
  </fileDesc>
  <person>
    <idno type="id">bonger_3</idno>
    <persName><name type="geslachtsnaam">Bonger</name>, Andries</persName>
    <sex value="1"/>
    <event type="birth" when="1861"/>
    <event type="death" when="1936"/>
    <state type="occupation">ondernemer</state>
    <state type="occupation">kunstverzamelaar</state>
  </person>
  <biography>
    <text>&lt;dtml-var bwn_header&gt;
 &lt;p class='genealogie'&gt;
  &lt;strong&gt;Bonger, Andries&lt;/strong&gt;, assuradeur en collectioneur (Amsterdam 20-5-1861 - Amsterdam 20-1-1936).

  Zoon van Hendrik Christiaan Bonger, commissionair en assuradeur,
  en Hermina Louise Weissman. Gehuwd op 3-5-1888 met Anna Maria
  Louise van der Linden. Na haar overlijden (7-11-1931) gehuwd op
  9-4-1934 met Fran&amp;ccedil;oise Willemina Maria barones Van der Borch
  van Verwolde. Uit beide huwelijken werden geen kinderen geboren.
  

  

  
  &lt;/p&gt;
&lt;p&gt;Bonger kreeg, na een kleurloze, herhaaldelijk door hemzelf
    als hard gekenschetste jeugd, waarin hij in Amsterdam de Franse
    school en de Handelsschool doorliep, in november 1879 de kans
    zich, buiten bereik van de vaderlijke tucht, in vrijheid te
    ontplooien. Hij vertrok toen naar Parijs, waar hij tot in 1892
    werkte op een commissionairskantoor. Zijn eenzaamheid in die
    stad werd dragelijk toen hij toegang kreeg tot de woning van
    Conrad Busken Huet, met wie en met wiens enige zoon, Gideon,
    hij een hechte vriendschap sloot. In een brief aan mevrouw
    A.L.G. Bosboom-Toussaint, van 12 maart 1881, noemde Huet
    Bonger: 'Een knappe jongen op mijn woord, die Lessing,
    Sainte-Beuve en Shelley leest.' ledere zondagmorgen bezocht
    Bonger het Louvre, later daarbij vaak vergezeld door Theo van
    Gogh, die hij in 1882 leerde kennen. In 1885 logeerden de
    vrienden enkele dagen in de pastorie van Nuenen, waar Bonger
    kennismaakte met Vincent, die hij bijna dagelijks zou zien toen
    Vincent van februari 1884 tot februari 1886 in Parijs verbleef.
    In 1889 trad Bongers zuster met Theo in het huwelijk, zodat
    Bonger in 1890 emotioneel zeer betrokken raakte eerst bij de
    dood van Vincent en een half jaar later bij die van Theo. Op de
    begrafenis van Vincent maakte Bonger kennis met de schilder
    Emile Bernard; van 8 november 1891 dateert de kennismaking met
    Odilon Redon. De met deze kunstenaars aangeknoopte
    vriendschapsbanden zouden slechts door de dood verbroken
    worden.&lt;/p&gt;
&lt;p&gt;Het aanbod van de assurantiefirma W.E. Mercier te Amsterdam
    om chef en te eniger tijd firmant te worden, deed Bonger in
    1892 Parijs verlaten. Eerst vestigde hij zich te Hilversum,
    waar literatoren als Lodewijk van Deyssel en Johan de Meester
    bij hem over de vloer kwamen, in 1899 verkoos hij Amsterdam als
    woonplaats en in 1913 betrok hij, met zijn eerste vrouw, de
    voor hen in Aerdenhout gebouwde villa De Duindoorn. In 1918
    leerde hij de letterkundige Frans Erens kennen, met wie hij tot
    diens dood in 1935 in briefwisseling zou blijven. Een geregelde
    correspondentie onderhield hij ook met Bernard en Redon. Over
    en weer bezochten deze vrienden elkaar. Bongers
    maatschappelijke positie was niet gering: hij waslid van de
    verzekeringsfirma's W.E. Mercier en Sickler, Bonger &amp;amp; Co.
    en directeur van de verzekeringsmaatschappij &amp;quot;De Zee&amp;quot; van 1884.
    Ook was hij jarenlang voorzitter, ten slotte erevoorzitter, van
    de Vereniging van Assuradeuren. Toen onder zijn voorzitterschap
    de grondslagen waarop hier te lande het zeeverzekeringsbedrijf
    berustte, nagenoeg geheel werden herzien, kwam zijn grote
    kennis van het zeerecht hem daarbij zeer te stade.&lt;/p&gt;
&lt;p&gt;Bonger zal echter de geschiedenis ingaan als collectioneur
    van schilderijen van Bernard, Van Gogh en C&amp;eacute;zanne, maar
    bovenal van het volledige litografisch werk van Redon, welke
    vriend hem in 1916 ontviel. Zijn toen al internationaal bekend
    geworden schilderijenverzameling stelde hij, tot zijn
    levenseinde, keer op keer toegankelijk voor belangstellenden
    die hem met dit oogmerk uit binnen- en buitenland kwamen
    opzoeken.&lt;/p&gt;
&lt;p&gt;In 1924 keerde Bonger terug naar Amsterdam, waar in 1931
    zijn vrouw overleed. De opnieuw ingetreden eenzaamheid was
    haast ondragelijk. In 1934 werd te Rome, een stad die hij toen
    voor de eerste maal bezocht, zijn tweede huwelijk gesloten, dat
    nog geen volle twee jaren duren mocht.&lt;/p&gt;
&lt;p&gt;
  &lt;a href='agedeelte'&gt;A: &lt;/a&gt;Het overgrote deel van de collectie bevindt zich thans
  in particulier bezit. Brieven van Odilon Redon aan A. Bonger in
  de bibliotheek van het Prentenkabinet van het Rijksmuseum te
  Amsterdam.&lt;/p&gt;
&lt;p&gt;
  &lt;a href='lgedeelte'&gt;L: &lt;/a&gt;H.F. Asser, in 
  &lt;em&gt;Het verzekerings-archief&lt;/em&gt;

  17 (1936) II, 16; F.W.M. Bonger-van der Borch van Verwolde, in 
  &lt;em&gt;Jaarboek van de Maatschappij der Nederlandsche Letterkunde te
  Leiden 1936- 1937. Levensberichten&lt;/em&gt;

  112-122; 
  &lt;em&gt;Odilon Redon.&lt;/em&gt;

  [Tentoonstelling in het] Gemeentemuseum, Den Haag, 3 mei-23 juni
  1957. [Met inl. van Vitale Bloch, F.W.M. Bonger-van der Borch van
  Verwolde. 's-Gravenhage, 1957]; 
  &lt;em&gt;Andr&amp;eacute; Bonger en zijn kunstenaarsvrienden Redon, Bernard,
  Van Gogh.&lt;/em&gt;

  Tentoonstelling 6 juni - 6 aug. 1972, Rijksmuseum Amsterdam.
  [Inl. door K.G. Boon. Red. cat.: I.M. de Groot et al. Amsterdam,
  1972]; Harry G.M. Prick, 
  &lt;em&gt;Een weefsel van overpeinzingen. Causerie over Frans Erens in
  diens briefwisseling met Andries Bonger&lt;/em&gt;

  (Nijmegen, 1986); Suzy L&amp;eacute;vy, 
  &lt;em&gt;Lettres in&amp;eacute;dites d'Odilon Redon &amp;agrave; Bonger, Jourdain,
  Vi&amp;ntilde;es...&lt;/em&gt;

  (Paris, 1987).&lt;/p&gt;
&lt;p&gt;Harry G.M. Prick&lt;/p&gt; 
&lt;dtml-var bwn_footer&gt;</text>
  </biography>
</biodes>

