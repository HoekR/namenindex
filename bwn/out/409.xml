<biodes version="1.0">
  <fileDesc>
    <title>Dijck, Johannes Vitus van (1878-1930)</title>
    <ref target="http://resources.huygens.knaw.nl/bwn1880-2000/lemmata/bwn1/dijck"/>
    <publisher>
      <name>Biografisch Woordenboek van Nederland:1880-2000</name>
      <ref target="http://resources.huygens.knaw.nl/bwn1880-2000"/>
    </publisher>
  </fileDesc>
  <person>
    <idno type="id">dijck</idno>
    <persName><name type="geslachtsnaam">Dijck</name>, Johannes Vitus van</persName>
    <sex value="1"/>
    <event type="birth" when="1878"/>
    <event type="death" when="1930"/>
    <state type="occupation">jurist</state>
  </person>
  <biography>
    <text>&lt;dtml-var bwn_header&gt;
 &lt;p class='genealogie'&gt;
  &lt;strong&gt;Dijck, Johannes Vitus van&lt;/strong&gt;, strafrechtsgeleerde (Goor 18-11-1878 - 's-Gravenhage 26-10-1930).

Zoon van Godewien Arnold van Dijck, kapitein van het Oostindische
leger, en Henderieka Heeres. Gehuwd met Jacoba Wilhelmina Susanna
Reijnders op 8-7-1920. Uit dit huwelijk waren geen kinderen.



&lt;/p&gt;
&lt;p&gt;Van Dijck doorliep het gymnasium te Groningen, studeerde rechten en
promoveerde aldaar op 28 november 1905 tot doctor in de
rechtswetenschap op een proefschrift 
&lt;em&gt;Bijdragen tot de psychologie van den misdadiger&lt;/em&gt;

(Groningen, 1905). Zijn promotor was de hoogleraar strafrecht J. Domela
Nieuwenhuis. Tijdens het werk aan zijn dissertatie was hij werkzaam als
repetitor voor straf- en staatsrecht. Hij werd op 16 maart 1906
adjunct-commies op het departement van Justitie, doorliep daar alle
rangen en werd in 1916 raadadviseur bij dit ministerie. Op 9 maart 1922
werd Van Dijck benoemd tot hoogleraar in het strafrecht, de
strafvordering en de criminele psychologie aan de Universiteit van
Amsterdam. Op 26 juni 1922 aanvaardde hij zijn ambt met een rede 
&lt;em&gt;Reconstructie van strafbare feiten&lt;/em&gt;

(Alphen a/d Rijn, 1922). Hij bleef naast zijn werk als hoogleraar
werkzaam voor het ministerie van Justitie als raadadviseur in
buitengewone dienst. In augustus 1926 werd hij raadsheer -
plaatsvervanger in het gerechtshof in Amsterdam. Op 27 juni 1927 werd
hij benoemd tot raadsheer in de Hoge Raad der Nederlanden. Op 6
september 1927 werd hem met ingang van oktober daaraanvolgend eervol
ontslag verleend als hoogleraar. Doordat de vacature van de leerstoel
strafrecht in Amsterdam niet vervuld werd, werd hij op 27 juni 1928 als
tijdelijk buitengewoon hoogleraar benoemd.&lt;/p&gt;
&lt;p&gt;Zijn denkbeelden waren in sterke mate bepaald door die van de
Groningse filosoof-psycholoog G. Heymans. Als juridisch student volgde
hij diens colleges. Zijn belangstelling leidde ertoe, dat hij ook het
kandidaatsexamen in de wijsbegeerte aflegde. Zijn dissertatie bracht de
eerste toepassing van de speciale psychologie van Heymans op
misdadigers. In zijn artikelen en zijn oratie werden vaak denkbeelden
van de door hem vereerde Heymans tot uitgangspunt genomen. Hij behoorde
ook tot de kleine schare uitgelezen leerlingen, die bij Heymans'
aftreden in 1927 diens driedelige 
&lt;em&gt;Gesammelte kleinere Schriften zur Philosophie und Psychologie&lt;/em&gt;

('s-Gravenhage, 1927) verzorgde. Deze invloed heeft Van Dijck
doorgegeven aan zijn leerling G.H.A. Feber, de latere raadsheer in en
president van de Hoge Raad. Onder Van Dijcks leiding zette Feber de in
1934 verschenen dissertatie 
&lt;em&gt;Beschouwingen over crimineele psychologie&lt;/em&gt;

(Zwolle, 1934) op. Van Dijck heeft een bijzonder grote invloed op de
strafwetgeving in het tweede en derde decennium van deze eeuw
uitgeoefend. Hij had aanvankelijk ambtshalve zitting in talrijke
commissies met betrekking tot de herziening van strafrecht en
strafprocesrecht. In 1910 werd hij benoemd tot adjunct-secretaris van
de staatscommissie-Ort, die een nieuw wetboek van strafprocesrecht
moest ontwerpen. In 1913 kwam het ontwerp gereed, dat in 1921 het 
&lt;em&gt;Staatsblad&lt;/em&gt;

bereikte. Hij was lid, tevens secretaris van de in oktober 1912
ingestelde staats-commissie-Dresselhuys, die de invoering voorbereidde
van het 
&lt;em&gt;Wetboek van Militair Strafrecht&lt;/em&gt;

en van de 
&lt;em&gt;Wet op de Krijgstucht.&lt;/em&gt;

Deze commissie bracht op 1 maart 1917 het rapport uit, dat de basis was
van de invoeringswet van 1921. Met P.P.C. Collette bewerkte hij het
Commentaar van J.J.C. van Dijk, in 1904 verschenen, op het 
&lt;em&gt;Wetboek van Militair Strafrecht&lt;/em&gt;

en de 
&lt;em&gt;Wet op de Krijgstucht&lt;/em&gt;

2e dr. (Alphen a/d Rijn. 1922). In 1930 volgde een derde druk, door Van
Dijck herzien met C.J.H. Schepel. Sinds 2 september 1927 was Van Dijck
plaatsvervangend lid van het Hoog Militair Gerechtshof. Met de
advocaten-generaal bij de Hoge Raad L.Ch. Besier en R.B. Ledeboer
vormde hij de regeringscommissie, die voorstellen deed over de
vereenvoudiging van de rechtspleging in lichte strafzaken (de
politierechter). Deze voorstellen leidden in 1919 tot een
regeringsontwerp, dat in 1921 het 
&lt;em&gt;Staatsblad&lt;/em&gt;

bereikte. Ook op deze wet verzorgde hij een commentaar (1e en 2e dr.
Alphen a/d Rijn, 1921 en 1922). Een belangrijk resultaat voor de
strafwetgeving had ook zijn voorzitterschap van de door het
hoofdbestuur van het Genootschap tot Zedelijke Verbetering der
Gevangenen ingestelde commissie, die in 1926 adviseerde over de
invoering van een jeugdgevangenis. In 1929 kwam een wijziging op die
basis van het 
&lt;em&gt;Wetboek van Strafrecht&lt;/em&gt;

tot stand, die in 1937 in werking trad, toen de bijzondere gevangenis
voor jongelieden in Zutphen ging functioneren. Van Dijck is voorts
voorzitter geweest van de specialisatie-commissie, in augustus 1929
ingesteld door het bestuur van de Vereeniging voor Strafrechtspraak. Op
de vergadering van die vereniging van mei 1929 had hij stellingen over
de specialisering van de strafrechter verdedigd. 
&lt;em&gt;(Maandblad voor Berechting en Reclasseering . . . (MBR)&lt;/em&gt;

8 (1929) 116-117) en een inleiding gehouden 
&lt;em&gt;(MBR&lt;/em&gt;

8 (1929) 173-186). Wegens de ziekte die hem velde moest hij als
voorzitter vervangen worden door L.Ch. Besier. Het rapport, dat zijn
stempel droeg, verscheen in 1930 en vormt nog steeds een basis voor de
discussie hierover: 
&lt;em&gt;Over de specialiseering van den strafrechter in Nederland&lt;/em&gt;

([S.l.], 1930).&lt;/p&gt;
&lt;p&gt;Belangrijk is Van Dijck ook geweest door het bijwerken van de derde
druk uit 1913 van G.A van Hamels 
&lt;em&gt;Inleiding tot de studie van het Nederlandsche Strafrecht,&lt;/em&gt;

dat een bewerking op onderdelen is over de jaren 1913 tot en met 1926.
Hij kreeg de opdracht in 1924. In 1927 verscheen de herziene en op de
hoogte van de tijd gebrachte 4e druk van dit gezag hebbende hand- en
leerboek, dat sinds 1889 een belangrijke kenbron is geweest voor het
Nederlandse strafrecht.&lt;/p&gt;
&lt;p&gt;Zijn dood heeft de uitvoering van plannen om als gewoon hoogleraar
naar de Universiteit van Amsterdam terug te keren en een eigen handboek
te schrijven verhinderd. In de jaren 1928 en 1929 annoteerde Van Dijck
strafrechtelijke arresten in de 
&lt;em&gt;Nederlandse Jurisprudentie.&lt;/em&gt;

Sinds 1927 was hij bestuurslid van de Nederlandse
Juristen-Vereniging.&lt;/p&gt;
&lt;p&gt;Wat zijn opvattingen over het strafrecht betreft: hij verwerpt de
opvattingen van Leo Polak over de zin der vergelding. Hij meent, dat de
door Polak aangenomen plicht van de staat om het wegens normschennis
ethisch verdiende leed op te leggen niet gegeven is: 'Waarom zou de
staat meer leed opleggen dan hij voor de handhaving der rechtsorde in
concreto redelijkerwijs noodzakelijk zou achten?' 
&lt;em&gt;(Inleiding tot de studie van het Nederlandsche Strafrecht&lt;/em&gt;

4e dr. (Haarlem, 1927) 40. Het doel van het strafrecht, bevordering van
het algemeen welzijn door verbetering van de dader en afschrikking van
anderen, zulke daden te stellen, rechtvaardigt alleen het gebruik van
behoorlijke, passende middelen, waarbij de grenzen van het verdiende
leed niet te buiten worden gegaan (Zie in een bespreking: 
&lt;em&gt;Rechtsgeleerd Magazijn&lt;/em&gt;

48 (1929) 110). Het ethisch verdiende leed is een bovengrens; de
rechter mag wel minder, als het doel daarmee bereikt wordt, maar niet
meer, als het doel dat vordert, opleggen.&lt;/p&gt;
&lt;p&gt;
  &lt;a href='pgedeelte'&gt;P: &lt;/a&gt;'Over de psychologische equivalenten van een strafbaar
feit', in 
&lt;em&gt;Tijdschrift van Strafrecht (TvS)&lt;/em&gt;

27 (1916) 325-368; 'Voorwaardelijke opzet?', in 
&lt;em&gt;TvS&lt;/em&gt;

34 (1924) 335-386; 'Nieuwe literatuur over een nieuw wetboek',
in 
&lt;em&gt;Rechtsgeleerd Magazijn (RM)&lt;/em&gt;

45 (1926) 49-100; 47 (1928) 530-533.&lt;/p&gt;
&lt;p&gt;
  &lt;a href='lgedeelte'&gt;L: &lt;/a&gt;W.H. de Savornin Lohman, in 
&lt;em&gt;Weekblad van het Recht&lt;/em&gt;

92 (1930) 12194 (30 okt.) 4; M.P. Vrij, 
&lt;em&gt;W&lt;/em&gt;

92 (1930) 12195 (1 nov.) 4; W.A. Bonger, 
&lt;em&gt;RM&lt;/em&gt;

49 (1930) 542-545; A. Prins jr., in 
&lt;em&gt;Nederlands Juristenblad (NJB)&lt;/em&gt;

5 (1930) 607-609; C.J. Goud-Smit, in 
&lt;em&gt;NJB 5&lt;/em&gt;

(1930) 606-607; 
&lt;em&gt;ibidem&lt;/em&gt;

5 (1930) 591-592; 
&lt;em&gt;Militair-Rechtelijk Tijdschrift 26&lt;/em&gt;

(1930-1931) 296-297; R. Kranenburg, in 
&lt;em&gt;De Opbouw&lt;/em&gt;

13 (1930-1931) 395-399.&lt;/p&gt;
&lt;p&gt;J.D. van der Meulen&lt;/p&gt; 
&lt;dtml-var bwn_footer&gt;</text>
  </biography>
</biodes>

