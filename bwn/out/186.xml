<biodes version="1.0">
  <fileDesc>
    <title>Boerma, Addeke Hendrik (1912-1992)</title>
    <author>M.G.M. Smits</author>
    <ref target="http://resources.huygens.knaw.nl/bwn1880-2000/lemmata/bwn6/boerma"/>
    <date when="2004-04-23"/>
    <publisher>
      <name>Biografisch Woordenboek van Nederland:1880-2000</name>
      <ref target="http://resources.huygens.knaw.nl/bwn1880-2000"/>
    </publisher>
  </fileDesc>
  <person>
    <idno type="id">boerma</idno>
    <persName><name type="geslachtsnaam">Boerma</name>, Addeke Hendrik</persName>
    <sex value="1"/>
    <event type="birth" when="1912"/>
    <event type="death" when="1992"/>
    <state type="occupation">departementaal ambtenaar</state>
    <state type="occupation">internationaal ambtenaar</state>
  </person>
  <biography>
    <graphic url="http://resources.huygens.knaw.nl/bwn1880-2000/lemmata/bwn6/images/images/BOERMA.jpg"/>
    <text>&lt;dtml-var bwn_header&gt;
 &lt;p class=&amp;quot;genealogie&amp;quot;&gt;

  

  &lt;strong&gt;Boerma, Addeke Hendrik&lt;/strong&gt;, departementaal en

  internationaal ambtenaar 

  (Annerveenschekanaal 3-4-1912 - Wenen (Oostenrijk) 8-5-1992). Zoon van Harm

  Boerma, landbouwer, en Janke Wilkens. Gehuwd op 1-8-1935 met

  Maretta Gerardina Hendrica Postuma (1911-2002). Uit dit huwelijk

  werden 3 dochters geboren. Na echtscheiding gehuwd met Dinah

  Johnston. Uit dit huwelijk werden 2 dochters geboren.

  

  

  &lt;/p&gt;&lt;img src=&amp;quot;images/BOERMA.jpg&amp;quot; align=&amp;quot;right&amp;quot; BORDER=&amp;quot;0&amp;quot; alt=&amp;quot;afbeelding van Boerma, Addeke Hendrik&amp;quot; class=&amp;quot;bwnimg&amp;quot;&gt;

    &lt;p&gt;Addeke ('Addie') Boerma groeide op in de Veenkoloni&amp;euml;n, op de

    grens van Groningen en Drenthe, waar zijn vader een middelgroot

    boerenbedrijf had. Daarbuiten was vader Boerma enige tijd

    politiek actief als lid van de Provinciale Staten namens de

    vrijzinnige kiesverenigingen in het district Assen. Al vroeg

    werd Addeke geconfronteerd met armoede, een fenomeen dat een

    belangrijk deel van zijn ambtelijke loopbaan zou beheersen.&lt;/p&gt;

    &lt;p&gt;Na het voltooien van de plaatselijke lagere school volgde

    Boerma in het naburige Veendam de vijfjarige HBS. In 1929

    verliet hij zijn geboortestreek om aan de Landbouwhoogeschool

    te Wageningen tuinbouw en landbouweconomie te studeren. Op 2

    oktober 1934 studeerde hij af als landbouwingenieur op twee

    scripties met als titels 'De zoetemostbereiding van zacht

    fruit' en 'Intensiveering en rationaliseering in de

    Nederlandsche fruitteelt'.&lt;/p&gt;

    &lt;p&gt;Twee jaar eerder was Boerma opgeroepen voor het vervullen

    van zijn militaire dienstplicht. Hij volgde de

    officiersopleiding en werd na zijn afstuderen in Wageningen

    overgeplaatst naar het achtste Regiment Infanterie. Eind 1934

    solliciteerde hij naar de functie van adjunct-secretaris van de

    Overijsselsche Landbouw Maatschappij. In deze functie was hij

    de rechterhand van S.L. Louwes, die als secretaris in

    toenemende mate in beslag werd genomen door de uitvoering van

    het landbouwcrisisbeleid. Ook Boerma's werk stond volledig in

    het teken van de moeilijkheden in de land- en tuinbouw. Hij

    reisde Overijssel rond om in de dorpen en gehuchten lezingen en

    voorlichtingsbijeenkomsten te verzorgen. Verder was hij belast

    met het landbouwonderwijs en met de landbouwco&amp;ouml;peraties in de

    provincie.&lt;/p&gt;

    &lt;p&gt;Op 1 juli 1938 haalde Louwes, die sinds 1936 als

    regeringscommissaris voor akkerbouw en veehouderij leiding gaf

    aan het landbouwcrisisbeleid, Boerma naar Den Haag om in dienst

    van het Rijksbureau voor Voedselvoorziening in Oorlogstijd mee

    te werken aan de voorbereiding van de voedselvoorziening in het

    geval Nederland ten gevolge van oorlog in een ge&amp;iuml;soleerde

    positie zou komen te verkeren. Hij werd belast met de leiding

    van de afdeling Veevoederdistributie en de afdeling Provinciale

    Voedselcommissarissen.&lt;/p&gt;

    &lt;p&gt;Tijdens de Duitse bezetting vervulde Boerma van maart 1941

    tot oktober 1944 verscheidene functies op het gebied van de

    voedselvoorziening, zoals die van directeur van de

    Nederlandsche Akkerbouwcentrale en de Nederlandsche

    Inkoopcentrale van Akkerbouwproducten, directeur van het

    Hoofdbedrijfsschap voor Akkerbouwproducten, directeur van het

    Bedrijfschap voor Granen, Zaden en Peulvruchten en directeur

    van het Bedrijfschap voor Zaaizaad en Pootgoed.&lt;/p&gt;

    &lt;p&gt;In oktober 1944 werd Boerma door Louwes - met medeweten van

    de Duitsers - naar het bevrijde zuiden gezonden om daar de

    voedselvoorziening weer op gang te brengen en het zenden van

    hulpgoederen voor te bereiden. Dat hij de geallieerden ook

    moest inlichten over de situatie in het nog bezette Nederland,

    werd de Duitsers natuurlijk niet verteld. In het bevrijde

    zuiden werd Boerma algemeen commissaris voor de

    voedselvoorziening.&lt;/p&gt;

    &lt;p&gt;Na de oorlog zette Boerma zijn eerste schreden op

    internationaal terrein. In januari 1946 werd hij benoemd tot

    regeringscommissaris voor Buitenlandse Agrarische

    Aangelegenheden. In deze functie was Boerma nauw betrokken bij

    verscheidene initiatieven op het gebied van internationale

    samenwerking. Zo vertegenwoordigde hij Nederland bij de

    jaarlijkse conferenties van de Food and Agriculture

    Organisation (FAO) van de Verenigde Naties en bij andere

    internationale conferenties op landbouwgebied. Als

    regeringscommissaris trad Boerma verder op als rapporteur van

    de Europese groep die in Parijs de voorbereiding van het

    Marshallplan ter hand nam. Bovendien nam hij als lid van de

    Nederlandse delegatie deel aan de besprekingen in Washington

    over de uitvoering van het plan.&lt;/p&gt;

    &lt;p&gt;Op 1 juli 1947 werd Boerma directeur van het Europees bureau

    van de FAO in Rome, als opvolger van Louwes, die om

    gezondheidsredenen terugkeerde naar Nederland. Met deze

    benoeming begon een fase in zijn loopbaan waarin hij meer dagen

    en nachten in hotelkamers doorbracht dan in zijn eigen huis.

    Boerma moest met de Italiaanse regeringen onderhandelen over

    het overbrengen van het hoofdkwartier van de FAO van Washington

    naar Rome. Na het voltooien van deze opdracht werd hij in 1951

    benoemd tot directeur van de Economische Afdeling van de

    FAO.&lt;/p&gt;

    &lt;p&gt;In 1958 werd Boerma hoofd van de Programma- en

    Begrotingsdienst van de organisatie en in 1960

    assistent-directeur-generaal. De laatstgenoemde functie stelde

    hem in de gelegenheid om zijn grote ideaal, het opzetten van

    een wereldvoedselprogramma, te verwezenlijken. Van het

    Wereldvoedselprogramma van de Verenigde Naties, waarmee in 1962

    een begin werd gemaakt, werd Boerma de eerste uitvoerend

    directeur. In zijn ogen was de 929 miljoen gulden waarmee het

    programma in 1963 van start was gegaan weliswaar te klein, maar

    hij gaf niets cadeau: 'We zijn geen liefdadigheidsinstelling.

    Sterker nog, er moet iets overblijven' (

    &lt;em&gt;De Telegraaf&lt;/em&gt;, 5-10-1966).&lt;/p&gt;

    &lt;p&gt;Boerma's inspanningen voor het bestrijden van de armoede en

    honger in de wereld - waarvoor hij in de loop der jaren in

    totaal 86 landen zou bezoeken - verhinderden hem niet een

    aangenaam leven te leiden in zijn Romeinse villa. In zijn

    boomgaard bracht hij zijn theoretische kennis van de fruitteelt

    in praktijk. Verder speelde hij in zijn vrije tijd piano voor

    zijn (tweede) Noord-Ierse vrouw Dinah - een voormalige

    assistente op het FAO-hoofdkwartier - en zijn dochters. Boerma

    hield van goed eten en drinken, wat zich uitte in een duidelijk

    welvarend uiterlijk.&lt;/p&gt;

    &lt;p&gt;Toen in 1967 de post van directeur-generaal van de FAO

    vrijkwam, schoof het kabinet-De Jong Boerma naar voren als zijn

    kandidaat. Tijdens de stemmingen op de Algemene Vergadering van

    de FAO op 20 november 1967 moest hij het opnemen tegen drie

    tegenkandidaten, onder wie de zittende directeur-generaal de

    Indi&amp;euml;r B.R. Sen. Uiteindelijk werd hij na vier stemrondes

    gekozen. De reorganisatie die hij in gang wilde zetten moest de

    FAO in staat stellen beter de volkeren in de wereld te helpen

    hun levensstandaard te verhogen, in het bijzonder op het gebied

    van de voedselvoorziening en de landbouw. De medewerkers van de

    Wereldvoedselorganisatie moesten achter hun bureaus vandaan

    komen en het veld in gaan. In zijn eerste jaren als

    directeur-generaal was Boerma nog vol goede moed dat het hem

    zou lukken de honger in de wereld uit te bannen. Tijdens zijn

    vele reizen zag hij dat er toekomst was voor hen die voorheen

    in doffe ellende leefden. 'Goed, ik weet wel, dat zijn

    kruimeltjes vergeleken bij het hele probleem van armoe in de

    wereld, maar kruimeltjes kunnen kruimels worden, en kruimels

    brokken' (

    &lt;em&gt;Avro-bode/Televizier&lt;/em&gt;, 11-12-1971). In zijn beleid had

    hij inmiddels de aandacht verlegd van honger naar armoe: meer

    productie van granen, van prote&amp;iuml;nerijke consumptiegoederen,

    verbetering van de sociale positie van bedreigde groepen in

    arme landen, co&amp;ouml;peraties, kredieten, bescherming van het

    geoogste product tegen bederf, behoud van de grond en

    milieubeheer.&lt;/p&gt;

    &lt;p&gt;In 1975, zijn laatste jaar als directeur-generaal van de

    FAO, zag Boerma zich genoodzaakt het optimisme te temperen. In

    november 1974 had de Amerikaanse minister van Buitenlandse

    Zaken, Henry Kissinger, voorgesteld binnen tien jaar de honger

    in de wereld uit te bannen. In een rede tot de

    Wereldvoedselraad van juni 1975 verklaarde Boerma dat deze

    doelstelling niet re&amp;euml;el was. Zijn woorden sloegen in als een

    bom, maar sloten wel aan bij wat velen die rechtstreeks

    betrokken waren bij het lot van de miljoenen hongerigen allang

    priv&amp;eacute; hadden gezegd. In zijn laatste toespraken als

    directeur-generaal beklemtoonde hij dat veel afhing van de

    politieke wil om het probleem werkelijk aan te pakken.&lt;/p&gt;

    &lt;p&gt;Op 1 januari 1976 ging 'Wereldvoedseluitdeler Nummer 1'

    officieel met pensioen. In zijn afscheidsinterviews gaf Boerma

    te kennen weliswaar vakantie te willen nemen, maar zeker geen

    kanaries te willen gaan kweken (

    &lt;em&gt;De Limburger&lt;/em&gt;, 14-11-1975). Na zijn pensioen bekleedde

    hij verschillende functies. Zo was hij lid van een commissie

    van het Nederlandse ministerie van Buitenlandse Zaken die

    adviseerde over de integratie van de Buitenlandse Dienst en was

    hij speciaal adviseur van het ministerie van Landbouw en

    Visserij. Zijn laatste jaren bracht Boerma, samen met zijn

    vrouw, door in Wenen. Daar stierf hij in 1992 op tachtigjarige

    leeftijd aan een hartaanval. Het feit dat de Nederlandse

    kranten zwegen over het verscheiden van &amp;eacute;&amp;eacute;n van de weinige

    landgenoten die een internationale topfunctie hebben bekleed,

    bewijst dat Boerma Nederland was ontgroeid.&lt;/p&gt;

    &lt;p&gt;Addeke Hendrik Boerma was een ambtenaar die een zakelijke

    instelling combineerde met het ideaal Nederland, en later de

    wereld, van voldoende voedsel te voorzien. Zijn engagement om

    de honger in de wereld uit te bannen vormde voor hem geen

    beletsel te genieten van de geneugten des levens. Hij kon, als

    het nodig was, hard zijn, maar stond ook bekend als goedlachs,

    open, praatgraag en humoristisch.&lt;/p&gt;

  &lt;p&gt;&lt;a href=&amp;quot;agedeelte&amp;quot;&gt;A: &lt;/a&gt;Archief-A.H. Boerma in het Nationaal Archief te

  's-Gravenhage.&lt;/p&gt;&lt;p&gt;&lt;a href=&amp;quot;pgedeelte&amp;quot;&gt;P: &lt;/a&gt;

  &lt;em&gt;Report on the World Food Program by the executive

  director&lt;/em&gt; (Rome 1965); 

  &lt;em&gt;Het wereldvoedselvraagstuk en de fundamentele rol welke de

  landbouw speelt in het internationale streven naar een

  meer evenredige verdeling van de welvaart in de

  wereld&lt;/em&gt; (Wageningen 1970); 'The 30 years' war against world

  hunger', in 

  &lt;em&gt;Proceedings of the Nutrition Society&lt;/em&gt; 34 (1975) 145-157; 

  &lt;em&gt;Political will and the world food problem&lt;/em&gt; (Rome 1975);

  samen met Colin Mackenzie, A 

  &lt;em&gt;Right to food. A selection from speeches&lt;/em&gt;. (Rome

  1976).&lt;/p&gt;

&lt;p&gt;&lt;a href=&amp;quot;lgedeelte&amp;quot;&gt;L: &lt;/a&gt;Interview, in 

  &lt;em&gt;De Telegraaf&lt;/em&gt;, 5-10-1966; 'Dr. Addeke Boerma, zeldzame

  carri&amp;egrave;re', in 

  &lt;em&gt;Het Binnenhof&lt;/em&gt;, 21-11-1967; 'Addeke Boerma directeur

  UNO-voedselorganisatie', in 

  &lt;em&gt;de Volkskrant&lt;/em&gt;, 21-11-1967; 'Dr. Boerma wil &amp;quot;frisse wind&amp;quot;

  door FAO laten waaien', in 

  &lt;em&gt;Nieuwe Rotterdamse Courant&lt;/em&gt;, 22-11-1967; N.H. Blink, 'Bij

  de benoeming van ir. A.H. Boerma tot directeur-generaal van FAO.

  Herinneringen aan bezetting en bevrijding', in 

  &lt;em&gt;Fries Landbouwblad&lt;/em&gt;, 22-12- 1967; interview door Jan

  Simmers, in 

  &lt;em&gt;Bijeen. Maandblad over internationale samenwerking op het

  terrein van missionering, zending en ontwikkelingswerk&lt;/em&gt;, mei

  1970; interview door Gui Fortgens, in 

  &lt;em&gt;AVRO-Bode/Televizier&lt;/em&gt;, 11-12-1971; interview in 

  &lt;em&gt;NRC Handelsblad&lt;/em&gt;, 26-6-1975; interview door Frans Wijnands,

  in 

  &lt;em&gt;De Limburger&lt;/em&gt;, 14-11-1975; H.G. de Wiljes, 

  &lt;em&gt;Het pad der genen&lt;/em&gt; (Wageningen 1984); G.M.T. Trienekens, 

  &lt;em&gt;Tussen ons volk en de honger. De voedselvoorziening, 1940-1945&lt;/em&gt; (Soest 1985); W.H. Vermeulen, 

  &lt;em&gt;Europees landbouwbeleid in de maak. Mansholts eerste plannen,

  1945-1953&lt;/em&gt; (Groningen 1989).&lt;/p&gt;&lt;p&gt;&lt;a href=&amp;quot;igedeelte&amp;quot;&gt;I: &lt;/a&gt;

  Foto: Food and Agriculture Organisation of

  the United Nations.&lt;/p&gt;&lt;p&gt;M.G.M. Smits&lt;/p&gt;
 
&lt;dtml-var bwn_footer&gt;</text>
  </biography>
</biodes>

