<biodes version="1.0">
  <fileDesc>
    <title>Eijssell, Aernout Philip Theodoor (1837-1921)</title>
    <ref target="http://resources.huygens.knaw.nl/bwn1880-2000/lemmata/bwn4/eijssel"/>
    <publisher>
      <name>Biografisch Woordenboek van Nederland:1880-2000</name>
      <ref target="http://resources.huygens.knaw.nl/bwn1880-2000"/>
    </publisher>
  </fileDesc>
  <person>
    <idno type="id">eijssel</idno>
    <persName><name type="geslachtsnaam">Eijssell</name>, Aernout Philip Theodoor</persName>
    <sex value="1"/>
    <event type="birth" when="1837"/>
    <event type="death" when="1921"/>
    <state type="occupation">jurist</state>
  </person>
  <biography>
    <graphic url="http://resources.huygens.knaw.nl/bwn1880-2000/lemmata/bwn4/images/images/EIJSSEL.jpg"/>
    <text>&lt;dtml-var bwn_header&gt;
 &lt;p class='genealogie'&gt;
  &lt;strong&gt;Eijssell, Aernout Philip Theodoor&lt;/strong&gt;, (bekend onder de naam &lt;b&gt;Eyssell&lt;/b&gt;), jurist ('s-Gravenhage 19-1-1837 - 's-Gravenhage 23-3-1921). Zoon van Martinus Eijssell (bekend onder de naam Eyssell),
  advocaat en procureur, en Henriette Elsabine Vreede. Gehuwd op
  30-5-1866 met Anna Antonia Emilia van Galen. Uit dit huwelijk
  werden geen kinderen geboren. Na haar overlijden (10-4-1874)
  gehuwd op 26-9-1878 met Louisa Wilhelmina Plate. Uit dit huwelijk
  werd 1 dochter geboren.
  
&lt;img src=&amp;quot;images/EIJSSEL.jpg&amp;quot; align=&amp;quot;right&amp;quot; BORDER=&amp;quot;0&amp;quot; alt=&amp;quot;afbeelding van Eijssell, Aernout Philip Theodoor&amp;quot; class=&amp;quot;bwnimg&amp;quot;&gt;
  
  &lt;/p&gt;
&lt;p&gt;Eyssell stamde uit een Haagse juristenfamilie; reeds zijn
    betovergrootvader was, v&amp;oacute;&amp;oacute;r 1795, advocaat geweest.
    In 1855 begon hij aan de Utrechtse universiteit met de
    rechtenstudie, die hij op 18 juni 1859 afsloot met een promotie
    op stellingen. Vooral prof. C.W. Opzoomer be&amp;iuml;nvloedde zijn
    vorming. Eyssell vestigde zich vervolgens als advocaat in Den
    Haag, waar hij allengs 'een eerste plaats onder zijne
    ambtgenooten' innam, met een zeer uitgebreide praktijk. In 1878
    werd hij hier rechter-plaatsvervanger bij de
    arrondissementsrechtbank. Ook als publicist deed Eyssell in een
    beeldende, soms wijdlopige, polemische stijl van zich spreken.
    Een voorbeeld daarvan is zijn felle aanklacht in het blad 
    &lt;em&gt;Themis&lt;/em&gt;

    (11 (1880) 356-388) tegen de pas ingevoerde Procureurswet. Een
    'oorlogsverklaring' werd deze bijdrage in het 
    &lt;em&gt;Weekblad van het Regt&lt;/em&gt;

    (no. 4526) genoemd: 'Het betoog van den moedigen en kundigen
    schrijver is niet te vergelijken met een enkel pistoolschot ...
    maar met een knods, waarmede hij zonder ophouden en zonder den
    lezer rust te gunnen, beukt...'.&lt;/p&gt;
&lt;p&gt;Na 27 jaar advocatenpraktijk werd Eyssell bij K.B. van 8
    oktober 1886 benoemd tot raadsheer in de Hoge Raad. De Tweede
    Kamer verkoos hem als liberaal met voorbijgaan van de als
    eerste voorgedragen antirevolutionair jhr. P.J. van Swinderen.
    Eyssell was voorzitter van de Hoge Raad van 9 oktober 1908 tot
    zijn defungeren op 75-jarige leeftijd per 1 juli 1912. Hij
    bleef nadien actief als publicist, vooral in het tijdschrift 
    &lt;em&gt;Themis&lt;/em&gt;

    . Gedurende zeventien jaar was hij secretaris en tweemaal
    bestuurslid van de Nederlandsche Juristen-Vereeniging, waarvoor
    hij drie preadviezen schreef. Verder had hij zitting in de
    Staatscommissies tot herziening van het Burgerlijk Wetboek van
    1880 en 1887.&lt;/p&gt;
&lt;p&gt;Eyssels uitzonderlijke wetenschappelijke gaven bleken uit
    een verhandeling over de Franse humanistische jurist Hugues
    Doneau (1527-1591), die hij op 22-jarige leeftijd voltooide en
    waarmee hij een prijsvraag van de Acad&amp;eacute;mie des Sciences te
    Dijon won. Geschreven in het Latijn, werd het boek in het Frans
    vertaald en in 1860 in Dijon gepubliceerd: 
    &lt;em&gt;Doneau, sa vie et ses ouvrages. L'&amp;eacute;cole de Bourges;
    synth&amp;egrave;se du Droit romain au XVIe si&amp;egrave;cle; son
    influence jusqu'&amp;agrave; nos jours&lt;/em&gt;

    . Het is een voortreffelijke, breed opgezette studie, die mede
    is gebaseerd op eigen archiefonderzoek. Binnen de Nederlandse
    rechtshistorische literatuur van zijn tijd was dit boek
    onge&amp;euml;venaard, en internationaal geldt het nog steeds als
    een standaardwerk.&lt;/p&gt;
&lt;p&gt;Reeds in zijn studietijd had zich de klassiek-liberale
    overtuiging gevormd die Eyssell levenslang uitdroeg en met
    felle pen verdedigde, vooral tegen rond de eeuwwisseling
    opkomende sociaal-liberale en socialistische denkbeelden. In
    'een tijd van buitengewone kritiek, nu geloof en gezag minder
    waarde hebben dan vroeger', werd hij onder de juristen de
    belangrijkste woordvoerder van 'de oude school'. Hij was -
    zoals hij het zelf uitdrukte - een 'onverbeterlijk
    individualist', uiterst afkerig van staatsinmenging, en een
    verdediger van een nagenoeg absolute contracts- en
    handelingsvrijheid, slechts begrensd door positieve
    wetsbepaling. Strikte gelijkheid voor de wet verbood in Eyssels
    ogen sociale wetgeving, omdat die een klasserecht voor
    arbeiders schiep. De collectieve arbeidsovereenkomst was een
    inbreuk op grondbeginselen van het contractenrecht en daardoor
    een uiterst bedenkelijk experiment (&lt;em&gt;Themis&lt;/em&gt;

    66 (1905) 60-143). Strenge machtenscheiding en vooral
    codificatie, zo min mogelijk ruimte latend aan het subjectieve
    oordeel van de rechter, moesten de zozeer gewenste
    rechtszekerheid garanderen. Het pleidooi van de Groningse
    hoogleraar J. Kosters om gewoonte en volksovertuiging als
    bronnen van het privaatrecht te erkennen, ontlokte hem een
    tirade over 'kunstwijn uit socialistische kringen, uiterst
    talentvol vervaardigd en in consumtie gebragt, met de
    bestemming om, door middel van een flinken knauw aan het
    vertrouwen des volks op zijne regterlijke magt, onze
    bourgeois-maatschappij te ontwrichten' (&lt;em&gt;Themis&lt;/em&gt;

    75 (1914) 7-8).&lt;/p&gt;
&lt;p&gt;Een belangrijk thema in Eyssels werk vormde de reikwijdte
    van het begrip 'onrechtmatige daad' (artikelen 1401-1402 van
    het Burgerlijk Wetboek). W.L.P.A. Molengraaff was de
    gezaghebbendste onder de juristen die een ruime
    buitencontractuele aansprakelijkheid bepleitten, in het
    bijzonder om oneerlijke concurrentie tegen te gaan. Vanaf 1905
    echter ging de Hoge Raad, sinds 1908 onder voorzitterschap van
    Eyssell, in tegengestelde richting. De laatstgenoemde bestreed
    principieel de gevestigde praktijk om gevallen van oneerlijke
    concurrentie onder het begrip onrechtmatige daad te brengen.
    Deze jurisprudentie culmineerde in het algemeen onbillijk
    geachte arrest van 10 juni 1910 (&lt;em&gt;Weekblad van het Recht&lt;/em&gt;

    , no. 9038). Zelf schreef Eyssell hierover een jaar later dat
    af en toe een op zichzelf weinig sympathiek arrest voor de
    maatschappij als geheel oneindig beter was dan een verruimd
    onrechtmatigheidsbegrip, dat de rechtszekerheid zou prijsgeven
    aan een stortvloed van onrechtmatigheidsgedingen en de vrije
    concurrentie zou belemmeren. Hij verzette zich dan ook heftig
    tegen het wetsontwerp van minister van Justitie E.R.H. Regout
    dat zo'n verruiming beoogde (&lt;em&gt;Themis&lt;/em&gt;

    72 (1911) 568-617).&lt;/p&gt;
&lt;p&gt;Eyssells scherpzinnigheid en enorme werkkracht werden
    algemeen geprezen. Hiermee compenseerde hij tevens persoonlijk
    leed, zoals het verlies van zijn enig kind in 1905. Ook zijn
    tweede vrouw overleefde hij. Bij zijn afscheid van de Hoge Raad
    sprak hij over de 'ambtstaak, die mij staande hield onder
    allerlei grievend leed' (&lt;em&gt;Weekblad van het Recht&lt;/em&gt;

    , no. 9326). Eyssells manier van optreden als president van de
    Hoge Raad zou nu ondenkbaar zijn. Hij verdedigde omstreden
    opvattingen, commentarieerde rechterlijke beslissingen, ook die
    welke hij zelf mede had gewezen, viel fel uit tegen juristen
    die zijns inziens bedenkelijke leerstellingen verkondigden
    ('Twee&amp;euml;rlei schuldregt?', in 
    &lt;em&gt;Themis&lt;/em&gt;

    69 (1908) 36-62), en bestreed nieuwe sociale wetten. Toch was
    dit geen persoonlijke kruistocht: het kwam voort uit een
    ambtsopvatting die hij met anderen deelde. Bij zijn dood
    schreef het 
    &lt;em&gt;Rechtsgeleerd Magazijn&lt;/em&gt;

    - het tijdschrift van de sociaal-liberalen Molengraaff en H.L.
    Drucker, met wie hij vaak had gepolemiseerd - dat hij 'uitblonk
    als een kundig en degelijk jurist, een rechtschapen en
    nauwgezet pleitbezorger en magistraat'.&lt;/p&gt;
&lt;p&gt;
  &lt;a href='pgedeelte'&gt;P: &lt;/a&gt;Behalve de in de tekst genoemde publikaties o.a. 
    &lt;em&gt;De regtsmagt over vreemdelingen in Nederland&lt;/em&gt;

    ('s-Gravenhage, 1864); 'Ontevredenheid als maatschappelijk
    verschijnsel', in 
    &lt;em&gt;Weekblad van het Recht&lt;/em&gt;

    , no. 10.000.&lt;/p&gt;
&lt;p&gt;
  &lt;a href='lgedeelte'&gt;L: &lt;/a&gt;
  &lt;em&gt;Weekblad van het Recht&lt;/em&gt;

  , no. 5340, no. 8754, no. 9305, no. 9326, no. 10693; 
  &lt;em&gt;Rechtsgeleerd Magazijn&lt;/em&gt;

  40 (1921) 282-283; A. Bosch, in 
  &lt;em&gt;Handelingen van de Maatschappij der Nederlandsche Letterkunde
  te Leiden en Levensberichten harer afgestorven medeleden
  1921-1922&lt;/em&gt;

  (Leiden, 1922) 77-83; G.E. van Maanen, 'De mythe rond het arrest
  Lindenbaum-Cohen (31 januari 1919)', in 
  &lt;em&gt;Recht en kritiek&lt;/em&gt;

  9 (1983) 51-86; idem, 
  &lt;em&gt;Onrechtmatige daad. Aspekten van de ontwikkeling en struktuur
  van een omstreden leerstuk&lt;/em&gt;

  (Deventer, 1986); P.J. van Koppen en J. ten Kate, 
  &lt;em&gt;Tot raadsheer benoemd. Anderhalve eeuw benoemingen in de Hoge
  Raad der Nederlanden&lt;/em&gt;

  (Arnhem, 1987); G.C.J.J. van den Bergh en C.J.H. Jansen, 'Het
  tijdschrift als tijdspiegel. Een verkenning van anderhalve eeuw
  Themis en Rechtsgeleerd Magazijn', in 
  &lt;em&gt;Rechtsgeleerd Magazijn Themis&lt;/em&gt;

  (1989) 259-264.&lt;/p&gt;

&lt;p&gt;
&lt;a href=&amp;quot;igedeelte&amp;quot;&gt;I: &lt;/a&gt;P.J. van Koppen en J. ten Kate, 
  &lt;em&gt;Tot raadsheer benoemd. Anderhalve eeuw benoemingen in de Hoge
  Raad der Nederlanden&lt;/em&gt;

  (Arnhem, 1987) 31.&lt;/p&gt;




&lt;p&gt;G.C.J.J. van den Bergh&lt;/p&gt; 
&lt;dtml-var bwn_footer&gt;</text>
  </biography>
</biodes>

