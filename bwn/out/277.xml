<biodes version="1.0">
  <fileDesc>
    <title>Bruining, Nicolette Adriana (1886-1963)</title>
    <ref target="http://resources.huygens.knaw.nl/bwn1880-2000/lemmata/bwn3/bruining"/>
    <publisher>
      <name>Biografisch Woordenboek van Nederland:1880-2000</name>
      <ref target="http://resources.huygens.knaw.nl/bwn1880-2000"/>
    </publisher>
  </fileDesc>
  <person>
    <idno type="id">bruining</idno>
    <persName><name type="geslachtsnaam">Bruining</name>, Nicolette Adriana</persName>
    <sex value="2"/>
    <event type="birth" when="1886"/>
    <event type="death" when="1963"/>
    <state type="occupation">omroepbestuurster</state>
  </person>
  <biography>
    <graphic url="http://resources.huygens.knaw.nl/bwn1880-2000/lemmata/bwn3/images/images/BRUINING.jpg"/>
    <text>&lt;dtml-var bwn_header&gt;
 &lt;p class='genealogie'&gt;
  &lt;strong&gt;Bruining, Nicolette Adriana&lt;/strong&gt;, theologe, medeoprichter en voorzitter van de Vrijzinnig Protestantsche Radio-Omroep (VPRO) (Stompetoren, gem. Oterleek 27-8-1886 - 's-Gravenhage 12-4-1963).

  Dochter van Albert Bruining, theoloog, en Alida Helena Elisabeth
  Huijgens.
  &lt;/p&gt;

&lt;img src=&amp;quot;images/BRUINING.jpg&amp;quot; align=&amp;quot;right&amp;quot; BORDER=&amp;quot;0&amp;quot; alt=&amp;quot;afbeelding van Bruining, Nicolette Adriana&amp;quot; class=&amp;quot;bwnimg&amp;quot;&gt;

&lt;p&gt;Nicolette Bruining groeide op in een door vrijzinnigheid en
    modernisme sterk gekleurd hervormd gezin. Na haar eindexamen
    aan het Barlaeusgymnasium te Amsterdam koos zij, in de lijn van
    haar vader die zelf aan de Universiteit van Amsterdam
    hoogleraar theologie geworden was, theologie als haar studie.
    Van 1912, het jaar van haar kandidaatsexamen, doceerde zij als
    godsdienstlerares aan verscheidene scholen, o.a. aan de
    Kweekschool voor onderwijzers en onderwijzeressen van het
    Haagsch Genootschap, een in 1785 opgerichte instelling die in
    de loop van de tijd allengs een vrijzinnig-protestantse inslag
    had gekregen. In 1916 promoveerde Nicolette Bruining bij haar
    vader op het proefschrift 
    &lt;em&gt;De theologie van F.H.R. von Frank&lt;/em&gt;

    (Amsterdam, 1916), - Von Frank was overigens een leerstellig
    lutheraan, die, dogmatisch gezien, moeilijk vrijzinnig genoemd
    kon worden. Ondertussen was zij reeds bij veel bestuurlijk en
    pastoraal werk voor de vrijzinnig-protestanten betrokken
    geraakt. Zij werd lid van het hoofdbestuur van de Vereeniging
    van Vrijzinnig Hervormden en voorzitter van de afdeling
    's-Gravenhage. Als predikante ging zij voor in diensten van
    gemeenten van Vrijzinnig Hervormden en van de Nederlandsche
    Protestanten Bond. Bij de op initiatief van de Leidse
    hoogleraar K.H. Roessingh op 6 oktober 1923 opgerichte Centrale
    Commissie van het Vrijzinnig Protestantisme werd de actieve en
    bekwame theologe en docente secretaris.&lt;/p&gt;
&lt;p&gt;In die functie kreeg Nicolette Bruining te maken met het
    toen nog jonge medium radio. Tijdens de vergadering van de
    Centrale Commissie in de zomer van 1925 waren zij en de
    theologiestudent E.D. Spelberg de initiatiefnemers van een
    commissie voor radiozaken, die ervoor moest zorgen dat ook de
    stem van het vrijzinnig protestantisme in de ether zou worden
    gehoord. Van deze commissie werd zij voorzitter en Spelberg
    secretaris. In dat zelfde jaar trad zij meteen al toe tot de
    officieuze 'Commissie-Posthuma', genoemd naar haar voorzitter,
    F.E. Posthuma, oud-minister van Landbouw, Nijverheid en Handel
    in het ministerie-Cort van der Linden, die minister van
    Waterstaat G.J. van Swaaij wilde adviseren over de vorm van een
    toekomstige nationale radio-omroep en daarover rapport
    uitbracht. Van Swaaijs opvolger, E.M. Bongaerts uit het
    ministerie-Colijn dat in augustus 1925 aantrad, schoof het
    advies echter terzijde en benoemde een regeringscommissie
    o.l.v. oud-ministerpresident jhr. Ch.J.M. Ruijs de
    Beerenbrouck, die hem voorstellen moest doen inzake de regeling
    van de omroep. Nicolette Bruining kreeg ook hierin zitting, nu
    officieel optredend namens de Centrale Commissie van het
    Vrijzinnig Protestantisme. Toen bleek dat de meerderheid van de
    regeringscommissie van mening was dat alleen organisaties met
    rechtspersoonlijkheid recht konden krijgen op zendtijd, besloot
    de Centrale Commissie haar commissie voor radiozaken te
    veranderen in een vereniging: de Vrijzinnig Protestantsche
    Radio-Omroep (VPRO) met Bruining als voorzitter en de inmiddels
    predikant geworden Spelberg als secretaris. Zij beiden hebben
    dertig jaar lang (totdat Nicolette Bruining zich in 1956
    terugtrok) intensief samengewerkt ten behoeve van het door hen
    voorgestane radiobeleid. De nationale omroep zoals de
    commissie-Ruijs de Beerenbrouck voor ogen stond kwam echter
    niet tot stand. Na veel overleg en aanvaarde compromissen
    gelukte het intussen wel dat ook de kleine VPRO bij het
    zendtijdenbesluit van 15 mei 1930 een eigen, weliswaar
    bescheiden, plaats in het pluriforme omroepbestel kreeg.
    Voorzitter Bruining en haar bestuur hebben deze situatie
    aanvaard, maar zij waren er nooit tevreden mee. Wars van alle
    particularisme en verzuiling bleven zij voorvechters van een
    nationale omroep: een centraal geleid orgaan waarin alle
    geestesstromingen evenredig aan bod zouden zijn gekomen.
    Tijdens de Duitse bezetting, bij de voorbereiding van de
    concentratie van de omroepverenigingen in het najaar van 1940,
    hoopten zij dat deze wens alsnog in vervulling zou gaan, maar
    toen in 1941 bleek dat de Rijksradio-omroep De Nederlandsche
    Omroep zou stoelen op nationaal-socialistische beginselen en
    deze propageerde, was de droom voorbij. Het VPRO-omroepblad 
    &lt;em&gt;Vrije Geluiden&lt;/em&gt;

    werd verboden en de VPRO op non-actief gezet.&lt;/p&gt;
&lt;p&gt;Na de bevrijding, toen de doorbraakgedachte in 1945 en 1946
    veld scheen te winnen, vlamde de hoop bij Bruining en Spelberg
    weer op, daarin opnieuw afwijkend van de opvattingen en
    strevingen van de overige terugkerende omroepverenigingen. Wel
    ontstond er begin 1947, toen de oude omroepen hun vooroorlogse
    rechten herkregen, een bepaald samenwerkingsverband in de
    Nederlandse Radio Unie. Bruining kreeg namens de VPRO een zetel
    in het bestuur.&lt;/p&gt;
&lt;p&gt;Bij al haar werkzaamheden zowel in als buiten de omroep op
    organisatorisch gebied spande zij zich vol idealisme ook in de
    beginselen van het vrijzinnig protestantisme te verbreiden. Zij
    deed dit niet alleen in de uitzendingen en in de artikelen die
    zij geregeld in het programmablad 
    &lt;em&gt;Vrije Geluiden&lt;/em&gt;

    publiceerde, maar ook in haar functie als bestuurslid van de
    Centrale Commissie, waarvan zij van 1934 tot 1950 voorzitter
    was. Zij hield spreekbeurten op VPRO-propaganda-avonden en was
    een van de stuwende krachten op de jaarlijkse VPRO-landdagen,
    die meestal in het Gelderse Barchem plaatsvonden. Een deel van
    haar activiteiten lag op het terrein van het Internationale
    Verbond voor Vrijzinnig Christendom, waar zij zich inzette voor
    een intensieve samenwerking tussen vrijzinnige groepen en
    kerken zowel in Europa als in de Verenigde Staten. Deze
    organisatie had weinig verwantschap met de in 1948 opgerichte
    Wereldraad van Kerken. Zij droeg haar levensovertuiging ook uit
    als radiopredikante in de uitzendingen van het naoorlogse Inter
    Kerkelijk Overleg in Radio-aangelegenheden (IKOR). Bij de
    oprichting van de Nederlandse Televisie Stichting (NTS) op 1
    oktober 1951 vertegenwoordigde zij de VPRO in het bestuur. Haar
    houding t.a.v. televisie was zeer kenmerkend: 'Ik heb er niet
    om gevraagd. Maar nu ze er is: positief gebruiken' 
    &lt;em&gt;(De Groene Amsterdammer,&lt;/em&gt;

    8-9-1956).&lt;/p&gt;
&lt;p&gt;Mejuffrouw Bruining, zoals ze bij iedereen bekend stond, had
    ook nauw contact met haar radioluisteraars. Dit bleek vooral in
    de jaren vijftig, toen zij lange tijd onder de titel 'Vandaag'
    korte radiopraatjes verzorgde. Ze waren altijd actueel en
    'live' uitgezonden: 'Ik houd niet van dat ingeblikte' 
    &lt;em&gt;(Het Parool,&lt;/em&gt;

    1-9-1956). Zulk omroepwerk leverde veel correspondentie op; ze
    noemde zich schertsend dan ook wel een 'dominee in de verte' 
    &lt;em&gt;(De Groene Amsterdammer,&lt;/em&gt;

    8-9-1956).&lt;/p&gt;
&lt;p&gt;Nicolette Bruining was een markante vrouw, zeer
    gedisciplineerd, met een hoog werktempo, dat haar medewerkers
    soms tot wanhoop bracht. Zij bemoeide zich overal mee zonder
    dominant te willen zijn. Door haar intellectuele veelzijdigheid
    had zij in veel kwesties een gezaghebbende, doorslaggevende
    stem. Zij was open, eerlijk, recht op de man af zonder fanatiek
    te zijn en met gevoel voor humor. Ondanks een wat ouderwets
    uiterlijk was zij in haar gedrag en opvattingen een moderne
    vrouw, die zich ook inspande voor de belangen van haar
    seksegenoten als lid van de 'International Union of liberal
    Christian women'. Mejuffrouw Bruining vond het jammer dat er
    bij de Nederlandse Omroep geen vrouwen waren die leidende
    posities bekleedden: 'een vreemde zaak voor een
    communicatiemiddel waar zoveel vrouwen naar luisteren' 
    &lt;em&gt;(Het Parool,&lt;/em&gt;

    1-9-1956). Ondanks alle verschil van mening over de vorm van
    het omroepbestel stond zij bij haar collega's van de andere
    omroepen in hoog aanzien. Zij werd gerespecteerd om haar gaven,
    haar openheid, haar tolerantie en haar prettige omgang. Bij
    haar afscheid in 1956 werd Nicolette Bruining benoemd tot
    erevoorzitter van de VPRO. Tot aan haar overlijden in 1963
    heeft zij zich nog op vele manieren verdienstelijk gemaakt voor
    haar omroep, die mede dank zij haar toewijding en energie tot
    in de jaren zestig de eigen typisch vrijzinnig-protestantse
    toon en programmakeuze behouden zou.&lt;/p&gt;
&lt;p&gt;
  &lt;a href='agedeelte'&gt;A: &lt;/a&gt;Archief Centrale Commissie voor het Vrijzinnig
  Protestantisme in het Rijksarchief Utrecht; Archief-VPRO te
  Hilversum; Afd. documentatie van de Stichting Nederlands
  Omroepmuseum te Hilversum.&lt;/p&gt;
&lt;p&gt;
  &lt;a href='pgedeelte'&gt;P: &lt;/a&gt;Behalve artikelen in het programmablad 
    &lt;em&gt;Vrije Geluiden&lt;/em&gt;

    1926-1941; 1946-1956: 
    &lt;em&gt;Geestelijke stroomingen&lt;/em&gt;

    (Amsterdam, 1923); 'Vrijzinnig Protestantsche Radio-Omroep', in
    
    &lt;em&gt;Radio-jaarboek 1932.&lt;/em&gt;

    Samengest. door E.P. Weber (Amsterdam, 1932) 132-136; 
    &lt;em&gt;De be&amp;iuml;nvloeding van ons volk door den VPRO&lt;/em&gt;

    [Hilversum, 1935].&lt;/p&gt;
&lt;p&gt;
  &lt;a href='lgedeelte'&gt;L: &lt;/a&gt;Interviews en herdenkingsartikelen in 
  &lt;em&gt;Vrije Geluiden,&lt;/em&gt;

  25-8-1956; 
  &lt;em&gt;Het Parool,&lt;/em&gt;

  1-9-1956; 
  &lt;em&gt;De Groene Amsterdammer,&lt;/em&gt;

  8-9-1956; 
  &lt;em&gt;Vrije Geluiden,&lt;/em&gt;

  27-4-1963; 
  &lt;em&gt;Het Parool,&lt;/em&gt;

  21-1-1967; 
  &lt;em&gt;VPRO,&lt;/em&gt;

  3-5-1986. D. Verkijk, 
  &lt;em&gt;Radio Hilversum 1940-1945&lt;/em&gt;

  (Amsterdam, 1974); H. van den Heuvel, 
  &lt;em&gt;Nationaal of verzuild&lt;/em&gt;

  (Baarn, 1976); Anne H. Mulder, 'Van afkorting tot
  vierletterwoord', in 
  &lt;em&gt;De potentie van een dwerg. Een halve eeuw VPRO...&lt;/em&gt;

  Onder red. van Ad Kooyman [en] Max van Rooy (Amsterdam, 1976) 49
  - 76; J.C.H. Blom, 'Het geloof van de radio op Vrijdagavond', in 
  &lt;em&gt;Een vrij zinnige verhouding. De VPRO en Nederland
  1926-1986.&lt;/em&gt;

  Door J.H.J. van den Heuvel [et al.] (Baarn, 1986) 73-146; 
  &lt;em&gt;60 jaar Vrijzinnig.&lt;/em&gt;

  (Hilversum, 1986) I: 
  &lt;em&gt;De wortels. Portret van Nicolette Bruining en ds.
  Spelberg.&lt;/em&gt;

  Cassette radioprogramma 'Het Spoor', 3-5-1986.&lt;/p&gt;
&lt;p&gt;
&lt;a href=&amp;quot;igedeelte&amp;quot;&gt;I: &lt;/a&gt;&lt;i&gt;Persoonlijkheden in het Koninkrijk der Nederlanden in woord en beeld.&lt;/i&gt; Onder hoofdred. van H.P. van den Aardweg (Amsterdam 1938) 257 [Foto: Franz Ziegler].
&lt;/p&gt;
&lt;p&gt;H.W.A. Joosten&lt;/p&gt; 
&lt;dtml-var bwn_footer&gt;</text>
  </biography>
</biodes>

