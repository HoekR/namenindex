<biodes version="1.0">
  <fileDesc>
    <title>Meegeren, Henricus Antonius van (1889-1947)</title>
    <ref target="http://resources.huygens.knaw.nl/bwn1880-2000/lemmata/bwn3/meegeren"/>
    <publisher>
      <name>Biografisch Woordenboek van Nederland:1880-2000</name>
      <ref target="http://resources.huygens.knaw.nl/bwn1880-2000"/>
    </publisher>
  </fileDesc>
  <person>
    <idno type="id">meegeren</idno>
    <persName><name type="geslachtsnaam">Meegeren</name>, Henricus Antonius van</persName>
    <sex value="1"/>
    <event type="birth" when="1889"/>
    <event type="death" when="1947"/>
    <state type="occupation">schilder</state>
  </person>
  <biography>
    <graphic url="http://resources.huygens.knaw.nl/bwn1880-2000/lemmata/bwn3/images/images/MEEGEREN.jpg"/>
    <text>&lt;dtml-var bwn_header&gt;
 &lt;p class='genealogie'&gt;
  &lt;strong&gt;Meegeren, Henricus Antonius van&lt;/strong&gt; (Han), kunstschilder (Deventer 10-10-1889 - Amsterdam 30-12-1947).

  Zoon van Hendrikus Johannes van Meegeren, leraar, en Augusta
  Louisa Henrietta Camps. Gehuwd op 18-4-1912 met Anna de Voogt.
  Uit dit huwelijk werden 1 zoon en 1 dochter geboren. Na
  echtscheiding (19-7-1923) gehuwd op 22-11-1928 met Johanna
  Theresia Oerlemans, die uit een eerder huwelijk 1 dochter
  meebracht. Dit huwelijk, waaruit geen kinderen werden geboren,
  werd op 18-12-1943 ontbonden door echtscheiding. 
  

&lt;img src=&amp;quot;images/MEEGEREN.jpg&amp;quot; align=&amp;quot;right&amp;quot; BORDER=&amp;quot;0&amp;quot; alt=&amp;quot;afbeelding van Meegeren, Henricus Antonius van&amp;quot; class=&amp;quot;bwnimg&amp;quot;&gt;
  
  &lt;/p&gt;
&lt;p&gt;Han van Meegeren bleek reeds vroeg een groot talent voor
    tekenen en schilderen te bezitten. Zijn tekenleraar op de HBS
    in Deventer, Bart Korteling (1853-1930), had een grote invloed
    op hem. Ook de studiekeuze kan mede door dit tekentalent zijn
    bepaald: na zijn eindexamen ging Van Meegeren in 1912 bouwkunde
    studeren aan de Technische Hoogeschool in Delft. Lang duurde
    dat niet: aangemoedigd door een bekroning van &amp;eacute;&amp;eacute;n van
    zijn voor een prijsvraag ingezonden tekeningen besloot hij in
    1913 zich als kunstschilder in Den Haag te vestigen. Hier kreeg
    in 1917 zijn eerste eenmans-tentoonstelling van schilderijen
    een welwillende ontvangst bij kunstcritici, die er wel op wezen
    dat Van Meegerens stijl zeer traditioneel aansloot op het
    impressionisme van de Haagsche School. Een serie
    bijbeltaferelen, in de beginjaren '20 vervaardigd, toonde
    echter aan dat Van Meegeren zich ook sterk door het symbolisme
    liet inspireren.&lt;/p&gt;
&lt;p&gt;Voor het eerst kwam Van Meegeren in 1923 ertoe - baatzucht
    lijkt hem te hebben gedreven - vervalsingen te vervaardigen van
    schilderijen die op de oude meesters uit de Gouden Eeuw geleken
    en bovendien vaak door het nabootsen van de oude signatuur de
    echtheid van een schilderij suggereerden. De sterk toenemende
    waardering voor Frans Hals deed hem twee variaties op van deze
    schilder bekende portretten vervaardigen van diens
    schilderijen. De bekende kunstkenner en collectioneur C.
    Hofstede de Groot kocht er via een bemiddelaar &amp;eacute;&amp;eacute;n
    van, het andere werd na Hofstede de Groots enthousiaste
    positieve advies gekocht door de kunstveilinghouder Fred.
    Muller &amp; Co. Bij expertise van dit laatste
    schilderij bleken echter talrijke feilen: moderne verfstoffen
    waren gebruikt, onder de verflagen kwamen 20e-eeuwse
    draadnagels te voorschijn en ook de samenstelling van de
    gebruikte lijm klopte niet. Ten slotte zag Hofstede de Groot
    zich gedwongen ook het tweede schilderij te kopen, en van de
    beide 'Halsen' werd verder niet veel gehoord. De naam van Van
    Meegeren was bij dit alles niet genoemd, al kunnen er wel
    geruchten omtrent zijn betrokkenheid in omloop zijn
    gebracht.&lt;/p&gt;
&lt;p&gt;Ongestoord door dit vervalsingsintermezzo werd Van Meegeren
    inmiddels in Haagse kringen een gewaardeerd en tamelijk
    succesrijk kunstenaar. Vooral enige tekeningen in grote oplagen
    gereproduceerd en als plaatwerk verkocht, werden onder een ruim
    publiek bekend. In menige Nederlandse huiskamer prijkte in de
    jaren '30 en '40 Van Meegerens 
    &lt;em&gt;Hertje&lt;/em&gt;

    (1921), of zijn 
    &lt;em&gt;Straatzangers&lt;/em&gt;

    (1928), ietwat sentimentele of lieflijk bedoelde
    voorstellingen. Voor portretten kreeg hij vele schilder- en
    tekenopdrachten. Toch leek dit kalme leven van kunstenaar op de
    tweede rang hem steeds minder te bevredigen. Dat kwam vooral
    aan de dag in de kunstbeschouwingen die hij van 1928 tot 1930
    in het maandblad 
    &lt;em&gt;De Kemphaan,&lt;/em&gt;

    een strijdbaar rechts-radicaal kunstblad, publiceerde. Hierin
    sprak hij zich duidelijk uit ten gunste van de
    traditioneel-figuratieve kunst van vroeger eeuwen en beklaagde
    hij zich fel over de partijdige voorkeur van de kunstcritici
    uit zijn tijd voor de 'modernen'. Ook een ruzie in de Haagsche
    Kunstkring (Van Meegeren was sedert 1919 lid), die zich in 1932
    afspeelde, was terug te voeren op de tegenstelling tussen
    'traditionelen' en 'modernen'. Van Meegeren bedankte na dit
    incident voor het lidmaatschap en besloot zich met zijn
    echtgenote in Zuid-Frankrijk te vestigen.&lt;/p&gt;
&lt;p&gt;Juist in de maand van Van Meegerens vertrek uit Nederland,
    oktober 1932, dook een in Vermeer-stijl vervaardigd schilderij 
    &lt;em&gt;Dame en heer aan spinet&lt;/em&gt;

    op. Via de kunsthandel kwam dit doek bij een particulier
    terecht, en pas na 1951 zou het als een vervalsing worden
    aangemerkt. Dat Van Meegeren de maker was is zeer
    waarschijnlijk. Van belang was dat de Haagse kunstkenner A.
    Bredius in 1932 de vondst van deze 'Vermeer' met geestdrift had
    verwelkomd. In zijn Franse atelier oefende Van Meegeren
    aanvankelijk op drie oude meesters - hij vervaardigde twee
    Vermeers, &amp;eacute;&amp;eacute;n Hals en &amp;eacute;&amp;eacute;n Ter Borch, die
    hij overigens, wellicht omdat hij zijn kopiistenwerk te
    doorzichtig vond, onder zich hield.&lt;/p&gt;
&lt;p&gt;Maar in 1936 kwam hij ertoe het schilderij 
    &lt;em&gt;De maaltijd van Emma&amp;uuml;s&lt;/em&gt;

    (gewoonlijk in Nederland aangeduid als 
    &lt;em&gt;De Emma&amp;uuml;sgangers)&lt;/em&gt;

    te vervaardigen, dat spoedig beroemd zou worden. Het zou zijn
    beste werkstuk op het terrein van de vervalsingskunst worden.
    Op nu haast technisch-volmaakte wijze - door ervaringen in 1923
    wijs geworden - zette hij het schilderij op. Hij kocht een oud
    doek, dat hij kon overschilderen, stelde zorgvuldig met reeds
    in de 17e eeuw bekende ingredi&amp;euml;nten zijn verfsoorten
    samen, gebruikte daarbij als bindmiddel, volgens de modernste
    aanwijzingen, kunsthars en slaagde erin een bedriegelijk
    antieke craquelure na te bootsen. Uitgaand van een schilderij
    van M.M. da Caravaggio, 
    &lt;em&gt;De maaltijd van Emma&amp;uuml;s,&lt;/em&gt;

    koos hij een voorstelling die van Vermeer nu juist niet bekend
    was. Maar ook in esthetisch opzicht zou het schilderij zeer
    bevredigen - al liepen de meningen daarover wel uiteen toen de
    vervalsing eenmaal gebleken was. Stijl, compositie en koloriet
    waren treffend Vermeerachtig, en kwamen overeen met de weinige
    bijbelse of klassieke groepsvoorstellingen die Vermeer had
    gemaakt (vooral de aan Vermeer toegeschreven 
    &lt;em&gt;Martha en Maria&lt;/em&gt;

    in Edinburgh). Juist de vroom-intieme glans en gloed pasten bij
    de opvattingen en verwachtingen die in de jaren '30 bij vele
    kunstkenners omtrent de 17e-eeuwse Nederlandse schilderkunst
    waren gevormd. De sterk overheersende bewondering voor
    Rembrandt leek heel die kunst te 'rembrandtiseren' op een veel
    romantisch-religieuzere wijze dan men na 1945 voor Rembrandts
    kunst zou aanvaarden.&lt;/p&gt;
&lt;p&gt;Van Meegeren had de 'Vermeer' gegeven waarop men destijds
    als het ware wachtte. Nadat deze 
    &lt;em&gt;Emma&amp;uuml;sgangers&lt;/em&gt;

    naar Nederland was gekomen en ter expertise aan dezelfde
    Bredius werd voorgelegd die reeds zijn fiat aan een vorige,
    heel wat minder overtuigende, 'Vermeer' had gegeven, werd dit
    schilderij de 'vondst van de eeuw'. De zo mogelijk nog
    geestdriftiger directeur van het Museum Boymans in Rotterdam,
    D. Hannema, wist spoedig met behulp van Rotterdams mecenaat
    voor 550.000,- de aankoop gedaan te krijgen, en in 1938 werd
    hier rond de trotse nieuwe aanwinst een grote tentoonstelling
    'Meesterwerken uit vier eeuwen' gehouden, die veel aandacht
    trok. Slechts een enkele kunstkritische stem liet een geluid
    van twijfel horen (o.a. de historicus Johan Huizinga).&lt;/p&gt;
&lt;p&gt;Aangemoedigd door dit grote succes zette Van Meegeren nu in
    de loop van de volgende jaren zijn vervalsingen voort en bracht
    hij deze langs verschillende wegen op de markt. Van Meegeren
    heeft er waarschijnlijk bijna zes miljoen gulden aan verdiend.
    Eerst in Nice, in 1938 en 1939, daarna - na het uitbreken van
    de oorlog keerden de Van Meegerens in de herfst van 1939 naar
    Nederland terug - in Laren (Nh), had hij niet minder dan zes
    'Vermeers' en twee 'De Hooghs' vervaardigd die alle voor hoge
    prijzen van de hand gingen via kunsthandelaars die geloofden
    oude vondsten te pakken te hebben gekregen. Geen van die
    stukken had de kwaliteit van De Emma&amp;uuml;sgangers, maar het
    grote succes van de eerste ontdekking sleepte dat van de
    daaropvolgende werken met zich mee, over en weer door
    verwantschap in voorstelling of sfeer de echtheid van alle
    bevestigend.&lt;/p&gt;
&lt;p&gt;In bezettingstijd schroomde Van Meegeren ondertussen niet
    zijn relaties in ruime kring te zoeken, al was het alleen maar
    om goede contacten met de kunsthandel te onderhouden.
    Samenwerking met een kunstvriend die inmiddels NSB'er was
    geworden, Martien Beversluis, leidde tot pogingen om nog eens
    op eigen kunst aandacht te vestigen. Een eenmanstentoonstelling
    eind 1941 in Laren en begin 1942 in Den Haag toonde zijn
    tekenwerk, verscheidene van zijn kunstwerken werden o.a. naar
    tentoonstellingen in Duitsland gezonden en een fraaie, grote
    uitgave 
    &lt;em&gt;Teekeningen&lt;/em&gt;

    I (1942) gaf vele reprodukties van zijn recent werk. Afgezien
    van de traditionele, in die tijd zelfs enigszins ouderwets
    aandoende, symbolistische trekken kon men hierin met enige
    moeite ook fascisto&amp;iuml;de en antisemitische symboliek
    terugvinden. Een aan de F&amp;uuml;hrer met een geschreven opdracht
    op het titelblad van dit boek zou na de oorlog Van Meegeren nog
    kwalijk worden genomen, al kon niet bewezen worden dat de
    juichend geschreven opdracht van zijn hand was - zijn
    handtekening had hij in vele exemplaren gezet. Ook was Van
    Meegeren er waarschijnlijk geen voorstander van dat door een
    van zijn kunstbemiddelaars de 'Vermeer' 
    &lt;em&gt;Christus en de overspelige vrouw&lt;/em&gt;

    in 1943 aan Hermann Goering werd verkocht, al incasseerde hij
    wel de ruim anderhalf miljoen gulden die daarvoor werd betaald.
    Gelukkiger zal hij zijn geweest met een andere verkoop. Een van
    zijn 'Vermeers' werd ook door het Rijk voor het Rijksmuseum
    voor ruim &amp;eacute;&amp;eacute;n miljoen gulden gekocht op aandringen
    van vooraanstaande experts, enigszins gehaast, juist om te
    voorkomen dat zulk oud Nederlands cultuurbezit in buitenlandse
    (in die tijd: Duitse) handen zou vallen. Het lijkt er op dat
    Van Meegeren in de laatste oorlogsjaren nog weinig creatief
    was. Schatrijk geworden verhuisde hij in 1943 naar Amsterdam,
    kocht een groot herenhuis aan de Keizersgracht en werd in
    Amsterdamse boh&amp;eacute;mienkringen een gulle en daarom graag
    geziene grand seigneur.&lt;/p&gt;
&lt;p&gt;Het zou echter de verkoop van de 'Vermeer' aan Goering zijn
    die op 29 mei 1945 tot een maandenlange gevangenschap leidde
    onder de, voor de omstandigheden wel heel ironische, verdenking
    Nederlands cultuurbezit aan de vijand te hebben verkwanseld.
    Misschien hierdoor extra geprikkeld, maar ook beseffend dat het
    ene steentje van de verkoop aan Goering een lawine van
    onthullingen en ontdekkingen zou losmaken, was hij deze
    v&amp;oacute;&amp;oacute;r en hield hij de eer aan zich: in juli 1945
    bekende hij een vervalser in het groot te zijn geweest en deed
    hij zijn best dit te bewijzen. Zo schilderde hij vrijwillig in
    gevangenschap nog een 'Vermeer', 
    &lt;em&gt;Christus te midden van de schriftgeleerden.&lt;/em&gt;

    Ter verdediging van zijn vervalsingspraktijken stelde Van
    Meegeren het zelf voor dat hij ertoe gekomen was als een
    miskend kunstenaar die de holle pretenties van de kunstexperts
    en de grillen van het kunstsnobisme aan de kaak wilde stellen.
    Daarmee verwierf hij al dadelijk de bewonderende steun van
    enkelen en een grote populariteit bij een wijd publiek. Ook de
    verkoop van het schilderij aan Goering kon in dit verband als
    een soort heldendaad worden voorgesteld - 'the man who swindled
    Goering', was de kop van een artikel in een Amerikaanse krant
    in 1947. Bij dit alles werd wel voorbijgegaan aan de grote
    sommen gelds die Van Meegeren met zijn vervalsingen had
    binnengehaald en was nog niet bekend dat hij zich reeds in een
    tijd toen nog geen sprake kon zijn van miskenning - in 1923 -
    aan vervalsingspraktijken had schuldig gemaakt. Ook de
    beschuldiging van politieke collaboratie verdween geheel onder
    tafel, de bijzondere rechtspleging had in dat opzicht trouwens
    weinig houvast. Van Meegeren zelf werd in de herfst van 1945
    voorlopig in vrijheid gesteld in afwachting van een
    strafrechtelijk proces.&lt;/p&gt;
&lt;p&gt;Na een zorgvuldig onderzoek door een speciaal daartoe
    benoemde commissie van deskundigen werd Van Meegeren ten slotte
    wegens kunstvervalsing en oplichting bij transacties van
    schilderijenverkoop die nog niet waren verjaard strafrechtelijk
    vervolgd. Het proces dat op 29 oktober 1947 voor de Amsterdamse
    rechtbank diende, baarde uiteraard veel opzien. Als een van de
    getuige-deskundigen trad o.a. de Belgische hoogleraar P.B.
    Coremans op, die een overtuigend verslag kon geven van het
    chemisch en r&amp;ouml;ntgenologisch onderzoek van de vervalsingen,
    en zodoende Van Meegerens opnieuw zeer nadrukkelijk naar voren
    gebrachte bekentenis bevestigde. Ook was het mogelijk geweest
    nader te bewijzen dat juist Van Meegeren de schilderstukken had
    vervaardigd mede dank zij een huiszoeking in het nog altijd
    leegstaande atelier in Nice, waar zijn vooroorlogse
    oefenstukken en een replica van een later opnieuw gemaakte
    'Vermeer' werden aangetroffen evenals resten van Van Meegerens
    materiaal (o.a. een onderdeel van het oude doek dat Van
    Meegeren voor zijn 
    &lt;em&gt;Emma&amp;uuml;sgangers&lt;/em&gt;

    had gebruikt). Op 12 november 1947 werd Van Meegeren tot
    &amp;eacute;&amp;eacute;n jaar gevangenisstraf veroordeeld. Kort daarna
    overleed hij in gevangenschap.&lt;/p&gt;
&lt;p&gt;De rechtzaak had nog enige nasleep. Een van de bedrogen
    kopers van een 'Vermeer', de Rotterdammer D.G. van Beuningen,
    nam een Belgisch expert, J. Decoen, in de arm, die
    uitdrukkelijk 
    &lt;em&gt;De Emma&amp;uuml;sgangers&lt;/em&gt;

    en Van Beuningens 'Vermeer' voor echt verklaarde en Coremans'
    onderzoek van deze schilderijen bedrog noemde. Een civiele
    procedure in 1951 door Van Beuningen tegen Coremans
    aangespannen leidde in 1955 tot volledig eerherstel van
    Coremans. Er waren daarna nog slechts enkelingen die althans 
    &lt;em&gt;De Emma&amp;uuml;sgangers&lt;/em&gt;

    als een echte Vermeer wensten te verdedigen. De meeste
    vervalsingen werden in magazijnen opgeborgen, en bij de
    liquidatie van het vermogen van de door zijn schuldeisers
    failliet verklaarde Van Meegeren verviel een groot deel van het
    toen nog overgebleven en door rente aangegroeide kapitaal aan
    de Staat, die door eigen aankoop en als eigenaar optredend voor
    het in beslaggenomen 'Feindverm&amp;ouml;gen' van G&amp;ouml;ring de
    voornaamste schuldeiser was geworden.&lt;/p&gt;
&lt;p&gt;
  &lt;a href='pgedeelte'&gt;P: &lt;/a&gt;In de onder L genoemde dissertatie van M.H. van den Brandhof
    wordt een lijst van 460 gedocumenteerde werken opgesomd (153-
    163).&lt;/p&gt;
&lt;p&gt;
  &lt;a href='lgedeelte'&gt;L: &lt;/a&gt;M.M. van Dantzig, 
  &lt;em&gt;Johannes Vermeer, de &amp;quot;Emma&amp;uuml;sgangers&amp;quot; en de critici&lt;/em&gt;

  (Leiden [etc.], 1947); W. Froentjes en A.M. de Wild, 'De
  natuurwetenschappelijke bewijsvoering in het proces Van
  Meegeren', in 
  &lt;em&gt;Chemisch Weekblad&lt;/em&gt;

  45 (1949) 269-278; P.B. Coremans, 
  &lt;em&gt;Van Meegeren's faked Vermeers and De Hooghs. A scientific
  examination&lt;/em&gt;

  (Amsterdam, [1949]); J. Decoen, 
  &lt;em&gt;Terug naar de waarheid. Vermeer- Van Meegeren. Twee
  authentieke schilderijen van Vermeer&lt;/em&gt;

  [uit het Frans vert. door Ch.A. Cocheret] (Rotterdam, 1951); H.
  van de Waal, 'Forgery as a Stylistic Problem', in 
  &lt;em&gt;Aspects of art forgery&lt;/em&gt;

  [Papers read by H. van de Waal et al.] ('s-Gravenhage, 1962)
  1-14; M.L. Doudart de la Gr&amp;eacute;e, 
  &lt;em&gt;Geen standbeeld voor Han van Meegeren&lt;/em&gt;

  (Amsterdam, 1966); J.R.G. Kilbracken, 
  &lt;em&gt;Van Meegeren&lt;/em&gt;

  (Londen [etc.], 1967); W. Froentjes en R. Breek, 'Een nieuw
  onderzoek naar de identiteit van het bindmiddel van Van
  Meegeren', in 
  &lt;em&gt;Chemisch Weekblad. Magazine&lt;/em&gt;

  (1977) 583-589; M.H. van den Brandhof, 
  &lt;em&gt;Een vroege Vermeer uit 1937. Achtergronden van leven en werken
  van de schilder/ vervalser Han van Meegeren&lt;/em&gt;

  (Utrecht, [etc. 1979]); eadem, 'Het geval-Van Meegeren', in 
  &lt;em&gt;Knoeien met het verleden.&lt;/em&gt;

  Onder red. van Z.R. Dittrich et al. (Utrecht [etc.], 1984)
  153-162; 
  &lt;em&gt;Han van Meegeren (1889-1947).&lt;/em&gt;

  [Tentoonstelling in Het Slot Zeist van 15 juni tot en met 1
  september 1985.] Met inl. van G. Peter Hoefnagels, 'Kunst als
  criminologisch verschijnsel'; A. Venema, 
  &lt;em&gt;Kunsthandel in Nederland, 1940-1945&lt;/em&gt;

  (Amsterdam, 1986).&lt;/p&gt;

&lt;p&gt;
&lt;a href=&amp;quot;igedeelte&amp;quot;&gt;I: &lt;/a&gt;
Website Uncertainty Principle: http://www.uncertainty-principle.com/joe/pages/forgers.html [18-7-2007] [Portret: Joe Zane].



&lt;p&gt;I. Sch&amp;ouml;ffer&lt;/p&gt; 
&lt;dtml-var bwn_footer&gt;</text>
  </biography>
</biodes>

