<biodes version="1.0">
  <fileDesc>
    <title>Hogendorp, jkvr. Mariane Catherine van (1834-1909)</title>
    <ref target="http://resources.huygens.knaw.nl/bwn1880-2000/lemmata/bwn5/hogendorp"/>
    <publisher>
      <name>Biografisch Woordenboek van Nederland:1880-2000</name>
      <ref target="http://resources.huygens.knaw.nl/bwn1880-2000"/>
    </publisher>
  </fileDesc>
  <person>
    <idno type="id">hogendorp</idno>
    <persName><name type="geslachtsnaam">Hogendorp</name>, jkvr. Mariane Catherine van</persName>
    <sex value="2"/>
    <event type="birth" when="1834"/>
    <event type="death" when="1909"/>
    <state type="occupation">sociaal hervormster</state>
    <state type="occupation">feministe</state>
  </person>
  <biography>
    <graphic url="http://resources.huygens.knaw.nl/bwn1880-2000/lemmata/bwn5/images/images/HOGENDORPMC.jpg"/>
    <text>&lt;dtml-var bwn_header&gt;
 &lt;p class='genealogie'&gt;
  &lt;strong&gt;Hogendorp, jkvr. Mariane Catherine van&lt;/strong&gt;, (bekend onder de naam &lt;b&gt;Marianne Klerck-van Hogendorp&lt;/b&gt;), sociaal hervormster en feministe 
  ('s-Gravenhage 1-8-1834 - Lausanne (Zwitserland) 17-9-1909). 
Dochter van jhr. Dirk van Hogendorp (na het overlijden van zijn
  oudste broer op 10-7-1838 graaf Van Hogendorp), raadsheer in het
  Gerechtshof, en jkvr. Mariane Catherine van Hogendorp. Gehuwd op
  18-11-1875 met jhr. Aarnout Klerck (verheven in de Nederlandse
  adel bij KB d.d. 22-12-1831, nr. 84) (1820-1876),
  secretaris-generaal op het departement van Marine. Dit huwelijk
  bleef kinderloos.
  

  

  

  
  &lt;/p&gt;
&lt;p&gt;
  &lt;img class='bwnimg' BORDER='0' align='right' src='images/HOGENDORPMC.jpg' alt='afbeelding van Hogendorp, jkvr. Mariane Catherine van'&gt;Marianne van Hogendorp groeide op als telg van een bekend
    Haags adellijk geslacht. Haar jeugd en latere leven stonden
    sterk onder invloed van het orthodox-protestantse R&amp;eacute;veil,
    een religieuze vernieuwingsbeweging waarvan beide ouders
    vooraanstaande aanhangers waren. Als meisje uitgesloten van
    hoger en middelbaar onderwijs, kreeg Marianne geen formele
    opleiding. Gravin Van Hogendorp, die behoorde tot de kring van
    evangelische sociale hervormsters, gaf haar dochters echter
    indirect een scholing door hen te betrekken bij het armenwerk
    onder behoeftige weduwen. Zo nam Marianne de financi&amp;euml;le
    ondersteuning van de eerste 'bewaar- en naaischool' van haar
    moeder over. Tevens was zij van 1874 tot 1900 presidente van de
    Vereeniging 'Vrienden der Armen', opgericht door haar moeder in
    1847.&lt;/p&gt;
&lt;p&gt;In haar persoonlijke leven werd Marianne van Hogendorp bij
    herhaling door het vroegtijdig overlijden van naasten
    getroffen. Op tienjarige leeftijd verloor zij haar vader, en
    haar oudere broer Dirk, die na diens dood een belangrijke rol
    in het gezin speelde, overleed toen zij 22 was. Het huwelijk
    dat zij in 1875 aanging met jhr. Aarnout Klerck - een oudere
    huisvriend van de familie -, eindigde al na elf maanden door
    het overlijden van haar echtgenoot. Hoe aangrijpend het
    afscheid van deze 'hoogst gelukkige vereeniging' (Beelaerts van
    Blokland, 149) was, laat zich afleiden uit de nadruk waarmee
    zij zich gedurende de rest van haar leven presenteerde als
    'douairi&amp;egrave;re' en als zodanig bekend werd. Nadat in juni
    1878 ook moeder Van Hogendorp was gestorven, werden haar
    jongere zusters, Anna en Wilhelmina, haar levensgezellinnen.
    Gedrie&amp;euml;n woonden ze meer dan dertig jaar in hetzelfde huis
    in de Haagse Alexanderstraat.&lt;/p&gt;
&lt;p&gt;In 1883 kwamen de zusters Van Hogendorp in aanraking met
    Josephine Butler. Deze Britse strijdster voor vrouwenrechten
    was de charismatische leidster van de abolitionistische
    beweging - later verenigd onder de naam F&amp;eacute;d&amp;eacute;ration
    abolitionniste internationale -, die vocht voor de afschaffing
    van de zogeheten reglementering van prostitutie. Zij werd voor
    Marianne Klerck-van Hogendorp een soort vrouwelijke Messias,
    een lichtend voorbeeld om zich 'als vrouw' in de
    prostitutiestrijd te mengen. Butlers app&amp;egrave;l om uit eigen
    verdriet de kracht te putten anderen te ondersteunen, sloot
    goed aan bij haar eigen situatie en haar invoelende karakter.
    Inspiratie voor de 'arbeid aan de zielen' (ibidem, 153) putte
    Klerck-van Hogendorp ook uit de idee&amp;euml;n van de invloedrijke
    filantroop O.G. Heldring, onder meer grondlegger van een
    netwerk van gestichten en doorgangshuizen voor 'het redden van
    gevallen vrouwen'. Bovenal gaf zij echter gehoor aan de
    innerlijke roepstem van God.&lt;/p&gt;
&lt;p&gt;Marianne Klerck-van Hogendorp werd door Butler uitgekozen om
    in Nederland een abolitionistische vrouwenorganisatie op te
    richten, want hoewel vrouwen in het 'reddende' werk een
    centrale rol speelden, waren zij stilzwijgend uitgesloten van
    het 'getuigende', meer politieke abolitionisme. De reeds
    bestaande Nederlandsche Vereeniging tegen de Prostitutie (NVP)
    was in feite een organisatie van mannen. In 1883/1884
    publiceerde Klerck-van Hogendorp drie brochures onder de
    gezamenlijke titel 
    &lt;em&gt;Een woord aan de vrouwen van Nederland&lt;/em&gt;

    , waarin zij opriep tot strijd tegen prostitutie en
    reglementering. Deze oproep leidde in 1884 tot de oprichting
    van de Nederlandsche Vrouwenbond tot Verhooging van het
    Zedelijk Bewustzijn, waarvan zij, tot in het jaar van haar
    dood, de eerste presidente was.&lt;/p&gt;
&lt;p&gt;Samen met haar zuster Anna werd Marianne Klerck-van
    Hogendorp de drijvende kracht achter het vrouwelijk
    abolitionisme in Nederland. De Vrouwenbond was de eerste
    vrouwenorganisatie die vrouwen mobiliseerde rondom politieke en
    bestuurlijke eisen. Het belangrijkste strijdpunt was de
    afschaffing van het verplichte medische onderzoek van
    prostituees op geslachtsziekten, dat als vrouwonterend en als
    een legitimering van de ontucht door de staat werd veroordeeld.
    Daarnaast verzette de Vrouwenbond zich tegen bordelen,
    vrouwenhandel, pornografie en het verbod op het onderzoek naar
    het vaderschap. Deze politieke activiteiten bleven altijd nauw
    verbonden met de bescherming van meisjes tegen seksuele gevaren
    en met het reddende werk onder gevallen vrouwen.&lt;/p&gt;
&lt;p&gt;Naast haar bestuurstaak als presidente gaf Marianne
    Klerck-van Hogendorp ook in ideologisch opzicht richting aan
    dit werk door het op te vatten als een sociaal moederschap dat
    zich over andere dan de eigen kinderen uitstrekte. In die geest
    nam zij het ook op voor de concubines van Nederlandse
    militairen in Nederlands-Indi&amp;euml; en de uit deze relaties
    voortgekomen kinderen. Mede door haar inspanningen werd er een
    afdeling van de Vrouwenbond opgericht in Indi&amp;euml;. In 1895
    kwam - vooral op haar initiatief - de Vereeniging tot
    Bevordering van de Zedelijkheid in de Nederlandsche Overzeesche
    Bezittingen tot stand.&lt;/p&gt;
&lt;p&gt;Zag Marianne Klerck-van Hogendorp de verschijnselen
    waartegen zij streed aanvankelijk als een gevolg van 'de
    ontzettende zonde die ons volk verteert' (geciteerd in: De
    Vries, 109), al spoedig bracht zij ze in verband met de
    'dubbele zedewet', waarvan vrouwen het slachtoffer waren. Als
    tegenwicht tegen de vergaande minachting voor prostituees en
    ongehuwde moeders pleitte zij voor solidariteit en zusterschap.
    Prostituees waren 'zusters' en 'vrouwen als wij' (geciteerd:
    ibidem, 128). Door deze idee&amp;euml;n ging zij in de jaren
    tachtig deel uitmaken van de toentertijd groeiende beweging
    voor vrouwenrechten. Aanvankelijk huiverig voor het idee van
    emancipatie werkte Klerck-van Hogendorp steeds meer samen met
    feministische vrouwen, ook op de vele internationale
    abolitionistische conferenties in Europa, waar zij met haar
    zuster Anna geregelde bezoeksters waren.&lt;/p&gt;
&lt;p&gt;Door dit alles voltrok zich in het denken van Marianne
    Klerck-van Hogendorp een ware omwenteling. Geloofde zij eerst
    nog in een ideologie van gescheiden sferen voor mannen en
    vrouwen - voor hem de openbare sfeer en voor haar het huisgezin
    -, in 1894 werd ze lid van de pas opgerichte Vereeniging voor
    Vrouwenkiesrecht. Reglementering was niet alleen een product
    van een staat die de zonde legitimeerde, zo meenden de
    leidsters van de Vrouwenbond, maar ook van een 'staatsbestel'
    waarin de helpende hand van de vrouw ontbrak. Toen in 1898 de
    grote Nationale Tentoonstelling van Vrouwenarbeid gehouden
    werd, organiseerden Klerck-van Hogendorp en haar zuster Anna
    samen met niet-protestantse vrouwen een congres over de
    zedelijkheid: de Driedaagsche Samenkomst tot Bevordering der
    Openbare Zedelijkheid. Op dit congres deed Klerck-van Hogendorp
    een zeldzame ontboezeming: de mannen die prostituees bezochten
    waren 'onze echtgenooten, onze broeders, onze vaders dikwijls'
    (geciteerd: ibidem, 125, noot 85). Steeds meer liet zij haar
    behoedzaamheid bij het bekritiseren van mannelijk gedrag
    varen.&lt;/p&gt;
&lt;p&gt;Aan het einde van de 19de eeuw was de Vrouwenbond met
    ongeveer 5500 leden de grootste organisatie in de
    vrouwenbeweging en Marianne Klerck-van Hogendorp een zeer
    gerespecteerde figuur. Gezien haar grote internationale
    ervaring was het niet vreemd dat juist zij aandrong op de
    vorming van een Nederlandse afdeling van de International
    Council of Women en voorzitter werd van de
    voorbereidingscommissie die dit tot stand moest brengen.
    Resultaat was de oprichting, tussen 1898 en 1900, van de
    Nationale Vrouwenraad van Nederland met als eerste presidente
    douairi&amp;egrave;re Klerck-van Hogendorp.&lt;/p&gt;
&lt;p&gt;Het leven van Marianne Klerck-van Hogendorp was vol
    tegenstellingen: voorbestemd tot een sober en onzichtbaar
    bestaan als 'hulpe des mans', kreeg zij een leidende rol in het
    woelige feminisme van haar tijd. Tegenover christelijke mannen
    moest zij de politieke organisatie van vrouwen op het
    onvrouwelijke terrein van de seksualiteit verdedigen. Maar
    binnen haar eigen Vrouwenbond durfde zij het grote streven van
    het vrouwenkiesrecht niet goed aan te prijzen. Tegelijkertijd
    moest zij zich staande houden ten opzichte van feministen van
    andere politieke gezindten die haar christelijke versie van het
    feminisme sceptisch bekeken.&lt;/p&gt;
&lt;p&gt;Dankzij haar diplomatieke gaven, haar genuanceerde
    uitspraken en haar organisatorische inzichten laveerde Marianne
    Klerck-van Hogendorp met succes tussen de klippen door. Zij
    zocht altijd meer naar wat mensen verenigde dan naar wat hen
    verdeelde. Overeenkomstig de christelijke leer over de
    vrouwelijke bescheidenheid drong zij zichzelf niet op de
    voorgrond. Veelal nam ze een taak op zich uit plichtsbesef, als
    anderen het lieten afweten.&lt;/p&gt;
&lt;p&gt;Toch verliep het politieke leven van Marianne Klerck-van
    Hogendorp niet zonder aanvaringen en spanningen. De NVP, de
    mannelijke bondgenoot van de Vrouwenbond, bleef de
    abolitionistische beweging domineren. Vrouwen konden wel lid
    worden, maar werden actief geweerd uit het hoofdbestuur.
    Omstreeks 1897 verweet Klerck-van Hogendorp de NVP dat zij
    besluiten nam 'over de vrouw zonder de vrouw' (geciteerd:
    ibidem 260, noot 122). Met de vrouwelijke bondgenoten was de
    relatie minder conflictueus, al waren er uiteenlopende
    standpunten over de 'heiligheid' van het huwelijk. Een ander
    gevoelig punt was de verdeeldheid in de vrouwenbeweging over
    geboorteregeling. Vanuit het christelijke abolitionisme werd de
    neomalthusiaanse beweging fel bestreden, maar in de Nationale
    Vrouwenraad waren juist veel vooraanstaande neomalthusianen
    actief. In 1909 helde de Vrouwenbond over naar hun standpunten:
    geboorteregeling kon veel kwaad doen, maar zomaar afwijzen
    getuigde ook niet van vrouwelijk
    verantwoordelijkheidsgevoel.&lt;/p&gt;
&lt;p&gt;De laatste jaren van het leven van Marianne Klerck-van
    Hogendorp stonden in het teken van beginnende successen. Rond
    1900 verdween de reglementering in de meeste Nederlandse
    gemeenten. Daarna voerde de Vrouwenbond, samen met de NVP en de
    Nederlandsche Middernachtzending-Vereeniging, een omvangrijke
    nationale campagne tegen de handel in 'blanke slavinnen' en
    voor een rijkswet tegen de bordelen. Klerck-van Hogendorp gaf
    de eerste stoot tot de vorming van een Nationaal Comit&amp;eacute;
    tot Bestrijding van den Handel in Vrouwen, dat in 1900 - naar
    internationaal model - werd opgericht. Zij bleef hierin actief
    totdat haar gezondheid dat verhinderde. Het resultaat van haar
    inspanningen, de invoering van een bordeelverbod en een verbod
    op vrouwenhandel in de zedelijkheidswetgeving van 1911, zou zij
    niet meer meemaken. In 1909 stierf zij een rustige dood op een
    van haar zomerreizen naar Zwitserland.&lt;/p&gt;
&lt;p&gt;Over de grootste tegenstelling in haar leven heeft Marianne
    Klerck-van Hogendorp nooit gesproken: de afstand tussen haar
    eigen bestaan en dat van degenen die zij wilde redden. De roep
    om solidariteit met prostituees ging vrijwel altijd over de
    hoofden van de betrokkenen heen en bevestigde daarmee de grote
    sociale kloof tussen een welgestelde, Oranjegezinde
    douairi&amp;egrave;re en de verworpenen die haar medelijden opwekten.
    Prostituees die zich niet wilden laten redden, bleven in haar
    ogen zondaressen en 'verdwaalden', soms zelfs
    'ontoerekenbaren'. Desondanks was haar strijd tegen de seksuele
    exploitatie van vrouwen van grote betekenis voor het feminisme
    en het 19de-eeuwse denken over seksualiteit.&lt;/p&gt;
&lt;p&gt;
  &lt;a href='pgedeelte'&gt;P: &lt;/a&gt;Behalve de in de tekst genoemde publicaties: 
    &lt;em&gt;De heiligheid van het huwelijk&lt;/em&gt;

    ('s-Gravenhage 1887) [Overdruk uit 
    &lt;em&gt;Orgaan van den Nederlandschen Vrouwenbond tot verhooging van
    het Zedelijk Bewustzijn&lt;/em&gt;

    ]; 'Hoe de vrouw denkt over de sluiting van slechte huizen', in
    
    &lt;em&gt;Handelingen van het Nationaal Congres tegen de Prostitutie
    te Amsterdam ...&lt;/em&gt;

    ('s-Gravenhage 1889); 
    &lt;em&gt;O.G. Heldring en zijne gestichten tegenover de bestrijding
    der onzedelijkheid&lt;/em&gt;

    ('s- Gravenhage 1890); 
    &lt;em&gt;Eenige beschouwingen over Oost-Indische toestanden&lt;/em&gt;

    (Amsterdam 1898).&lt;/p&gt;
&lt;p&gt;
  &lt;a href='lgedeelte'&gt;L: &lt;/a&gt;[M.] Beelaerts van Blokland-Kneppelhout en A. van
  Hogendorp, 
  &lt;em&gt;Gedenkboek. Vijf en twintig jaren arbeids van den
  Nederlandschen Vrouwenbond tot Verhooging van het Zedelijk
  Bewustzijn&lt;/em&gt;

  (Groningen 1909); Pieter Koenders, 
  &lt;em&gt;Tussen christelijk R&amp;eacute;veil en seksuele revolutie.
  Bestrijding van zedeloosheid in Nederland, met nadruk op de
  repressie van homoseksualiteit&lt;/em&gt;

  (Amsterdam 1996); Petra de Vries, 
  &lt;em&gt;Kuisheid voor mannen, vrijheid voor vrouwen. De reglementering
  en bestrijding van prostitutie in Nederland, 1850-1911&lt;/em&gt;

  (Hilversum 1997); Martin Bossenbroek en Jan H. Kompagnie, 
  &lt;em&gt;Het mysterie van de verdwenen bordelen. Prostitutie in
  Nederland in de negentiende eeuw&lt;/em&gt;

  (Amsterdam 1998); Annemieke van Drenth en Francisca de Haan, 
  &lt;em&gt;The rise of caring power. Elizabeth Fry and Josephine Butler
  in Britain and the Netherlands&lt;/em&gt;

  (Amsterdam 1999).&lt;/p&gt;
&lt;p&gt;
  &lt;a href='igedeelte'&gt;I: &lt;/a&gt;

  Petra de Vries, 
  &lt;em&gt;Kuisheid voor mannen, vrijheid voor vrouwen&lt;/em&gt;

  (Hilversum 1997) 108.&lt;/p&gt;
&lt;p&gt;Petra de Vries&lt;/p&gt; 
&lt;dtml-var bwn_footer&gt;</text>
  </biography>
</biodes>

