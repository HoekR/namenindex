<biodes version="1.0">
  <fileDesc>
    <title>Smid, Jan (1865-1945)</title>
    <ref target="http://resources.huygens.knaw.nl/bwn1880-2000/lemmata/bwn1/smid"/>
    <publisher>
      <name>Biografisch Woordenboek van Nederland:1880-2000</name>
      <ref target="http://resources.huygens.knaw.nl/bwn1880-2000"/>
    </publisher>
  </fileDesc>
  <person>
    <idno type="id">smid</idno>
    <persName><name type="geslachtsnaam">Smid</name>, Jan</persName>
    <sex value="1"/>
    <event type="birth" when="1865"/>
    <event type="death" when="1945"/>
    <state type="occupation">econoom</state>
  </person>
  <biography>
    <text>&lt;dtml-var bwn_header&gt;
 &lt;p class='genealogie'&gt;
  &lt;strong&gt;Smid, Jan&lt;/strong&gt;, landbouw econoom en publicist (Beerta 13-2-1865 - Oude-Pekela 21-2-1945).

Zoon van Hindrik Smid, landarbeider, en Geertje Lameijer. Gehuwd op
8-4-1896 met Aaltje Mulder. Het huwelijk bleef kinderloos.



&lt;/p&gt;
&lt;p&gt;Jan Smids vader wist zich door vlijt en spaarzaamheid op te werken
tot kleine boer, iets waarop de zoon zijn leven lang fier is geweest.
Steeds heeft hij grote genegenheid getoond voor de kleine zelfstandige
die de 'persoonlijke bestaansverantwoordelijkheid' aandurfde.
Jan Smid bezocht de lagere school in zijn geboortedorp. Wegens zijn
teer gestel lieten de ouders hem daarna niet het agrarisch bedrijf
ingaan, maar verder studeren. Hij ontving zijn opleiding tot
onderwijzer te Groningen en stond voor de klas achtereenvolgens te
Winschoten, Blijham en Hengelo (Ov.). Hij behaalde in die jaren de
lagere akten Duits, Frans, landbouwkunde en de middelbare akte
staathuishoudkunde.&lt;/p&gt;
&lt;p&gt;In 1897 verliet hij om gezondheidsredenen het onderwijs en trad in
dienst van de Nederlandsche Heidemaatschappij. Hij onderzocht woeste
gronden in Drenthe en leerde de bevolking van die provincie goed
kennen. In 1897 verscheen van zijn hand de brochure 
&lt;em&gt;De landbouwcrisis, hare oorzaken en de middelen tot verbetering&lt;/em&gt;

(Groningen, 1897). Daarin wees Smid de verminderde goudproduktie aan
als oorzaak van de precaire positie in het agrarisch bedrijf. Na enkele
jaren aanvaardde Smid een aanstelling als commies op de afdeling
Landbouw van het departement van Waterstaat, waaronder de agrarische
zaken toen ressorteerden. Hij toonde zich een bekwaam ambtenaar, met
vaak afwijkende denkbeelden op het gebied van de landbouwpolitiek. Hij
klom op tot referendaris en kreeg zitting in twee belangrijke
commissies, nl. in die voor de Landbouw (1906) en in die voor de
Werkloosheid (1909).&lt;/p&gt;
&lt;p&gt;In 1922 nam Smid, naar het schijnt, om gezondheidsredenen ontslag en
wijdde zich sindsdien aan de studie en aan de verbreiding van zijn
agronomische denkbeelden in woord en geschrift. Grote bekoring oefenden
op hem uit de idee&amp;euml;n van dr. Eduard David (1863-1930),
rechtervleugelman van de sociaal-democratisch fractie in de Duitse
Rijksdag en auteur van het boek 
&lt;em&gt;Sozialismus und Landwirtschaft&lt;/em&gt;

(2e dr., Leipzig, 1922). Daarin poneerde David o.a. dat het kleine en
middelgrote agrarische bedrijf de beste waarborg bood voor een
rationele exploitatie, doch dat de boer tevens een betere bescherming
op het gebied van de prijsvorming toekwam dan hem tot dusver ten deel
was gevallen. In Smids 
&lt;em&gt;Landbouw en democratie&lt;/em&gt;

(Rotterdam, 1922) is Davids invloed duidelijk bespeurbaar, hier en daar
ook in zijn andere publikaties, zoals 
&lt;em&gt;De Landbouwcrisis, onze sociale politiek en het
vrijhandelsbeginsel&lt;/em&gt;

('s-Gravenhage, 1931), 
&lt;em&gt;Plattelandsverarming ...&lt;/em&gt;

(Baarn, 1932), een neerslag van een debat tussen Smid en J.W.
Matthijsen, redacteur van 
&lt;em&gt;Het Volk.&lt;/em&gt;
&lt;/p&gt;
&lt;p&gt;Smid bracht steeds te berde het contrast tussen 
&lt;em&gt;beschutte&lt;/em&gt;

en 
&lt;em&gt;onbeschutte sfeer.&lt;/em&gt;

Binnen het stelsel van economische vrijheid was volgens hem de
prijsvorming afhankelijk van vraag en aanbod. Tegen dit systeem had
Smid geen bezwaar, maar dan behoorde die 'wetmatigheid' ook
overal onbelemmerd tot gelding te kunnen komen. Dat was volgens hem
niet het geval. In de stedelijk-industri&amp;euml;le sfeer hadden de
belangengroepen werkgevers en werknemers het, zij het niet zonder
conflicten, klaargespeeld om met behulp van trust- en kartelvorming aan
de ene, vakbeweging en politieke actie aan de andere kant, een
prijsniveau af te dwingen, dat los stond van de wet van vraag en
aanbod. De stedelijk-industri&amp;euml;le ondernemer berekende de
overeengekomen of afgedwongen loonvoorwaarden eenvoudig door in de
prijzen, die de consument had te betalen. Stedelijk-industrieel
kapitaal en stedelijk-industri&amp;euml;le arbeid vormden de beschutte
sfeer. De boer moest van oudsher afwachten, wat de markt voor zijn
produkt wilde betalen, maar voor produkten uit de stad betaalde hij
prijzen aangepast bij het stedelijk loon- en prijsniveau. Zo
parasiteerde volgens Smid de stad op het platteland. De remedie was
volgens hem gelegen in het scheppen van lonende prijzen voor de
agrarische sector door prijsgaranties en heffingen op buitenlandse
agrarische produkten aan de grens. De opbrengsten konden in de een of
andere vorm aan de Nederlandse boeren worden uitgekeerd. In Smids
'neo-fysiocratisme' paste een besliste afkeer van het
socialisme en een ambivalente verhouding tot het liberalisme. In het
laatste - Smid was zelf lid van de Liberale Staatspartij &amp;quot;De
Vrijheidsbond&amp;quot; - waardeerde hij zeer de erkenning van de waarde
der persoonlijkheid, doch laakte hij het vrijhandelsbeginsel.&lt;/p&gt;
&lt;p&gt;De economische crisis, die sinds de val van Wallstreet op 24 oktober
1929 over de wereld ging, sleepte ook ons land mee in een diepe
depressie, die o.a. de landbouw hevig teisterde. De nood steeg hoog,
vooral de kleine boeren, zeer talrijk in Drenthe, kwam het water tot de
lippen. In het najaar van 1931 ging een Nationaal Boeren Crisis
Comit&amp;eacute; tot actie over. Twee leden, Gerhardus Dieters (het latere
NSB-Kamerlid) en H.J. Hamming, beiden uit Annerveen, ontmoetten Smid in
Groningen en wisten Smid te bewegen aanwezig te zijn op de
massabijeenkomst die op 23 december 1931 te Assen zou worden gehouden.
Smid stemde toe, kwam op die dag over uit zijn woonplaats Voorburg
(Z.H.), voerde het woord in de overigens woelige vergadering en werd
luide toegejuicht. Uit een federatie van lokale boerencomit&amp;eacute;s
ontstond weldra de Drentsche Boerenbond, spoedig gevolgd door de
stichting van geestverwante bonden in Groningen, Friesland, Overijssel,
Gelderland en Zuid-Holland. De drie noordelijke bonden gaven sedert
25-8-1932 het veertiendaags orgaan 
&lt;em&gt;Landbouw en Maatschappij&lt;/em&gt;

uit; redactieleider was Smid, redactiesecretaris Jac. ter Haar te
Ruinerwold. In de zomer van 1933 verenigden de provinciale bonden zich
te Meppel tot de Nationale Bond 'Landbouw en Maatschappij',
teneinde een krachtig 'groen front' te kunnen vormen. Algemeen
voorzitter werd de Drent E.Z. Oldenbanning te De Wijk, adviseur werd
Smid, die ook het landbouwprogram opstelde. Dit werd grotendeels
overgenomen door de op 14 december 1931 te Utrecht opgerichte
Nationaal-Socialistische Beweging (NSB) in Nederland, waardoor reeds
een brug geslagen was naar de boerenbonden. Dit bleek reeds bij de
Statenverkiezingen in 1935, toen de NSB in Drenthe 11, 19% van de
stemmen behaalde, in Groningen 8,42%. Bovendien gingen bekwame figuren
uit Landbouw en Maatschappij, zoals Dieters en J. de Lange al op een
vroeg tijdstip over naar de NSB. Volgens velen heeft Smid, hoewel
persoonlijk democraat, nooit krachtig stelling genomen tegen de
'nazi-infectie'. H. van Lunzen, N.H. predikant te Odoorn, heeft
hem een P&amp;eacute;tain-figuur genoemd, in staat noch bereid tegen het
getij in te gaan. Toen Landbouw en Maatschappij in november 1940 onder
druk van de Duitsers fuseerde met het Agrarisch Front van boerenleider
E.J. Roskam, trok Jan Smid zich met ettelijke anderen terug. Hij
overleed in februari 1945 ten huize van zijn schoonzuster Lamchiena
Mulder te Oude-Pekela.&lt;/p&gt;
&lt;p&gt;
  &lt;a href='pgedeelte'&gt;P: &lt;/a&gt;Behalve de in de tekst genoemde geschriften verdienen vermelding
zijn door het Bureau Landbouw en Maatschappij te Ruinerwold uitgegeven
brochures: 
&lt;em&gt;Landbouw en Industrie&lt;/em&gt;

[1934]; 
&lt;em&gt;De Boerenbonden en de Sociaal-Democratie&lt;/em&gt;

(1934); 
&lt;em&gt;De S.D.A.P. op het verkeerde pad&lt;/em&gt;

[1939].&lt;/p&gt;
&lt;p&gt;
  &lt;a href='lgedeelte'&gt;L: &lt;/a&gt;F.H. Landsman, 'De betekenis van de z.g.
'radicale' boerenbeweging', in 
&lt;em&gt;Woord en Wereld&lt;/em&gt;

1 (1939) 126-136; 
&lt;em&gt;Geschiedenis van de Nederlandse landbouw 1795-1940.&lt;/em&gt;

Onder red. van Z.W. Sneller. Met medew. van J. Baert [e.a.] 2e dr.
(Groningen [enz.], 1951) 86, 89, 247; H.J. Prakke, 
&lt;em&gt;Deining in Drenthe. Historisch-sociografische speurtocht door de&lt;/em&gt;
  &lt;em&gt;'Olde Lantschap'&lt;/em&gt;

(Assen, 1951) 275-276; G.A. Kooy, 
&lt;em&gt;Het echec van een &amp;quot;volkse&amp;quot; beweging&lt;/em&gt;

(Assen, 1964); L. Bunning, 'Het avontuur van &amp;quot;Landbouw en
Maatschappij'&amp;quot;, in 
&lt;em&gt;Drenthe. Provinciaal Maandblad. ..&lt;/em&gt;

41 (1970) 4 (april) 61-66; idem, 'Landbouw en Maatschappij in
Drenthe', in 
&lt;em&gt;Nieuwe Drentse Volksalmanak&lt;/em&gt;

91 (1974) 103-134; 'De radicale boerenbeweging en de N.S.B, in
Drenthe', in 
&lt;em&gt;Spiegel Historiael&lt;/em&gt;

12 (1977) 5 (mei) 302-311.&lt;/p&gt;
&lt;p&gt;L. Buning &amp;#134;&lt;/p&gt; 
&lt;dtml-var bwn_footer&gt;</text>
  </biography>
</biodes>

