<biodes version="1.0">
  <fileDesc>
    <title>Best, Petrus Wilhelmus (1881-1960)</title>
    <ref target="http://resources.huygens.knaw.nl/bwn1880-2000/lemmata/bwn4/best"/>
    <publisher>
      <name>Biografisch Woordenboek van Nederland:1880-2000</name>
      <ref target="http://resources.huygens.knaw.nl/bwn1880-2000"/>
    </publisher>
  </fileDesc>
  <person>
    <idno type="id">best</idno>
    <persName><name type="geslachtsnaam">Best</name>, Petrus Wilhelmus</persName>
    <sex value="1"/>
    <event type="birth" when="1881"/>
    <event type="death" when="1960"/>
    <state type="occupation">legerofficier</state>
  </person>
  <biography>
    <graphic url="http://resources.huygens.knaw.nl/bwn1880-2000/lemmata/bwn4/images/images/BEST.jpg"/>
    <text>&lt;dtml-var bwn_header&gt;
 &lt;p class='genealogie'&gt;
  &lt;strong&gt;Best, Petrus Wilhelmus&lt;/strong&gt;, legerofficier (Amsterdam 19-1-1881 - 's-Gravenhage 13-3-1960). Zoon van Abraham Best, schilder, en Anna Maria Elisabeth
  Prince. Gehuwd op 7-2-1907 met Isabella Sophia Boele. Uit dit
  huwelijk werden 1 zoon en 1 dochter geboren.
  
&lt;img src=&amp;quot;images/BEST.jpg&amp;quot; align=&amp;quot;right&amp;quot; BORDER=&amp;quot;0&amp;quot; alt=&amp;quot;afbeelding van Best, Petrus Wilhelmus&amp;quot; class=&amp;quot;bwnimg&amp;quot;&gt;
  
  &lt;/p&gt;
&lt;p&gt;Reeds op jeugdige leeftijd ging de belangstelling van Piet
    Best uit naar een militaire carri&amp;egrave;re. Zestien jaar oud
    meldde hij zich bij de Cadettenschool in Alkmaar, waar hij in
    1899 het aspirantenexamen aflegde, dat toegang gaf tot de
    Koninklijke Militaire Academie in Breda. Hier ontving hij een
    opleiding tot artillerieofficier, die in 1902 werd afgesloten
    met een benoeming tot tweede luitenant bij het 2e Regiment
    Vestingartillerie. Bij dit onderdeel zou hij ruim zes jaar
    dienst doen, alvorens in 1908 - inmiddels bevorderd tot eerste
    luitenant - onder het bevel van de commandant van de Stelling
    Amsterdam te worden gesteld. Vanaf november 1910 was hij
    gedetacheerd bij de Hoogere Krijgsschool in Den Haag om er de
    driejarige stafcursus te volgen.&lt;/p&gt;
&lt;p&gt;Toen in de zomer van 1914 de Eerste Wereldoorlog uitbrak,
    was Best juist overgeplaatst naar het 2e Regiment
    Veldartillerie. Bij dit onderdeel zou hij het grootste gedeelte
    van de mobilisatieperiode werkzaam zijn, sinds november 1916 in
    de rang van kapitein. In het laatste oorlogsjaar werd Best als
    toegevoegd officier overgeplaatst naar de Generale Staf, een
    functie die hij vervulde tot 1924. Vervolgens was hij als
    officier van de Generale Staf werkzaam bij het departement van
    Oorlog. In mei 1927 volgde zijn bevordering tot majoor. Van
    1928 tot mei 1930 was Best hoofdinstructeur bij het 8e Regiment
    Veldartillerie om daarna voor de tweede keer te worden
    overgeplaatst naar de Generale Staf, nu als commandant van de
    Etappen- en Verkeersdienst. In oktober 1930 kreeg hij de rang
    van luitenant-kolonel.&lt;/p&gt;
&lt;p&gt;Na meer dan vijftien jaar als stafofficier werkzaam te zijn
    geweest, werd Best op 1 november 1933 plotseling benoemd tot
    commandant van de Luchtvaartafdeeling, de militaire vliegdienst
    van het leger (waaruit later de Koninklijke Luchtmacht
    voortkwam). Aangezien hij tevoren nooit iets met de militaire
    luchtvaart te maken had gehad, ambieerde hij deze functie niet.
    Bovendien was hij goed op de hoogte van de uitermate stroeve
    samenwerking die er indertijd bestond tussen de
    Luchtvaartafdeeling en het Luchtvaartbedrijf, dat
    verantwoordelijk was voor het technisch onderhoud en de aankoop
    van militaire vliegtuigen. Ofschoon Best reeds snel tot de
    conclusie kwam dat hij in een 'heel bedenkelijk commando' was
    terechtgekomen, trad hij van meet af aan energiek op om de
    'deplorabele' toestand te verbeteren. Confrontaties ging hij
    daarbij niet uit de weg.&lt;/p&gt;
&lt;p&gt;Aanvankelijk vond Best bij minister van Defensie L.N.
    Deckers (1929-1935) weinig weerklank voor zijn pleidooien om -
    naast verbeteringen in de organisatie en in de bevelsverhouding
    - snel over te gaan tot de aanschaf van nieuw
    vliegtuigmaterieel. 'We vliegen eigenlijk op oud roest', meldde
    hij de bewindsman, toen deze niet op een door hem
    geconcipieerde nota reageerde. De materieelsituatie
    verslechterde echter verder, zodat in 1934 - na enkele
    ongevallen en het optreden van steeds meer technische
    mankementen - zelfs het vliegen met een groot aantal
    lestoestellen moest worden gestaakt. Daarmee was voor Best,
    inmiddels kolonel, een onaanvaardbare toestand ontstaan.
    Wederom drong hij bij de minister aan op het vrijmaken van
    middelen voor de opbouw van het luchtwapen. Ditmaal kon hij een
    zeer bescheiden modernisering van de luchtvloot forceren.&lt;/p&gt;
&lt;p&gt;Mede door Bests toedoen kwam in 1935 de Inspectie der
    Militaire Luchtvaart tot stand, waardoor een einde werd gemaakt
    aan de schrijnendste competentievraagstukken tussen de
    Luchtvaartafdeeling en het Luchtvaartbedrijf. Een jaar later
    ging men, naar buitenlands voorbeeld, over tot de in verband
    met de kwetsbaarheid dringend gewenste spreiding van de
    luchtstrijdkrachten. De Jachtvliegafdeling werd toen
    overgeplaatst van Soesterberg - waar tot die tijd praktisch
    alle militaire vliegtuigen waren geconcentreerd - naar
    Schiphol. Verder zorgde Best tijdens zijn commandantschap voor
    een scherpere selectieregeling voor vliegers, alsmede voor een
    verbetering van de vliegtuigbewapening en
    terreinverlichting.&lt;/p&gt;
&lt;p&gt;Hoe de luchtverdediging zich in zijn ogen in de nabije
    toekomst zou dienen te ontwikkelen zette Best in maart 1937
    uiteen in een lezing, getiteld 'Een en ander over gebruik en
    organisatie van Nederlandsche luchtstrijdkrachten bij den
    landoorlog' (gepubliceerd in: 
    &lt;em&gt;Orgaan der Vereeniging ter beoefening van de
    Krijgswetenschap&lt;/em&gt;

    (1936/1937) 236-315). In deze voordracht, die in brede kring de
    aandacht trok, voorspelde hij dat in een toekomstig militair
    treffen de tegenstander zich door een onverwachte strategische
    overval, zonder oorlogsverklaring vooraf, met behulp van
    sterke, gemotoriseerde strijdkrachten, in combinatie met
    energiek uitgevoerde luchtaanvallen op de vliegvelden, van
    Nederland zou trachten meester te maken. Bovendien ontvouwde
    hij in deze lezing een plan om binnen drie jaar te komen tot
    een moderne, ge&amp;iuml;ntegreerde luchtverdediging onder een
    centraal geleid commando.&lt;/p&gt;
&lt;p&gt;Enkele weken na zijn lezing werd Best - onder gelijktijdige
    bevordering tot generaal-majoor - overgeplaatst naar
    Amersfoort, waar hij de functie van commandant der 4e Divisie,
    tevens bevelhebber in de 4e Militaire Afdeeling, ging
    vervullen. Daarmee kwam tijdelijk een einde aan zijn rol bij de
    opbouw van de militaire luchtvaart. Op 1 november 1938 werd
    Best echter door minister van Defensie J.J.C. van Dijk
    (1937-1939), die van zijn lezing uit 1937 en diens brede visie
    op de toekomstige oorlogvoering onder de indruk was geraakt,
    benoemd tot commandant Luchtverdediging. Hij moest nu leiding
    geven aan een nieuw gevormd centraal commando, dat rechtstreeks
    onder de chef van de Generale Staf ressorteerde en dat leiding
    gaf aan alle militaire onderdelen die een luchtverdedigingstaak
    dienden te vervullen.&lt;/p&gt;
&lt;p&gt;Als commandant Luchtverdediging getroostte Best zich veel
    inspanningen om de organisatie te stroomlijnen, alsook om
    nieuwe vliegtuigen en afweermiddelen aan te schaffen. In
    verband met de in augustus 1939 afgekondigde
    mobilisatietoestand en de steeds verder toenemende
    internationale spanningen kon hij zijn plannen slechts ten dele
    verwezenlijken. Best, die ernstig rekening hield met het gevaar
    van Duitse luchtlandingen op en bij de Nederlandse vliegvelden,
    drong er meermalen op aan deze met grondtroepen te versterken.
    In februari 1940 - inmiddels bevorderd tot luitenant-generaal -
    typeerde Best de paraatheid der afweermiddelen als
    'bepaaldelijk onaanvaardbaar'. Eerst na de Duitse luchtlanding
    bij Oslo in april van dat jaar werd Best in de gelegenheid
    gesteld de door hem bepleite extra maatregelen te treffen. Toen
    op 10 mei 1940 metterdaad omvangrijke Duitse
    luchtlandingsoperaties bij de Nederlandse vliegvelden
    plaatsvonden, konden deze hierdoor grondig worden verstoord en
    werden aan de vijand zware verliezen toegebracht, vooral aan
    transportvliegtuigen, waarvan er meer dan 220 werden
    uitgeschakeld. De vooruitziende blik van de commandant
    Luchtverdediging droeg aldus in belangrijke mate bij tot de
    verijdeling van de Duitse poging het Haagse zenuwcentrum van de
    Nederlandse verdediging snel uit te schakelen en de koninklijke
    familie en regering gevangen te nemen.&lt;/p&gt;
&lt;p&gt;Enkele uren na het uitbreken van de vijandelijkheden werd
    Best door opperbevelhebber generaal H.G. Winkelman, met behoud
    van het bevel over de gehele luchtverdediging, toegevoegd aan
    het commando van de Vesting Holland. Aangezien de leiding van
    dat commando ernstig was onderbezet, hield Best zich tijdens de
    oorlogsdagen voornamelijk bezig met het bevel over de Vesting
    Holland, de leiding over de luchtverdediging grotendeels
    overlatend aan zijn chef staf, kolonel V.E. Wilmar.&lt;/p&gt;
&lt;p&gt;Na de capitulatie van het Nederlandse leger, op 15 mei 1940,
    was Best &amp;eacute;&amp;eacute;n van de weinige officieren van landmacht
    en marine die weigerden de 'ehrenw&amp;ouml;rtliche Erkl&amp;auml;rung'
    te ondertekenen. Hierbij moest men beloven zich op geen enkele
    manier tegen het Duitse rijk te zullen verzetten. Hij werd
    daarom als krijgsgevangene aanvankelijk naar de Duitse vesting
    Hohenstein en later naar het stadje Troppau in Bohemen
    afgevoerd. Tijdens zijn krijgsgevangenschap verslechterde Bests
    gezondheidstoestand en in de herfst van 1941 werd hij naar een
    veldlazaret overgebracht. Zijn artsen deelden hem mee dat hij
    moest zien weg te komen, aangezien hij in hun ogen weinig kans
    maakte de winterperiode te overleven. Na alsnog 'onder protest'
    een erewoordverklaring te hebben ondertekend mocht Best eind
    oktober 1941 naar Nederland terugkeren. Met ingang van 1
    november van dat jaar werd hem eervol ontslag verleend uit de
    militaire dienst.&lt;/p&gt;
&lt;p&gt;In 1945/1946 was Best lid van de Commissie Verantwoording
    Krijgsgevangen Officieren, die de regering moest adviseren over
    de zuivering van het het Nederlandse officierskorps. Verder
    maakte hij van 1946 tot 1951 deel uit van de Commissie
    Militaire Onderscheidingen en was hij van 1946 tot 1 februari
    1957 militair raadsheer in de Bijzondere Raad van Cassatie.&lt;/p&gt;
&lt;p&gt;Best, militair in hart en nieren, stond bekend als een
    energiek en humaan commandant. Hij was een man van weinig
    woorden en in de omgang tamelijk gereserveerd. Gedurende zijn
    militaire loopbaan toonde hij zich een vastberaden en kundig
    officier. Daar Best na de oorlog voor zijn verdiensten niet de
    erkenning kreeg waarop hij had gehoopt, raakte hij enigszins
    verbitterd en ging hij heen als een teleurgesteld man&lt;/p&gt;
&lt;p&gt;
  &lt;a href='pgedeelte'&gt;P: &lt;/a&gt;Behalve de in de tekst genoemde publikatie: 'Ons
    vestingstelsel, bezien in het licht der jongste
    oorlogservaringen', in 
    &lt;em&gt;Orgaan der Vereeniging ter beoefening van de
    Krijgswetenschap&lt;/em&gt;

    (1920/1921) 355-467; 'De invloed van chemische strijdmiddelen
    op de oorlogvoering', 
    &lt;em&gt;ibidem&lt;/em&gt;

    (1924/1925) 79-172; 'Het tijdperk van 1 nov. 1933 tot 1 april
    1937', in 
    &lt;em&gt;Gedenkboek van de Luchtvaartafdeeling, 1913-1938&lt;/em&gt;

    . Samengest. door J.W. Wijn (Utrecht, 1938) 51-58.&lt;/p&gt;
&lt;p&gt;
  &lt;a href='lgedeelte'&gt;L: &lt;/a&gt;Behalve necrologie&amp;euml;n o.a. in 
  &lt;em&gt;Onze Luchtmacht&lt;/em&gt;

  12 (1960) 89-90 en in 
  &lt;em&gt;Sinte Barbara&lt;/em&gt;

  12 (1960) 3 (mei) 5-6: verhoren van P.W. Best, in 
  &lt;em&gt;Verslag houdende de uitkomsten van het onderzoek [der]
  Enqu&amp;ecirc;tecommissie Regeringsbeleid 1940-1945&lt;/em&gt;

  Ic ('s-Gravenhage, 1949) 125-132, 461-466 en VIIIc
  ('s-Gravenhage, 1956) 771-774, 1342-1343; S.H. Hoogterp, 
  &lt;em&gt;Strijd om ons luchtruim. De opbouw en de beslissende strijd
  onzer luchtverdediging 10 - 15 Mei 1940&lt;/em&gt;

  ('s-Gravenhage, 1950) 27-28, 49-50, 61-62, 71; L. de Jong, 
  &lt;em&gt;Het Koninkrijk der Nederlanden in de Tweede Wereldoorlog&lt;/em&gt;

  I-IV ('s-Gravenhage, 1969-1972); F.J. Molenaar, 
  &lt;em&gt;De luchtverdediging in de meidagen 1940&lt;/em&gt;

  (2 dln.; 's-Gravenhage, 1970) 1, 22-23, 50-59, 921-946; R.C. de
  Bruin [e.a.], 
  &lt;em&gt;Illusies en incidenten. De militaire luchtvaart en de
  neutraliteitshandhaving tot 10 mei 1940&lt;/em&gt;

  ('s-Gravenhage [1988]); 
  &lt;em&gt;Mei 1940. De strijd op Nederlands grondgebied.&lt;/em&gt;

  Onder red. van H. Amersfoort en P.H. Kamphuis ('s-Gravenhage,
  1990); R. de Winter en E.H.J.C.M. Doreleijers, 
  &lt;em&gt;Luchtmachtstructuren in beweging. 80 jaar
  luchtmachtorganisatie&lt;/em&gt;

  ('s-Gravenhage, 1994). Een overzicht van de officiersrangen die
  Best doorliep in: 
  &lt;em&gt;Naam- en ranglijst der officieren 1940&lt;/em&gt;

  (Gorinchem, 1940) 258.&lt;/p&gt;


&lt;p&gt;
&lt;a href=&amp;quot;igedeelte&amp;quot;&gt;I: &lt;/a&gt;
Website World War II. Unit histories and officers: http://www.unithistories.com/officers/persons_dutch_army.html [23-1-2008].
&lt;/p&gt;


&lt;p&gt;R. de Winter&lt;/p&gt; 
&lt;dtml-var bwn_footer&gt;</text>
  </biography>
</biodes>

