<biodes version="1.0">
  <fileDesc>
    <title>Slotemaker de Bruine, Gerardus Hendricus (1899-1976)</title>
    <ref target="http://resources.huygens.knaw.nl/bwn1880-2000/lemmata/bwn5/slotemak"/>
    <publisher>
      <name>Biografisch Woordenboek van Nederland:1880-2000</name>
      <ref target="http://resources.huygens.knaw.nl/bwn1880-2000"/>
    </publisher>
  </fileDesc>
  <person>
    <idno type="id">slotemak</idno>
    <persName><name type="geslachtsnaam">Slotemaker de Bruine</name>, Gerardus Hendricus</persName>
    <sex value="1"/>
    <event type="birth" when="1899"/>
    <event type="death" when="1976"/>
    <state type="occupation">politicus</state>
  </person>
  <biography>
    <graphic url="http://resources.huygens.knaw.nl/bwn1880-2000/lemmata/bwn5/images/images/SLOTEMAKERGH.jpg"/>
    <text>&lt;dtml-var bwn_header&gt;
 &lt;p class='genealogie'&gt;
  &lt;strong&gt;Slotemaker de Bruine, Gerardus Hendricus&lt;/strong&gt;, politicus 
  (Beilen (Dr.) 29-1-1899 - 's-Gravenhage 27-12-1976). Zoon van Jan Rudolph Slotemaker (door naamstoevoeging bij KB
  van 26-6-1889 nr. 28 gewijzigd in &lt;b&gt;Slotemaker de Bruine&lt;/b&gt;),
  Nederlands-hervormd predikant, later hoogleraar en minister, en
  Cornelia de Jong. Gehuwd op 28-1-1926 met Annie Amalia Bosman
  (1900-1973). Uit dit huwelijk werden 2 zoons en 2 dochters
  geboren. Na echtscheiding (26-7-1957) gehuwd op 13-8-1957 met
  Guurtje Roosdorp (1906-1995). Dit huwelijk bleef kinderloos.
  

  
  &lt;/p&gt;
&lt;p&gt;
  &lt;img class='bwnimg' BORDER='0' align='right' src='images/SLOTEMAKERGH.jpg' alt='afbeelding van Slotemaker de Bruine, Gerardus Hendricus'&gt;Gerard Slotemaker de Bruine is zijn leven lang vooral bekend
    gebleven als de zoon van een beroemde vader. Van die
    beroemdheid was overigens nog geen sprake toen Gerard, de derde
    van zeven kinderen, werd geboren. Vader Slotemaker stond als
    predikant onder meer in Beilen, Middelburg, Nijmegen en
    Utrecht. Dit waren achtereenvolgens de plaatsen van Gerards
    jeugd. In de laatstgenoemde stad bezocht hij het gymnasium en
    ging hij, na het vervullen van de militaire dienst, in 1919 aan
    de Rijksuniversiteit rechten studeren. Slotemaker werd lid van
    het Utrechtsch Studenten-Corps en was tevens actief in de
    Nederlandsche Christen-Studenten Vereeniging (NCSV) en de
    World's Student Christian Federation. Na op 16 december 1924
    het doctoraalexamen te hebben afgelegd studeerde hij, eveneens
    in Utrecht, twee jaar economie bij prof. C.A. Verrijn Stuart.
    Een poging een proefschrift te schrijven over de verhouding
    tussen economie en ethiek bleef echter in de fase van het
    manuscript steken. In 1926 trouwde hij met zijn jeugdvriendin
    Annie Bosman. Het werd geen goed huwelijk, vooral omdat zij
    zijn intellectuele belangstelling niet deelde.&lt;/p&gt;
&lt;p&gt;Na vele sollicitaties kreeg Slotemaker begin 1927 een
    betrekking bij de sociaal-economische afdeling van NV Philips
    Gloeilampenfabrieken te Eindhoven. In januari 1932 trad hij in
    dienst bij Centraal Beheer, een overkoepeling van
    bedrijfsverenigingen, te Amsterdam, eerst op de afdeling voor
    ziekteverzekeringen en daarna als chef van de administratieve
    afdeling. Vooral bij Philips werd Slotemaker zich in toenemende
    mate bewust van de grote maatschappelijke tegenstellingen. Maar
    meer nog dan door het sociale vraagstuk werd hij in de jaren
    dertig in beslag genomen door de dreiging die uitging van het
    Duitse nationaal-socialisme. Tijdens enkele reizen naar
    Duitsland legde Slotemaker hier contacten met de Bekennende
    Kirche en met de theoloog K. Barth, wiens geschriften hem sterk
    be&amp;iuml;nvloedden. In 1938 benoemd tot secretaris van de Raad
    van Kerken voor Practisch Christendom, organiseerde hij nog
    datzelfde jaar, samen met Barth en W.A. Visser 't Hooft, de
    secretaris-generaal van de Wereldraad van Kerken in oprichting,
    in Utrecht een conferentie voor Duitse predikanten van de
    Bekennende Kirche over de vraag welke houding men tegenover het
    nationaal-socialisme moest aannemen.&lt;/p&gt;
&lt;p&gt;Na de Duitse inval behoorde Slotemaker tot de
    initiatiefnemers van de zogeheten Luntersche Kring, een groep
    Nederlandse barthianen, die in augustus 1940 in Lunteren voor
    het eerst bij elkaar kwamen. Deze groep zette de protestantse
    kerken onder druk om zich te verweren tegen de Duitsers en
    verspreidde informatie om het verzet te stimuleren. Door de
    Luntersche Kring raakte Slotemaker betrokken bij de groep rond
    het illegale blad 
    &lt;em&gt;Vrij Nederland&lt;/em&gt;

    , waaraan hij ook bijdragen leverde. Bij Centraal Beheer was
    men intussen weinig ingenomen met zijn politieke activiteiten
    en werd hij hierin tegengewerkt. Daar Slotemaker na de
    bevrijding werk met meer sociale en politieke inhoud wilde
    verrichten, nam hij - misleid door de Britse propaganda over
    een spoedig einde van de oorlog - al in 1942 ontslag. Zodoende
    was hij gedurende de drie laatste bezettingsjaren werkloos,
    vrijwel al zijn tijd aan verzetswerk bestedend. Sinds 1943 zat
    hij ondergedoken.&lt;/p&gt;
&lt;p&gt;Toen de in Gen&amp;egrave;ve woonachtige Visser 't Hooft in 1942
    het plan opvatte een geheime verbindingslijn naar en uit bezet
    gebied op te zetten, dacht hij meteen aan Slotemaker als
    &amp;eacute;&amp;eacute;n van degenen om dit werk te leiden. Via deze
    'Zwitsersche weg' zouden grote hoeveelheden, op microfilm
    overgebrachte informatie over de situatie in Nederland de
    regering in Londen bereiken. In 1944 werd Slotemaker tweede
    secretaris - speciaal voor Amsterdam - van het College van
    Vertrouwensmannen, een functie die voor hem overigens niet zo
    veel werk met zich bracht. W. Drees, de vertegenwoordiger van
    de sociaal-democratische stroming in het College, vroeg hem in
    datzelfde jaar lid te worden van de Sociaal-Democratische
    Arbeiders Partij (SDAP) en onmiddellijk zitting te nemen in het
    partijbestuur. In zijn hart was Slotemaker waarschijnlijk al
    langer socialist, maar hij voelde zich pas echt rijp voor de
    overstap na de dood, in 1941, van zijn vader, die eerst met
    zijn sociale denkbeelden een groot voorbeeld voor hem was, doch
    later steeds conservatiever werd en een neutrale - en in zijn
    ogen afkeurenswaardige - houding jegens de Duitse bezetter had
    aangenomen.&lt;/p&gt;
&lt;p&gt;Na de bevrijding werd Slotemaker de eerste directeur van het
    nieuw opgerichte wetenschappelijk bureau van de SDAP, de Dr.
    Wiardi Beckman Stichting. Hij had gehoopt zich in deze functie
    aan de studie van maatschappelijke problemen te kunnen wijden,
    maar de praktijk kwam vooral neer op organisatie- en
    propagandawerk. Behorend tot de linkervleugel was hij in het
    partijbestuur de enige die zich fel verzette tegen het opgaan
    van de SDAP in 1946 in de nieuwe Partij van de Arbeid (PvdA).
    Altijd al een wat rechtlijnig denker ontpopte Slotemaker zich
    nu - onder andere in de nieuwe beginselprogrammacommissie van
    de PvdA - als een orthodoxe, marxistisch denkende socialist,
    die groot belang hechtte aan de band met de arbeidersklasse.
    Als lid van de Commissie Indonesi&amp;euml; van de partij toonde
    hij zich een krachtig pleitbezorger van open overleg tussen de
    Nederlandse regering en de nieuwe republiek. Op de dag van de
    eerste politi&amp;euml;le actie - 'een duidelijke zonde voor een
    socialist' (Westerhoudt) - bedankte hij voor het
    partijlidmaatschap. Een maand eerder, in juni 1947, had hij al
    zijn ontslag genomen als directeur van de Dr. Wiardi Beckman
    Stichting.&lt;/p&gt;
&lt;p&gt;Slotemaker was vervolgens een jaar lang werkloos, totdat
    PvdA-minister van Financi&amp;euml;n P. Lieftinck hem in 1948 aan
    een betrekking hielp bij het Centraal Bureau voor Organisatie
    bij de Dienst der Rijksbegroting. Na een jaar werd hij hoofd
    van deze afdeling. In deze periode deed hij tevens een nieuwe
    poging tot het schrijven van een proefschrift, ditmaal over
    socialisatie. Maar wederom bleef het bij een manuscript. In
    1951 vertrok Slotemaker bij het ministerie - weggewerkt, naar
    zijn gevoel, omdat hij volgens de Binnenlandse
    Veiligheidsdienst omgang zou hebben gehad met een hem overigens
    onbekend persoon - en kreeg hij een baan op de
    sociaal-culturele afdeling van het Centraal Plan Bureau. Hier
    kon hij zich eindelijk met wetenschappelijk werk bezighouden.
    In de jaren voorafgaand aan zijn pensionering in 1964 heeft hij
    vooral onderzoek verricht op het gebied van de ruimtelijke
    ordening. In 1957 scheidde Slotemaker van zijn vrouw om kort
    daarna te hertrouwen met Guurtje Roosdorp, die hij in het
    verzet had leren kennen.&lt;/p&gt;
&lt;p&gt;Twaalf jaar lang zou Slotemaker partijloos blijven, hoewel
    hij in die periode wel actief was in een aantal
    links-geori&amp;euml;nteerde verenigingen, zoals de Wereld
    Federalisten Beweging Nederland, en over uiteenlopende
    onderwerpen schreef in onder meer 
    &lt;em&gt;De Groene Amsterdammer&lt;/em&gt;

    . In 1959 werd hij lid van de twee jaar eerder opgerichte
    Pacifistisch-Socialistische Partij (PSP). Dat gebeurde
    overigens na de nodige aarzelingen over het pacifisme. Hij was
    steeds een voorstander geweest van de strijd tegen Hitler, maar
    door de dreiging van atomaire vernietiging vond hij het ten
    tijde van de Koude Oorlog verstandiger naar ontwapening en
    vrede te streven. Binnen de PSP was Slotemaker bepaald niet
    onomstreden, zoals bleek uit de weerstand die zijn
    partijvoorzitterschap - van 1963 tot 1964 - opriep. Hij was dan
    ook een opvallende verschijning in de partij: 'Sportjasje, het
    open vaak veelkleurige hemd met zijden shawl, zijn hoffelijk
    optreden en de zachte stem, geven hem iets aristocratisch. Iets
    van de rijke zonderling. In feite is hij noch het &amp;eacute;&amp;eacute;n
    noch het ander' (Van der Lek, 3).&lt;/p&gt;
&lt;p&gt;Op 5 juni 1963 kwam hij, samen met drie partijgenoten, in de
    Tweede Kamer. Ook zijn parlementair optreden ondervond kritiek
    uit eigen kring, doordat sommigen hem vaak te
    intellectualistisch vonden. Anderen waardeerden daarentegen
    zijn stimulerende eruditie. Slotemaker was degene die als
    eerste het Amerikaanse optreden in Vietnam in de Tweede Kamer
    ter discussie stelde. In 1965 keerde hij zich fel tegen het
    voorgenomen huwelijk van prinses Beatrix met de Duitse
    diplomaat Claus von Amsberg, omdat de beoogde bruidegom in de
    Tweede Wereldoorlog als achttienjarige dienstplichtige deel had
    uitgemaakt van de Wehrmacht: 'Claus heeft Hitler beschermd bij
    zijn nihilisme', luidde zijn oordeel (Schuursma). In verband
    met zijn leeftijd en gezondheid stelde Slotemaker zich in 1967
    niet herkiesbaar. Twee jaar later baarde hij opzien door in een
    interview in 
    &lt;em&gt;de Volkskrant&lt;/em&gt;

    (28-6-1969) te verklaren dat er in 1947 plannen hadden bestaan
    voor een rechtse staatsgreep in verband met het weinig
    doortastende optreden van de Nederlandse regering jegens
    Indonesi&amp;euml;. Bewijzen hiervoor zijn echter nooit boven tafel
    gekomen.&lt;/p&gt;
&lt;p&gt;Omstreeks 1970 kon Slotemaker zich steeds minder verenigen
    met de koers van de PSP, toen deze, in de tijd van het
    opkomende jongerenprotest, radicaliseerde en nadruk ging leggen
    op buitenparlementaire actie. Het in zijn ogen te pro-Arabische
    standpunt inzake het Midden-Oostenconflict was voor hem - en
    voor enkele andere bekende partijgenoten - in 1973 een reden
    zijn lidmaatschap op te zeggen. Behoudens deelname aan
    verscheidene studie- en discussiegroepjes was Slotemaker na
    zijn vertrek uit de Kamer niet meer politiek actief. Hij begon
    weer te studeren, wat leidde tot de omvangrijke studie
    'Ekonomie als politiek ontleedmes', waarvoor evenwel geen
    uitgever kon worden gevonden. Ook publiceerde hij opnieuw vele
    artikelen in allerlei bladen over uiteenlopende onderwerpen. In
    1974 verscheen van hem in eigen beheer 
    &lt;em&gt;Geest en natuur. Het menselijk eigene&lt;/em&gt;, 
een moeilijk toegankelijk betoog over de onzekerheid van de
    hedendaagse mens. Twee jaar later overleed hij, na een
    langdurige ziekte.&lt;/p&gt;
&lt;p&gt;Gerard Slotemaker de Bruine was een man die er, door zijn
    onbuigzaamheid en geringe neiging tot compromissen, slechts
    gedeeltelijk in slaagde zijn onmiskenbare talenten te
    ontplooien. Wel maakten deze karaktertrekken hem tot een
    vooraanstaand verzetsman, in het bijzonder door zijn rol bij
    het tot stand brengen en openhouden van de 'Zwitsersche weg'.
    Tegenover de zeer beperkte directe politieke invloed die
    Slotemaker na 1945 heeft kunnen uitoefenen, stond evenwel de
    waardering die hij bij enkelen voor zijn principi&amp;euml;le
    standpunten ondervond.&lt;/p&gt;
&lt;p&gt;
  &lt;a href='agedeelte'&gt;A: &lt;/a&gt;Archief-G.H. Slotemaker de Bruine in het
  Internationaal Instituut voor Sociale Geschiedenis te
  Amsterdam.&lt;/p&gt;
&lt;p&gt;
  &lt;a href='pgedeelte'&gt;P: &lt;/a&gt;Behalve de in de tekst genoemde publicatie en verscheidene
    artikelen: 
    &lt;em&gt;Is christelijke politiek mogelijk?&lt;/em&gt;

    [Brochure] (Nijkerk 1937); 
    &lt;em&gt;Een andere grondwet? Naar aanleiding van het boekje van
    prof.mr. C.P.M. Romme 'Nieuwe grondwetsartikelen'&lt;/em&gt;

    [Brochure] (Amsterdam [1946]); 
    &lt;em&gt;Het signaal van 1848. Betekenis en invloed van het
    Communistisch Manifest&lt;/em&gt;. Onder red. van G.H. Slotemaker de Bruine (Amsterdam [1948]); 
    &lt;em&gt;Het apparaat der rijksoverheid. Opmerkingen en
    suggesties&lt;/em&gt;

    [Brochure] ('s-Gravenhage 1952); De cultuurfinanciering in
    Nederland [Nota in opdracht van het Prins Bernhard Fonds]
    (Z.pl. 1953). Een uitvoerige publicatielijst is in het bezit
    van de auteur.&lt;/p&gt;
&lt;p&gt;
  &lt;a href='lgedeelte'&gt;L: &lt;/a&gt;Behalve interviews in 
  &lt;em&gt;Het Vaderland&lt;/em&gt;, 28-1-1964; in 
  &lt;em&gt;Nieuwe Haagse Courant&lt;/em&gt;, 4-1-1966; door Mari&amp;euml;tte Stork, in 
  &lt;em&gt;De Vragende Mens&lt;/em&gt;, april 1967; door Bram van der Lek, in 
  &lt;em&gt;Radikaal&lt;/em&gt;, 23-1-1969; door Igor Cornelissen, in 
  &lt;em&gt;Vrij Nederland&lt;/em&gt;, 9-8-1969. Reactie hierop van W. Drees, 'De geschiedverhalen van
  Slotemaker de Bruine', met een naschrift van G.H. Slotemaker de
  Bruine, 
  &lt;em&gt;ibidem&lt;/em&gt;, 30-8-1969; door Th.W. Westerhoudt, in 
  &lt;em&gt;Nieuwe Rotterdamse Courant&lt;/em&gt;, 15-10-1970: 
  &lt;em&gt;Verslag houdende de uitkomsten van het onderzoek [der]
  Enqu&amp;ecirc;tecommissie Regeringsbeleid 1940-1945&lt;/em&gt;

  IVc en VIIc ('s-Gravenhage 1950); Ger van Roon, 
  &lt;em&gt;Protestants Nederland en Duitsland, 1933-1941&lt;/em&gt;

  (Utrecht [etc.] 1973); L. de Jong, 
  &lt;em&gt;Het Koninkrijk der Nederlanden in de Tweede Wereldoorlog&lt;/em&gt;

  VII, IX en Xb-II ('s-Gravenhage 1976, 1979, 1982); Jan H. de
  Groot, in 
  &lt;em&gt;De Gelderlander&lt;/em&gt;, 31-1-1977; Paul Denekamp, 'Gerard Slotemaker de Bruine', in 
  &lt;em&gt;Onstuimig maar geduldig. Interviews en biografische schetsen
  uit de geschiedenis van de PSP&lt;/em&gt;. Onder red. van Paul Denekamp [e.a.] (Amsterdam 1987) 78-87;
  Gerard Mulder en Paul Koedijk, 
  &lt;em&gt;H.M. van Randwijk. Een biografie&lt;/em&gt;

  (Amsterdam 1988); Paul Denekamp, 'Gerard Slotemaker de Bruine. De
  eerste WBS-directeur', in 
  &lt;em&gt;Socialisme en Democratie&lt;/em&gt;

  53 (1996) 175-182. Interview op geluidsband door R.L. Schuursma
  uit februari 1969 bij het Nederlands Audiovisueel Archief te
  Hilversum.&lt;/p&gt;
&lt;p&gt;
  &lt;a href='igedeelte'&gt;I: &lt;/a&gt;
  &lt;em&gt;Onstuimig, maar geduldig. Interviews en biografische schetsen
  uit de geschiedenis van de PSP&lt;/em&gt;. Onder red. van Paul Denekamp [e.a.] (Amsterdam 1987)
  78.&lt;/p&gt;
&lt;p&gt;Paul Denekamp&lt;/p&gt; 
&lt;dtml-var bwn_footer&gt;</text>
  </biography>
</biodes>

