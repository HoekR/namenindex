<biodes version="1.0">
  <fileDesc>
    <title>Nijgh, Henricus Paul (1876-1949)</title>
    <ref target="http://resources.huygens.knaw.nl/bwn1880-2000/lemmata/bwn1/nijgh"/>
    <publisher>
      <name>Biografisch Woordenboek van Nederland:1880-2000</name>
      <ref target="http://resources.huygens.knaw.nl/bwn1880-2000"/>
    </publisher>
  </fileDesc>
  <person>
    <idno type="id">nijgh</idno>
    <persName><name type="geslachtsnaam">Nijgh</name>, Henricus Paul</persName>
    <sex value="1"/>
    <event type="birth" when="1876"/>
    <event type="death" when="1949"/>
    <state type="occupation">ondernemer</state>
  </person>
  <biography>
    <graphic url="http://resources.huygens.knaw.nl/bwn1880-2000/lemmata/bwn1/images/images/NIJGHHP.jpg"/>
    <text>&lt;dtml-var bwn_header&gt;
 &lt;p class='genealogie'&gt;
  &lt;strong&gt;Nijgh, Henricus Paul&lt;/strong&gt;, cargadoor en reder (Rotterdam 9-3-1876 - De Bilt 25-12-1949).

Zoon van Henricus Nijgh, kapitein ter zee, en Petronella Johanna van
Ommeren. Gehuwd sinds 13-7-1905 met Adriana Wilhelmina Elizabeth van
Oosterzee, uit welk huwelijk 3 dochters en 2 zoons werden geboren. Dit
huwelijk werd door echtscheiding ontbonden op 15-4-1925. Op 30-4-1925
gehuwd met Cornelia van Merkestijn. Uit dit huwelijk werden 1 zoon en 1
dochter geboren.


&lt;img src=&amp;quot;images/NIJGHHP.jpg&amp;quot; align=&amp;quot;right&amp;quot; BORDER=&amp;quot;0&amp;quot; alt=&amp;quot;afbeelding van Nijgh, Henricus Paul&amp;quot; class=&amp;quot;bwnimg&amp;quot;&gt;

&lt;/p&gt;
&lt;p&gt;Na in 1895 de Openbare Handelsschool in Amsterdam te hebben
afgelopen, ontving Paul Nijgh een voortgezette opleiding in de handel
en scheepvaart bij verschillende binnen- en buitenlandse relaties van
de Rotterdamse cargadoorsfirma Phs. van Ommeren. Vanaf 1900 was hij
werkzaam bij deze onderneming in Rotterdam, in 1905 kreeg hij de
procuratie en in 1910 werd Nijgh medefirmant. Inmiddels was hij zich
actief gaan bezighouden met de arbeidsverhoudingen in de Rotterdamse
haven. In 1907 was namelijk de Scheepvaartvereeniging, een
samenbundeling van werkgevers uit de Rotterdamse haven, opgericht en
Paul Nijgh, die zijn firma daarin vertegenwoordigde, verwierf zich al
spoedig een bestuursfunctie. Zijn moderne inzichten bleken toen hij in
1911 samen met de vakbondsleider van het NVV Johan Br&amp;auml;utigam niet
alleen een staking van zeelieden tot een goed einde wist te brengen,
maar tevens een collectieve arbeidsovereenkomst - de eerste in de
zeevaart- wist af te sluiten. Konden conflicten met de zeelieden
voortaan door overleg uit de weg geruimd worden, veel moeilijker werd
de situatie bij de havenarbeiders, die ten gevolge van de Eerste
Wereldoorlog massaal werkloos werden. Paul Nijgh, in 1913 voorzitter
van de Scheepvaartvereeniging geworden, slaagde er niet in zijn
grootscheepse plannen ten aanzien van de bestrijding van de
werkloosheid door te zetten. Pas toen de bestaande steunregelingen te
kort schoten en er grote onrust in de haven ontstond kon hij zijn
aarzelende collega's meekrijgen in de oprichting van een
'Havenreserve' (later Haven Arbeids Reserve genaamd) ter
ondersteuning van werkloze havenarbeiders en voor het centraal aannemen
en uitbetalen.&lt;/p&gt;
&lt;p&gt;Nieuwe onrust in 1918, de groeiende kracht van de Rotterdamse
arbeidersbeweging &amp;eacute;n het verlangen om bij het verwachte aanbod van
schepen na afloop van de oorlog het werk ongestoord voortgang te doen
vinden, brachten hem er toe om zijn medewerkgevers in het voorjaar van
1918 te waarschuwen, niet kortzichtig aan 'verouderde
vrijheidsbegrippen' vast te houden. Zodra berichten over revolutie
in Europa hem ter ore kwamen, ontvouwde hij zijn plannen voor een
Loonraad in de Havenen Zeevaartbedrijven, waarin werkgevers en
werknemers met gelijke zeggenschap over de loon- en arbeidsvoorwaarden
zouden beslissen. Toen echter duidelijk werd dat de machtsverhoudingen
in de maatschappij minder ingrijpend waren gewijzigd dan zich in 1918
had laten aanzien en het economisch getij kenterde, bleek de Loonraad
niet te kunnen werken en werden de hoge verwachtingen van Paul Nijgh
niet bewaarheid. Een staking in 1920, met een loonsverhoging als gevolg
van het gestegen prijspeil tot inzet, ondergroef de basis van de
Loonraad, en toen ook verschillende werkgevers zich tegen hem keerden,
trok Nijgh, die, zeker als het om een afwijkende opstelling van enkelen
in een gemeenschappelijk overleg ging, spoedig ongeduldig en
ge&amp;iuml;rriteerd raakte, zich terug. In 1921 verliet hij de Loonraad,
gaf zijn voorzitterschap van de Scheepvaart Vereeniging Zuid op en
vroeg ontslag als lid van de Hooge Raad van Arbeid, waarin hij sinds de
oprichting van 1919 zitting had gehad. Teleurgesteld verliet hij
Rotterdam om zich in Bilthoven te vestigen.&lt;/p&gt;
&lt;p&gt;Zijn functie als president van de Raad van Toezicht der
Co&amp;ouml;peratieve Vereniging 'Centraal Beheer' G.A. (1920-1927)
bleef hij behouden, evenals het voorzitterschap van de Commissies van
Toezicht van de daarbij aangesloten verenigingen Zee-risico'
(1915-1927) en 'Pensioen-Risico' (1920-1927). Voorts was hij
commissaris van de Centrale Werkgevers Risico-Bank (1914-1927). In 1933
werd hij tot commissaris van de NV Holland-Amerika Lijn gekozen,
hetgeen hij tot 1949 bleef. Maar zijn grootste werkkracht was gewijd
aan de expansie van het Van Ommeren-concern, waarvan hij sinds de
omzetting in een naamloze vennootschap in 1923 commissaris en van 1932
tot 1949 president-commissaris was. In dat zelfde jaar overlijdt hij,
73 jaar oud, in De Bilt.&lt;/p&gt;
&lt;p&gt;Paul Nijgh is een modern, sociaal ondernemer geweest. Hoewel zijn
grootste schepping, de Loonraad, zijn tijdgenoten wel tot voorbeeld
maar niet tot navolging heeft gestrekt, is zijn sociaal beleid in de
Rotterdamse haven van groot belang geweest. Ter herinnering aan zijn
werk is in 1956 in Rotterdam de stichting 'Paul Nijgh Penning'
opgericht, die jaarlijks onderscheidingen uitreikt aan die
Rotterdammers die zich op sociaal of cultureel terrein bijzonder
verdienstelijk hebben gemaakt.&lt;/p&gt;
&lt;p&gt;
  &lt;a href='pgedeelte'&gt;P: &lt;/a&gt;
  &lt;em&gt;De geschiedenis der Havenreserve te Rotterdam&lt;/em&gt;

(Rotterdam, 1918); voorts heeft Paul Nijgh enkele brochures geschreven
in de jaren 1918-1929, die vermeld zijn in de hieronder genoemde 
&lt;em&gt;Stand van Zaken.&lt;/em&gt;
&lt;/p&gt;
&lt;p&gt;
  &lt;a href='lgedeelte'&gt;L: &lt;/a&gt;
  &lt;em&gt;Stand van Zaken. Gedenkboek bij het vijftigjarig bestaan der
Scheepvaart Vereeniging Zuid. . .&lt;/em&gt;

Samengest. door A.J. Teychin&amp;eacute; Stakenburg (Rotterdam, 1957); A.J.
Teychin&amp;eacute; Stakenburg in 
&lt;em&gt;Werkers aan de Waterweg&lt;/em&gt;

(Rotterdam, 1972); F.S. Gaastra, in 
&lt;em&gt;Vier Eeuwen Varen&lt;/em&gt;

(Bussum, 1973) 300-315.&lt;/p&gt;
&lt;p&gt;
&lt;a href=&amp;quot;igedeelte&amp;quot;&gt;I: &lt;/a&gt;&lt;i&gt;Persoonlijkheden in het Koninkrijk der Nederlanden in woord en beeld&lt;/i&gt;. Onder hoofdred. van H.P. van den Aardweg (Amsterdam 1938) 1090.
&lt;/p&gt;

&lt;p&gt;F.S. Gaastra&lt;/p&gt; 
&lt;dtml-var bwn_footer&gt;</text>
  </biography>
</biodes>

