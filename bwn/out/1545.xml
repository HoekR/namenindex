<biodes version="1.0">
  <fileDesc>
    <title>Rollin Couquerque, Magdalena Ferdinanda Maria (1903-1994)</title>
    <ref target="http://resources.huygens.knaw.nl/bwn1880-2000/lemmata/bwn5/rollin"/>
    <publisher>
      <name>Biografisch Woordenboek van Nederland:1880-2000</name>
      <ref target="http://resources.huygens.knaw.nl/bwn1880-2000"/>
    </publisher>
  </fileDesc>
  <person>
    <idno type="id">rollin</idno>
    <persName><name type="geslachtsnaam">Rollin Couquerque</name>, Magdalena Ferdinanda Maria</persName>
    <sex value="2"/>
    <event type="birth" when="1903"/>
    <event type="death" when="1994"/>
    <state type="occupation">sportvrouw</state>
  </person>
  <biography>
    <graphic url="http://resources.huygens.knaw.nl/bwn1880-2000/lemmata/bwn5/images/images/rollin.jpg"/>
    <text>&lt;dtml-var bwn_header&gt;
 &lt;p class='genealogie'&gt;
  &lt;strong&gt;Rollin Couquerque, Magdalena Ferdinanda Maria&lt;/strong&gt;, hockeyster en tennisster ('s-Gravenhage 14-4-1903 - 's-Gravenhage 16-7-1994). 
Dochter van Louis Marie Rollin Couquerque, ambtenaar op het
  ministerie van Koloni&amp;euml;n, en Helena del Camps, genaamd Camp.
  

  
  &lt;/p&gt;
&lt;p&gt;
  &lt;img class='bwnimg' BORDER='0' align='right' src='images/rollin.jpg' alt='afbeelding van Rollin Couquerque, Magdalena Ferdinanda Maria'&gt;Madzy Rollin Couquerque groeide met haar broer Louis op in
    een gezin dat behoorde tot de betere Haagse kringen. Via
    klasgenoten op de middelbare school in Den Haag kwam zij in
    aanraking met sport. Vooral op de kostschool in Bloemendaal
    waar haar vader haar in 1918, na de dood van zijn echtgenote,
    voor drie jaar heen stuurde, bleek Madzy's sportieve aanleg.
    Zij blonk uit in hockey en tennis, twee sporten die toentertijd
    op vanzelfsprekende wijze naast elkaar werden bedreven: in
    april gingen namelijk de tennisbanen open, terwijl in september
    de hockeycompetitie begon.&lt;/p&gt;
&lt;p&gt;Van haar autoritaire vader ondervond Rollin Couquerque
    hierbij belangstelling noch steun: sport was voor hem een
    onbespreekbaar onderwerp, waarop hij met d&amp;eacute;dain neerkeek.
    Pas nadat hij op een bijeenkomst van de Haagse
    herensoci&amp;euml;teit 'De Witte' was gecomplimenteerd met Madzy's
    successen, begaf hij zich op een zondag naar de tennisvelden.
    Na het spel kort te hebben gadegeslagen vertrok hij weer,
    zonder zijn dochter overigens in actie te hebben gezien. Deze
    vaderlijke miskenning kwetste Rollin Couquerque diep, en nog
    tot op hoge leeftijd zou de herinnering haar bitter
    stemmen.&lt;/p&gt;
&lt;p&gt;Vanaf 1921, het jaar waarin zij terugkeerde van de
    kostschool, vervulde Rollin Couquerque administratieve functies
    vooral op de boekhouding van een aantal kantoren in Den Haag,
    onder meer enige tijd bij haar enige broer Louis in het
    verzekeringswezen. Toch waren deze banen voor haar niet meer
    dan een inkomstenbron om haar sportieve activiteiten te kunnen
    financieren. Sport was voor haar meer dan vrijetijdsbesteding;
    het was haar leven. Hier schitterde zij en kreeg ze de
    erkenning waarvan zij dacht dat die haar elders werd onthouden.
    Tot aan de pensioengerechtigde leeftijd zou Rollin Couquerque
    kantoorwerk blijven doen, als een noodzakelijk kwaad. Ook na
    be&amp;euml;indiging van haar sportloopbaan bleef zij daar zo over
    denken: zelfs met naaste kennissen vermeed zij elk gesprek over
    haar eigenlijke werk.&lt;/p&gt;
&lt;p&gt;Rollin Couquerque was een natuurtalent op sportgebied. Als
    hockeyster kwam zij in 1921 in het eerste elftal van HOC, dat
    het kampioenschap van Nederland op zijn naam bracht. Het bleek
    een onoverwinnelijke ploeg, die tot 1935, zonder onderbreking,
    steeds weer landskampioen werd. Rollin Couquerque nam ook deel
    aan de eerste hockey-interland in 1926 in Brussel. De
    speelsters kregen van bondswege een lap oranje stof om een
    shirt van te maken. Voor de rest van hun uitrusting moesten zij
    zelf zorgen. Totdat de Tweede Wereldoorlog verdere
    internationale ontmoetingen onmogelijk maakte, speelde Rollin
    Couquerque in 37 van in totaal veertig internationale
    hockeywedstrijden, bij voorkeur als linksback. Dankzij haar
    lengte en enorme slagkracht kon zij gemakkelijk het veld
    overzien en de voorhoede aanspelen. In de jaren dertig werd zij
    aanvoerster.&lt;/p&gt;
&lt;p&gt;Als tennisspeelster begon de zegereeks van 'mejuffrouw
    Rollin Couquerque' - zoals ze zich liet aanspreken - vrij laat.
    De indertijd befaamde coach Gerard Scheurleer, een aangetrouwde
    oom van haar, had zijn nichtje zien spelen, en hij nam haar
    onder zijn hoede. Talent bezat zijn pupil voldoende, maar
    technisch en tactisch schoot zij nog tekort. Dankzij de goede
    lessen veroverde zij in 1927 een nationale titel in het
    damesenkelspel, de eerste van een reeks van veertig
    landskampioenschappen die zij in 25 jaar op haar naam bracht.
    Vooral de periode 1932-1935 verliep glorieus: Rollin Couquerque
    werd zowel landskampioen in het damesenkel, het damesdubbel als
    het gemengd dubbel. Ook in 1938, 1939, 1940 en 1942 bracht zij
    de drieslag op haar naam. In 1933 bleek zij bij een
    enqu&amp;ecirc;te de populairste sportvrouw van het land na zwemster
    Willy den Ouden.&lt;/p&gt;
&lt;p&gt;In haar glorietijd werd Rollin Couquerque zeven keer
    afgevaardigd naar het grote toernooi in Wimbledon, maar het
    lukte haar nooit door te dringen tot de eindronde. Zelf schreef
    zij dit toe aan de moeilijke omstandigheden waaronder ze werd
    uitgezonden. Aansluitend op haar kantoorwerk reisde zij de
    avond voordat ze moest spelen per trein en nachtboot naar
    Harwich, ging vandaar meteen door naar het stadion, speelde
    haar wedstrijd en kon bij verlies meteen trein en nachtboot
    terug nemen om zich de aansluitende ochtend op haar werk te
    melden. Vakantiedagen waren schaars en (onbetaald) extra verlof
    werd met moeite toegestaan.&lt;/p&gt;
&lt;p&gt;Als werkende vrouw kon Rollin Couquerque haar sport in feite
    slechts beoefenen op zaterdagmiddag en zondag. Zij trainde
    nauwelijks, hoogstens een keer in het midden van de week, en
    was daardoor afhankelijk van haar talent en ervaring. Veel van
    haar avonduren besteedde zij bovendien aan organisatorisch werk
    in dienst van de sport. Zo was zij van 1927 tot 1941
    bestuurslid van de Nederlandsche Dames Hockey Bond en maakte
    zij van 1932 tot 1955 deel uit van het bestuur van de Haagse
    tennisvereniging 'Leimonias'. In deze functies toonde zij zich
    een perfectioniste, kritisch voor zichzelf en voor anderen, een
    regelaarster die weinig genegen was hulp van anderen in te
    roepen, maar haar taken op uitnemende wijze vervulde.&lt;/p&gt;
&lt;p&gt;Al v&amp;oacute;&amp;oacute;r het uitbreken van de Tweede Wereldoorlog
    maakte Rollin Couquerque geen geheim van haar anti-Duitse
    houding. In februari 1937 speelde het Nederlands
    dames-hockeyelftal een interlandwedstrijd tegen Duitsland in
    Frankfurt am Main, die met 3-1 werd gewonnen. Na afloop kreeg
    zij als aanvoerster een bloemstuk aangeboden, waaraan een lint
    zat in de kleuren van de Duitse vlag met hakenkruis. Ze vroeg
    een schaar en knipte het lint in elf stukken, verklarend dat
    elke speelster recht had op een deel van de trofee. De
    onthutste Duitse officials keken machteloos toe.&lt;/p&gt;
&lt;p&gt;De oorlog zette een streep onder de dubbele internationale
    activiteit van Rollin Couquerque. In maart 1940 speelde zij
    haar laatste hockeywedstrijd in Brussel. Met tennis won ze in
    de eerste drie oorlogsjaren nog acht nationale titels, want ze
    leek te spotten met het ouder worden. Haar anti-Duitse
    gevoelens werden definitief toen de Nederlandsche Dames Hockey
    Bond op bevel van de bezetter per 1 januari 1941 samenging met
    de Koninklijke Nederlandsche (heren) Hockeybond. Dat zij, met
    haar lange ervaring, geen zitting kreeg in het nieuwe
    bondsbestuur griefde haar zeer. Zij rekende dit vooral de
    Duitse bezetter aan.&lt;/p&gt;
&lt;p&gt;Als om zich te revancheren voor de gedwongen passiviteit in
    de oorlogsjaren nam Rollin Couquerque in de zomer van 1945 een
    voor velen verrassende stap. De chef van de eind 1944
    opgerichte Marine Vrouwen Afdeling (Marva), mevrouw N.H.
    Schokking, haalde haar stadgenote over toe te treden. Haar
    inlijving werd gezien als een belangrijk wapenfeit om de
    kritiek op 'de vrouw in het leger' te pareren: iemand met een
    dubbele naam uit de betere Haagse kringen en dan nog wel met
    een grote reputatie in de sport. In de rang van officier Marva
    der tweede klasse - het equivalent van luitenant-ter-zee der
    tweede klasse - trad Rollin Couquerque aanvankelijk op als
    begeleidster van rekruten in het opleidingscentrum bij Windsor
    in Groot-Brittanni&amp;euml;. In 1946 werd ze benoemd tot
    divisiechef in Amsterdam. Een jaar later vertrok ze naar
    Nederlands-Indi&amp;euml; in een leidende functie bij de daar
    gelegerde Marva-afdeling.&lt;/p&gt;
&lt;p&gt;Na be&amp;euml;indiging van haar dienstverband - zij had voor
    vijf jaar getekend - keerde Rollin Couquerque in 1950 terug
    naar Nederland, zij het kortstondig, want ze vertrok voor een
    jaar naar Australi&amp;euml; om er Nederlandse immigranten op weg
    te helpen. Haar vrije tijd daar gebruikte ze voor partijtjes
    tennis, maar pas na haar definitieve terugkeer werd sport
    opnieuw hoofdbestanddeel van haar leven, met een
    administratieve functie in het burgerleven als broodwinning.
    Dat ze, sportief gezien, tot de veteranen behoorde, vond ze
    onbelangrijk. Nog twee keer zou ze tenniskampioen worden: in
    1948 in het gemengd dubbel met H. Wilton en in 1951 in het
    damesdubbel met E. van Berkel. Daarmee kwam haar totaal op
    veertig nationale tennistitels.&lt;/p&gt;
&lt;p&gt;Na 1950 bleef Rollin Couquerque nog jaren als
    hockeyspeelster actief bij HOC, zoals ze ook in tennis doorging
    met clubwedstrijden voor 'Leimonias'. Voldoening schonk dit
    niet; ze meende beneden haar niveau te moeten spelen. In
    augustus 1959 - inmiddels 56 jaar oud - besloot zij daarom zich
    te laten inschrijven voor het damesenkelspel van het
    tenniskampioenschap van Nederland. Met onveranderd tactisch
    inzicht, krachtige slagen en veel variatie versloeg zij tot
    veler verbazing - en schrik - de ene tegenstandster na de
    andere. Pas in de finale boog zij het hoofd voor de half zo
    oude Mientje Vletter-Tettelaar, die haar jeugd uitbuitte door
    het tempo op te voeren. Rollin Couquerque verliet teleurgesteld
    het veld. Toch had haar optreden diepe indruk gemaakt. Zij is
    als 'een baken waarop de tennisjeugd zal moeten koersen, wil
    Nederland ooit nog kunnen terugkeren tot het internationaal
    tennispeil', zo schreef het 
    &lt;em&gt;Algemeen Dagblad&lt;/em&gt;

    (22-8-1959).&lt;/p&gt;
&lt;p&gt;Van toen af beperkte Madzy Rollin Couquerque zich tot
    tennisspel in clubverband. Kort voor haar zeventigste
    verjaardag werd zij gedwongen tot passiviteit. Door artrose
    werden haar heupen slecht, net als haar benen. Uiteindelijk kon
    zij zich alleen nog per rolstoel verplaatsen. Toch wist zij
    voortdurend mensen in te schakelen om haar naar het tennis- of
    hockeyveld te rijden. Kritisch volgde zij de generatie na haar.
    In een particulier verzorgingshuis leefde zij op haar kamer te
    midden van souvenirs aan haar jongere jaren, toen in haar ogen
    alles beter was en zij glorieerde. Het was typerend voor deze
    perfectioniste dat zij zelf haar overlijdensadvertentie
    opstelde: alleen de sterfdatum diende nog te worden ingevuld.
    Hoe ironisch was het daarom dat, toen deze advertentie
    eindelijk verscheen, juist die datum verkeerd werd
    weergegeven.&lt;/p&gt;
&lt;p&gt;
  &lt;a href='agedeelte'&gt;A: &lt;/a&gt;Een belangrijk deel van het persoonlijk sportarchief
  van M.F.M. Rollin Couquerque bevindt zich in het depot van het
  Nederlands Sportmuseum te Lelystad.&lt;/p&gt;
&lt;p&gt;
  &lt;a href='pgedeelte'&gt;P: &lt;/a&gt;'HOC de basis voor damessuccessen', in 
    &lt;em&gt;Grenzen in de sport. 75 jaar HOC - Gazellen Combinatie
    HGC&lt;/em&gt;

    ('s-Gravenhage 1981).&lt;/p&gt;
&lt;p&gt;
  &lt;a href='lgedeelte'&gt;L: &lt;/a&gt;Behalve een necrologie door Mary Ernst-Breyinck, in 
  &lt;em&gt;Hockey Magazine&lt;/em&gt;

  , sept. 1994: M.J. Adriani Engels, 
  &lt;em&gt;Geschreven tennisportretten. 40 opmerkelijke figuren uit 20
  jaar internationaal tennis&lt;/em&gt;

  (Amsterdam 1947) 162-165; interview door D. Zijlstra, in 
  &lt;em&gt;Het Parool&lt;/em&gt;

  , 11-4-1970; R. v. D., 'Onze eigen Madzy Rollin Couquerque', in 
  &lt;em&gt;Leimonias&lt;/em&gt;

  , 1977 nr. 5 (nov.) 7-10; interview door Pim Stoel, in 
  &lt;em&gt;Haagsche Courant&lt;/em&gt;

  , 7-4-1983; interview, 
  &lt;em&gt;ibidem&lt;/em&gt;

  , 16-12-1993; interview door Onno Zelsman, in 
  &lt;em&gt;Hockeysport Special&lt;/em&gt;

  , 15-5-1986.&lt;/p&gt;
&lt;p&gt;
  &lt;a href='igedeelte'&gt;I: &lt;/a&gt;

  M.J. Adriani Engels, 
  &lt;em&gt;Geschreven tennisportretten&lt;/em&gt;

  (Amsterdam 1947) t/o p. 168.&lt;/p&gt;
&lt;p&gt;Frans Oudejans &amp;#134;&lt;/p&gt; 
&lt;dtml-var bwn_footer&gt;</text>
  </biography>
</biodes>

