<biodes version="1.0">
  <fileDesc>
    <title>Niet [Gz.], Maarten de (1904-1979)</title>
    <ref target="http://resources.huygens.knaw.nl/bwn1880-2000/lemmata/bwn5/niet"/>
    <publisher>
      <name>Biografisch Woordenboek van Nederland:1880-2000</name>
      <ref target="http://resources.huygens.knaw.nl/bwn1880-2000"/>
    </publisher>
  </fileDesc>
  <person>
    <idno type="id">niet</idno>
    <persName><name type="geslachtsnaam">Niet [Gz.]</name>, Maarten de</persName>
    <sex value="1"/>
    <event type="birth" when="1904"/>
    <event type="death" when="1979"/>
    <state type="occupation">politicus</state>
    <state type="occupation">burgemeester</state>
  </person>
  <biography>
    <graphic url="http://resources.huygens.knaw.nl/bwn1880-2000/lemmata/bwn5/images/images/nietgzn.jpg"/>
    <text>&lt;dtml-var bwn_header&gt;
 &lt;p class='genealogie'&gt;
  &lt;strong&gt;Niet [Gz.], Maarten de&lt;/strong&gt;, politicus en burgemeester (Bodegraven (Z.H.) 16-3-1904 - 's-Gravenhage 25-7-1979). 
Zoon van Gerrit de Niet, arts, en Louisa Agatha Plet. Gehuwd op
  29-8-1935 met Edithe Horsfall Child (geb. 1912). Uit dit huwelijk
  werden 2 dochters geboren.
  

  

  
  &lt;/p&gt;
&lt;p&gt;
  &lt;img class='bwnimg' BORDER='0' align='right' src='images/nietgzn.jpg' alt='afbeelding van Niet [Gz.], Maarten de'&gt;Maarten de Niet bracht - samen met zijn twee oudere zusters
    - zijn jeugd door in Scheveningen, waar zijn vader zich in 1905
    als arts had gevestigd. Hij volgde de opleiding
    gymnasium-&amp;szlig; in Den Haag en studeerde, na eerst zijn
    militaire dienstplicht te hebben vervuld bij de pontonniers,
    vanaf 1925 rechten in Leiden. In zijn studententijd was hij een
    actief lid van de Nederlandsche Christen-Studenten Vereeniging
    (NCSV): van de afdeling Leiden was hij in 1928/1929 praeses en
    op landelijk niveau was hij betrokken bij het
    jongenskampenwerk. Deze vereniging be&amp;iuml;nvloedde hem ten
    zeerste: zijn levensinstelling en kijk op kerk en wereld werden
    binnen de NCSV gevormd. Tijdens zijn studie verbleef hij korte
    tijd in het internationale college 'Woodbrooke' bij Birmingham.
    Hier ontmoette hij zijn toekomstige echtgenote Edithe, die
    studeerde aan de universiteit van Birmingham en enige jaren
    secretaresse was bij de Young Women Christian Association te
    Newcastle.&lt;/p&gt;
&lt;p&gt;Na op 7 mei 1931 het doctoraalexamen te hebben afgelegd
    kostte het De Niet, in verband met de economische depressie,
    moeite om als jong jurist een vaste betrekking te vinden.
    Daarom nam hij direct na zijn studie enkele maanden het
    secretariaat voor de jongenskampen van de NCSV waar. In 1932
    werkte De Niet enige tijd op het parket van de officier van
    justitie te Groningen, waarna hij begin januari 1933 als
    surnumerair in dienst trad bij de Amsterdamse politie. Een jaar
    later werd hij hier bevorderd tot inspecteur van politie der
    tweede klasse. In deze rang was hij tenslotte werkzaam bij de
    juridische afdeling op het hoofdbureau. Bij de oprichting van
    de Rijksverkeersinspectie in 1937 werd De Niet benoemd tot
    rijksinspecteur van het verkeer in het district Friesland,
    waartoe hij - inmiddels getrouwd - naar Leeuwarden verhuisde.
    Waarschijnlijk leidde zijn activiteit binnen de NCSV ertoe dat
    hij in 1939 door het Nederlandsch Bijbel Genootschap werd
    gevraagd om een van de twee zendingsconsuls in
    Nederlands-Indi&amp;euml; te worden, die de belangen van de
    Nederlandse zendingscorporaties bij de Indische regering
    behartigden.&lt;/p&gt;
&lt;p&gt;De Niet ging onmiddellijk op dit aanbod in, en in juli 1939
    arriveerden hij en zijn vrouw in Batavia, de zetel van het
    zendingsbestuur. Hun komst viel in een bewogen tijd. Niet
    alleen was er voor het eerst sprake van een discussie over een
    zekere mate van politieke zelfstandigheid voor de kolonie, die
    ook de gevestigde kerken in Indi&amp;euml; niet onberoerd liet,
    maar tevens ging door de Duitse bezetting van Nederland vanaf
    mei 1940 het contact met het moederland voor het
    zendingsbestuur verloren. Er werd daarom een
    zendingsnoodbestuur ingesteld, waarvan De Niet deel uitmaakte.
    Hij was ervan overtuigd dat onder druk van de
    tijdsomstandigheden de afhankelijkheidsrelatie van de Indische
    kerken ten opzichte van de kerk in Nederland diende te worden
    be&amp;euml;indigd: de zendingsterreinen moesten zijns inziens
    zelfstandig worden. De oude toestand zou nooit kunnen of mogen
    terugkeren.&lt;/p&gt;
&lt;p&gt;Toen de Japanners in maart 1942 Java bezetten, werd de
    zelfstandigheid van de Indische kerken van een wenselijkheid
    tot een feit, doordat de uit Nederland afkomstige bestuursleden
    en later ook alle niet-Indische zendelingen en predikanten
    wegvielen. De Niet zelf werd op 14 mei 1942 samen met andere
    vooraanstaande Europeanen ge&amp;iuml;nterneerd in de gevangenis
    'Struiswijk' te Batavia. Met vier anderen behoorde hij hier in
    juli van dat jaar tot degenen die weigerden de eed van trouw
    aan het Japanse leger af te leggen. De straf was afranseling en
    opsluiting in afzonderlijke cellen, op halfrantsoen en zonder
    de mogelijkheid zich te wassen, te scheren, te lezen en te
    roken. In februari 1944 werd hij overgebracht naar het
    mannenkamp Tjimahi IV bij Bandoeng. Later zou hij over zijn
    internering opmerken dat 'het vooral de vorming en ervaring,
    vroeger in de NCSV opgedaan, [waren] die hem de kracht [hadden]
    gegeven het harde leven in deze kampen te doorstaan'
    (Thurlings, 1265).&lt;/p&gt;
&lt;p&gt;Toen De Niet in augustus 1945 het interneringskamp kon
    verlaten, nam hij zijn functie van zendingsconsul weer op. Hij
    maakte toen een reis door de Indonesische archipel om
    besprekingen te voeren met vertegenwoordigers van de inheemse
    kerken en met de zendelingen ter plaatse. Onder de in de
    Japanse kampen ge&amp;iuml;nterneerde zendelingen van verschillende
    denominaties was saamhorigheid ontstaan en waren nieuwe
    idee&amp;euml;n over de toekomst tot ontwikkeling gekomen. De Niet
    getuigde hiervan eind december 1945 in de nota 'Oecumenische
    samenwerking en eenheid in Indonesi&amp;euml;' (gepubliceerd in: 
    &lt;em&gt;Zending in Indonesi&amp;euml;&lt;/em&gt;

    , 12-36). Hij voorzag een orgaan waarin de zelfstandige
    Indische kerken en de buitenlandse zendelingen elkaar zouden
    kunnen ontmoeten voor overleg en samenwerking. Nadat hij
    tijdens zijn verlof in Nederland, in de eerste helft van 1946,
    hierover met de zendingsleiding had overlegd, vond in augustus
    van dat jaar onder zijn leiding in Batavia de Algemene
    Zendingsconferentie plaats.&lt;/p&gt;
&lt;p&gt;In de eerste maanden van 1947 overwoog Den Haag ernstig
    luitenant-gouverneur-generaal H.J. van Mook te vervangen in
    verband met zijn eigengereide en autoritaire optreden in de
    crisis rond het herstel van Nederlands koloniale gezag over
    Indi&amp;euml;. Er werd toen gedacht aan De Niet - die toen opnieuw
    in Nederland verbleef - als nieuwe gouverneur-generaal, of
    eventueel als luitenant-gouverneur-generaal naast de toenmalige
    minister van Overzeese Gebiedsdelen, J.A. Jonkman, als
    gouverneur-generaal. In deze hoedanigheid zou hij dan leiding
    kunnen geven aan het noodzakelijke politieke overleg.&lt;/p&gt;
&lt;p&gt;Maar al snel was De Niets benoeming voor Den Haag geen punt
    van overweging meer. Aangezien hij door zijn contacten wist dat
    volledige erkenning van de soevereiniteit van de Republiek
    Indonesi&amp;euml; de enige eervolle uitkomst voor Nederland zou
    zijn, ging men in hem 'een uiterst radicale figuur' zien; Drees
    beweerde zelfs 'dat deze man misschien nog erger dictator is
    dan Van Mook' (&lt;em&gt;Dagboek Schermerhorn&lt;/em&gt;

    , 793). Vooral in kringen van de Katholieke Volkspartij vond
    men hem te toegevingsgezind jegens de Republikeinen, waardoor
    hij voor hen een onaanvaardbare kandidaat werd. De Niet stond
    een blijvend samengaan van Nederland en Indonesi&amp;euml; voor
    ogen, maar wel op gelijke voet. Het feit dat de Nederlandse
    regering besloot de Indonesische soevereiniteit niet te
    erkennen, stelde hem teleur. Als voorstander van een vreedzame
    oplossing verweet hij Den Haag kortzichtigheid en wanbegrip. De
    politi&amp;euml;le acties die op het afwijzen van de soevereiniteit
    volgden, raakten hem daarom diep.&lt;/p&gt;
&lt;p&gt;Na zijn terugkeer uit Indonesi&amp;euml;, in juni 1949, werd De
    Niet lid van de Partij van de Arbeid (PvdA). Een jaar later, op
    15 maart 1950, werd hij burgemeester van Wageningen, een stad
    met indertijd niet meer dan 20.000 inwoners, maar
    vestigingsplaats van de Landbouwhogeschool. Wageningen was
    begin 1950 nauwelijks bekomen van het oorlogsgeweld:
    verschillende panden en stadsdelen waren nog niet herbouwd. De
    Niet zorgde voor het herstel en de wederopbouw van de stad. Het
    hotel 'De Wereld', waar op 8 mei 1945 de wapenstilstand met de
    Duitsers was getekend, dankt zijn voortbestaan aan hem. Vooral
    voor de Landbouwhogeschool heeft hij veel gedaan. Met De Niet
    als burgemeester kreeg Wageningen een geheel nieuw aanzien en
    groeide het uit tot een universiteitsstad. Met tegenzin legde
    De Niet op 1 april 1969, wegens het bereiken van de
    pensioengerechtigde leeftijd, het burgemeestersambt neer. Na
    zijn afscheid verhuisde De Niet naar Den Haag.&lt;/p&gt;
&lt;p&gt;Intussen bleef De Niet ook betrokken bij ontwikkelingen in
    de kerk. Zo was hij van 1951 tot 1964 lid van de Raad voor de
    Zending der Nederlandse Hervormde Kerk en van 1951 tot 1954 van
    de Raad voor de Zaken van Kerk en Overheid. De Niet hechtte er
    zeer aan zijn kerkelijke en politieke werk te combineren: hij
    was een overtuigd 'calvinist-socialist', iemand die niet alleen
    de eigen religieuze identiteit wilde hooghouden, maar ook
    streefde naar door het geloof ge&amp;iuml;nspireerde daden.&lt;/p&gt;
&lt;p&gt;Op 6 november 1956 kwam De Niet voor de PvdA in de Eerste
    Kamer. Vanaf 1963 was hij hier vice-fractievoorzitter en sinds
    16 februari 1968 fractievoorzitter. In de Kamer sprak De Niet
    over vele onderwerpen. Vooral internationale vraagstukken
    hadden zijn belangstelling. Zijn kritiek op het Nederlandse
    beleid ten aanzien van Indonesi&amp;euml; was scherp. Al in een
    vroeg stadium drong hij er bij de regering op aan Nieuw-Guinea
    aan de Republiek over te dragen. Verder hadden ook algemene
    politieke en sociaal-economische kwesties zijn aandacht. Op 16
    september 1969 werd hij gekozen tot voorzitter van de Eerste
    Kamer, een functie die hij tot 17 september 1973 uitoefende.
    Daarna bleef hij, tegen het parlementaire gebruik in om na het
    voorzitterschap de Kamer te verlaten, nog vier jaar Kamerlid,
    tot en met 18 september 1977.&lt;/p&gt;
&lt;p&gt;Maarten de Niet handelde zijn leven lang vanuit een
    christelijke geloofsovertuiging. Zijn lidmaatschap van de NCSV
    vormde daarvoor een belangrijke basis. Zelf zei hij dat zijn
    ervaringen in deze vereniging en in Indonesi&amp;euml; ervoor
    hadden gezorgd dat er toch nog wat van hem was geworden. Met
    volle overgave wijdde De Niet zich aan de zaken waarin hij
    geloofde. Om zijn doorzettingsvermogen, energie en integriteit
    werd hij dan ook door medestander en tegenstander bewonderd.
    Maar diezelfde gedrevenheid verhinderde hem ook te relativeren,
    waardoor hij vaak onverzettelijk en fel was in zijn optreden en
    soms streng oordeelde over personen en zaken. Niettegenstaande
    zijn vele openbare functies bleef hij het liefst op de
    achtergrond. Uit de vele functies die hij vervulde, kon hij
    zich maar moeilijk terugtrekken. In maart 1979 werd duidelijk
    dat hij aan een dodelijke ziekte leed, waaraan hij vier maanden
    later zou overlijden. Het geloof dat in zijn hele leven zo'n
    grote rol had gespeeld hielp hem ook dit lot te aanvaarden.&lt;/p&gt;
&lt;p&gt;
  &lt;a href='agedeelte'&gt;A: &lt;/a&gt;Bescheiden betreffende het zendingsconsulaat van De
  Niet in het Archief van het Nederlands Bijbelgenootschap in Het
  Utrechts Archief; collectie 'Afscheid De Niet' in het
  Gemeentearchief van Wageningen.&lt;/p&gt;
&lt;p&gt;
  &lt;a href='pgedeelte'&gt;P: &lt;/a&gt;'Gehoorzaamheid-Vrijheid-Creativiteit (Plan-Beel contra
    Veiligheidsraad-resolutie), 9 maart 1949', in 
    &lt;em&gt;Wending&lt;/em&gt;

    4 (1949) 219-237; 'Internationale klassenstrijd en
    solidariteit. Is J. de Kadt's ''Pleidooi voor vrede door
    kracht'' voor ons aanvaardbaar?', in 
    &lt;em&gt;Socialisme en Democratie&lt;/em&gt;

    8 (1951) 20-40.&lt;/p&gt;
&lt;p&gt;
  &lt;a href='lgedeelte'&gt;L: &lt;/a&gt;
  &lt;em&gt;Zending in Indonesi&amp;euml;. Verslag en rapporten van de
  zendingsconferentie te Batavia gehouden van 10 tot 20 augustus
  1946&lt;/em&gt;

  . Ingel. en van aantek. voorzien door J.C. Hoekendijk
  ('s-Gravenhage 1946); J. Leimena, 'Bij het afscheid van De Niet',
  in 
  &lt;em&gt;Kritiek en Opbouw&lt;/em&gt;

  6 (1949); M.C. Jongeling, 
  &lt;em&gt;Het zendingsconsulaat in Nederlands-Indi&amp;euml;, 1906-1942&lt;/em&gt;

  (Oegstgeest 1966); 
  &lt;em&gt;Het Vrije Volk&lt;/em&gt;

  , 20-12-1968; 
  &lt;em&gt;De Veluwse Post&lt;/em&gt;

  , 28-3-1969, 31-3-1969; 
  &lt;em&gt;Rijnstreek&lt;/em&gt;

  , 27-3-1969; 
  &lt;em&gt;Het dagboek van Schermerhorn. Geheim verslag van prof.dr.ir.
  W. Schermerhorn als voorzitter der commissie-generaal voor
  Nederlands-Indi&amp;euml;, 20 september 1946 - 7 oktober 1947&lt;/em&gt;

  . Uitgeg. door C. Smit (2 dln.; Groningen 1970); J.A. Jonkman, 
  &lt;em&gt;Nederland en Indonesi&amp;euml; beide vrij. Gezien vanuit het
  Nederlands Parlement. Memoires&lt;/em&gt;

  (Assen [etc.] 1977); herdenkingstoespraken van Th.L.M. Thurlings
  en H. Wiegel, in 
  &lt;em&gt;Verslag der handelingen van de Eerste Kamer&lt;/em&gt;

  , 11-9-1979, pp. 1265-1267; M.D. Bogaarts, 
  &lt;em&gt;De periode van het kabinet-Beel, 3 juli 1946 - 7 augustus
  1948&lt;/em&gt;

  . Band D-1a/b: 
  &lt;em&gt;Nederlands-Indi&amp;euml;&lt;/em&gt;

  (Nijmegen 1995).&lt;/p&gt;
&lt;p&gt;
  &lt;a href='igedeelte'&gt;I: &lt;/a&gt;
  &lt;em&gt;Aan deze zijde van het Binnenhof. Gedenkboek ter gelegenheid
  van het 175-jarig bestaan van de Eerste Kamer der
  Staten-Generaal&lt;/em&gt;

  . Onder red. van A. Postma [e.a.] ('s-Gravenhage 1990)
  81.&lt;/p&gt;
&lt;p&gt;Mariska Vonk&lt;/p&gt; 
&lt;dtml-var bwn_footer&gt;</text>
  </biography>
</biodes>

