<biodes version="1.0">
  <fileDesc>
    <title>Frijda, Herman (1887-1944)</title>
    <ref target="http://resources.huygens.knaw.nl/bwn1880-2000/lemmata/bwn2/frijda"/>
    <publisher>
      <name>Biografisch Woordenboek van Nederland:1880-2000</name>
      <ref target="http://resources.huygens.knaw.nl/bwn1880-2000"/>
    </publisher>
  </fileDesc>
  <person>
    <idno type="id">frijda</idno>
    <persName><name type="geslachtsnaam">Frijda</name>, Herman</persName>
    <sex value="1"/>
    <event type="birth" when="1887"/>
    <event type="death" when="1944"/>
    <state type="occupation">econoom</state>
  </person>
  <biography>
    <text>&lt;dtml-var bwn_header&gt;
 &lt;p class='genealogie'&gt;
  &lt;strong&gt;Frijda, Herman&lt;/strong&gt;, hoogleraar economie (Amsterdam 22-7-1887 - omgeving van Oswiecim (Polen) 3-10-1944 conform &lt;em&gt;Stct.&lt;/em&gt; 8-2-1951 nr. 28).

Zoon van Leon Frijda, eigenaar van een zaak in dames-, heren- en
kinderconfectie, en Jetta Sanders. Gehuwd op 26-10-1922 met Dora
Hermance Charlotte Frank. Uit dit huwelijk werden 2 zoons en 1 dochter
geboren. 



&lt;/p&gt;
&lt;p&gt;Frijda studeerde, na HBS en staatsexamen gymnasium, rechten te
Leiden. Daar toonde hij reeds bijzondere belangstelling voor zijn
latere vak, de economie, toentertijd nog onderwezen binnen de
rechtenfaculteit. Aan dezelfde universiteit promoveerde hij in 1911 op
stellingen tot doctor in de rechtswetenschap en in 1914 in de
staatswetenschappen bij prof. H.B. Greven op de dissertatie 
&lt;em&gt;De theorie van het geld en het Nederlandsche geldwezen&lt;/em&gt;

(Haarlem, 1914). Na zijn studie was hij van 1915 tot 1916 werkzaam bij
de woningdienst van Amsterdam en vanaf 1917 vervulde hij functies in
het bankwezen, bij de Kas-Associatie te Amsterdam (laatstelijk als
onderdirecteur). Daarnaast was hij van 1916 tot 1921 aan de Leidse
universiteit privaatdocent in de economie; dit ambt aanvaardde hij met
de openbare les 
&lt;em&gt;Realisme en theoretische economie&lt;/em&gt;

(Haarlem, 1916).&lt;/p&gt;
&lt;p&gt;In 1921 volgde een hoogleraarschap in de staathuishoudkunde en de
statistiek aan de toen opgerichte zogenaamde zesde faculteit, die der
handelswetenschappen, aan de Universiteit van Amsterdam, waar hij in
1922 de inaugurele rede 
&lt;em&gt;De vorming van den wisselprijs&lt;/em&gt;

(Haarlem, 1922) uitsprak. Zijn hele werkzame leven wijdde hij verder
aan dit hoogleraarschap. Het zwaartepunt van zijn aandacht lag op het
doceren. Zijn wetenschappelijk oeuvre is weinig omvangrijk gebleven.
Frijda's geest leende zich in publikaties en vooral in colleges
meer voor kritisch-analytische invallen dan voor synthetische en
stelselmatig uitgewerkte verhandelingen. Zijn colleges waren levendig
en stimulerend. Hoogtepunt in zijn universitaire loopbaan was het
optreden op 9 september 1938 als promotor bij de verlening van het
eredoctoraat in de economische wetenschappen aan koningin Wilhelmina.
Ook zijn verder optreden naar buiten hing steeds nauw samen met zijn
vak. Zo bekleedde Frijda het voorzitterschap van de Amsterdamse
Commissie van Gemeentegiro, die in 1931 haar rapport uitbracht. Zijn
belangstelling voor studenten en afgestudeerden bracht hem op het
initiatief tot oprichting van het Genootschap voor Economische
Wetenschappen.&lt;/p&gt;
&lt;p&gt;In november 1940 moest Frijda vanwege zijn joodse afkomst op last
van de bezetter zijn activiteit als hoogleraar staken. Tijdens zijn
onderduikperiode werd op 30 september 1943 zijn zoon Leo gefusilleerd.
Deze maakte deel uit van de verzetsgroep CS-6, die zich o.a. bezighield
met aanslagen op helpers van de vijand en sabotagedaden. Op 19 juli
1944 werd Frijda op zijn onderduikadres in Leeuwarden door de Duitse
politie gearresteerd om via het Huis van Bewaring en het kamp te
Westerbork naar Auschwitz te worden vervoerd.&lt;/p&gt;
&lt;p&gt;Frijda's wetenschappelijke aandacht ging, in geschrifte en in
colleges, in hoge mate uit naar de geldleer. In zijn proefschrift
verwierp hij zowel de traditionele metallistische theorie, dat de
waarde van het geld is gebaseerd op de waarde van het goud, als de
rechtshistorische (nominalistische) opvatting van Georg Friedrich Knapp
in 
&lt;em&gt;Die staatliche Theorie des Geldes&lt;/em&gt;

(Leipzig, 1905), dat het geld zijn waarde ontleent aan de proclamatie
van de rechtsorde - de staat - dat een stuk metaal of papier die of die
waarde heeft. Volgens Knapp is deze waarde dus een nominale idealiteit,
geen realiteit. Hiertegenover betoogde Frijda dat geld als
waarde-eenheid zelf waarde moet hebben. Het geld is een onder een
bepaalde naam aangeduid quantum abstracte beschikkingsmacht over zaken.
Er is dus een bepaalde ruilverhouding tussen de zaak en de geldeenheid.
Dat de geldeenheid in het economisch leven kan functioneren, berust op
het vertrouwen van de burgers dat de staat zich zal houden aan wat hij
rechtens omtrent de waarde van de geldeenheid heeft bepaald. Later
hield Frijda niet meer aan deze juridische theorie van het geld vast.
Hoewel hij met zijn aanvankelijke theorie in vakkringen weinig bijval
vond, kreeg hij hiermee toch reeds vroeg de naam een scherpzinnig en
oorspronkelijk denker te zijn.&lt;/p&gt;
&lt;p&gt;Tijdens het na de Eerste Wereldoorlog gevoerde debat over de
opportuniteit van een spoedige wederinvoering van de in de oorlog
opgeschorte gouden standaard was Frijda een der ondertekenaars van het
bekende protest van zeventien economen en practici (in 
&lt;em&gt;Economisch-Statistische Berichten&lt;/em&gt;

, 9-6-1920) als antwoord op de verklaring van veertien economen en
juristen (&lt;em&gt;ibidem,&lt;/em&gt;

19-5-1920). De zeventien drongen, in tegenstelling tot de veertien, aan
op niet-onmiddellijke wederinvoering, daarbij wijzend op het gevaar van
een geforceerde inkrimping van de geldcirculatie. In monetair opzicht
keerde Frijda zich bovendien tegen de idee van de neutraliteit van het
geld en de stabiliteit der prijzen als richtsnoer van de
geldvoorziening, onder meer tegen de Nederlandse monetaire economist
prof. G.M. Verrijn Stuart. De kritiek dat Frijda op deze wijze de
geldfactor in het economisch leven overschatte, is niet terecht.&lt;/p&gt;
&lt;p&gt;In zijn openbare les, in de bijdrage 'Oude en nieuwe
economie' aan de bundel 
&lt;em&gt;Sociaal-economische opstellen aangeboden aan mr. H.B. Greven...&lt;/em&gt;

([Haarlem, 1916], 183-206) en in de rectorale rede op 14 februari 1938 
&lt;em&gt;De evenwichtsgedachte en de werkelijkheid&lt;/em&gt;

(Amsterdam, [1938]) gaf Frijda ook aandacht aan het vraagstuk van de
verhouding tussen theorie en empirie. Opgeleid in de theoretische
economie van de Oostenrijkse school, vond hij de theoretische
constructies toch soms te abstract. Een nauwe voeling met de empirie
werd door hem bepleit.&lt;/p&gt;
&lt;p&gt;Meer dan de meeste economen van zijn generatie toonde Frijda zich
gevoelig voor de gebreken van het liberale stelsel van vrije
prijsvorming. Hij bezocht enkele malen de nog jonge Sovjet-Unie, en
hoewel niet kritiekloos tegenover het stelsel daar, meende hij toch een
tijdlang in de economische plangedachte een oplossing te zien. Ook met
betrekking tot het rationalisatievraagstuk toonde hij zijn ongeloof in
de vrije werking der economische krachten. Hij hield zich tevens bezig
met het conjunctuurvraagstuk en de werkloosheidsbestrijding.&lt;/p&gt;
&lt;p&gt;
  &lt;a href='pgedeelte'&gt;P: &lt;/a&gt;Behalve de in de tekst vermelde publikaties en bijdragen in
de 
&lt;em&gt;Economisch-Statistische Berichten&lt;/em&gt;

van 3-11-1924; 23-9-1925; 5-12-1928; 3-7-1929; 27-2-1935 en 20-11-1935:
'Naar aanleiding van Friedrich von Wiesers jongsten arbeid', in

&lt;em&gt;De Economist&lt;/em&gt;

64 (1915) 395-428; 
&lt;em&gt;Prae-advies over: De landbouwcrisis als element der algemeene
economische depressie.&lt;/em&gt;

Vereeniging voor de Staathuishoudkunde en de Statistiek 1931: 1;
'De sociaal-economische beteekenis en gevolgen der
rationalisatie', in 
&lt;em&gt;Rationalisatie. Stenografisch verslag van het congres van de
Nederlandsche Vakcentrale&lt;/em&gt;

[S.1., 1931].&lt;/p&gt;
&lt;p&gt;
  &lt;a href='lgedeelte'&gt;L: &lt;/a&gt;H.W.C. Bordewijk, 
&lt;em&gt;Theoretisch-historische inleiding tot de economie&lt;/em&gt;

(Groningen [etc.], 1931) 35-38; P. Hennipman, in 
&lt;em&gt;De Economist&lt;/em&gt;

93 (1944-1945)255-257.&lt;/p&gt;
&lt;p&gt;A.C.A.M. Bots&lt;/p&gt; 
&lt;dtml-var bwn_footer&gt;</text>
  </biography>
</biodes>

