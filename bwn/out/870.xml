<biodes version="1.0">
  <fileDesc>
    <title>Jonge, jhr. Bonifacius Cornelis de (1875-1958)</title>
    <ref target="http://resources.huygens.knaw.nl/bwn1880-2000/lemmata/bwn1/jonge"/>
    <publisher>
      <name>Biografisch Woordenboek van Nederland:1880-2000</name>
      <ref target="http://resources.huygens.knaw.nl/bwn1880-2000"/>
    </publisher>
  </fileDesc>
  <person>
    <idno type="id">jonge</idno>
    <persName><name type="geslachtsnaam">Jonge</name>, jhr. Bonifacius Cornelis de</persName>
    <sex value="1"/>
    <event type="birth" when="1875"/>
    <event type="death" when="1958"/>
    <state type="occupation">minister</state>
    <state type="occupation">gouverneur-generaal</state>
  </person>
  <biography>
    <graphic url="http://resources.huygens.knaw.nl/bwn1880-2000/lemmata/bwn1/images/images/JONGEBC.jpg"/>
    <text>&lt;dtml-var bwn_header&gt;
 &lt;p class='genealogie'&gt;
  &lt;strong&gt;Jonge, jhr. Bonifacius Cornelis de&lt;/strong&gt;, minister van Oorlog, gouverneur-generaal van Nederlandsch-Indi&amp;euml;
('s-Gravenhage 22-1-1875 - Zeist 24-6-1958).

Zoon van jhr. Bonifacius Cornelis de Jonge, raadsheer in de Hoge Raad,
en Elizabeth Henrietta Maria Philipse. Gehuwd sinds 5-7-1904 met Anna
Cornelia barones Van Wassenaer. Uit dit huwelijk werden 2 zoons en 2
dochters geboren.


&lt;img src=&amp;quot;images/JONGEBC.jpg&amp;quot; align=&amp;quot;right&amp;quot; BORDER=&amp;quot;0&amp;quot; alt=&amp;quot;afbeelding van Jonge, jhr. Bonifacius Cornelis de&amp;quot; class=&amp;quot;bwnimg&amp;quot;&gt;


&lt;/p&gt;
&lt;p&gt;De Jonge volgde lager en gymnasiaal onderwijs in zijn geboorteplaats
en studeerde van 1893 tot 1900 rechten te Utrecht, waar hij cum laude
promoveerde op het proefschrift 
&lt;em&gt;De ontwerpen betreffende het straffen en de strafrechtspleging van
jeugdige personen.&lt;/em&gt;

Na een korte periode als advocaat in Den Haag werkzaam te zijn geweest,
werd hij in 1901 aangesteld als adjunct-commies bij het ministerie van
Koloni&amp;euml;n. In 1910 ging hij, inmiddels tot referendaris
opgeklommen, over naar het ministerie van Oorlog als hoofd van de
afdeling Juridische Zaken. Op 15 juli 1917 volgde hij generaal Bosboom
op als eerste burger-minister van oorlog.&lt;/p&gt;
&lt;p&gt;Tijdens zijn ministerschap in het kabinet-Cort van der Linden was De
Jonge hoofdrolspeler in het conflict tussen het kabinet en de
opperbevelhebber generaal Snijders. Deze had in mei 1918 de verdediging
van Nederland tegen een eventuele Duitse inval doelloos genoemd. Nadat
koningin Wilhelmina het door de ministerraad op initiatief van De Jonge
voorgestelde ontslag van Snijders had geweigerd te bekrachtigen,
ontstond een constitutioneel moeilijke situatie, aangezien het kabinet
zich in de oorlogsomstandigheden geen crisis kon veroorloven. De Jonge
heeft toen onder de druk der omstandigheden berust in het onopgelost
blijven van het geschil inzake het defensiebeleid, bleef als minister
aan en trad sinds 28 juni 1918 ook op als minister van Marine ad
interim. Doordat het kabinet-Cort van der Linden in september 1918 zijn
ontslag aanbood, kwam een einde aan zijn ministerschap.&lt;/p&gt;
&lt;p&gt;Door toedoen van Colijn ging De Jonge nog in 1918 over in dienst van
de Bataafsche Petroleum Maatschappij, met een directeurschap in het
vooruitzicht. Voor de BPM maakte hij in 1919 samen met de
directiesecretaris dr. C. Gerretson een ori&amp;euml;ntatiereis naar
Nederlandsch-Indi&amp;euml;, China, Japan en Noord-Amerika. In april 1921
vestigde hij zich te Londen na zijn benoeming tot directeur van de
Koninklijke Nederlandsche Petroleum Maatschappij. Deze functie onder de
dynamische directeur-generaal Sir Henry Deterding is bij gebrek aan
inhoud voor hem een teleurstelling geworden, waarna per 1 november 1922
zijn directeurschap werd omgezet in een commissariaat. In mei 1930 is
De Jonge, inmiddels naar Nederland teruggekeerd, tevens benoemd tot lid
van de Raad van Bestuur van de BPM.&lt;/p&gt;
&lt;p&gt;Na in de jaren 1920 meermalen zonder resultaat te zijn benaderd voor
diverse publieke functies, accepteerde hij in 1931 een voorstel van de
minister van Koloni&amp;euml;n, om de aftredende gouverneur-generaal van
Nederlandsch-Indi&amp;euml;, jhr. A.C.D. de Graeff, op te volgen. Zijn
benoeming heeft zowel in Nederland als in Indi&amp;euml; weerstanden
gewekt. Het passeren van de sterke man Colijn ondervond tegenstand bij
de christelijke partijen, zijn relaties met het 'grootkapitaal'
werden van socialistische zijde aangevallen, terwijl in Indi&amp;euml;
kritiek viel te beluisteren op zijn onvoldoende geachte kennis van dit
overzeese rijksdeel.&lt;/p&gt;
&lt;p&gt;Van 12 september 1931 tot 16 september 1936 heeft De Jonge het ambt
van gouverneur-generaal vervuld. Deze periode is voor alles beheerst
door de sterke depressie als gevolg van de economische wereldcrisis,
die voor een voornamelijk grondstoffen exporterend land als Indi&amp;euml;
extra hard aankwam, aangezien de prijzen van grondstoffen sneller
daalden dan die van de door Indi&amp;euml; in te voeren industrieprodukten.
De politiek van aanpassing - door middel van beperking van de produktie
en van de produktiekosten - vond haar complement in een door de
Indische regering krachtig doorgevoerde bezuiniging als gevolg van de
slinkende overheidsinkomsten. De Jonge stond in deze kwestie tussen
twee vuren: enerzijds drong Colijn, sinds 1933 minister-president
&amp;eacute;n minister van Koloni&amp;euml;n, bij hem aan op de noodzaak van nog
verdergaande bezuinigingen, anderzijds propageerden vooraanstaande
personen in Indi&amp;euml; een beleid, dat primair de economie van het land
zelf ten goede zou komen. Naast de onvrede over de economische
verhouding met het moederland, is de Indische regering in de jaren
'30 in toenemende mate geconfronteerd met de pressie van Japan, dat
liberalisering eiste van zijn export naar Indi&amp;euml;. In 1934 zijn
hiertoe te Batavia onderhandelingen gevoerd, die geen bevredigende
resultaten opleverden.&lt;/p&gt;
&lt;p&gt;Op het terrein van de handhaving van de orde kan de landvoogdij-De
Jonge - na de ernstige communistische onlusten onder De Graeff - als
een betrekkelijk rustige periode worden aangeduid. Een kritieke episode
vormde evenwel de muiterij op de kruiser De Zeven Provinci&amp;euml;n in
februari 1933, symptoom van de onvrede bij zowel het inlandse als het
Europese overheidspersoneel. In de daaropvolgende maanden werd krachtig
opgetreden tegen oppositionele bewegingen: verscherpt toezicht op
bepaalde verenigingen, persbreidel, beperking van het vergaderrecht van
nationalistische partijen, arrestatie van inlandse leiders als A.
Soekarno, M. Hatta en S. Sjahrir gevolgd door hun internering.&lt;/p&gt;
&lt;p&gt;Het bestaan van een Indonesisch nationalisme is door de Indische
regering onder De Jonge principieel genegeerd en gereduceerd tot een
politi&amp;euml;le aangelegenheid. De grote meerderheid van de inlandse
bevolking bleef daardoor apathisch tegenover een bewind, dat geen
ruimte liet voor een zich ontwikkelende eigen staatkundige identiteit.
De Jonges verhouding tot de Volksraad van Nederlands-Indi&amp;euml;, die
zich 1931 een 'inlandse meerderheid' kende, bleef de gehele
periode stroef. De eerder patriarchaal dan parlementair denkende
gouverneur-generaal verwachtte van het college voor alles een
constructieve houding tegenover het regeringsbeleid, een instelling
waartoe de Raad in veel kwesties niet bereid was. Beter waren zijn
contacten met de inlandse aristocratie, de Indonesische hoofden, door
hem als 'de ware inlandsche beweging' aangeduid. Veel opzien
verwekten de twee audi&amp;euml;nties, die hij toestond aan de NSB-leider
ir. Mussert tijdens diens bezoek aan Indi&amp;euml; in 1935. Ofschoon
'in menig opzicht sympathiek' staande tegenover de
nationaal-socialistische beginselen, was De Jonge een vastbesloten
tegenstander van de door de NSB gevoerde oppositie tegen de Nederlandse
regering.&lt;/p&gt;
&lt;p&gt;In september 1936 is De Jonge als gouverneur-generaal opgevolgd door
jhr. Tjarda van Starkenborgh Stachouwer. Na zijn repatri&amp;euml;ring
vestigde hij zich op zijn buiten 'De Beele' te Voorst en hield
zich buiten de politiek. Kort na de Duitse inval, in juli 1940, is hij
door J.E. de Quay en J. Linthorst Homan aangezocht als voorzitter van
een Comit&amp;eacute; van Nationale Eensgezindheid, dat echter vrijwel direct
na de oprichting uit elkaar viel. Na deze episode hield hij zich op de
achtergrond bij activiteiten van naar nationale eenheid strevende
groeperingen. In deze jaren was hij voorstander van een 'versterkt
gezag', zij het niet zonder re&amp;euml;le volksinvloed.&lt;/p&gt;
&lt;p&gt;In 1942 vestigde hij zich op het landgoed Dennenoord in Oosterbeek,
dat in september 1944 door oorlogshandelingen ernstige schade leed. Na
1945 heeft De Jonge zich geheel afzijdig gehouden van de politiek,
hoewel vooral de ontwikkelingen in Indonesi&amp;euml; hem ernstig hebben
beziggehouden. Sinds 1946 woonde hij teruggetrokken in Zeist.&lt;/p&gt;
&lt;p&gt;
  &lt;a href='agedeelte'&gt;A: &lt;/a&gt;Collectie- B.C. de Jonge, berustend bij het Algemeen
Rijksarchief te 's-Gravenhage.&lt;/p&gt;
&lt;p&gt;
  &lt;a href='pgedeelte'&gt;P: &lt;/a&gt;
  &lt;em&gt;Herinneringen van Jhr.Mr. B.C. de Jonge.&lt;/em&gt;

Uitg. door S.L. van der Wal (Groningen, 1968); 
&lt;em&gt;Belevenissen en beschouwingen 1940-1950&lt;/em&gt;

[Den Haag,1968].&lt;/p&gt;
&lt;p&gt;
  &lt;a href='lgedeelte'&gt;L: &lt;/a&gt;S.L. van der Wal, 'Ten geleide' in bovengenoemde 
&lt;em&gt;Herinneringen...&lt;/em&gt;

XI-XVII.&lt;/p&gt;

&lt;p&gt;
&lt;a href=&amp;quot;igedeelte&amp;quot;&gt;I: &lt;/a&gt;&lt;em&gt;Herinneringen van Jhr.Mr. B.C. de Jonge.&lt;/em&gt;

Uitg. door S.L. van der Wal (Groningen, 1968) 228-229.
&lt;/p&gt;

&lt;p&gt;F.J.M. Otten&lt;/p&gt; 
&lt;dtml-var bwn_footer&gt;</text>
  </biography>
</biodes>

