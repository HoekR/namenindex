<biodes version="1.0">
  <fileDesc>
    <title>Tetterode, Nicolaas (1816-1894)</title>
    <ref target="http://resources.huygens.knaw.nl/bwn1880-2000/lemmata/bwn2/tetterode"/>
    <publisher>
      <name>Biografisch Woordenboek van Nederland:1880-2000</name>
      <ref target="http://resources.huygens.knaw.nl/bwn1880-2000"/>
    </publisher>
  </fileDesc>
  <person>
    <idno type="id">tetterode</idno>
    <persName><name type="geslachtsnaam">Tetterode</name>, Nicolaas</persName>
    <sex value="1"/>
    <event type="birth" when="1816"/>
    <event type="death" when="1894"/>
    <state type="occupation">ondernemer</state>
  </person>
  <biography>
    <text>&lt;dtml-var bwn_header&gt;
 &lt;p class='genealogie'&gt;
  &lt;strong&gt;Tetterode, Nicolaas&lt;/strong&gt;, firmant lettergieterij (Amsterdam 19-5-1816 - Amsterdam 2-1-1894).

Zoon van Nicolaas Tetterode, directeur fa. J.H. H&amp;ouml;tze en Cie, en
Elisabeth Lucretia Kleinpenning. Gehuwd op 10-4-1845 met Cornelia
Jacoba Danckerts. Uit dit huwelijk werden behalve 2 jong overleden
kinderen 2 zoons en 2 dochters geboren.



&lt;/p&gt;
&lt;p&gt;Welke opleiding Tetterode waar heeft genoten is onbekend, evenmin
als bekend is welke praktische ervaring hij opdeed in handel of bedrijf
tot 1842. In maart van dat jaar ging hij te Rotterdam een vennootschap
van koophandel aan met P.J. Kooij. Dit betrof toen import en handel van
stokvis en traan, terwijl de vennoten zich tevens belastten met binnen-
en buitenlandse commissies. In 1847 werd deze vennootschap ontbonden,
waarna Tetterode dezelfde handel voortzette met zijn broer C.J.S.
Tetterode, te Amsterdam. Hij hield dit ijzer nog in het vuur toen hij
in 1851 de te Breda gevestigde lettergieterij van Broese &amp;amp; Co
overnam en naar zijn toenmalige woonplaats Kralingen, waar hij zich in
1850 had gevestigd, overbracht. In 1857 kocht hij een soortgelijke
firma van De Passe &amp;amp; Menne, te Amsterdam, om die, samengevoegd met
het uit Kralingen daarheen verplaatste bedrijf, onder zijn naam te
Amsterdam voort te zetten. In dat jaar trok hij zich uit de
stokvishandel terug.&lt;/p&gt;
&lt;p&gt;In 1863 breidde Tetterode zijn activiteiten opnieuw uit. Met zijn
gelijknamige neef N. Tetterode Jzn. richtte hij, samen met de
gebroeders H. en I.M. Binger, boekdrukkers en uitgevers te Amsterdam,
een nieuwe vennootschap op, om inktrolspecie voor boekdrukkers te
fabriceren, met alles wat met deze techniek samenhing - een combinatie
van produktie (lettergieten, inktrolspecie en daarbij behorend
materiaal) die destijds voor Nederland nog geheel nieuw was. In 1864
nam hij zijn eerdergenoemde neef op in de leiding van de
lettergieterij, waaraan hij nu bovendien een loodasbranderij en handel
in letters en in oude en nieuwe persen verbond 'en al hetgeen
verder tot het materieel eener Drukkerij behoort'. Daarnaast voerde
hij agentschappen voor een indrukwekkende reeks van binnen- en
buitenlandse ondernemingen.&lt;/p&gt;
&lt;p&gt;V&amp;oacute;&amp;oacute;r Tetterode zich in 1851 in de lettergieterij begaf,
had hij al veel gereisd, o.a. in Ned.-Oost-Indi&amp;euml;. Ook daar
onderkende hij commerci&amp;euml;le mogelijkheden voor de lettergieter en
drukker in Nederland, dit keer in de vervaardiging van oosterse
geschriften, zoals Chinees, Japans, Makassaars, Javaans, Maleis enz.
Hij legde contacten met het ministerie van Koloni&amp;euml;n en verkreeg,
naast de firma Ensched&amp;eacute; te Haarlem, opdrachten van de
Landsdrukkerijen te 's-Gravenhage en Batavia (Djakarta).
Tegelijkertijd verzekerde hij zich van de bijstand van een aantal
hoogleraren, dat hem adviseerde omtrent de juiste lettervormen en het
schrift in Aziatische talen, maar tevens in Grieks, Hebreeuws, Syrisch,
Perzisch en Turks. De uitvoering legde hij in handen van zijn graveur
Louis Carkerine, die van oorsprong Belg was. Uit de tijd waarin hij in
een felle concurrentiestrijd was verwikkeld met de fa. Ensched&amp;eacute;,
dateert zijn in 1861 verschenen brochure: 
&lt;em&gt;De tegenwoordige stand van het lettergietersbedrijf besproken&lt;/em&gt;

(Amsterdam, 1861).&lt;/p&gt;
&lt;p&gt;Tetterode was het type ondernemer dat in de beginfase van de
Nederlandse industrie de mogelijkheden voor zijn zaken onderkende: een
vooruitstrevend, degelijk koopman, in de eerste plaats een handelsman,
geen fabrikant. Uiteraard ook behept met tekortkomingen en
eenzijdigheden. Er is slechts &amp;eacute;&amp;eacute;n geval bekend, waarin zijn
ondernemerschap mislukte: in 1867 begon hij te Amsterdam een
Photogenische Gasmaatschappij, die reeds in 1870 haar werkzaamheden
weer moest staken.&lt;/p&gt;
&lt;p&gt;Tetterode voerde een sociaal personeelsbeleid, hetgeen o.m. kon
worden afgeleid uit de hoge lonen die hij betaalde; dat blijkt ook uit
dankbetuigingen die zijn medewerkers o.a. in 1876 - ter gelegenheid van
zijn zilveren patroonsjubileum - en in 1882 - bij het jubileum van een
aantal personeelsleden - in de krant plaatsten. Het was dan ook voor
Tetterode een grote teleurstelling toen in 1890 een 23-tal van zijn
personeelsleden gevolg gaf aan een oproep van de Algemeene
Nederlandsche Typografenbond tot staking in het kader van de sociale
strijd van die dagen, uit een algemeen verlangen naar lotsverbetering,
maar vrij toevallig Tetterode treffende. Door de ongegronde
beschuldigingen en schromelijke overdrijving was Tetterode diep
gegriefd. Vermoedelijk heeft hij deze staking - overigens de eerste en
de enige in de geschiedenis van de Lettergieterij - ervaren als uiting
van een tijd die niet meer de zijne was. Dientengevolge gaf hij kort
daarna het roer aan zijn zoon.&lt;/p&gt;
&lt;p&gt;Ook voor het maatschappelijk leven toonde hij belangstelling.
Daarvan getuigen zijn lidmaatschap van de Amsterdamse gemeenteraad van
1867 tot 1878; zijn voorzitterschap van de Maatschappij van den
Werkenden Stand van 1867 tot zijn dood, in welke kwaliteit hij
bijzondere aandacht schonk aan het ambachtsonderwijs en aan de
huisvesting van jeugdigen. Mede dank zij zijn inspanning werd in 1880
een begin gemaakt met de inrichting van openbare speeltuinen te
Amsterdam. Zijn lidmaatschap van het Burgerlijk Armbestuur van 1872 tot
1877 en zijn ouderlingschap in de Engelse Kerk aldaar geven weer op
andere wijze blijk van zijn sociale instelling en zijn in de
Amsterdamse burgerij verworven vooraanstaande positie.&lt;/p&gt;
&lt;p&gt;Tetterodes lettergieterij ontwikkelde zich tot een van de
belangrijkste ondernemingen op dit gebied in Nederland en later ter
wereld. Na 1901 luidde de naam: NV Lettergieterij &amp;quot;Amsterdam&amp;quot;
v.h. N. Tetterode. Nog weer later: N.V. Lettergieterij en
Machinehandel v.h. N. Tetterode-Nederland, als onderdeel van het
concern B&amp;uuml;hrmann-Tetterode NV.&lt;/p&gt;
&lt;p&gt;
  &lt;a href='agedeelte'&gt;A: &lt;/a&gt;Ondernemingsarchief Tetterode-Nederland, Amsterdam;
Gemeentearchief Amsterdam.&lt;/p&gt;
&lt;p&gt;
  &lt;a href='pgedeelte'&gt;P: &lt;/a&gt;
  &lt;em&gt;De onbewoonbare kelderwoningen te Amsterdam&lt;/em&gt;

(Amsterdam, 1893).&lt;/p&gt;
&lt;p&gt;
  &lt;a href='lgedeelte'&gt;L: &lt;/a&gt;Charles Ensched&amp;eacute;, 
&lt;em&gt;De lettergieterij van Joh. Ensched&amp;eacute; en Zonen&lt;/em&gt;

(Haarlem, 1893); G.W. Ovink, 
&lt;em&gt;Honderd jaar Lettergieterij in Amsterdam&lt;/em&gt;

(Amsterdam, 1951); B. Bymholt, 
&lt;em&gt;Geschiedenis der arbeidersbeweging in Nederland (1894)&lt;/em&gt;

Herdr. van de ed. van 1894... (Amsterdam, 1976. 2 dl.) Il, 636-637;
M.G. Emeis, 'Speeltuin no. 1 op 8 mei 1880: openbaar en open.
Nicolaas Tetterode was Uilke Klaren 22 jaar voor', in 
&lt;em&gt;Ons Amsterdam&lt;/em&gt;

32 (1980) 5 (mei) 157-161; W. de Vries Wzn., 'Nicolaas Tetterode en
zijn Photogenische Gasmaatschappij NV. Momenten uit het kortstondige
bestaan van een kleine Amsterdamse oliegasfabriek (1867-1870)', in 
&lt;em&gt;Economisch- en Sociaal-Historisch-Jaarboek&lt;/em&gt;

47 (1983) 238-264.&lt;/p&gt;
&lt;p&gt;W. de Vries Wzn.&lt;/p&gt; 
&lt;dtml-var bwn_footer&gt;</text>
  </biography>
</biodes>

