<biodes version="1.0">
  <fileDesc>
    <title>Vorsterman van Oijen, George Auguste (1836-1915)</title>
    <ref target="http://resources.huygens.knaw.nl/bwn1880-2000/lemmata/bwn1/vorsterman"/>
    <publisher>
      <name>Biografisch Woordenboek van Nederland:1880-2000</name>
      <ref target="http://resources.huygens.knaw.nl/bwn1880-2000"/>
    </publisher>
  </fileDesc>
  <person>
    <idno type="id">vorsterman</idno>
    <persName><name type="geslachtsnaam">Vorsterman van Oijen</name>, George Auguste</persName>
    <sex value="1"/>
    <event type="birth" when="1836"/>
    <event type="death" when="1915"/>
    <state type="occupation">landbouwkundige</state>
    <state type="occupation">politicus</state>
  </person>
  <biography>
    <text>&lt;dtml-var bwn_header&gt;
 &lt;p class='genealogie'&gt;
  &lt;strong&gt;Vorsterman van Oijen, George Auguste&lt;/strong&gt;

(bijnaam &lt;b&gt;'Gavvo'&lt;/b&gt;, naar de initialen waarmee hij zijn artikelen ondertekende), hoofdonderwijzer en landbouwkundige (Gilze en Rijen 11-7-1836 - Aardenburg 13-10-1915).

Zoon van Constantijn Johannes Vorsterman van Oyen, legerofficier, en
Adriana Louisa Beatrix Pape. Gehuwd op 10-4-1860 met Maria Catharina
Reeringh. Uit dit huwelijk werden 4 zoons en 3 dochters geboren.







&lt;/p&gt;
&lt;p&gt;Na het doorlopen van de Christelijke Normaalschool te Nijmegen werd
hij hulponderwijzer te Nieuw-Loosdrecht. In deze tijd verkreeg hij
naast de akten Duits en Frans, die reeds in zijn bezit waren, de akten
Engels, wis- en natuurkunde, landbouwkunde en de hoofdakte. Na zeer
korte tijd leraar in de wis- en natuurkunde aan het gymnasium te
Winschoten te zijn geweest, volgde in 1860 de benoeming tot hoofd der
openbare school te Aardenburg. De eerste jaren na deze benoeming
besteedde hij zijn vrije tijd aan zelfstudie, maar al spoedig vestigde
hij de aandacht op zich door een stroom van publikaties: een tiental
leerboeken voor rekenen, algebra en meetkunde en vele artikelen in
Nederlandse en buitenlandse tijdschriften, alsmede voor lagere
schoolgebruik twee Franse leerboekjes. Op landbouwgebied maakte hij
weldra naam door publikatie van een handboek over 
&lt;em&gt;De behandeling der fruitbomen&lt;/em&gt;

(waarvoor hij zelf de illustraties tekende), van zijn 
&lt;em&gt;Land en tuinbouw. Handboek voor den landman en den hovenier&lt;/em&gt;

en 
&lt;em&gt;Beschrijving der Zuid-Hollandsche methode van zuivelbereiding,&lt;/em&gt;

op verzoek van de Zeeuwse Landbouwmaatschappij in 1883
samengesteld.&lt;/p&gt;
&lt;p&gt;Inmiddels waren van zijn hand talrijke brochures verschenen, waarin
hij fulmineerde tegen de christelijke scholen. Zijn veelzijdigheid en
werklust blijkt ook nog uit de samenstelling van een inventaris van 
&lt;em&gt;Het&lt;/em&gt;
  &lt;em&gt;archief van Aardenburg&lt;/em&gt;

(1889), zijn bronnenpublikatie over de 
&lt;em&gt;Rechtsbronnen der stad Aardenburg&lt;/em&gt;

(1892), geregelde bijdragen voor verschillende kranten en de redactie
van een tijdschrift voor lager onderwijs en het 
&lt;em&gt;Weekblad voor Zeeuwsch-Vlaanderen's Westelijk Deel.&lt;/em&gt;

In 1875 werd hij door de Zeeuwse Landbouwmaatschappij benoemd tot
'wandelleraar'. In deze nevenfunctie hield hij gedurende de
avonduren in talloos vele dorpen voordrachten voor boeren over land- en
tuinbouwkundige onderwerpen. In 1877 werd op zijn initiatief door de
Zeeuwse Landbouwmaatschappij een 
&lt;em&gt;Jaarboekje&lt;/em&gt;

uitgegeven, waarvoor 'Gavvo' geregeld kopij bleef leveren. Te
Aardenburg richtte hij in 1876 een landbouwavondcursus op, die door hem
werd geleid.&lt;/p&gt;
&lt;p&gt;Behalve op het gebied van het landbouwonderwijs heeft hij ook veel
gedaan voor het landbouw-organisatiewezen. De eerste Nederlandse
co&amp;ouml;peratieve aankoopvereniging van meststoffen en voedermiddelen
'Welbegrepen Eigenbelang' werd door hem te Aardenburg opgericht
(1877). De Maatschappij tot bevordering van ooft- en tuinbouw (1879) en
de Co&amp;ouml;peratieve Vereeniging tot verzekering tegen hagelschade
(1886) en de Co&amp;ouml;peratieve Boerenleenbank in het district Oostburg
waren eveneens aan zijn initiatief te danken. Vanaf 1893 tot aan zijn
dood is hij secretaris geweest van de Zeeuwse Landbouwmaatschappij
(vanaf 1909 tevens penningmeester). Na zijn pensionering in 1901 kon
Vorsterman van Oyen zijn werkkracht geheel aan de landbouw en de
politiek wijden. In die jaren heeft hij veel gedaan voor de invoer en
verbetering van het Belgische landbouwtrekpaard, o.m. in zijn kwaliteit
van secretaris van het Stamboek voor het Nederlandsen trekpaard
(Belgisch type). Als lid van de Vrijzinnig-Democratische Bond, zonder
daarbij ooit streng partijman te zijn, was hij lid van de Provinciale
Staten van Zeeland (1906-1913), van de Gemeenteraad van Aardenburg
(1907-1911) en van de Tweede Kamer (1909-1913). Evenzo was hij een
gelovig protestant zonder met de kerk te sympathiseren. Bij alles wat
er in zijn dagen in West-Zeeuws-Vlaanderen geschiedde, was Vorsterman
van Oyen het onbetwistbare middelpunt, ook op maatschappelijk en
cultureel gebied. Door hem werden een volkszangschool, een
muziekgezelschap en een Kamer van rhetorica opgericht en de bestekken
getekend voor de lagere scholen te Eede en Sint Kruis. Veelzijdig en
onvermoeibaar als hij was, wilde hij nooit iets uit handen geven. Als
een goed spreker en debater kon hij zich echter weleens vijanden maken
door zijn scherpe tong en pen. Te zijner nagedachtenis werd in 1916 te
Aardenburg een monument opgericht.&lt;/p&gt;
&lt;p&gt;
  &lt;a href='pgedeelte'&gt;P: &lt;/a&gt;
  Behalve bovengenoemde werken: zie hieronder vermeld 
&lt;em&gt;Levensbericht&lt;/em&gt;

... en 
&lt;em&gt;Bijdrage tot de Geschiedenis van West Zeeuws-Vlaanderen 1979,&lt;/em&gt;

VII.
&lt;/p&gt;
&lt;p&gt;
  &lt;a href='lgedeelte'&gt;L: &lt;/a&gt;
  &lt;em&gt;Levensbericht van G.A. Vorsterman van Oyen door een oud-leerling&lt;/em&gt;

('s-Gravenhage, 1884); I.G.J. Kakebeeke, 
&lt;em&gt;De Veldbode&lt;/em&gt;

13 (1915) 779; J.N. Pattist, in 
&lt;em&gt;Levensberichten der afgestorven medeleden van de Maatschappij der
Nederlandsche Letterkunde te Leiden 1915-1916,&lt;/em&gt;

195-202; G.A.C. van Vooren in 
&lt;em&gt;Maandblad 'Rabobank'&lt;/em&gt;

7 (1978) 5 (mei) 32-34.&lt;/p&gt;
&lt;p&gt;J.M.G. van der Poel&lt;/p&gt; 
&lt;dtml-var bwn_footer&gt;</text>
  </biography>
</biodes>

