<biodes version="1.0">
  <fileDesc>
    <title>Smeenge, Harm (1852-1935)</title>
    <ref target="http://resources.huygens.knaw.nl/bwn1880-2000/lemmata/bwn4/smeenge"/>
    <publisher>
      <name>Biografisch Woordenboek van Nederland:1880-2000</name>
      <ref target="http://resources.huygens.knaw.nl/bwn1880-2000"/>
    </publisher>
  </fileDesc>
  <person>
    <idno type="id">smeenge</idno>
    <persName><name type="geslachtsnaam">Smeenge</name>, Harm</persName>
    <sex value="1"/>
    <event type="birth" when="1852"/>
    <event type="death" when="1935"/>
    <state type="occupation">jurist</state>
    <state type="occupation">politicus</state>
  </person>
  <biography>
    <graphic url="http://resources.huygens.knaw.nl/bwn1880-2000/lemmata/bwn4/images/images/SMEENGE.jpg"/>
    <text>&lt;dtml-var bwn_header&gt;
 &lt;p class='genealogie'&gt;
  &lt;strong&gt;Smeenge, Harm&lt;/strong&gt;, jurist en politicus (Assen 25-5-1852 - Assen 9-5-1935). Zoon van Hendrik Harms Smeenge, winkelier, en Hendrikje Kamps.
  Gehuwd op 26-7-1877 met Margaretha Jantina Mos. Uit dit huwelijk
  werden 2 dochters geboren.
  

  &lt;img src=&amp;quot;images/SMEENGE.jpg&amp;quot; align=&amp;quot;right&amp;quot; BORDER=&amp;quot;0&amp;quot; alt=&amp;quot;afbeelding van Smeenge, Harm&amp;quot; class=&amp;quot;bwnimg&amp;quot;&gt;

  
  &lt;/p&gt;
&lt;p&gt;Harm Smeenge bezocht in Assen de lagere school en daarna,
    van 1864 tot 1872, het gymnasium. Vervolgens studeerde hij
    rechten in Groningen, waar hij op 9 juni 1877 promoveerde op
    stellingen. Dat zelfde jaar vestigde hij zich als advocaat te
    Assen en trad hij als be&amp;euml;digd klerk in dienst bij de
    griffie van de arrondissementsrechtbank aldaar. Twee jaar later
    werd hij griffier bij het kantongerecht in Meppel. In 1890
    volgde Smeenges benoeming tot kantonrechter in Hoogeveen, en
    tien jaar later werd hij griffier bij het Gerechtshof te
    Amsterdam. Voor dit ambt, dat hij tot 1929 zou bekleden,
    verliet Smeenge Drenthe om zich met zijn gezin blijvend in de
    hoofdstad te vestigen.&lt;/p&gt;
&lt;p&gt;Naast zijn juridische werkzaamheden was Smeenge ook actief
    als politicus. Zo had hij van september 1889 tot oktober 1890
    zitting in de gemeenteraad van Meppel. Bij de
    Tweede-Kamerverkiezingen in 1886 werd Smeenge, die al op
    jeugdige leeftijd Thorbecke vurig bewonderde, door de liberalen
    in Meppel kandidaat gesteld voor &amp;eacute;&amp;eacute;n van de twee
    zetels van het kiesdistrict Assen. Ondanks verzet van de Asser
    notabelen nam hij hier op 5 april zitting. Sinds 2 mei 1888
    vertegenwoordigde Smeenge Meppel, dat inmiddels een zelfstandig
    district was geworden, en hij zou dit ononderbroken tot 1918
    blijven doen, ook na zijn verhuizing naar Amsterdam. Als
    kamerlid kwam Smeenge veelvuldig op voor de economische en
    sociale openlegging van Drenthe. Van 1907 tot 1913 combineerde
    hij het lidmaatschap van de Tweede Kamer met dat van de
    Provinciale Staten van Noord-Holland voor het district
    Amsterdam-II. Vanaf 17 september 1919 tot aan zijn dood had hij
    zitting in de Eerste Kamer.&lt;/p&gt;
&lt;p&gt;Na zijn intrede in de Tweede Kamer had Smeenge zich
    geschaard aan de zijde van de vooruitstrevende liberalen, die
    voorstander waren van een krachtige uitbreiding van het
    kiesrecht. In 1897 behoorde hij tot de vrijzinnig-democratische
    Kamerclub. Bij de scheuring van de Liberale Unie in 1901 volgde
    hij echter niet de uitgetreden vrijzinnig-democraten, die aan
    de invoering van het algemeen kiesrecht de hoogste voorrang
    wilden geven. Na reeds eerder, van 1889 tot 1895, zitting te
    hebben gehad in het bestuur van de Unie trad Smeenge in 1906
    hierin opnieuw toe. In 1917 maakte hij deel uit van een
    commissie die het partijprogramma moest herzien. Ook in de in
    1921 opgerichte Vrijheidsbond nam Smeenge een prominente plaats
    in.&lt;/p&gt;
&lt;p&gt;Smeenge bekleedde verder op verschillende terreinen een
    groot aantal nevenfuncties. Zo had hij gedurende de jaren dat
    hij in Meppel woonde geregeld te maken gehad met de problemen
    van de daar gevestigde schippers. In 1891 werd hij tot
    voorzitter verkozen van 'Schutteva&amp;ecirc;r', de landelijke
    vereniging van binnenschippers. In deze functie, die hij tot
    aan zijn dood zou vervullen, ijverde hij onder andere voor de
    verbetering van de vaarwegen en voor de instelling van geregeld
    onderwijs aan schipperskinderen. Daarnaast was Smeenge actief
    binnen andere belangenorganisaties in de scheepvaart, zoals de
    Vereeniging Binnenscheepvaartcongres, de Rijnschippersbond en
    het Nederlandsch Binnenvaartbureau. Tevens trad hij op als
    voorzitter van het comit&amp;eacute; dat in 1913 in Amsterdam de
    'Eerste Nederlandsche Tentoonstelling op Scheepvaartgebied'
    organiseerde.&lt;/p&gt;
&lt;p&gt;Naast zijn belangstelling voor het onderwijs in algemene zin
    - hij maakte deel uit van de redactie van het 
    &lt;em&gt;Tijdschrift voor Onderwijs en Opvoeding&lt;/em&gt;

    - vond het vakonderwijs in Smeenge eveneens een pleitbezorger.
    Toen hem uit onderzoek was gebleken dat het met het technisch
    onderwijs in Drenthe maar droevig was gesteld, werd mede op
    zijn initiatief in 1893 de Vereeniging tot Bevordering van het
    Ambachtsonderwijs in Drenthe opgericht. Deze vereniging,
    waarvan Smeenge in de beginjaren voorzitter was, stichtte in de
    overwegend agrarische provincie een aantal ambachtsscholen op
    basis van het leerlingenstelsel. Ook op landelijk niveau spande
    Smeenge zich in voor de ontwikkeling van het vakonderwijs. Hij
    stond aan de wieg van de Vereeniging tot Veredeling van het
    Ambacht en was bijna drie decennia lang voorzitter van de
    Vereeniging tot Bevordering van de Vakopleiding van
    Handwerkslieden in Nederland, die invoering van een wettelijk
    geregeld leerlingenstelsel en verbetering van het
    nijverheidsonderwijs tot haar doelstellingen rekende. De zaak
    van het openbaar onderwijs lag Smeenge als voorzitter van de
    Vereeniging tot Bevordering van het Volksonderwijs en het
    Schoolbezoek in Nederland eveneens na aan het hart. Met
    leedwezen constateerde hij dat het ideaal van de algemene
    openbare volksschool door de toenemende verzuiling steeds
    verder in het gedrang raakte.&lt;/p&gt;
&lt;p&gt;Overtuigd van de noodzaak van een grotere beveiliging tegen
    het water en van uitbreiding van het landbouwareaal was Smeenge
    lange tijd ondervoorzitter van de Zuiderzeevereeniging, die de
    afsluiting en inpoldering van de binnenzee bepleitte.
    Daarv&amp;oacute;&amp;oacute;r al was Smeenge als kamerlid in 1892
    toegetreden tot de Staatscommissie die de mogelijkheid van
    drooglegging onderzocht. In zijn hoedanigheid als lid van de
    Zuiderzeeraad was hij in de jaren twintig betrokken bij de
    kredietverlening aan de in hun broodwinning bedreigde
    Zuiderzeevissers.&lt;/p&gt;
&lt;p&gt;Ondanks zijn drukbezette bestaan vond Smeenge ook na 1900
    steeds tijd om zijn geliefde Drenthe te bezoeken. Geboren en
    getogen in deze provincie heeft hij zich er altijd mee
    verbonden gevoeld, ook na zijn verhuizing naar Amsterdam, waar
    hij de Drentsche Vereeniging oprichtte. Door zijn daadkracht
    werd 'Oeze Haarm' in Drenthe op handen gedragen.&lt;/p&gt;
&lt;p&gt;Smeenge was geen staatsman, maar een praktisch ingesteld
    liberaal bestuurder, die pal stond voor de ontplooiing van het
    individu. De ontwikkeling van onderwijs en infrastructuur was
    daartoe voor hem een eerste vereiste. In het parlement
    onderscheidde hij zich niet door theoretische beschouwingen,
    maar door zijn gevoel voor details. In politieke overtuiging
    bleven zijn nakomelingen hem trouw: zowel zijn dochter
    Henderika van Riel-Smeenge als zijn kleinzoon Harm van Riel
    waren als liberalen actief in de politiek.&lt;/p&gt;
&lt;p&gt;
  &lt;a href='agedeelte'&gt;A: &lt;/a&gt;Collectie-H. Smeenge in de Tweede Afdeling van het
  Algemeen Rijksarchief te 's-Gravenhage.&lt;/p&gt;
&lt;p&gt;
  &lt;a href='pgedeelte'&gt;P: &lt;/a&gt;Samen met H. Boerree [e.a.], 
    &lt;em&gt;Rapport over ambachtsonderwijs in Drenthe&lt;/em&gt;

    (Hoogeveen, 1891); samen met J. Bruinwold Riedel [e.a.], 
    &lt;em&gt;Rapport omtrent den toestand der opleiding van het
    onderwijzend personeel in bewaarscholen, in 1896&lt;/em&gt;

    (Amsterdam, 1897); 
    &lt;em&gt;Feestrede bij gelegenheid van de reunie van oud-studenten
    der Rijks-Universiteit te Groningen den 3en Febr. 1920...&lt;/em&gt;

    [Groningen, 1920]; 'Nieuwe kanalen in verband met de
    drooglegging der Zuiderzee', in 
    &lt;em&gt;Prae-adviezen [van het] derde binnenscheepvaartcongres 28 en
    29 september 1921&lt;/em&gt;

    (Amsterdam, 1921) 25-32; 
    &lt;em&gt;Feestrede, uitgesproken ter gelegenheid van den 90sten
    geboortedag van den hoogedelgestrengen heer mr. S. van
    Houten&lt;/em&gt;

    ('s-Gravenhage, 1927).&lt;/p&gt;
&lt;p&gt;
  &lt;a href='lgedeelte'&gt;L: &lt;/a&gt;Augur, 'Schutteva&amp;ecirc;r', in idem, 
  &lt;em&gt;Van het Haagsche Binnenhof. Parlementaire schetsen&lt;/em&gt;

  (Amsterdam, 1901) 62-68; F. Netscher, 'Karakterschets. Mr. H.
  Smeenge', in 
  &lt;em&gt;De Hollandsche Revue&lt;/em&gt;

  11 (1906) 848-861; 'Mr. H. Smeenge', in 
  &lt;em&gt;Onze afgevaardigden. Verkiezingen 1909&lt;/em&gt;

  (Rotterdam, 1909) 261; 
  &lt;em&gt;Nieuwe Rotterdamsche Courant&lt;/em&gt;

  , 9-5-1935; 
  &lt;em&gt;Nieuwsblad van het Noorden&lt;/em&gt;

  , 9-5-1935; 
  &lt;em&gt;Algemeen Handelsblad&lt;/em&gt;

  , 9-5-1935; 
  &lt;em&gt;Provinciale Drentsche en Asser Courant&lt;/em&gt;

  , 13-5-1935; J. Linthorst Homan, 'Harm Smeenge', in 
  &lt;em&gt;Nieuwe Drentsche Volksalmanak&lt;/em&gt;

  54 (1936) 4-20; L. Buning, 
  &lt;em&gt;Het herenbolwerk. Politieke en sociale terreinverkenningen in
  Drenthe over de periode 1748-1888&lt;/em&gt;

  (Assen, 1966); G.L. Cleintuar, 
  &lt;em&gt;Wisselend getij. Geschiedenis van de Zuiderzeevereeniging
  1866-1949&lt;/em&gt;

  (Zutphen, 1982); lemma door M. Moree, in 
  &lt;em&gt;Drentse biografie&amp;euml;n&lt;/em&gt;

  III. Onder red. van Jan Bos en Willem Foorthuis (Meppel [etc.],
  1991) 126-130.&lt;/p&gt;




&lt;p&gt;
&lt;a href=&amp;quot;igedeelte&amp;quot;&gt;I: &lt;/a&gt;
Website Encyclopedie Drenthe: http://www.encyclopediedrenthe.nl/Smeenge,%20Harm [4-11-2008].
&lt;/p&gt;



&lt;p&gt;G. Voerman&lt;/p&gt; 
&lt;dtml-var bwn_footer&gt;</text>
  </biography>
</biodes>

