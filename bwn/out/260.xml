<biodes version="1.0">
  <fileDesc>
    <title>Broekman, Gerrit Hendrik (1875-1948)</title>
    <ref target="http://resources.huygens.knaw.nl/bwn1880-2000/lemmata/bwn4/broekma"/>
    <publisher>
      <name>Biografisch Woordenboek van Nederland:1880-2000</name>
      <ref target="http://resources.huygens.knaw.nl/bwn1880-2000"/>
    </publisher>
  </fileDesc>
  <person>
    <idno type="id">broekma</idno>
    <persName><name type="geslachtsnaam">Broekman</name>, Gerrit Hendrik</persName>
    <sex value="1"/>
    <event type="birth" when="1875"/>
    <event type="death" when="1948"/>
    <state type="occupation">waterbouwkundige</state>
  </person>
  <biography>
    <graphic url="http://resources.huygens.knaw.nl/bwn1880-2000/lemmata/bwn4/images/images/MOURIK.jpg"/>
    <text>&lt;dtml-var bwn_header&gt;
 &lt;p class='genealogie'&gt;
  &lt;strong&gt;Broekman, Gerrit Hendrik&lt;/strong&gt;, (door naamstoevoeging bij KB van 18-12-1899 nr. 19 gewijzigd in &lt;b&gt;Van Mourik Broekman&lt;/b&gt;), hoogleraar in de waterbouwkunde (Vianen 26-8-1875 - Voorburg 12-3-1948). 
Zoon van Willem Clement Gerrit Hendrik Broekman, notaris, en
  Maria Petronella van Mourik. Gehuwd op 26-4-1900 met Anna Aletta
  Henriette Haverkorn van Rijsewijk. Uit dit huwelijk werden geen
  kinderen geboren. Na echtscheiding (25-11-1907) gehuwd op
  19-8-1916 met Jacoba Josina Maria Beijerman. Uit dit huwelijk
  werden 3 dochters geboren.
/p&gt;

&lt;img src=&amp;quot;images/MOURIK.jpg&amp;quot; align=&amp;quot;right&amp;quot; BORDER=&amp;quot;0&amp;quot; alt=&amp;quot;afbeelding van Broekman, Gerrit Hendrik&amp;quot; class=&amp;quot;bwnimg&amp;quot;&gt;


&lt;p&gt;Broekman werd, nadat hij op zesjarige leeftijd bij een
    tragisch ongeval in Zwitserland beide ouders had verloren,
    opgevoed door familie van moederszijde. Hij volgde de HBS te
    Tiel en te Nijmegen en schreef zich in 1893 in als student aan
    de Polytechnische School te Delft. In 1897 behaalde hij het
    diploma van civiel-ingenieur en trad in dienst van
    gemeentewerken te Rotterdam. Hij ontwierp er onder meer bruggen
    binnen het prestigieuze Maashavenproject, waarbij
    ge&amp;euml;xperimenteerd werd met gewapend beton. Aan de discussie
    in de vakpers over deze nieuwe werkwijze leverde ook Van Mourik
    Broekman zijn deel: hij stelde zich op het standpunt dat
    gedegen onderzoek noodzakelijk was.&lt;/p&gt;
&lt;p&gt;Op aanbeveling van de directeur van gemeentewerken, G.J. de
    Jongh, werd de jonge Van Mourik Broekman in 1900 benoemd tot
    hoogleraar in de theoretische en toegepaste waterloopkunde aan
    de Universiteit van Santiago in Chili. Hij werd daar de
    opvolger van een andere Nederlander, namelijk J. Kraus, die tot
    directeur van de Polytechnische School te Delft was benoemd.
    Van Mourik Broekman gaf zijn colleges van het begin af aan in
    het Spaans, en ook zijn publikaties verschenen in die taal. In
    Chili waren Nederlandse ingenieurs betrokken bij de aanleg van
    havens en andere civiele werken, en Van Mourik Broekman trad
    daarbij op als adviseur dan wel vertegenwoordiger van de
    Chileense regering. Hij maakte de ontwerpen voor de rioleringen
    van Santiago en Concepci&amp;ograve;n, de haven van San Antonio en
    het afwateringssysteem van Valparaiso. Voor de Rio Aconcagua en
    de Maipo ontwierp hij een waterkrachtinstallatie en - ten
    behoeve van enkele particuliere ondernemingen - de waterleiding
    van de salpeterhaven Iquique. Van Mourik Broekman stuurde zijn
    ontwerpen op naar het Koninklijk Instituut van Ingenieurs
    (KIVI) in Den Haag, dat er aandacht aan besteedde in het
    verenigingsorgaan 
    &lt;em&gt;De Ingenieur&lt;/em&gt;

    . Na een jaar Europees verlof in 1908/1909 exploreerde hij in
    opdracht van de Chileense regering het centrale hooggebergte
    met het oog op mogelijke waterbouwkundige projecten, werkte aan
    de afsluiting van het Yeso-dal ten behoeve van irrigatie en
    ontwierp een waterkrachtinstallatie te Puente del Christo.&lt;/p&gt;
&lt;p&gt;Eind 1914 keerde Van Mourik Broekman naar Nederland terug.
    Over zijn werk in Chili hield hij toen een indrukwekkende
    lezing voor het KIVI: 'De werken van het Yeso-meer. Een studie
    in het hooggebergte van Chili' (in 
    &lt;em&gt;De Ingenieur&lt;/em&gt;

    30 (1915) 72-90). Daarna bleef hij in Europa en werkte als
    adviseur bij verschillende waterkrachtcentrales in Zwitserland.
    Op verzoek van de studievereniging verzorgde hij in 1918 aan de
    Technische Hoogeschool te Delft een cursus over de
    'Technisch-economische studie van waterkrachten' (samenvatting
    in 
    &lt;em&gt;De Ingenieur&lt;/em&gt;

    33 (1918) 168-171). Het waren vooral deze prestaties die
    maakten dat studenten en docenten in Delft er bij de minister
    van Onderwijs, Kunsten en Wetenschappen, J.Th. de Visser, op
    aandrongen Van Mourik Broekman tot hoogleraar te benoemen op
    een nieuw te cre&amp;euml;ren vakgebied: waterkrachten,
    reservoirbouw en assaigneringswerken. In 1922 liet de minister
    weten dit verzoek niet te kunnen honoreren. Toen in 1924
    evenwel de bestaande leerstoel in de waterbouwkunde vacant
    werd, viel deze Van Mourik Broekman ten deel, ook al vond de
    afdeling dat er iemand van Rijkswaterstaat benoemd had moeten
    worden. Minister en curatoren waren echter van mening dat
    Nederlandse civiele ingenieurs zodanig dienden te worden
    opgeleid dat zij konden concurreren op de internationale markt.
    Juist het onderwijs in grote werken was belangrijk.&lt;/p&gt;
&lt;p&gt;Van Mourik Broekmans Delftse inaugurele rede uit 1924
    luidde: 
    &lt;em&gt;Eenige beschouwingen over het water als bron van energie&lt;/em&gt;

    . In deze rede sprak hij van 'witte kolen', maar ook over de
    toekomstige mogelijkheden van 'blauwe kolen': het getijde als
    energiebron. In zijn boeiende colleges behandelde Van Mourik
    Broekman vrijwel alle onderwerpen van de natte waterbouw,
    waarbij hij het accent steeds legde op de samenhang tussen de
    onderscheiden deeltaken in het ontwerpproces. In de vorm van
    een dialoog probeerde hij de inzichten omtrent zijn vak op de
    studenten over te brengen. Zijn grote eruditie, gevoegd bij
    zijn aimabele persoonlijkheid, maakte hem als docent bijzonder
    populair.&lt;/p&gt;
&lt;p&gt;Uit Van Mourik Broekmans Chileense jaren dateerden zijn
    contacten met de Hollandsche Maatschappij tot het Aannemen van
    Werken in Gewapend Beton. Sinds 1929 was hij commissaris van
    deze onderneming, en van 1933 tot zijn dood voorzitter van de
    raad van commissarissen. In 1933 werd hij bestuurslid van de
    nieuwe stichting 'Het Waterbouwkundig Laboratorium'. Toen in
    1934 binnen deze stichting het Laboratorium voor Grondmechanica
    werd opgericht, was Van Mourik Broekman een van de
    initiatiefnemers. Zijn verdiensten op wetenschappelijk gebied
    vonden nationaal en internationaal erkenning. Zo verkreeg hij
    in 1936 een eredoctoraat van de Universiteit van Gent.&lt;/p&gt;
&lt;p&gt;In 1943, toen de kwestie van het al dan niet ondertekenen
    van de loyaliteitsverklaring aan de orde kwam, liet Van Mourik
    Broekman weten niet langer in staat te zijn te functioneren
    'onder de buitengewoon spannende omstandigheden'. Reeds
    tweemaal was hij door een hartinfarct getroffen. De afdeling
    wist hem echter te overreden naar vermogen door te gaan, totdat
    hem in 1946, op zeventigjarige leeftijd, eervol ontslag werd
    verleend.&lt;/p&gt;
&lt;p&gt;Bij talrijke gelegenheden werd Van Mourik Broekman geprezen
    als iemand van groot aanzien, die veel heeft gedaan voor het
    Nederlandse bedrijfsleven. Internationaal heeft hij de
    kwaliteit laten zien van de Delftse opleiding tot
    civiel-ingenieur. Van Mourik Broekman toonde zich creatief bij
    het toepassen van nieuwe methoden en materialen, en had oog
    voor de telkens wisselende plaatselijke omstandigheden en
    mogelijkheden&lt;/p&gt;
&lt;p&gt;
  &lt;a href='pgedeelte'&gt;P: &lt;/a&gt;
  Behalve de in de tekst genoemde publikaties o.a.: 
    &lt;em&gt;Breve exposici&amp;oacute;n del trabajo de la Direcci&amp;oacute;n
    Fiscal del Alcantarillado&lt;/em&gt;

    (Santiago, 1906); 
    &lt;em&gt;Puerto de San Antonio. Texto [y] Atlas del proyecto&lt;/em&gt;

    (2 dln.; Barcelona, 1908); 
    &lt;em&gt;Lago del Yeso. Texto [y] Atlas del proyecto&lt;/em&gt;

    (Valparaiso, 1912); 'Rioleeringswerken van Santiago de Chile',
    in 
    &lt;em&gt;De Ingenieur&lt;/em&gt;

    27 (1912) 153-161; 'De bepaling van den
    vertragingsco&amp;euml;ffici&amp;euml;nt voor de enkelvoudige leidingen
    van de rioleering van Santiago de Chile', 
    &lt;em&gt;ibidem&lt;/em&gt;

    27 (1912) 248-251; samen met A.S. [Keverling] Buisman,
    'Waterspanningen in dijken en dammen', 
    &lt;em&gt;ibidem&lt;/em&gt;

    49 (1934) B.105-111.
&lt;/p&gt;
&lt;p&gt;
  &lt;a href='lgedeelte'&gt;L: &lt;/a&gt;R.A. van Sandick, 'Bij het vertrek van prof. G.H. van
  Mourik Broekman c.i. uit Chili', 
  &lt;em&gt;ibidem&lt;/em&gt;

  24 (1909) 21-22; H.A. van IJsselsteyn, 'De haven van San Antonio
  (Chili)', 
  &lt;em&gt;ibidem&lt;/em&gt;

  27 (1912) 251-253; G. de Gelder, 'De werken van de Yeso (Chili)',
  
  &lt;em&gt;ibidem&lt;/em&gt;

  28 (1913) 838-839; 
  &lt;em&gt;Jaarboek van de Technische Hoogeschool te Delft ... 1925&lt;/em&gt;

  (Delft, 1925) 58-59; J. Kraus en N. Nanninga, in 
  &lt;em&gt;De Ingenieur&lt;/em&gt;

  60 (1948) A.211-212.&lt;/p&gt;
&lt;p&gt;
&lt;a href=&amp;quot;igedeelte&amp;quot;&gt;I: &lt;/a&gt;&lt;i&gt;Persoonlijkheden in het Koninkrijk der Nederlanden in woord en beeld.&lt;/i&gt; Onder hoofdred. van H.P. van den Aardweg (Amsterdam 1938) 1048.
&lt;/p&gt;

&lt;p&gt;Mw. F. de Jong&lt;/p&gt; 
&lt;dtml-var bwn_footer&gt;</text>
  </biography>
</biodes>

