<biodes version="1.0">
  <fileDesc>
    <title>Saal, Willem (1868-1917)</title>
    <ref target="http://resources.huygens.knaw.nl/bwn1880-2000/lemmata/bwn3/saal"/>
    <publisher>
      <name>Biografisch Woordenboek van Nederland:1880-2000</name>
      <ref target="http://resources.huygens.knaw.nl/bwn1880-2000"/>
    </publisher>
  </fileDesc>
  <person>
    <idno type="id">saal</idno>
    <persName><name type="geslachtsnaam">Saal</name>, Willem</persName>
    <sex value="1"/>
    <event type="birth" when="1868"/>
    <event type="death" when="1917"/>
    <state type="occupation">dirigent</state>
  </person>
  <biography>
    <text>&lt;dtml-var bwn_header&gt;
 &lt;p class='genealogie'&gt;
  &lt;strong&gt;Saal, Willem&lt;/strong&gt;, koordirigent (Wognum 4-1-1868 - Amsterdam 20-7-1917).

  Zoon van Dirk Saal, timmerman en boer, en Maartje Kuilman. Gehuwd
  op 24-4-1890 met Geertje Slagter. Uit dit huwelijk werden 2 zoons
  geboren.
  

  
  &lt;/p&gt;
&lt;p&gt;In de loop van de negentiende eeuw werd in Nederland op de
    scholen steeds meer aandacht geschonken aan het zangondericht;
    men hoopte in het bijzonder door het zingen van oude en nieuwe
    volksliederen de vaderlandsliefde bij de jeugd aan te wakkeren.
    In het Westfriese dorp Wognum waren het bijv. de onderwijzers
    Jacob Kwast - de stamvader van een grote muzikale familie - en
    Jan van der Oord die in de tweede helft van de negentiende eeuw
    veel aandacht schonken aan de zanglessen. Ook buiten de school
    gaven zij zang-, piano- en orgellessen. Een van de leerlingen
    die bij Van der Oord een muzikale scholing ontvingen was de
    jonge boerenzoon Willem Saal, die evenals zijn ouders zeer
    muzikaal was en grote liefde koesterde voor de zangkunst. Op 15
    maart 1889 werd hij benoemd tot dirigent van het nieuw
    opgerichte jongerenkoor 'Zanglust', waarvan de naam in 1894
    werd gewijzigd in Gemengde Zangvereeniging 'Jacob Kwast'.&lt;/p&gt;
&lt;p&gt;Ofschoon Willem Saal na de lagere school boer en later
    tevens fruitkweker en bijenhouder werd, bleef zijn hart
    voortdurend uitgaan naar de koorzang. Ondanks zijn beperkte
    muzikale vorming wist hij zichzelf op muziekgebied verder te
    ontwikkelen en te bekwamen. Bovendien was hij een nuchter en
    energiek man, die over uitstekende leidersgaven beschikte: door
    zijn natuurlijk overwicht wist hij de koorleden tot steeds
    grotere prestaties aan te sporen. Hierdoor kon Saal zijn koor,
    dat zich in de eerste jaren nauwelijks onderscheidde van andere
    amateurkoren, langzamerhand boven de middelmaat verheffen. De
    zuiverheid van de stemmen en de duidelijke uitspraak bezorgde
    'Jacob Kwast' na enige jaren al regionale bekendheid. De
    Wognummers zongen steeds in de 'reine' ofwel natuurlijk
    stemming; door het vasthouden aan de exacte toonhoogten had het
    koor, dat vrijwel altijd a capella zong, een zuivere, frisse
    klank. Een gelukkige omstandigheid was voorts dat het koor
    beschikte over twee damessolisten, Grietje Slagter (sopraan) en
    Maartje Houter (alt), die beiden fraaie stemmen hadden.&lt;/p&gt;
&lt;p&gt;Vanaf 1898 ging 'Jacob Kwast' ook concerten buiten de eigen
    plaats geven. In de zomer van 1901 vierde de vereniging haar
    twaalf-en-een-half-jarig bestaan met een zangwedstrijd in de
    Nederlands Hervormde Kerk in Wognum. Onder de juryleden bevond
    zich toen de Amsterdamse musicus Barend Kwast, een kleinzoon
    van de vroegere onderwijzer Jacob Kwast. Deze raakte onder de
    indruk van de kwaliteiten van het Wognumse koor en gaf Saal de
    raad in Amsterdam aan een concours deel te nemen, wat inderdaad
    op 19 mei 1902 in het Paleis voor Volksvlijt gebeurde. Ondanks
    deelneming van enige gerenommeerde koren wist 'Jacob Kwast'
    daar tot ieders verbazing de eerste prijs in de wacht te
    slepen. Dit succes gaf de koorleden de stimulans om de
    prestaties op te voeren. Nieuwe hoogtepunten vormden daarna een
    eerste prijs bij het Nationaal Zangersfeest te 's-Gravenhage in
    september 1904, het eerste optreden in het Amsterdamse
    Concertgebouw op 15 januari 1905 en het twee maanden later in
    Den Haag gegeven concert, waarbij ook koningin Wilhelmina en
    prins Hendrik aanwezig waren. Al eerder had men
    vriendschapsbanden aangeknoopt met het alom vermaarde koor
    'Mastreechter Staar', waarmee de Wognummers zo nu en dan
    gezamenlijk optraden.&lt;/p&gt;
&lt;p&gt;Mede dank zij het organisatorische talent en het gevoel voor
    publiciteit van zijn dirigent kreeg 'Jacob Kwast' steeds meer
    bekendheid. Willem Saal, die men behalve dirigent ook
    'impressario' zou kunnen noemen, regelde niet alleen de
    concerten, maar had tevens de organisatie van de tournees.
    Tijdens de uitvoeringen werd de boerenafkomst van de zangers
    niet verloochend; zo waren bijvoorbeeld de dames getooid met de
    Westfriese 'kap'. Ook hierdoor verwierven zij extra
    publiciteit. Ondanks de roem die ze vergaarden, hebben noch
    Willem Saal noch de koorleden ooit 'ster-allures' gekregen.
    Waarschijnlijk is het juist aan hun bescheiden, zelfs ietwat
    na&amp;iuml;eve optreden te danken geweest dat 'Jacob Kwast' zijn
    bewonderaars had in alle lagen van de bevolking en binnen
    enkele jaren een ongekende populariteit genoot. Ook de
    samenstelling van het repertoire zal hieraan hebben
    bijgedragen. Men zong veelal 'laat-romantische' liederen, die
    destijds bij het publiek zeer in de smaak vielen. Werken van
    Van Beethoven, Schubert, V.E. Nessler en F.W. Abt kwamen
    regelmatig op de programma's voor. Het door Abt gecomponeerde
    lied 
    &lt;em&gt;Waldandacht (Woudgedachten)&lt;/em&gt;

    was jarenlang het 'successtuk' van de Wognummers. Saal stelde
    het repertoire samen in overleg met Barend Kwast, die inmiddels
    muzikaal adviseur van het koor geworden was.&lt;/p&gt;
&lt;p&gt;Ongeveer vanaf 1906 ging Saal met zijn koor doorlopend een
    groot aantal concerten geven, die dikwijls in kerken gehouden
    werden. Bovendien maakte men eenmaal per jaar een concertreis
    naar verder afgelegen provincies, waar men gewoonlijk voor
    uitverkochte zalen zong. Van het geld dat de Wognummers met hun
    optreden verdienden, lieten zij in 1909 een eigen
    repetitielokaal bouwen naast de stolpboerderij van hun
    dirigent. In dat zelfde jaar werd 'Jacob Kwast' uitgenodigd een
    viertal concerten te geven in Berlijn. In maart zongen zij daar
    voor een enthousiast publiek. Zowel Duitse als Nederlandse
    kranten publiceerden reportages en lovende kritieken over het
    Nederlandse 'Bauernchor'. Bovendien werden in Berlijn
    grammofoonopnamen gemaakt. In februari 1911 trad men in Londen
    op in een Vaudevilleshow, en een maand later ging het koor naar
    Zwitserland voor een concertreis langs verscheidene steden. Uit
    de vele recensies die in die dagen in binnen- en buitenlandse
    dagbladen verschenen, kwam men afleiden dat het Westfriese
    zangkoor ook in het buitenland zeer gewaardeerd werd. Door deze
    successen volgden nieuwe aanbiedingen om in Parijs, in Holland
    (Michigan, VS) en nogmaals in Zwitserland te concerteren, maar
    de werkzaamheden in het boerenbedrijf beletten verdere
    langdurige concertreizen. Wel maakte men korte tournees naar
    Duitsland en Belgi&amp;euml;. Bovendien trad het koor nog vaak op
    in eigen land, waar de populariteit onverminderd voortduurde;
    men gaf bijv. jaarlijks op tweede kerstdag een concert in het
    Concertgebouw te Amsterdam. Voor hun optreden ontvingen Saal en
    de koorleden - voor zover het niet een van de vele
    liefdadigheidsconcerten betrof - een niet gering honorarium.
    Sommige leden belegden dit geld in Russische aandelen, die
    echter na het uitbreken van de Eerste Wereldoorlog waardeloos
    werden.&lt;/p&gt;
&lt;p&gt;In april 1917 kwam er geheel onverwacht een einde aan de
    activiteiten van 'Jacob Kwast', doordat de dirigent aan een
    slopende ziekte ging lijden, die enige maanden later zijn dood
    tot gevolg had. Dit plotselinge overlijden van Willem Saal, die
    behalve koordirigent ook een bekwaam organist en een jurylid
    bij zangconcoursen was, werd door velen betreurd. Dank zij
    giften uit het hele land kon men naast de Ned. Hervormde Kerk
    in Wognum een gedenkteken plaatsen voor de man die in het
    Nederlandse muziekleven een uitzonderlijke plaats had
    ingenomen. Het werd vervaardigd door de Apeldoornse beeldhouwer
    P. Puijpe en onthuld op Hemelvaartsdag 1920.&lt;/p&gt;
&lt;p&gt;Na het overlijden van Willem Saal werd diens zoon Dirk
    verzocht de muzikale leiding van het koor op zich te nemen. Na
    enige maanden geaarzeld te hebben stemde hij hierin toe, echter
    op voorwaarde dat 'Jacob Kwast' ontbonden zou worden, want hij
    wilde als dirigent niet profiteren van de roem die zijn vader
    ten deel gevallen was. Op 11 oktober 1917 werd een nieuw koor
    onder de naam 'Wognums Zangkoor' opgericht. Deze nieuwe
    vereniging, met veel oud-leden van 'Jacob Kwast' - en met een
    naar de tijdgeest aangepast repertoire -, zou onder leiding van
    Dirk Saal Wzn. eveneens nationale bekendheid krijgen, niet
    alleen door de concerten die men gaf, maar ook door het
    optreden voor de radio en het maken van grammofoonplaten. Pas
    in 1956 zou het 'Wognums Zangkoor' bij gebrek aan
    belangstelling worden opgeheven.&lt;/p&gt;
&lt;p&gt;
  &lt;a href='agedeelte'&gt;A: &lt;/a&gt;Archief zangvereniging 'Jacob Kwast', ondergebracht
  bij de Archiefdienst Westfriese Gemeenten en realia in het
  Westfries Museum, beide te Hoorn (NH).&lt;/p&gt;
&lt;p&gt;
  &lt;a href='lgedeelte'&gt;L: &lt;/a&gt;Jan Kuilman, 
  &lt;em&gt;Willem Saal en de ,,Wognummers&amp;quot;&lt;/em&gt;

  (Purmerend, [1920]); Willem Zonderland, 'Willem Saal en de
  Wognummers', in 
  &lt;em&gt;Euphonia.&lt;/em&gt;

  Algemeen Nederlandsch Zangersblad 10 (1927) 12 (augustus) 1-6;
  'Willem Saal maakte 'De Wognummers' wereldberoemd', in 
  &lt;em&gt;Dagblad voor West-Friesland,&lt;/em&gt;

  29-12-1967; Dirk Saal Wzn. en N.J. Groot, 'Zingend Wognum', in 
  &lt;em&gt;West-Frieslands Oud en Nieuw&lt;/em&gt;

  (Hoorn, 1982) 58-108. Historisch Genootschap 'Oud
  West-Friesland': 49.&lt;/p&gt;
&lt;p&gt;A.W.J. de Jonge&lt;/p&gt; 
&lt;dtml-var bwn_footer&gt;</text>
  </biography>
</biodes>

