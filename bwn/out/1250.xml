<biodes version="1.0">
  <fileDesc>
    <title>Moeskops, Pieter Daniel (1893-1964)</title>
    <ref target="http://resources.huygens.knaw.nl/bwn1880-2000/lemmata/bwn1/moeskops"/>
    <publisher>
      <name>Biografisch Woordenboek van Nederland:1880-2000</name>
      <ref target="http://resources.huygens.knaw.nl/bwn1880-2000"/>
    </publisher>
  </fileDesc>
  <person>
    <idno type="id">moeskops</idno>
    <persName><name type="geslachtsnaam">Moeskops</name>, Pieter Daniel</persName>
    <sex value="1"/>
    <event type="birth" when="1893"/>
    <event type="death" when="1964"/>
    <state type="occupation">sportman</state>
  </person>
  <biography>
    <graphic url="http://resources.huygens.knaw.nl/bwn1880-2000/lemmata/bwn1/images/images/MOESKOPS.jpg"/>
    <text>&lt;dtml-var bwn_header&gt;
 &lt;p class='genealogie'&gt;
  &lt;strong&gt;Moeskops, Pieter Daniel&lt;/strong&gt; (Piet), wielrenner (Loosduinen 13-11-1893 - 's-Gravenhage 16-11-1964).

Zoon van Pieter Daniel Moeskops, koopman in pluimvee, en Wilhelmina
Johanna Bosman. Gehuwd met Ida Berger op 29-1-1935. Uit dit huwelijk
waren geen kinderen.

&lt;img src=&amp;quot;images/MOESKOPS.jpg&amp;quot; align=&amp;quot;right&amp;quot; BORDER=&amp;quot;0&amp;quot; alt=&amp;quot;afbeelding van Moeskops, Pieter Daniel&amp;quot; class=&amp;quot;bwnimg&amp;quot;&gt;

&lt;/p&gt;
&lt;p&gt;Na het verlaten van de lagere school ging Moeskops werken bij zijn
vader, voor wie hij op een transportfiets bestellingen rondbracht. Mede
als gevolg van de oorlogsjaren 1914-1918 ging hij zich pas betrekkelijk
laat op het wielrennen toeleggen. Na als amateur tweemaal de nationale
baantitel sprint te hebben behaald, besloot Moeskops in 1919
beroepswielrenner op de baan te worden. Als professional zegevierde
Moeskops achtmaal in de titelstrijd om het nationale kampioenschap
baansprinten en werd hij vijfmaal wereldkampioen, in 1921, 1922, 1923,
1924 en 1926. Bovendien won hij tientallen belangrijke wedstrijden, van
de Grote Prijs van Brussel in 1920 tot de Grote Prijs van Alis (FR.) in
1933.&lt;/p&gt;
&lt;p&gt;Bij het baansprinten, waarbij de renners de gehele baan tot hun
beschikking hebben, telt niet de snelste tijd, maar de eerste plaats.
De sprinters cirkelen als insecten om elkaar heen, doen
schijnaanvallen, blijven op de fiets stilstaan (sur place), versnellen
plotseling (demarreren) of stoppen af, kruipen hoog in de baan of
blijven laag en traag onderin. Dit spel van lagen en listen dient om de
tegenstander in een zo ongunstig mogelijke positie te manoeuvreren.
Baansprinten is bij uitstek een individuele sport waarbij macht,
snelheid en tactiek elkaar dienen aan te vullen. Daar het
professionalisme in de sport in deze periode nog maar nauwelijks was
ontwikkeld, waardoor de toprenner nog niet werd omringd door een staf
van coaches, m&amp;eacute;caniciens, masseurs, artsen etc., moest Moeskops
meestal alle medische, technische en tactische problemen zelf oplossen.
Juist op deze beide laatste gebieden lag zijn kracht.&lt;/p&gt;
&lt;p&gt;Niet het winnen maakte Moeskops fameus, maar de manier waarop.
Urenlang was hij bezig met het uitpluizen van een gewonnen of verloren
rit. Moeskops was schrander en had bovendien het talent zijn verworven
kennis in de volgende ritten toe te passen, waarbij hij niets aan het
toeval overliet. Omdat hij besefte dat een baansprinter zo compleet
mogelijk diende te zijn, legde hij zich toe zowel op de 'korte'
als de 'lange' sprint. Om zich te dwingen meer aandacht te
besteden aan het rijden zelf, trainde hij vaak zonder voetriemen.
Hierdoor kwam hij meer uitgebalanceerd op de fiets te zitten. Daar
Moeskops zwaar van postuur was (afgetraind woog hij 100 kg.) besteedde
hij veel aandacht aan het soepeler maken van de bewegingen van enkels
en voeten. In oefenritten testte hij regelmatig de verhouding van de
lengte der cranks t.o.v. het achtertandwiel. Omdat Moeskops scherp
observeerde was hij in staat zijn tegenstander door en door te kennen
en kon derhalve diens zwakheden meedogenloos uitbuiten. Zo wist hij
v&amp;oacute;&amp;oacute;r een rit tegen de Zwitser Ernst Kaufmann de plaats op de
baan aan te wijzen waar Kaufmann zijn aanval zou plaatsen, waar deze
zijn hoogste snelheid zou hebben en waar hij hem zou verslaan. Moeskops
liet zijn tegenstander zo lang als het kon in het ongewisse over zijn
bedoelingen en probeerde hem waar mogelijk zijn rit op te leggen. Een
tegenstander had voor hem pas klasse als hij niet wist wat deze ging
ondernemen. In tegenstelling tot de meeste andere renners had hij geen
afkeer van ritten waarin niet twee maar drie of zelfs vier renners
tegen elkaar uitkwamen. De gelegenheid waarbij Moeskops al zijn
technische en tactische bekwaamheden ten volle etaleerde was in de
finalerit om het wereldkampioenschap 1923 te Z&amp;uuml;rich waar hij de
Fransman Gabri&amp;euml;l Poulain, min of meer zijn type, volledig
overklaste. De zekerheid dat praktisch niets hem kon verrassen gaf
Moeskops veel zelfvertrouwen en droeg er toe bij dat hij de naam kreeg
van bijna onoverwinnelijk te zijn.&lt;/p&gt;
&lt;p&gt;Teleurstellingen zijn Moeskops echter ook niet bespaard gebleven
zoals bij de wereldkampioenschappen 1925 te Amsterdam. De
onderhandelingen hierover verliepen niet vlot waardoor Moeskops
gedeprimeerd en te laat aan de start kwam. Voor eigen publiek bracht
hij het niet verder dan de halve finale. Kritiek was er ook op de wijze
waarop Moeskops na het behalen van een triomf grootscheeps werd
ingehaald. Wat zuurtjes vermeldden sommige kranten dat de
natuurkundigen Einstein of Keesom dergelijke huldigingen nooit te beurt
waren gevallen. Het einde van Moeskops actieve loopbaan werd verhaast
door een zware operatie (complicatie van blinde darm en
buikvliesontsteking)in 1930.&lt;/p&gt;
&lt;p&gt;Het wielrennen heeft Moeskops geen windeieren gelegd. Het
'grote' geld verdiende hij in de V.S. dank zij de in Europa
behaalde titels en successen. Baanwedstrijden waren toen in de V.S.
geweldig populair en Moeskops, met zijn natuurlijke flair, was er een
graag gezien wielrenner. Het bijeengefietst vermogen heeft hij, het kan
haast niet anders, met grote zorg beheerd.&lt;/p&gt;
&lt;p&gt;Met Moeskops kreeg de baansprint een ander karakter omdat was
aangetoond dat een sprintwedstrijd meer inhield dan zo snel mogelijk
van de tegenstander wegfietsen en dat niet uitsluitend lichamelijke
eigenschappen de doorslag hoefden te geven. Moeskops wist verband te
leggen tussen snelheid en gemoedstoestand. Zijn haast academische
benadering van het baansprinten tilde deze sport op het niveau waardoor
deze de eretitel verwierf van 'de hogeschool' van het
wielrennen. Dat Nederland nog jarenlang grote baansprinters heeft
gekend, was niet op de laatste plaats Moeskops' verdienste.&lt;/p&gt;
&lt;p&gt;
  &lt;a href='lgedeelte'&gt;L: &lt;/a&gt;Joris van den Bergh, 
&lt;em&gt;Te midden der kampioenen&lt;/em&gt;

Ie dr. (Amsterdam, 1942); 5e dr. (Amsterdam, 1964); G. Schuurman,
'Piet Moeskops', in 
&lt;em&gt;Het Vrije Volk,&lt;/em&gt;

11-11-1963; Evert van Mokum, 'Te midden der kampioenen was Moeskops
een der grootsten' in 
&lt;em&gt;Wielersport&lt;/em&gt;

13 (1964) 38 (19 november).&lt;/p&gt;


&lt;p&gt;
&lt;a href=&amp;quot;igedeelte&amp;quot;&gt;I: &lt;/a&gt;Joris van den Bergh, 
&lt;em&gt;Te midden der kampioenen&lt;/em&gt;

; 4e dr. (Amsterdam, 1947) afbeelding tegenover pagina 19.&lt;/p&gt;



&lt;p&gt;A.A. van Gils&lt;/p&gt; 
&lt;dtml-var bwn_footer&gt;</text>
  </biography>
</biodes>

