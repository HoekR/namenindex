<biodes version="1.0">
  <fileDesc>
    <title>Staf, Cornelis (1905-1973)</title>
    <ref target="http://resources.huygens.knaw.nl/bwn1880-2000/lemmata/bwn3/staf"/>
    <publisher>
      <name>Biografisch Woordenboek van Nederland:1880-2000</name>
      <ref target="http://resources.huygens.knaw.nl/bwn1880-2000"/>
    </publisher>
  </fileDesc>
  <person>
    <idno type="id">staf</idno>
    <persName><name type="geslachtsnaam">Staf</name>, Cornelis</persName>
    <sex value="1"/>
    <event type="birth" when="1905"/>
    <event type="death" when="1973"/>
    <state type="occupation">landbouwkundige</state>
    <state type="occupation">minister</state>
  </person>
  <biography>
    <graphic url="http://resources.huygens.knaw.nl/bwn1880-2000/lemmata/bwn3/images/images/STAF.jpg"/>
    <text>&lt;dtml-var bwn_header&gt;
 &lt;p class='genealogie'&gt;
  &lt;strong&gt;Staf, Cornelis&lt;/strong&gt;, landbouwkundige en minister van Oorlog en van Marine (Ede 23-4-1905 - Arnhem 10-9-1973).

  Zoon van Hendrik Staf, bosbaas, en Gerritje Hansman. Gehuwd op
  26-2-1931 met Bartha Moll. Uit dit huwelijk werden 2 dochters
  geboren. 
  
&lt;img src=&amp;quot;images/STAF.jpg&amp;quot; align=&amp;quot;right&amp;quot; BORDER=&amp;quot;0&amp;quot; alt=&amp;quot;afbeelding van Staf, Cornelis&amp;quot; class=&amp;quot;bwnimg&amp;quot;&gt;
  

  
  &lt;/p&gt;
&lt;p&gt;Kees Staf wilde reeds als jongen, in navolging van zijn
    vader die opzichter was van het landgoed Kernhem, bosbouwer
    worden. Na op 16-jarige leeftijd het einddiploma RHBS te
    Wageningen te hebben behaald, werkte hij op de houtvesterij
    Breda van Staatsbosbeheer, omdat zijn vader hem nog te jong
    vond om te gaan studeren. In 1922 werd hij ingeschreven aan de
    Landbouwhoogeschool, waar hij in 1928 het ingenieursdiploma
    Nederlandse bosbouw verwierf. Vervolgens vervulde hij zijn
    militaire dienstplicht en wilde hij zich daarna in
    Nederlands-Indi&amp;euml; specialiseren in de bodemkartering.
    Volgens de wens van zijn vader, die hem ongaarne naar het verre
    Indi&amp;euml; zag vertrekken, solliciteerde hij echter bij de
    Nederlandsche Heidemaatschappij, waar hij van 1929 af alle
    rangen tot en met die van president-directeur (1941) doorliep.
    Anderhalf jaar na zijn indiensttreding werd hij uitgezonden,
    o.a. naar de Technische Hochschule te Breslau, om zich verder
    te bekwamen in de cultuurtechniek. Teruggekomen werkte hij
    onder meer aan de plannen voor het vliegveld te Lissabon.&lt;/p&gt;
&lt;p&gt;In de tijd van de economische crisis in Nederland kreeg de
    Heidemij. van doen met de werkverschaffing voor werklozen. Vele
    tienduizenden arbeiders (in 1939: 68000) werden bij de
    Heidemij. tewerkgesteld. Zelfs een project als de verbetering
    van de Maasbedding geschiedde in het kader van deze
    werkverschaffing. De kennis en organisatorische kwaliteiten die
    Staf aan de dag legde, hadden niet alleen een snelle promotie
    tot gevolg, maar ook een groot aantal ambtelijke en
    semi-ambtelijke nevenfuncties. Onder de dreigende oorlogsomstandigheden werd hij in 1939 provinciaal voedselcommissaris van Gelderland. Later dat jaar verruilde hij deze functie voor die van directeur van het Bureau Ontruiming, dat werd belast met de evacuatie van vee en landbouwproducten uit de inundatiegebieden.&lt;/p&gt;
&lt;p&gt;Na de Duitse aanval op Nederland in mei 1940 werd Staf ook
    nog benoemd tot directeur van de Stichting Landelijke
    Bezettingsschaden en directeur van het Bureau Aardappelverbouw.
    Door Staf te benoemen tot gemachtigde voor de Oogst (1943)
    slaagde het departement van Landbouw en Visscherij erin de
    arbeidsvoorziening in eigen hand te houden en te voorkomen dat
    de normale arbeidsbemiddelingsorganen landarbeiders in
    Duitsland tewerkstelden. Ondanks de zware druk die de bezetters
    herhaaldelijk op hem hebben uitgeoefend, wist hij de Heidemij.
    zonder te veel kleerscheuren door de oorlog heen te loodsen. De
    voorzitter van de Stichting voor den Landbouw, H.D. Louwes,
    getuigde na de bevrijding van zijn eerbied voor alles wat Staf
    gedurende de bezettingsjaren voor ons volk had gedaan. Toch
    ontkwam Staf niet aan felle kritiek uit illegale kringen,
    voornamelijk door zijn voorzitterschap van de Commissie tot
    uitzending van landbouwers naar Oost-Europa (Culano), dat hij
    in 1941 op zich had genomen. Dit voorzitterschap was
    voortgevloeid uit een verzoek van de Duitse
    Landbouwfunctionaris Graf F. Grote, dat in juli 1941 was
    gericht aan S.L. Louwes, directeur-generaal van de
    Voedselvoorziening, om medewerking te verlenen bij het werven
    van landbouwbedrijfsleiders voor een vrijwillige uitzending
    naar de Oekra&amp;iuml;ne. Tijdens de bespreking van deze zaak in
    de vergadering van de secretarissen-generaal deelde H.M.
    Hirschfeld mee dat er weinig gedaan zou kunnen worden aan de
    achteruitgaande Nederlandse graanpositie, als men weigerde.
    Indien echter medewerking werd gegeven, zou een gedeelte van de
    graanopbrengst uit de Oekra&amp;iuml;ne ten goede komen van de
    Nederlandse voedselvoorziening. Om een verlaging van het
    Nederlandse broodrantsoen te voorkomen, werd besloten op het
    verzoek van Grote in te gaan. Op aandrang van Louwes liet Staf
    zich overhalen, mede om een mogelijke onvrijwillige uitzending
    van deze bedrijfsleiders te ontgaan, de organisatie op zich te
    nemen. Bij het vertrek van de eerste groep gegadigden, waarvan,
    zoals Staf had voorzien, slechts enkelen geen lid waren van het
    Agrarisch Front, hield Grote een politieke toespraak. In het
    persbericht werden Staf, die bij het vertrek niet aanwezig was,
    de woorden in de mond gelegd die Grote had uitgesproken. Staf
    protesteerde hiertegen bij H.M. Hirschfeld en de bezetters, wat
    een conflict met de laatsten tot gevolg had, en zodra hij
    vernam dat er een Oost-Compagnie zou worden opgericht nam hij
    ontslag als voorzitter van Culano. Vooral op grond van dit
    gecorrumpeerde persbericht werd hij nog in de jaren '50 in
    insinuerende kranteartikelen beschuldigd van
    onvaderlandslievend gedrag. Aan zijn integriteit valt echter
    niet te twijfelen. Tijdens de bezetting heeft hij veel illegaal
    werk gedaan, en door zijn toedoen zijn honderden arbeiders,
    ambtenaren en studenten ontkomen aan tewerkstelling in
    Duitsland. De opvatting dat Staf door deze kwestie
    ge&amp;iuml;soleerd raakte, is onjuist. In beter ge&amp;iuml;nformeerde
    kringen was algemeen bekend waar hij stond. Zo had hij
    bijvoorbeeld contact met het kleine groepje dat ondergronds de
    Stichting voor den Landbouw voorbereidde.&lt;/p&gt;
&lt;p&gt;Na de bevrijding verklaarde de minister van Landbouw dat de
    tegen Staf ingebrachte bezwaren niet juist of niet van dien
    aard waren, dat tegenover hem maatregelen moesten worden
    genomen. In 1945 werd Staf dan ook direct benoemd tot
    directeur-generaal van Grondgebruik en Landbouwherstel, in 1946
    tot waarnemend directeur-generaal van de Landbouw, en in 1947
    volgde zijn vaste aanstelling in die functie. Staf aanvaardde
    deze betrekking met gemengde gevoelens, omdat hij nu de
    Heidemij. moest verlaten. Weldra ging hij met evenveel
    enthousiasme op in zijn nieuwe werkkring, waarin hij leiding
    kon geven aan de wederopbouw van de landbouw en de
    landbouwintegratie in Beneluxverband. In dat kader bekleedde
    hij talrijke nevenfuncties als lid van de Commissie voor
    Voedselvoorziening en Visserij van de Raad van de Benelux,
    voorzitter van de Commissie voor Landbouw en Voedselvoorziening
    van de Organisatie voor Europese Economische Samenwerking
    (OEES) en van het Subcomit&amp;eacute; voor Landbouwtechniek van de
    OEES, bestuurslid van de Stichting voor de ontwikkeling van de
    machinale landbouw in Suriname, voorzitter van de
    Landbouworganisatie TNO en dagelijks bestuurslid van de
    Centrale Organisatie TNO. Het werk bij Landbouw duurde echter
    slechts enkele jaren.&lt;/p&gt;
&lt;p&gt;In 1951 werd hij gevraagd voor de portefeuille van Verkeer
    en Waterstaat in het te vormen kabinet-Drees. Hij weigerde
    omdat hij zijn werkkring bij Landbouw niet wilde verlaten. Staf
    had trouwens weinig belangstelling voor de politiek. Zijn enige
    politieke activiteit was, volgens zijn eigen verklaring, dat
    hij eenmaal per jaar zijn contributie als lid van de
    Christelijk-Historische Unie (CHU) betaalde. Op aandringen van
    Willem Drees, die zijn organisatorische kwaliteiten kende, werd
    hij ten slotte enigszins onverwachts toch in het kabinet-Drees
    II opgenomen en zelfs met de zwaardere portefeuilles van Oorlog
    en van Marine belast. Staf beschouwde dit als een persoonlijk
    offer en hoopte niet langer dan anderhalf jaar minister te
    blijven.&lt;/p&gt;
&lt;p&gt;Na de verkiezingen van 1952 mislukten drie achtereenvolgende
    pogingen tot het vormen van een kabinet. Onder meer werd
    overwogen een zakenkabinet zonder Partij van de Arbeid (PVDA)
    te vermeren met Staf als minister-president, maar Staf weigerde
    omdat hij een voorstander van een brede basis was. In zijn
    opvattingen stond hij dicht bij mannen van de doorbraak als
    G.E. van Walsum, die in 1946 uit de CHU naar de PVDA was
    overgestapt, terwijl Staf trouw was gebleven aan de CHU,
    waarvan toen H.W. Tilanus feitelijk de politieke leiding had.
    Nadat alle formatiepogingen waren mislukt, kreeg Staf de
    opdracht na te gaan welke mogelijkheden er nu nog aanwezig
    waren. Tot veler verbazing wist Staf binnen enkele dagen alle
    moeilijkheden uit de weg te ruimen (C.P.M. Romme sprak in dit
    verband van een 'toverstaf'), zodat Drees een nieuw kabinet kon
    vormen. Staf overleefde alle eerstvolgende kabinetscrises,
    maakte zich op om uit de boot te stappen als een formatiepoging
    hem niet beviel, liep in 1956 de informateur W.F. de Gaay
    Fortman voor de voeten en behield zijn beide portefeuilles tot
    1959 (dus ook in de kabinetten-Drees III en -Beel II).
    Bovendien trad hij gedurende lange tijd op als minister a.i.:
    voor Uniezaken en Overzeese Gebiedsdelen/ Zaken Overzee
    (1956/1957) en voor Landbouw, Visserij en Voedselvoorziening
    (1958/1959). Uit zijn ministersperiode dateert ook zijn positie
    van vertrouwensman van het Koninklijk Huis.&lt;/p&gt;
&lt;p&gt;Bij aanvaarding van zijn ministerschap moesten de
    Nederlandse strijdkrachten vrijwel uit het niets worden
    opgebouwd. Na de oorlog waren de militaire voorzieningen
    uitsluitend afgestemd geweest op het optreden in
    Indonesi&amp;euml;. Na de soevereiniteitsoverdracht (1949) was de
    wederopbouw van de Nederlandse krijgsmacht nog niet op gang
    gekomen, omdat voorrang werd gegeven aan de Nederlandse
    verplichtingen die voortvloeiden uit de toetreding (1949) tot
    de Noordatlantische Verdragsorganisatie (NAVO). Ofschoon Drees
    van mening was dat Staf overvroeg, kreeg de laatste gedaan dat
    de defensiebegrotingen zeer aanzienlijk werden verhoogd, en bij
    zijn aftreden was het grootste militaire programma dat ons land
    ooit gekend had, voltooid. Dat is niet in de laatste plaats aan
    Staf te danken geweest. Geen enkele minister van Defensie van
    de NAVO-landen had in die tijd bovendien meer gezag en goodwill
    bij de Amerikaanse ministers en generaals dan hij. Door zijn
    uitstekende relaties met Wilson, Dulles, Eisenhower, Norstad en
    vele anderen heeft hij om niet, buiten het offici&amp;euml;le
    militaire hulpprogramma om, voor honderden miljoenen guldens
    extra aan legermaterieel weten te verwerven. Ook in de
    ministerraad had hij door zijn persoonlijkheid meer invloed dan
    op grond van zijn politieke achterban te verwachten was. Altijd
    op zijn sterkst in het vertrouwelijk contact binnenskamers was
    hij echter geen geboren politicus, en daardoor kwam hij
    geregeld met de volksvertegenwoordiging in aanvaring. Vooral na
    de helmenaffaire (1958) werd hij, ook in de pers, bestookt met
    verwijten, die soms meer een persoonlijk dan zakelijk karakter
    hadden.&lt;/p&gt;
&lt;p&gt;Ofschoon hem na zijn aftreden lucratievere functies werden
    aangeboden, wilde hij het liefst terug naar de Heidemij., waar
    men hem maar al te graag terug zag komen. In afwachting van de
    pensionering van de president-directeur werd Staf benoemd tot
    commissaris, lid van het dagelijks bestuur en adviseur. Voorts
    werd hij lid van de Eerste Kamer (tot 1960), voorzitter van de
    Nederlandse delegatie van het Speciaal Comit&amp;eacute; voor
    Landbouwvraagstukken van de Europese Economische Gemeenschap,
    van het Landbouw-Economisch Instituut en van de
    Komgrondencommissie. In 1961 werd hij opnieuw
    president-directeur van de Heidemij. Onder zijn leiding werd de
    naoorlogse expansie met kracht voortgezet. Naast het werk in de
    agrarische sector en de openluchtrecreatie werden
    ontwikkelingsprojecten in de Derde Wereld een belangrijk
    werkterrein. In deze schaalvergroting heeft Staf tot zijn
    pensionering (1970) een groot aandeel gehad. Meer nog dan
    tijdens zijn eerste directoraat werden Staf en Heidemij.
    identieke begrippen. Ook nu weer kreeg hij vele nevenfuncties,
    zoals voorzitter van de Commissie Ontwikkelingshulp van het
    Landbouwschap, van de Nederlandse Fruittelersorganisatie, van
    het Bedrijfslaboratorium voor Grond- en Gewasonderzoek,
    bestuurslid van het Bosschap en van verschillende instellingen
    op sociaal gebied. Van tal van ondernemingen werd hij
    (president-)commissaris. Publikaties van enige omvang heeft hij
    niet geschreven.&lt;/p&gt;
&lt;p&gt;Staf was een dynamische figuur, bekwaam organisator, man van
    de grote lijn, die ook gezag had door zijn veelomvattende
    kennis van technische details. Zijn medewerkers gaf hij de
    grootst mogelijke vrijheid. Hij week zelden af van een eenmaal
    ingenomen standpunt, maar was bereid tot een compromis wanneer
    dat noodzakelijk was. Wars van gewichtigdoenerij stond hij
    altijd voor iedereen klaar, en door zijn opgewekt karakter en
    gevoel voor humor legde hij even gemakkelijk contact met
    arbeiders als met regeerders. Hij was meelevend lid van de
    Nederlandse Hervormde Kerk, die hij vele jaren als kerkvoogd
    diende.&lt;/p&gt;
&lt;p&gt;In zijn weinige vrije tijd las hij enorm veel (geschiedenis,
    biografie) en ging hij graag op jacht.&lt;/p&gt;
&lt;p&gt;Onmiddellijk na zijn pensionering onderging hij een zware
    operatie. Drie jaren later overleed hij.&lt;/p&gt;
&lt;p&gt;
  &lt;a href='agedeelte'&gt;A: &lt;/a&gt;Archief-Staf in familiebezit.&lt;/p&gt;
&lt;p&gt;
  &lt;a href='lgedeelte'&gt;L: &lt;/a&gt;Behalve P.C.D. Toxopeus, 'Onjuist', in 
  &lt;em&gt;Ceres. Orgaan van het Wageningsch Studentencorps&lt;/em&gt;

  36 (1945) 12; 'Ir. C. Staf', in 
  &lt;em&gt;Cereales. Wagenings Studentencontactblad,&lt;/em&gt;

  17-9-1945; W.B.F. Schaper, 'Geschreven portret van minister
  Staf', in 
  &lt;em&gt;Vrij Nederland,&lt;/em&gt;

  23-4-1955; G.B.J. Hiltermann, 'Ir. Staf matigt zich te veel gezag
  aan', in 
  &lt;em&gt;Haagse Post,&lt;/em&gt;

  3-11-1956; 'Nooit bleef een minister zo lang aan Defensie als
  Staf', in 
  &lt;em&gt;Het Parool,&lt;/em&gt;

  18-3-1959; 'Kees Staf wil nooit meer minister zijn', in 
  &lt;em&gt;De Gelderlander,&lt;/em&gt;

  30-10-1959; 'Het vergeten hoofdstuk van de Heidemaatschappij', in
  
  &lt;em&gt;Vrij Nederland,&lt;/em&gt;

  23-2-1963: afscheids- en herdenkingsartikelen in o.a. 
  &lt;em&gt;Tijdschrift der (Koninklijke) Nederlandsche
  Heidemaatschappij&lt;/em&gt;

  58 (1947) 129-130; 81 (1970) 198-199; 84 (1973) 354-355 en 
  &lt;em&gt;Het Financieele Dagblad,&lt;/em&gt;

  1-7-1970. 
  &lt;p&gt;Verder L. de Jong, 
  &lt;em&gt;Het Koninkrijk der Nederlanden in de Tweede Wereldoorlog&lt;/em&gt;

  ('s-Gravenhage, 1974, 1975) V, 132-137, VI, 742; P.F. Maas, 
  &lt;em&gt;Kabinetsformaties 1959-1973&lt;/em&gt;

  ('s-Gravenhage, 1982) passim.&lt;/p&gt;


&lt;p&gt;
&lt;a href=&amp;quot;igedeelte&amp;quot;&gt;I: &lt;/a&gt;Beeldbank van het Nationaal Archief in Den Haag [Collectie ANEFO; Staf in oktober 1950].&lt;/p&gt;




&lt;p&gt;J.M.G. van der Poel&lt;/p&gt; 
&lt;dtml-var bwn_footer&gt;</text>
  </biography>
</biodes>

