<biodes version="1.0">
  <fileDesc>
    <title>Pijper, Willem Frederik Johannes (1894-1947)</title>
    <ref target="http://resources.huygens.knaw.nl/bwn1880-2000/lemmata/bwn1/pijper"/>
    <publisher>
      <name>Biografisch Woordenboek van Nederland:1880-2000</name>
      <ref target="http://resources.huygens.knaw.nl/bwn1880-2000"/>
    </publisher>
  </fileDesc>
  <person>
    <idno type="id">pijper</idno>
    <persName><name type="geslachtsnaam">Pijper</name>, Willem Frederik Johannes</persName>
    <sex value="1"/>
    <event type="birth" when="1894"/>
    <event type="death" when="1947"/>
    <state type="occupation">componist</state>
  </person>
  <biography>
    <graphic url="http://resources.huygens.knaw.nl/bwn1880-2000/lemmata/bwn1/images/images/PIJPERWFJ.jpg"/>
    <text>&lt;dtml-var bwn_header&gt;
 &lt;p class='genealogie'&gt;
  &lt;strong&gt;Pijper, Willem Frederik Johannes&lt;/strong&gt;, componist (Zeist 8-9-1894 - Leidschendam 18-3-1947).

Zoon van Johannes Willem Pijper, behanger, en Willemina Andrea
Frederika Beeftink. Gehuwd op 22-8-1918 met Annette Wilhelmina Maria
Werker. Na de scheiding op 29-4-1926 hertrouwd met Emma Paulina van
Lokhorst op 17-3-1927. Dit huwelijk werd op 16-1-1936 door
echtscheiding ontbonden. Er waren geen kinderen.

&lt;img src=&amp;quot;images/PIJPERWFJ.jpg&amp;quot; align=&amp;quot;right&amp;quot; BORDER=&amp;quot;0&amp;quot; alt=&amp;quot;afbeelding van Pijper, Willem Frederik Johannes&amp;quot; class=&amp;quot;bwnimg&amp;quot;&gt;

&lt;/p&gt;
&lt;p&gt;Pijper ontving zijn eerste opleiding door middel van
priv&amp;eacute;-onderricht in verband met zijn slechte gezondheid. Daarna
bezocht hij het gymnasium. Het lag aanvankelijk in zijn bedoeling
botanie te gaan studeren, maar zijn belangstelling voor de muziek was
gaandeweg zo gegroeid, dat hij als 17-jarige besloot zich als leerling
van de Utrechtse muziekschool te laten inschrijven. Deze muzikale
hartstocht schijnt hem intussen nauwelijks door de ouderlijke omgeving
te zijn ge&amp;iuml;nspireerd; we vernemen slechts, dat zijn vader soms op
een harmonium speelde. Te Utrecht had hij pianoles van Helena van
Lunteren-Hansen. Johan Wagenaar, directeur van de muziekschool, ontried
hem evenwel het pianospel als eindexamenvak te kiezen, zodat Pijper
zijn diploma behaalde op grond van prestaties in de theoretische
vakken.&lt;/p&gt;
&lt;p&gt;Pijper ontwikkelde zich ook daarna vooral als autodidact en niet
zonder succes, want in 1918 wist hij zich een benoeming tot leraar
harmonieleer aan de Amsterdamse muziekschool te verwerven. Bekendheid
kreeg Pijper in die jaren vooral door zijn activiteit als
muziekcriticus aan het 
&lt;em&gt;Utrechts Dagblad.&lt;/em&gt;

Daarbij moest de toenmalige dirigent van het Utrechts Stedelijk Orkest,
Jan van Gilse, het vaak ontgelden, hetgeen aanleiding gaf tot een soort
muzikale burgeroorlog waarvan nog in 1963 Van Gilses weduwe verslag
heeft uitgebracht. Ondanks de steun die hij van de zijde van de
redactie ontving, besloot hij in 1923 zijn recensentschap op te geven.
Hij meende zijn kritische werk aan een op te richten Amsterdamse
courant 
&lt;em&gt;De Dag&lt;/em&gt;

te kunnen voortzetten, maar de oprichtingsplannen vonden geen doorgang.
Maar verreweg van het grootste belang in dit leven waren Pijpers grote
gaven als componist, die hij reeds vroeg ontplooide. In 1924 werden
voor het eerst werken van Pijper in het buitenland uitgevoerd: in
Salzburg het septet, in Londen de tweede vioolsonate en het tweede
klaviertrio. De Engelse componist Hubert Foss wist als directielid van
de Oxford University Press te bewerkstelligen, dat enige werken van
Pijper aldaar verschenen. Pijper ontplooide in deze jaren grote
activiteit. In 1923 had hij deelgenomen aan de oprichting van de
noordelijke afdeling van de International Society for Contemporary
Music, een organisatie die door middel van festivals van eigentijdse
muziek in de periode tussen de wereldoorlogen voor de verbreiding van
de nieuwe muziek van grote betekenis is geweest. In 1925 werd Pijper
benoemd tot hoofdleraar compositie aan het Amsterdamse conservatorium,
van 1926 tot 1933 werd hij met Paul F. Sanders redacteur van 
&lt;em&gt;De Muziek.&lt;/em&gt;

In dit voor die tijd voortreffelijke muziek-maandblad heeft Pijper vele
artikelen van essayistische aard geschreven, waarvan een gedeelte is
verschenen in de bundels 
&lt;em&gt;De Quintencirkel...&lt;/em&gt;

(Amsterdam, 1929. versch. herdr.) en 
&lt;em&gt;De Stemvork&lt;/em&gt;

(1930). Intussen begon Pijper als componist de
aandacht te trekken dank zij het feit, dat zijn werk vaker werd
uitgevoerd. Zijn eerste symfonie uit 1918 had hij aan Mengelberg
opgedragen, maar deze kon voor Pijpers stijl niet voldoende begrip
opbrengen. Meer sympathie vond hij bij Pierre Monteux, die van 1925 tot
1935 naast Mengelberg dirigent van het Concertgebouw-Orkest was. Aan
hem werd in 1926 de derde symfonie opgedragen, een van Pijpers
belangrijkste composities, en later in 1927, het pianoconcert. Ter
gelegenheid van het 40-jarig jubileum van het Concertgebouw-Orkest
(1928) componeerde Pijper zijn 6 Symfonische Epigrammen, op een motief
uit 
&lt;em&gt;O Nederland, let op u saeck,&lt;/em&gt;

eveneens een van zijn meest karakteristieke werken. In 1930 werd Pijper
directeur van het Rotterdams Conservatorium, een functie die hij tot
zijn dood heeft bekleed en dank zij welke hij grote invloed heeft
uitgeoefend op het componeren in Nederland. In 1938 werd Pijper
vrijmetselaar. Dit leidde in 1940 tot de compositie van de 6
adagio's voor strijkorkest, bedoeld als tempelmuziek. Het
bombardement van Rotterdam in mei 1940 vernietigde ook Pijpers huis en
een deel van zijn manuscripten. Een jaar later vestigde hij zich te
Leidschendam, waar hij vooral gewerkt heeft aan zijn tweede
opera-project, 
&lt;em&gt;Merlijn,&lt;/em&gt;

op tekst van Simon Vestdijk, opgebouwd volgens astrologische concepten
inzake de Dierenriem. Het zou een torso blijven: na de episode 
&lt;em&gt;Virgo,&lt;/em&gt;

zijn eigen teken, staakte hij de compositie. Zijn gezondheid liet
gaandeweg veel te wensen over. Ten slotte stierf hij in 1947.&lt;/p&gt;
&lt;p&gt;Pijper begon zijn componistenloopbaan in het spoor van de Duitse zg.
laatromantische school. Met name Mahler boeide hem zoals blijkt uit
zijn eerste symfonie van 1917, overigens ook uit de overdadige
orkestratie van de tweede symfonie van 1921 hoewel hier reeds
duidelijker Pijpers bewondering voor het franse impressionisme spreekt.
Litteraire toelichting op eigen werk wordt hier nog niet geschuwd. In
1915 had hij in de 
&lt;em&gt;Aphorismen&lt;/em&gt;

voor piano reeds zeer moderne klanken laten horen, duidelijk
ge&amp;iuml;nspireerd op de drie Klavierst&amp;uuml;cke van Schoenberg op. 11.
Dit streven naar wat hij later noemde een absolutistische muziek, vrij
van elk litterair bijmengsel, kwam eerst volledig tot gelding in zijn
werken van na 1920. In zijn kritieken en essays van de jaren '20
komt zijn bewondering naar voren voor figuren als Milhaud met zijn
pluritonaliteit, Strawinsky - maar dan die van de 
&lt;em&gt;Sacre du printemps,&lt;/em&gt;

niet van het strakke neo-classicisme - Bartok met zijn polyritmiek enz.
Gewoonlijk dateert men Pijpers tweede stijlperiode tussen de jaren 1920
en 1932. De werken uit deze jaren worden onder meer gekenmerkt door het
gelijktijdig gebruik van verschillende toonsoorten (pluritonaliteit),
bij voorkeur van toonsoorten die een kleine terts of een vergrote kwart
verschillen, bijv. Fis, A en C. Bij Pijper wordt dit proc&amp;eacute;d&amp;eacute;,
dat o.a. door Milhaud al eerder was toegepast, gekenmerkt door de
combinatie niet alleen van lineaire pluritonaliteit, maar vooral door
de combinatie van tot verschillende toondomeinen behorende samenklanken
en door een veelvuldig gebruik van chromatiek. Een pluritonaal
klankcomplex kan fungeren als tooncentrum in de zin van een klassieke
tonica. Pijpers schrijfwijze wordt aldus in deze periode eerder door
harmonische dan door melodische eigenschappen bepaald. Melodische
motieven zijn gewoonlijk kort en soms gewild primitief, zoals de
dalende tetrachordf&amp;iuml;guur van de derde symfonie. In ritmisch
opzicht maakt Pijper graag gebruik van polyritmische constructies, d.i.
het gelijktijdig gebruik van ongelijksoortige ritmische en metrische
figuren. Door combinatie van kleine terts en tritonus als melodische
kadernoten ontstaat soms de zg. octotonische ladder, een opeenvolging
van steeds een hele en een halve toon, bijv. in de tweede
pianosonatine. Wat de vorm betreft streeft Pijper naar beknoptheid,
bondigheid en economie. In zijn beste werken zijn zijn vorm en
thematiek tot een sterke dynamische eenheid versmolten, zoals in de
derde symfonie en in de 6 Epigrammen. De orkestratie is functioneel,
d.w.z. streeft niet naar impressionistische betovering maar naar
structurele duidelijkheid. Inzake zijn compositiemethode sprak Pijper
graag van de kiemceltechniek, een term ontleend aan de school van
C&amp;eacute;sar Franck geformuleerd door Vincent d'Indy. Maar bij Pijper
gaat het niet zozeer om een melodische cel die geleidelijk wordt
getransformeerd en uitgebreid, doch om een vrij statisch klankcentrum
waartegen zich de diverse motieven afzetten. Het gebruik van Spaanse
ritmen zoals Tango en Habanera (tweede stuk van de reeds uit 1916
daterende 
&lt;em&gt;F&amp;ecirc;tes Galantes, Tempo di Habanera)&lt;/em&gt;

wijst op Franse invloed die voor Pijper altijd van belang is
gebleven.&lt;/p&gt;
&lt;p&gt;Pijpers laatste scheppingsperiode kan men met de compositie van de
opera 
&lt;em&gt;Halewijn&lt;/em&gt;

(1932-1933) laten beginnen. In dit symfonisch muziekdrama op tekst van
zijn tweede vrouw Emmy van Lokhorst wordt niet alleen teruggegrepen
naar de middeleeuwse Halewijnmelodie, maar tevens probeert de componist
aan de partituur een zo groot mogelijke autonomie te schenken naast het
scenische gebeuren. Contrapuntische behandeling van de instrumentale
stemmen wordt veelvuldig toegepast. Ook de finale van de sonate voor
twee piano's uit 1935 is een fuga. De samenklank wordt milder en
doorzichtiger. Een terugkeer tot de klassieke tonaliteit wordt in de 6
Adagio's praktisch bereikt. In de onvoltooide opera 
&lt;em&gt;Merlijn&lt;/em&gt;

op tekst van Vestdijk demonstreert Pijper wellicht het duidelijkst de
innerlijke spanning tussen het muzische en het rationele, het spontane
en het constructivistische, die zijn persoonlijkheid steeds heeft
gekenmerkt. In 
&lt;em&gt;Halewijn&lt;/em&gt;

vormt deze gespletenheid de eigenlijke motivatie van het drama: het
verstandelijke tegenover het demonische. Zijn herhaaldelijk niet zonder
zelfgenoegzaamheid uitgesproken voorliefde voor de botanie, zijn
toetreden tot de Vrijmetselarij, zijn preoccupatie ten slotte met de
astrologie in 
&lt;em&gt;Merlijn&lt;/em&gt;

kunnen in dit licht gemakkelijk verstaan worden. En zou het citaat uit
Vergilius' Aeneas dat hij als motto aan de derde symfonie meegaf
'Flectere si nequeo superos, Acheronta movebo' niet gezien
kunnen worden als een uiting van een nauwelijks bedwongen romantische
geaardheid? Wat trouwens te denken van de kwalificatie van Beethoven
als een 'enorm zwaar geladen inductieklos', een in
pseudo-technische, en dan nog onjuiste, termen verpakte bijdrage tot
genie-verering? Behalve de in boekvorm toegankelijke Utrechtse
kritieken en de in 
&lt;em&gt;De Muziek&lt;/em&gt;

verschenen artikelen loont het de moeite Pijpers bijdrage betreffende
de muziek van de 20ste-eeuw te lezen in de 
&lt;em&gt;Algemeene Muziekgeschiedenis&lt;/em&gt;

onder redactie van A. Smijers (2e dr. Utrecht, 1940). Pijper is in
feite niet de eerste pleitbezorger in Nederland van het muzikale
modernisme; zowel Daniel Ruyneman als Matthijs Vermeulen waren hem
daarin voorgegaan. Niettemin behoort zijn werk uit de jaren '20 en
'30 tot de belangrijkste bijdrage die de Nederlandse muziek tot de
ontwikkeling van de westerse toonkunst heeft geleverd. Zijn
paedagogische activiteit in de latere jaren is bovendien van het
grootste belang geweest. Historisch gezien moet bij een analyse van
Pijpers invloed op het componeren in Nederland worden aangetekend, dat
zijn gebrek aan waardering voor de atonaliteit en de latere
twaalftoontechniek van Schoenberg en zijn school begrijpelijk maakt dat
in de jaren '50 de seri&amp;euml;le schrijfwijze van Stockhausen,
Boulez c.s. zo moeizaam in ons land doordrong. Kees van Baaren was een
van de weinige schakels die de school van Pijper met de generatie van
de jaren '60 verbindt.&lt;/p&gt;
&lt;p&gt;
  &lt;a href='agedeelte'&gt;A: &lt;/a&gt;Verzameling-Pijper in de Koninklijke
Bibliotheek.&lt;/p&gt;
&lt;p&gt;
  &lt;a href='pgedeelte'&gt;P: &lt;/a&gt;Behalve de in de tekst genoemde werken en artikelen in 
&lt;em&gt;De Gids&lt;/em&gt;

en
&lt;em&gt;De Amsterdammer,&lt;/em&gt;

W.C.M. Kloppenburg, 
&lt;em&gt;Thematisch-bibliografische catalogus van de werken van Willem Pijper
(1894-1947)&lt;/em&gt;

(Assen, 1960).&lt;/p&gt;
&lt;p&gt;
  &lt;a href='lgedeelte'&gt;L: &lt;/a&gt;P.F. Sanders, 
&lt;em&gt;Moderne Nederlandse componisten&lt;/em&gt;

(Den Haag, [1930]); C. Backers, 
&lt;em&gt;Nederlandsche componisten...&lt;/em&gt;

(Den Haag, [1942] en [1948]); E.W. Schallenberg, 'Over Willem
Pijper. Spel van emotie en intellect', in 
&lt;em&gt;Varia Historica.&lt;/em&gt;

Aangeb. aan Professor Doctor A.W. Bijvanck (Assen, 1954) 243-255; A.L.
Ringer, 'Willem Pijper . ..', in 
&lt;em&gt;The Musical Quarterly&lt;/em&gt;

41 (1955) 427-445; verschillende bijdragen over Pijper in 
&lt;em&gt;Mens en Melodie&lt;/em&gt;

van 1957, 1962, 1969 en 1972; W.H. Thijsse, 'Willem Pijper en
Beethoven', in 
&lt;em&gt;Opstellen door vrienden... aangeboden aan dr. F.K.H. Kossmann...&lt;/em&gt;

(Den Haag, 1958) 237-245; J. Wouters, 'Willem Pijper', in 
&lt;em&gt;The Chesterian&lt;/em&gt;

33 (1959) 198 (spring) 124-127; P. Dickinson, 'The instrumental
Music of Willem Pijper...', in 
&lt;em&gt;The Music Review&lt;/em&gt;

24 (1963) 327-332; A. van Gilse-Hooijer, 
&lt;em&gt;Pijper contra Van Gilse. Een rumoerige periode uit het Utrechts
muziekleven (Utrecht,&lt;/em&gt;

1963); Jos Wouters, 'Composers' Gallery Willem Pijper', in
&lt;em&gt;Sonorum Speculum (1967)&lt;/em&gt;

30 (spring) 1-38;E.W. Schallenberg, 'Willem Pijper en
Romantiek', in 
&lt;em&gt;Forum der Letteren 9&lt;/em&gt;

(1968) 56-63; H.Cl. Ryker, 
&lt;em&gt;The symphonic Music of Willem Pijper (1894-1947).&lt;/em&gt;

(S.l., 1971). Proefschrift University of Washington; M. Flothuis,
'Willem Pijper', in 
&lt;em&gt;Notes on notes...&lt;/em&gt;

(Amsterdam, 1974) 23-36; Frank W. Hoogerwerf, 
&lt;em&gt;The chamber music of Willem Pijper (1894-1947)&lt;/em&gt;

[Michigan, 1975]. Proefschrift Michigan; idem, 'Willem Pijper as
Dutch Nationalist', in 
&lt;em&gt;The Musical Quarterly&lt;/em&gt;

62 (1976) 3 (july) 358-373.&lt;/p&gt;

&lt;p&gt;
&lt;a href=&amp;quot;igedeelte&amp;quot;&gt;I: &lt;/a&gt;H.K. Pennarts, 'Willem Pijper als vrijmetselaar', in &lt;i&gt;Toth. Tijdschrift voor vrijmetselarij&lt;/i&gt; 45 (1994) 4-5 (aug.) 167.&lt;/p&gt;




&lt;p&gt;J. van der Veen&lt;/p&gt; 
&lt;dtml-var bwn_footer&gt;</text>
  </biography>
</biodes>

