<biodes version="1.0">
  <fileDesc>
    <title>Kresse, Hans Georg (1921-1992)</title>
    <ref target="http://resources.huygens.knaw.nl/bwn1880-2000/lemmata/bwn5/kresse"/>
    <publisher>
      <name>Biografisch Woordenboek van Nederland:1880-2000</name>
      <ref target="http://resources.huygens.knaw.nl/bwn1880-2000"/>
    </publisher>
  </fileDesc>
  <person>
    <idno type="id">kresse</idno>
    <persName><name type="geslachtsnaam">Kresse</name>, Hans Georg</persName>
    <sex value="1"/>
    <event type="birth" when="1921"/>
    <event type="death" when="1992"/>
    <state type="occupation">tekenaar</state>
  </person>
  <biography>
    <graphic url="http://resources.huygens.knaw.nl/bwn1880-2000/lemmata/bwn5/images/images/kresse.jpg"/>
    <text>&lt;dtml-var bwn_header&gt;
 &lt;p class='genealogie'&gt;
  &lt;strong&gt;Kresse, Hans Georg&lt;/strong&gt;, striptekenaar en illustrator (Amsterdam 3-12-1921 - Doorwerth (Gld.) 12-3-1992). 
Zoon van Ludwig Hermann Georg Kresse, violist, en Hendrina
  Maria Jordan, telefoniste. Gehuwd op 7-10-1953 met Marragreta
  Everdina van Ruijven (geb. 1916). Dit huwelijk bleef kinderloos.
  Na echtscheiding (12-2-1959) gehuwd op 21-4-1959 met Anna
  Zandstra (geb. 1937). Uit dit huwelijk, dat op 27-5-1983 werd
  ontbonden, werden 1 zoon en 2 dochters geboren. Bij 
  &lt;em&gt;Wet&lt;/em&gt;

  7-8-1953 (
  &lt;em&gt;Staatsblad&lt;/em&gt;

  nr. 408) genaturaliseerd tot Nederlander.
  

  
  &lt;/p&gt;
&lt;p&gt;
  &lt;img class='bwnimg' BORDER='0' align='right' src='images/kresse.jpg' alt='afbeelding van Kresse, Hans Georg'&gt;Van jongs af was Hans Kresse, de enige zoon van een in het
    Concertgebouworkest spelende Duitse violist en een Nederlandse
    telefoniste, gegrepen door de tekenkunst. Na de scheiding van
    zijn ouders in 1923 woonde hij bij zijn moeder, die in 1931
    naar Haarlem verhuisde. In 1938 debuteerde de jonge Kresse als
    striptekenaar met 'Tarzan van de apen' in het
    padvinderstijdschrift 
    &lt;em&gt;De Verkenner&lt;/em&gt;

    . Hij had geen enkele tekenopleiding genoten en probeerde als
    typisch natuurtalent allerlei genres uit. Zo tekende hij in
    1940 het westernverhaal 'Tom Texan', eveneens voor 
    &lt;em&gt;De Verkenner&lt;/em&gt;

    , totdat dit blad in april 1941 door een Duits
    verschijningsverbod werd getroffen. Daarna werkte hij als
    illustrator voor de 
    &lt;em&gt;Kampeer Kampioen&lt;/em&gt;

    , een uitgave van de ANWB. Verder tekende hij illustraties voor
    het door de Nederlandse padvinders in 1940 uitgegeven boekje 
    &lt;em&gt;Lassowerpen en touwdraaien&lt;/em&gt;

    . Bovendien ontwierp hij boekomslagen voor uitgeverij Arena in
    Haarlem.&lt;/p&gt;
&lt;p&gt;Aangezien Kresse nog steeds de Duitse nationaliteit bezat,
    vervulde hij vanaf november 1941 - zeer tegen zijn zin - de
    militaire dienstplicht bij de Wehrmacht in een
    opleidingskazerne in Paderborn. Het grootste deel van zijn
    recrutentijd bracht hij echter door in een militaire
    zenuwinrichting, totdat hij in juni 1942 wegens geestelijke
    ongeschiktheid werd afgekeurd.&lt;/p&gt;
&lt;p&gt;Na terugkeer in Haarlem werd Kresse toegelaten tot een
    cursus filmtekenen onder leiding van de striptekenaar en
    architect Henk Kannegieter. Aan het volgen van deze cursus was
    de verplichting verbonden dat men na voltooiing in dienst zou
    treden bij de nationaal-socialistische filmonderneming
    Nederland-Film in Den Haag. Zo kreeg Kresse in januari 1943 een
    betrekking als tekenaar bij Tekenfilmstudio E. van Putten, die
    uit Nederland-Film was voortgekomen.&lt;/p&gt;
&lt;p&gt;Toen dit bedrijf in mei 1943 werd opgeheven, trad Kresse in
    dienst bij de Studio's van Marten Toonder. Hij werkte er mee
    aan verschillende animatiefilms, waaronder de antisemitische
    tekenfilm 
    &lt;em&gt;Van den Vos Reynaerde&lt;/em&gt;

    naar het gelijknamige boek van de NSB'er Rob van Genechten.
    Voor 
    &lt;em&gt;De Telegraaf&lt;/em&gt;

    tekende hij enkele sportkarikaturen. Ook verschenen er van eind
    augustus 1943 tot begin juni 1944 twee verhalen van zijn hand -
    onder het pseudoniem Henk Zwart - over de Germaanse held
    'Siegfried' in het nationaal-socialistische tijdschrift 
    &lt;em&gt;Jeugd&lt;/em&gt;

    . Deze strip was in zijn historisch-realistische stijl
    ge&amp;iuml;nspireerd door de Amerikaanse tekenaar Hal Foster, de
    schepper van 'Prins Valiant', hoewel Kresse vanaf het begin een
    eigen, krachtiger en minder zoetelijke stijl ontwikkelde.&lt;/p&gt;
&lt;p&gt;In het najaar van 1944 raakte Kresse betrokken bij de - late
    - illegale activiteiten van Toonder. Zo maakte hij illustraties
    voor 
    &lt;em&gt;Metro&lt;/em&gt;

    , het bij het verzet nogal omstreden illegale blad van Toonder.
    Na de bevrijding bracht Kresse vanwege zijn Duitse
    nationaliteit enige tijd in gevangenschap door, waaruit hij
    door bemiddeling van een van Toonders medewerkers, Dick van
    Veen, werd bevrijd. Door zijn opsluiting liep hij opnieuw een
    psychische inzinking op. In 1947 verhuisde hij van Amsterdam
    naar Doorn, waar hij elf jaar zou wonen.&lt;/p&gt;
&lt;p&gt;In september 1945 begon in het dagblad 
    &lt;em&gt;Trouw&lt;/em&gt;

    Kresses eerste verhaal over het Toonderachtige beertje 'Robbie'
    te verschijnen. Tot april 1946 zouden hiervan drie verhalen
    worden geplaatst. Een strip van geheel andere aard ontstond
    begin 1945. Kresse stelde toen aan Toonder voor een strip te
    ontwerpen over een vikingheld in de trant van 'Siegfried'.
    Toonder voelde echter meer voor een 'fantasy'-verhaal, en zo
    kwamen zij tot een compromis. De Noorman, naar het idee van
    Toonder 'Eric' geheten, moest zijn avonturen beleven in het
    onhistorische Atlantis, waar alles mogelijk zou zijn: auto's,
    motoren, vliegtuigen en pistolen, maar ook monsters,
    sprookjesfiguren, Egyptenaren en indiaanse Atlantiden. Met de
    laatstgenoemden wist Toonder Kresses hart te stelen, want deze
    had een diepgaande belangstelling voor indianen opgevat. In
    zijn werk zou dit geregeld tot uiting komen. Toch ontstond bij
    Kresse al gauw een zekere tegenzin tegen de ongeloofwaardige
    wereld van Atlantis. Hij liet daarom zijn held het door een
    atoombom vernietigde Atlantis per vliegtuig ontvluchten, om via
    het Rome van keizer Commodus weer in Noorwegen terecht te
    komen. En hoewel 'Eric' daarna ook nog een aantal grote reizen
    zou ondernemen, speelden de verhalen zich vervolgens
    grotendeels af in Noord-Europa, terwijl de fantasy-elementen
    steeds meer op de achtergrond zouden komen te staan.&lt;/p&gt;
&lt;p&gt;De eerste aflevering van 'Eric de Noorman' verscheen op 5
    juli 1946 in het Belgische dagblad 
    &lt;em&gt;Het Laatste Nieuws&lt;/em&gt;

    . Pas in december 1947 konden de lezers van het Nederlandse 
    &lt;em&gt;Tom Poes Weekblad&lt;/em&gt;

    met Kresses held kennismaken. Enkele maanden later namen ook
    verschillende Nederlandse lokale dagbladen de strip op. Daarmee
    begon de zegetocht van 'Eric' over de wereld. Op het hoogtepunt
    van zijn roem, in het midden van de jaren vijftig, werden de in
    oblongformaat uitgevoerde stripboekjes in oplagen van 75.000
    exemplaren uitgebracht. Vertalingen zouden volgen in het
    Engels, het Frans, het Spaans en het Portugees, de
    Scandinavische talen en het Fries.&lt;/p&gt;
&lt;p&gt;De verhalen van 'Eric de Noorman' werden opgezet als
    tekststrip, maar soms ook gepubliceerd als ballonstrips.
    Aanvankelijk werden de teksten geschreven door Dirk Huizinga,
    maar steeds vaker begon Kresse de plot naar eigen inzichten te
    moduleren. Later leverde ook Jan Waling Dijkstra een belangrijk
    aandeel in de teksten, maar door diens eigenzinnigheid kwam het
    tot een breuk met de tekenaar. Kresse zelf begon zich allengs
    beter te documenteren, waardoor kleding, wapens en burchten op
    een meer historisch verantwoorde wijze konden worden
    weergegeven. Vanaf 1949 ging hij van de pen over op het
    penseel, waardoor zijn tekeningen steeds krachtiger en
    naturalistischer werden.&lt;/p&gt;
&lt;p&gt;Een artistiek hoogtepunt bereikte Kresse in 1952 met de
    tetralogie rond het onoverwinnelijke zwaard Tyr. Geleidelijk
    nam echter zijn belangstelling voor zijn schepping af, wat aan
    de oppervlakkiger stijl van de latere verhalen is te merken. In
    1954 raakte Kresse enige tijd ernstig overspannen. Een lange
    reis door Scandinavi&amp;euml; bracht hem er weer bovenop. In 1958
    verhuisde hij naar Maarn. Van 1975 tot 1984 was hij woonachtig
    in Halsteren, waarna hij tot zijn dood in Doorwerth woonde.
    Vaak verbleef hij ook geruime tijd in zijn tweede woning in
    Frankrijk. In 1964 besloot hij eindelijk, na 66
    'Eric'-verhalen, er een punt achter te zetten. 'Op het laatst
    was het een drama aan het worden', zei hij hierover. 'Ik moest
    steeds op het laatste moment een tekst doorbellen. Ik werd er
    stapelgek van. Er waren toen hele periodes dat ik nauwelijks
    naar bed ging' (
    &lt;em&gt;Algemeen Handelsblad&lt;/em&gt;

    , 27-1-1968). Van 1966 tot 1974 tekende hij nog wel een reeks
    ballonstrips over 'Erwin', de zoon van 'Eric', voor het
    jeugdweekblad 
    &lt;em&gt;Pep&lt;/em&gt;

    .&lt;/p&gt;
&lt;p&gt;Maar Kresse tekende nog veel meer dan alleen 'Eric de
    Noorman'. Hij deed dat sinds 1947, toen zijn vaste aanstelling
    bij de Toonder Studio's afliep, steeds als freelance tekenaar,
    maar hij bleef tot in 1953 uitsluitend voor Toonder werken.
    Daarna werd de Ge&amp;iuml;llustreerde Pers zijn voornaamste
    werkgever. In het 
    &lt;em&gt;Tom Poes Weekblad&lt;/em&gt;

    verscheen van hem in 1947 en 1948 de Grieks-mythologische strip
    'Xander'. Zijn voorliefde voor indianen kwam al in 1946 tot
    uiting in het door hem zelf geschreven en ge&amp;iuml;llustreerde,
    po&amp;euml;tische kinderboek 
    &lt;em&gt;De gouden dolk&lt;/em&gt;

    , een van zijn origineelste creaties, die later herdrukt zou
    worden. Verder publiceerde hij enkele indianenstrips, waarvan
    'Matho Tonga' van 1948 tot en met 1954 in 
    &lt;em&gt;Ons Vrije Nederland&lt;/em&gt;

    en het Belgische weekblad 
    &lt;em&gt;De Zweep&lt;/em&gt;

    verscheen.&lt;/p&gt;
&lt;p&gt;Zeer belangrijk was ook Kresses werk als illustrator. Zo
    maakte hij omslagen en illustraties voor tijdschriften van de
    Ge&amp;iuml;llustreerde Pers als 
    &lt;em&gt;Panorama&lt;/em&gt;

    , 
    &lt;em&gt;Margriet&lt;/em&gt;

    , 
    &lt;em&gt;Revue&lt;/em&gt;

    , 
    &lt;em&gt;Donald Duck&lt;/em&gt;

    en het Duitse weekblad 
    &lt;em&gt;Praline&lt;/em&gt;

    . Voor de populaire jeugdboekenseries 
    &lt;em&gt;Arendsoog&lt;/em&gt;

    , 
    &lt;em&gt;Winfair&lt;/em&gt;

    , 
    &lt;em&gt;De Vijf&lt;/em&gt;

    , 
    &lt;em&gt;Pim Pandoer&lt;/em&gt;

    en de 
    &lt;em&gt;Winterboeken&lt;/em&gt;

    van uitgeverij Amsterdam Boek ontwierp hij zeer gevarieerde
    omslagen. In 1965 startte hij in 
    &lt;em&gt;Pep&lt;/em&gt;

    een serie over 'Vidocq', een politiecommissaris in het
    Napoleontische Frankrijk, over wie toen juist enkele
    publicaties waren verschenen.&lt;/p&gt;
&lt;p&gt;In 1972 zette Kresse voor de uitgeverij Casterman een serie
    stripalbums op over de onderwerping van de Noord-Amerikaanse
    indianen. Tot 1982 verschenen hiervan negen albums, die in
    twaalf talen werden vertaald. De serie was uitstekend getekend,
    historisch verantwoord en serieus didactisch bedoeld, maar veel
    te traag van opzet. In deze jaren leed Kresse reeds aan een bij
    tekenaars niet ongebruikelijke oogziekte, waarvan hij overigens
    bij het tekenen weinig last ondervond. Kort voor zijn dood
    begon hij met een nieuwe serie over de Mongolenaanvoerder
    Djengiz Khan.&lt;/p&gt;
&lt;p&gt;Kresse had inmiddels in de stripwereld de waardering
    gekregen die hij verdiende. In 1976 kreeg hij de
    Stripschapprijs en in het volgende jaar de 'Prix Alfred', een
    Franse stripprijs. De gereserveerde Kresse moest van al dat
    eerbetoon niet veel hebben. 'Hou toch op met dat woord
    kunstenaar', placht hij te zeggen, 'ik ben gewoon een
    handwerksman' (Wassington en Van Eijck, 5).&lt;/p&gt;
&lt;p&gt;Hans Kresse behoorde tot de belangrijkste striptekenaars en
    illustratoren van Nederland in de 20ste eeuw en heeft
    verschillende Nederlandse striptekenaars ge&amp;iuml;nspireerd,
    hoewel niemand erin slaagde zijn technisch volmaakte stijl goed
    na te volgen.&lt;/p&gt;
&lt;p&gt;
  &lt;a href='agedeelte'&gt;A: &lt;/a&gt;Persoonlijke bescheiden betreffende H.G. Kresse in
  beheer bij de Stichting Hans G. Kresse te Arnhem.&lt;/p&gt;
&lt;p&gt;
  &lt;a href='pgedeelte'&gt;P: &lt;/a&gt;
  
    &lt;em&gt;De avonturen van Eric de Noorman&lt;/em&gt;

    (20 dln.; 's-Gravenhage 1976-1991); 
    &lt;em&gt;Kresse bibliofiel&lt;/em&gt;

    (11 dln.; 's-Gravenhage 1983-1994); Theo Keijzer, 
    &lt;em&gt;Hans G. Kresse: bibliografie&lt;/em&gt;

    ([Alkmaar] 1988); Hans Matla, 
    &lt;em&gt;Stripkatalogus 1998&lt;/em&gt;

    (9de herz. en uitgebr. dr.; 's-Gravenhage 1998).&lt;/p&gt;
&lt;/p&gt;
&lt;p&gt;
  &lt;a href='lgedeelte'&gt;L: &lt;/a&gt;Overzicht van publicaties over H.G. Kresse tot en met
  1988 in de onder P genoemde bibliografie van Keijzer, 81-86.
  Verder: Jacques Vos, 'Hans G. Kresse', in 
  &lt;em&gt;Lexicon van de Jeugdliteratuur&lt;/em&gt;

  [febr. 1987] (Alphen aan den Rijn 1982- ); Marten Toonder, 
  &lt;em&gt;Het geluid van bloemen. Autobiografie&lt;/em&gt;

  . II: 
  &lt;em&gt;1939-1945&lt;/em&gt;

  (Amsterdam 1993) 138, 150, 192, 198, 427-428, 448; idem, 
  &lt;em&gt;Onder het kollende meer Doo. Autobiografie&lt;/em&gt;

  . III: 
  &lt;em&gt;1945-1965&lt;/em&gt;

  (Amsterdam 1996) 28-29, 92-93, 125, 128, 184-186; John Wigmans,
  'De jeugd van Hans G. Kresse', in 
  &lt;em&gt;Viking. Een uitgave van De Kressekring&lt;/em&gt;

  2 (1994) 2 (juli) 12-15 en 3/4 (okt.) 24-29, 3 (1995) 1 (febr.)
  12-14 en 3 (aug.) 14-15, 4 (1996) 2 (juni) 8-11; Joan van der
  Wyck en John Wigmans, 'Hans G. Kresse, ''plaatjespoeper'' met
  fenomenaal talent', in 
  &lt;em&gt;NIC Nieuwsbrief&lt;/em&gt;

  (nov. 1996); Dick Matena, 
  &lt;em&gt;Eric de Noorman. Mijmeringen bij een oeuvre&lt;/em&gt;

  (Amsterdam 1998); Bob de Vries [e.a.], 
  &lt;em&gt;Eric de Noorman en de anderen. Uit het werk van Hans G.
  Kresse&lt;/em&gt;

  ('s-Gravenhage 1998); Mette Peters en Egbert Barten, 
  &lt;em&gt;Meestal in 't verborgene. Animatiefilms in Nederland,
  1940-1945&lt;/em&gt;

  (Abcoude 2000).&lt;/p&gt;
&lt;p&gt;
  &lt;a href='igedeelte'&gt;I: &lt;/a&gt;
  &lt;em&gt;Viking. Een uitgave van De Kressekring&lt;/em&gt;

  1 (1990) 3/4 (dec.)&lt;/p&gt;
&lt;p&gt;G.R. Zondergeld&lt;/p&gt; 
&lt;dtml-var bwn_footer&gt;</text>
  </biography>
</biodes>

