<biodes version="1.0">
  <fileDesc>
    <title>Schouten, Johannes (1883-1963)</title>
    <ref target="http://resources.huygens.knaw.nl/bwn1880-2000/lemmata/bwn2/schouten"/>
    <publisher>
      <name>Biografisch Woordenboek van Nederland:1880-2000</name>
      <ref target="http://resources.huygens.knaw.nl/bwn1880-2000"/>
    </publisher>
  </fileDesc>
  <person>
    <idno type="id">schouten</idno>
    <persName><name type="geslachtsnaam">Schouten</name>, Johannes</persName>
    <sex value="1"/>
    <event type="birth" when="1883"/>
    <event type="death" when="1963"/>
    <state type="occupation">politicus</state>
  </person>
  <biography>
    <graphic url="http://resources.huygens.knaw.nl/bwn1880-2000/lemmata/bwn2/images/images/SCHOUTENJ.jpg"/>
    <text>&lt;dtml-var bwn_header&gt;
 &lt;p class='genealogie'&gt;
  &lt;strong&gt;Schouten, Johannes&lt;/strong&gt;, politicus (Maassluis 12-8-1883 - Rotterdam 9-9-1963).

Zoon van Dirk Schouten, schipper, en Johanna Schep.

&lt;img src=&amp;quot;images/SCHOUTENJ.jpg&amp;quot; align=&amp;quot;right&amp;quot; BORDER=&amp;quot;0&amp;quot; alt=&amp;quot;afbeelding van Schouten, Johannes&amp;quot; class=&amp;quot;bwnimg&amp;quot;&gt;

&lt;/p&gt;
&lt;p&gt;Schouten groeide op in een gezin met elf kinderen. Na de lagere
school te hebben doorlopen werkte hij tot zijn militaire diensttijd in
de bloemisterij van een oom. In zijn vrije tijd volgde hij cursussen
boekhouden. De middelbare akte, behaald in 1908, was de kroon op deze
studie. Van veel meer belang dan Schoutens carri&amp;egrave;re in het
zakenleven, die uitmondde in het directeurschap van de NV Rotterdamsche
Boaz-Bank, is zijn politieke loopbaan geweest.&lt;/p&gt;
&lt;p&gt;Schouten maakte kennis met de politiek in de antirevolutionaire
kiesvereniging te Maassluis, waar hij al op jeugdige leeftijd zijn
gezicht liet zien. Ook in de jongelingsvereniging, bekende kweekplaats
van aankomend gereformeerd politiek talent, was hij actief. Na te zijn
verhuisd naar Rotterdam werd hij in 1916 voor de gemeenteraad van die
stad gekandideerd en verkozen. Een jaar later kreeg hij tevens zitting
in de Zuidhollandse Staten en in het daaropvolgende jaar werd hij lid
van de Tweede Kamer. Met een zeer korte onderbreking is Schouten tot
1931 het raadswerk naast zijn kamerlidmaatschap blijven doen, van 1925
tot 1927 als wethouder van Financi&amp;euml;n.&lt;/p&gt;
&lt;p&gt;Binnen de Tweede-Kamerfractie steeg zijn ster zeer snel en daardoor
kreeg hij ook in de partij meer aanzien. In 1933 werd hij - derde in de
partijhi&amp;euml;rarchie - fractievoorzitter en partijvoorzitter toen H.
Colijn en J.A. de Wilde als minister toetraden tot het door Colijn
geformeerde brede-basiskabinet. De offici&amp;euml;le partij geschiedenis
rept liever van een 'waarnemend' voorzitterschap van de
Anti-Revolutionaire Partij (ARP), want voorzitter suo jure kon Schouten
natuurlijk pas worden nadat Colijn van het toneel verdwenen was - deze
stierf in 1944 -en De Wilde in hem zijn meerdere (gemeten naar politiek
inzicht en naar populariteit) had moeten erkennen.&lt;/p&gt;
&lt;p&gt;Veel meer dan zijn voorganger Colijn was Schouten een typische
representant van het milieu waaraan hij politiek leiding gaf, een
milieu dat Colijn in de loop van zijn carri&amp;egrave;re meer en meer
ontsteeg. De christelijke coalitie, die de Nederlandse politiek tussen
de wereldoorlogen beheerste en waarin de ARP de boventoon voerde, lag
Schouten zeer na aan het hart. In 1937 ontstond er tussen hem en Colijn
een verschil van mening over de signatuur van het na de verkiezingen te
vormen kabinet. Colijn wilde liefst doorgaan met de brede basis van
1933 (ARP, Christelijk-Historische Unie (CHU), Rooms Katholieke
Staatspartij (RKSP), Vrijzinnig Democratische Bond (VDB) en de Liberale
Staatspartij De Vrijheidsbond), terwijl Schouten een terugkeer tot de
christelijke grondslag bepleitte. Schouten zag scherper dan Colijn dat
de RKSP, met haar brede arbeidersaanhang, in die tijd van sociale nood
samenwerking met de liberalen steeds moeilijker tegenover haar
achterban kon verantwoorden. De ARP moest dus een keuze maken tussen
&amp;eacute;&amp;eacute;n van beide partijen; wat Schouten betrof moest die keus in
het voordeel van de katholieken uitvallen. Colijn ontweek dit probleem.
Het is de daardoor ten slotte onvermijdelijk geworden breuk tussen de
ARP en de RKSP geweest die de antirevolutionairen in 1939 in de
oppositie deed belanden.&lt;/p&gt;
&lt;p&gt;De Tweede Wereldoorlog deed Schoutens uitzonderlijke
leiderscapaciteiten &amp;eacute;n zijn principi&amp;euml;le instelling pas goed
uitkomen. Hij zorgde voor de opbouw van een schaduwpartij, die na de al
vroeg voorziene golf van arrestaties ondergronds aan het werk kon gaan.
Zijn onverzettelijkheid in de strijd tegen het Duitse schrikbewind stak
scherp af tegen de houding van Colijn, die zichzelf na de publikatie
van zijn brochure 
&lt;em&gt;Op de grens van twee werelden&lt;/em&gt;

(Amsterdam, 1940) weliswaar hervond, maar toch voor veel, vooral
jongere, antirevolutionairen van zijn voetstuk was gevallen. Juist
onder deze jongeren verwierf Schouten een immens prestige, ook vanwege
zijn vroegere verzet tegen Colijns neiging de eenheid van de
christelijke coalitie ondergeschikt te maken aan samenwerking met de
liberalen, waarvan de betekenis tot velen pas laat doordrong. Zo werd
hij degene die door zijn optreden een brug sloeg tussen twee generaties
in de ARP: de oudere, waartoe hij zelf behoorde, en de jongere, die in
de illegaliteit naar voren kwam. Niet alle grote verwachtingen heeft
Schouten uiteindelijk waargemaakt. Hij hielp een aantal veelbelovende
jongeren na de oorlog - tijdens welke hij zelf langdurig
ge&amp;iuml;nterneerd was geweest, o.a. in het concentratiekamp Mauthausen
- hun weg vinden naar de kaderfuncties in de partij. Van hun kant werd
nooit kritiek gehoord, maar naast deze groep manifesteerde zich een
beweging van jonge antirevolutionairen, eveneens met een fraaie staat
van dienst uit de oorlog gekomen, die meenden dat de ARP zich in haar
program en in haar beleid te weinig losmaakte van het tijdvak-Colijn.
Schouten werd kwalijk genomen dat hij de partij liet vastlopen in
steriele oppositie tegen daden van de regering in plaats van een
alternatief te ontwikkelen, in de lijn van het Evangelie, dat ook de
christelijke arbeiders zou kunnen aanspreken. Uit de nadruk op het
eigen karakter van christelijke politiek blijkt dat Schouten en deze
kritische jongeren ten aanzien van de zogenaamde 'doorbraak'
niet met elkaar van mening verschilden. Slechts een te verwaarlozen
aantal antirevolutionairen is na de oorlog overgegaan naar de Partij
van de Arbeid (PVDA).&lt;/p&gt;
&lt;p&gt;Tijdens de eerste naoorlogse Deputatenvergadering 
&lt;em&gt;(=&lt;/em&gt;

congres) van de ARP werd Schoutens partijvoorzitterschap pas officieel
een feit. De partij (tot 22 juni 1955) en de fractie (tot de
verkiezingen van 1956) leidde hij met ijzeren hand. Zijn optreden in de
periode van 'herstel en vernieuwing' - de eerste jaren na 5 mei
1945 - is in het bijzonder op twee punten gekritiseerd: zijn
behandeling van het door het verzetsblad 
&lt;em&gt;Trouw,&lt;/em&gt;

waarvan hij medeoprichter en medewerker was, ontwikkelde ideaal van een
fusie tussen ARP en CHU tot Christelijke Volkspartij en zijn houding in
de Indonesische kwestie. Schouten is vaak voor de voeten geworpen dat
hij, in 1945/1946, een fusie tussen de grote christelijke partijen had
geblokkeerd of (in het gunstigste geval) te weinig had gedaan om de
gevoerde onderhandelingen tot een succes te maken. Inderdaad meende
Schouten dat het ogenblik voor een definitief samengaan van ARP en CHU
nog niet was aangebroken, maar men deed hem later onrecht door hem
persoonlijk in gebreke te stellen voor de mislukking van het overleg.
De feiten rechtvaardigen geen andere conclusie dan dat het de CHU is
geweest die, om eigen redenen, een fusie of federatie heeft
tegengehouden.&lt;/p&gt;
&lt;p&gt;Zijn tijdens de Tweede Wereldoorlog bewezen onverzettelijkheid
demonstreerde Schouten opnieuw in de Indonesische kwestie (1945-1949).
Van het eerste tot het laatste ogenblik keerde de ARP zich onder zijn
leiding met hart en ziel tegen de revolutie die zich in de kolonie
voltrok. Voor het nationalisme werd geen begrip opgebracht, van het
onafwendbare proces naar onafhankelijkheid konden Schouten en de
zijnen, meer vertrouwd met juridische dogmatiek dan met de geest van
een opstand tegen 'wettig' gezag, alleen de destructieve kant
zien.&lt;/p&gt;
&lt;p&gt;Zeker tot 1952 was Schoutens gezag in de ARP onaantastbaar. Vanaf
dat jaar - waarin de anti's tegen zijn advies in weer gingen
deelnemen aan de regering, voor het eerst sinds de val van het vijfde
Kabinet-Colijn in 1939 - kostte het hem meer moeite de partij bijeen te
houden. De beslissing van de Tweede-Kamerfractie om ministers te
leveren aan een kabinet waarin ook de PVDA (sterk) was vertegenwoordigd
ontmoette zeer zware kritiek bij de rechtervleugel van de ARP. Schouten
kreeg van die kritiek zijn deel. Hem werd verweten dat hij eraan had
meegewerkt, of althans niet had voorkomen, dat de partij 'haar
herkomst te grabbel gooide' (de woorden zijn van J.P.A. Mekkes, een
woordvoerder van de verontrusten). Deze verwikkelingen hebben Schoutens
aftreden als partij- en fractievoorzitter ongetwijfeld vervroegd, al
speelde ook zijn gezondheid in zijn beslissing dienaangaande een rol.
Van november 1956 tot september 1958 was hij lid van de Raad van State.
In 1950 verleende de Vrije Universiteit deze grote zoon van de
'kleine luyden' een eredoctoraat in de rechtswetenschappen, een
onderscheiding die Schouten waarschijnlijk meer dan enige andere op
prijs heeft gesteld.&lt;/p&gt;
&lt;p&gt;Schouten was de laatste in de rij van grote leiders van de ARP
volgens de door A. Kuyper en Colijn gevestigde traditie. Zijn bijdrage
aan de theoretische vormgeving van antirevolutionaire politiek bleef
minimaal, al was uit de door hem gevolgde praktijk nauwkeurig af te
lezen door welke beginselen hij zich liet leiden. Aan het begin van
alles stond zijn rotsvaste geloof in de noodzaak - niet slechts het
bestaansrecht - van principieel-christelijke staatkunde. Ten overstaan
van die opdracht voelde deze bescheiden man zich werkelijk nietig.&lt;/p&gt;
&lt;p&gt;
  &lt;a href='agedeelte'&gt;A: &lt;/a&gt;Collectie-Schouten in Historisch Documentatiecentrum voor
het Nederlands Protestantisme van 1800 tot heden (Vrije
Universiteit).&lt;/p&gt;
&lt;p&gt;
  &lt;a href='pgedeelte'&gt;P: &lt;/a&gt;Deputatenredes van Jan Schouten in: 
&lt;em&gt;Geen Vergeefs Woord. Verzamelde Deputaten-redevoeringen&lt;/em&gt;

(Kampen, 1951).&lt;/p&gt;
&lt;p&gt;
  &lt;a href='lgedeelte'&gt;L: &lt;/a&gt;K. Groen, 'Johannes Schouten 1883 - 12 augustus
1958', in 
&lt;em&gt;Bene Meritus. Bundel opstellen uit dankbaarheid opgedragen aan
Doctor Johannes Schouten, ere-voorzitter van de Anti-Revolutionaire
Partij ter gelegenheid van zijn vijf en zeventigste verjaardag&lt;/em&gt;

(Kampen, 1958); D.F.J. Bosscher, 
&lt;em&gt;Om de erfenis van Colijn. De ARP op de grens van twee werelden,
1939-1952&lt;/em&gt;

(Alphen a/d Rijn, [1980]); 
&lt;em&gt;ARP. Personen en momenten uit de geschiedenis van de
Anti-Revolutionaire Partij.&lt;/em&gt;

Onder red. van C. Bremmer (Franeker, [1980]).&lt;/p&gt;
&lt;p&gt;
&lt;a href=&amp;quot;igedeelte&amp;quot;&gt;I: &lt;/a&gt;&lt;i&gt;Persoonlijkheden in het Koninkrijk der Nederlanden in woord en beeld&lt;/i&gt;. Onder hoofdred. van H.P. van den Aardweg (Amsterdam 1938) 1326.
&lt;/p&gt;

&lt;p&gt;D.F.J. Bosscher&lt;/p&gt; 
&lt;dtml-var bwn_footer&gt;</text>
  </biography>
</biodes>

