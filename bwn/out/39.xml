<biodes version="1.0">
  <fileDesc>
    <title>Anrooij, Peter Gijsbert van (1879-1954)</title>
    <ref target="http://resources.huygens.knaw.nl/bwn1880-2000/lemmata/bwn1/anrooij"/>
    <publisher>
      <name>Biografisch Woordenboek van Nederland:1880-2000</name>
      <ref target="http://resources.huygens.knaw.nl/bwn1880-2000"/>
    </publisher>
  </fileDesc>
  <person>
    <idno type="id">anrooij</idno>
    <persName><name type="geslachtsnaam">Anrooij</name>, Peter Gijsbert van</persName>
    <sex value="1"/>
    <event type="birth" when="1879"/>
    <event type="death" when="1954"/>
    <state type="occupation">componist</state>
    <state type="occupation">dirigent</state>
  </person>
  <biography>
    <graphic url="http://resources.huygens.knaw.nl/bwn1880-2000/lemmata/bwn1/images/images/ANROOIJ.jpg"/>
    <text>&lt;dtml-var bwn_header&gt;
 &lt;p class='genealogie'&gt;
  &lt;strong&gt;Anrooij, Peter Gijsbert van&lt;/strong&gt;

(bekend onder de naam &lt;b&gt;Van Anrooy&lt;/b&gt;) componist en dirigent (Zaltbommel 13-10-1879 - 's-Gravenhage 31-12-1954).

Zoon van Peter Gijsbert van Anrooij, apotheker, en Jozefa Helena Maria
Pool. Gehuwd met Frederique Johanna Adolphina de l'Espinasse op
29-11-1906. Uit dit huwelijk werden 2 dochters geboren. 

&lt;img src=&amp;quot;images/ANROOIJ.jpg&amp;quot; align=&amp;quot;right&amp;quot; BORDER=&amp;quot;0&amp;quot; alt=&amp;quot;afbeelding van Anrooij, Peter Gijsbert van&amp;quot; class=&amp;quot;bwnimg&amp;quot;&gt;

&lt;/p&gt;
&lt;p&gt;In 1890 liet Peter van Anrooy zich inschrijven als leerling van de
Toonkunst Muziekschool te Utrecht, voor piano en compositie bij Johan
Wagenaar en voor viool bij G. Veerman. Hij bezocht deze school negen
jaar. Daarna volgde een studie van twee jaar
&lt;em&gt;&lt;/em&gt;

directie bij Willem Kes resp. in Dresden en in Moskou. In deze laatste
stad volgde hij ook nog contrapunt-lessen bij Sergej Tanejef. Gedurende
deze periode was Van Anrooy enkele maanden werkzaam geweest als violist
bij het orkest te Glasgow en in 1902 als zodanig verbonden aan het
Tonhalle Orchester te Z&amp;uuml;rich. Deze positie werd in 1903 verwisseld
voor die van tweede kapelmeester aan het Amsterdams Lyrisch Toneel. In
de hoofdstad was hij daarnaast werkzaam als leider van het Studenten
Muziekgezelschap J.Pzn. Sweelinck. In 1905 vond de benoeming plaats tot
dirigent van het orkest der Soci&amp;euml;teit De Harmonie te Groningen
(later Groningse Orkest Vereniging genoemd). Hij volgde M.H. van 't
Kruys op en was voorts daar ook werkzaam als directeur van de
Muziekschool. Zijn verdiensten voor Groningen in beide functies werden
door de Universiteit in deze stad gehonoreerd met een verlening van het
eredoctoraat in 1914 ter gelegenheid van het 300-jarig bestaan van de
Universiteit. Peter van Anrooy was toen echter al vier jaar werkzaam
als dirigent van de Arnhemse Orkestvereniging. Hij vervulde deze
functie alsmede die van dirigent van het Toonkunstkoor tot 1915. Op 7
november van dit jaar trad hij op als gastdirigent bij het
Residentie-Orkest, naar aanleiding waarvan op voorstel van de dirigent
van dit orkest, mr. Henri Viotta, de benoeming tot diens opvolger
volgde op 15 februari 1917. Deze betrekking zou Van Anrooy tot 1 juni
1935 vervullen, toen afscheid om gezondheidsredenen noodzakelijk werd.
In Den Haag was hij ook actief als dirigent van het Toonkunstkoor
(1929-1940). Pas na de oorlog was een terugkeer in het openbare
muziekleven voor hem mogelijk: tussen 1947 en 1954 werd door hem voor
de AVRO elke week de rubriek 
&lt;em&gt;Inleiding tot muziekbegrip&lt;/em&gt;

verzorgd waarbij hij op de voor hem typerende enthousiaste wijze
levendige radiotoespraken hield. Enkele weken na het be&amp;euml;indigen
van deze serie overleed hij.&lt;/p&gt;
&lt;p&gt;De Haagse periode van Peter van Anrooy wordt enerzijds gekenmerkt
door de grote sociale moeilijkheden waarmede het Residentie-Orkest
(R.O.) te kampen had (vaak was er zelfs geen geld om de orkestleden hun
honorarium te betalen!) anderzijds door grote artistieke successen.
Deze successen waren gegrondvest op zowel de hechte en persoonlijke
band die Van Anrooy legde tussen hem en de orkestleden, als op de
strenge orkestscholing, waarbij speldiscipline en groeprepetities een
essenti&amp;euml;le rol speelden. Het repertoire werd op zo breed mogelijke
basis samengesteld, waarbij vanzelfsprekend de Romantici het grootste
aandeel hadden. Maar daarnaast werd aan werk van Bach, Mozart en
Beethoven veel aandacht besteed. Niet minder aan dat van meesters als
Debussy, Ravel, Mahler en Strauss. Het werk van Bruckner kwam minder
vaak op de programma's voor. Daarnaast had de moderne muziek Van
Anrooys volle aandacht. Met name ook die van Nederlandse componisten.
Veelal dirigeerde hij moderne werken kort na hun publikatie. Zo speelde
het R.O. van Willem Pijper de 
&lt;em&gt;Derde symphonie&lt;/em&gt;

en het pianoconcert in 1930 en de 
&lt;em&gt;Zes symphonische epigrammen&lt;/em&gt;

in 1931. Andere Nederlandse componisten van wie hij het werk propageerde, waren
Jan van Gilse, H. Andriessen, H. Badings, G. Frid, Julius R&amp;ouml;ntgen, A. Voormolen
en B. Zweers. Buitenlandse moderne componisten die regelmatig op de
programma's verschenen waren: Bart&amp;oacute;k, Honegger, Hindemith
(resp. 
&lt;em&gt;Das Nuschi-Nuschi&lt;/em&gt;

(1928), 
&lt;em&gt;Philharmonisches Konzert&lt;/em&gt;

(1932) en 
&lt;em&gt;Symfonie Mathis der Maler&lt;/em&gt;

(1934)), Ibert en Jan&amp;aacute;cek 
&lt;em&gt;(Sinfonietta,&lt;/em&gt;

1929). Een bijzondere verdienste heeft Van Anrooy zich verworven door
het initiatief tot het geven van jeugdconcerten (maart 1924). Het
saillante succes van deze concerten was niet in de laatste plaats te
danken aan de manier waarop Van Anrooy deze concerten mondeling
inleidde en toelichtte. Een niet minder goede naam droegen de
jaarlijkse uitvoeringen van Bachs 
&lt;em&gt;Matth&amp;auml;us Passion,&lt;/em&gt;

waarbij Van Anrooy zowel het Toonkunstkoor als het R.O. dirigeerde.&lt;/p&gt;
&lt;p&gt;Toch keerde ook voor Van Anrooy het getij. Na 1930 begon het
concertbezoek terug te lopen. Mogelijk onder invloed van de economische
crisis. Maar ook de begeleiding die Van Anrooy van de plaatselijke pers
kreeg ontwikkelde zich in een minder positieve richting. De hieruit (en
uit de slechte financi&amp;euml;le toestand van het orkest) voortvloeiende
spanningen ontlaadden zich tijdens het zondagmiddagconcert op 30
oktober 1932, toen Van Anrooy zich v&amp;oacute;&amp;oacute;r het concert in een
halfuur lange toespraak tot het publiek richtte en daarbij de in de
zaal aanwezige muziekcritici persoonlijk verantwoordelijk stelde voor
de achteruitgang. Deze daad van Van Anrooy geeft een helder beeld van
's mans karakter, waarin vastheid en durf, alsmede gevatheid en
gevoel voor relativiteit een grotere plaats hadden dan voorzichtigheid
en diplomatie. Een ander staaltje van deze karaktervastheid gaf hij in
1937 toen hem werd gevraagd bij een bijeenkomst ter gelegenheid van het
huwelijk van prinses Juliana en prins Bernhard het Horst Wessellied te
dirigeren zoals van Duitse diplomatieke zijde ter ere van de aanwezige
Duitse gasten was ge&amp;euml;ist; Peter van Anrooy weigerde dit pertinent
en werd daarop voor de duur van het klinken van dit volkslied door een
ander dirigent vervangen. Over het direct reagerende gevoel voor humor,
eigen aan vele muzikanten, van Peter van Anrooy zijn vele anecdotes
bekend. Zo werd hem in een interview eens gevraagd wat hij van het
vertechniseerde solistendom en de muzikale prestatiedrang dacht. Van
Anrooy antwoordde uiteraard in zeer negatieve zin: 'Ik zie dat al:
Mengelberg-Van Anrooy 8-0!'&lt;/p&gt;
&lt;p&gt;
  &lt;a href='agedeelte'&gt;A: &lt;/a&gt;Archief- Peter van Anrooy in het Nederlands Muziek Instituut, te 's-Gravenhage.&lt;/p&gt;
&lt;p&gt;
  &lt;a href='pgedeelte'&gt;P: &lt;/a&gt;Het compositorische oeuvre van Peter van Anrooy omvat de volgende
werken (van een aantal kon het compositie-jaar vooralsnog niet (meer)
worden achterhaald): 
&lt;em&gt;Mars voor piano vierhandig&lt;/em&gt;

(1891), 
&lt;em&gt;Pianokwartet&lt;/em&gt;

(1896), 
&lt;em&gt;Introductie en Scherzo voor orkest&lt;/em&gt;

(1896), 
&lt;em&gt;Ouverture voor orkest in&lt;/em&gt;

F(1897), 
&lt;em&gt;Pianokwintet&lt;/em&gt;

(1897 of 1898), 
&lt;em&gt;Albumblad voor piano&lt;/em&gt;

(1897), 
&lt;em&gt;Piet Hein Rhapsodie&lt;/em&gt;

(1898; dit werk, dat de naam van Van Anrooy vestigde, ontstond op
verzoek van Johan Wagenaar en wel i.v.m. de opvoering van diens korte
opera 
&lt;em&gt;De Doge van Veneti&amp;euml;;&lt;/em&gt;

Wagenaar wilde een werk, gebaseerd op een Hollands wijsje, om te zamen
met genoemde opera een avond te vullen). 
&lt;em&gt;Romance voor altviool en piano&lt;/em&gt;

(1900), 
&lt;em&gt;Ballade voor viool en orkest&lt;/em&gt;

(1902), toneelmuziek bij 
&lt;em&gt;Das Kalte Herz&lt;/em&gt;

(1904; de gelijknamige ballade van W.G. Hauff werd door Alexander
Verloop voor toneel bewerkt, de muziek die Van Anrooy hierbij schreef
bestaat uit tussenspelen, illustratieve muziek, balletmuziek en
melodrama, in feite gaat het hier haast om een opera), orkestratie 
&lt;em&gt;Agnus&lt;/em&gt;
  &lt;em&gt;Dei&lt;/em&gt;

uit 
&lt;em&gt;Requiem&lt;/em&gt;

van Hasse (1916, in opdracht van Aaltje Noorderwier-Reddingius), coda
bij de 
&lt;em&gt;Jubel-ouverture&lt;/em&gt;

van K.M. von Weber: het 
&lt;em&gt;Wilhelmus&lt;/em&gt;

(1934), 
&lt;em&gt;Oud-Nederlandse Danswijzen,&lt;/em&gt;

bewerkt voor orkest (1937), 
&lt;em&gt;Variaties over Aan de oever van een snelle vliet,&lt;/em&gt;

voor piano (1937), orkesstratie fuga in as voor orgel van Brahms
(s.a.), eveneens zonder compositiejaartal: twee kindercantates, nl. 
&lt;em&gt;In het woud&lt;/em&gt;

en 
&lt;em&gt;Zonneklaartje,&lt;/em&gt;
&lt;/p&gt;
&lt;p&gt;
  &lt;a href='lgedeelte'&gt;L: &lt;/a&gt;P.F. Sanders, 'Critieke overgevoeligheid en
Muziekcritiek', in 
&lt;em&gt;De Muziek&lt;/em&gt;

7 (1932-1933) 120-123; 
&lt;em&gt;De roman van een orkest.&lt;/em&gt;

Met een voorgeschiedenis... door Joop Weyand (Den Haag, 1947); A.B.M.
Brans en Evert Cornelis, 
&lt;em&gt;Het Residentie-Orkest 50 jaar, 1904-1954&lt;/em&gt;

[Den Haag, 1954]; W. Paap, in 
&lt;em&gt;Mens en Melodie&lt;/em&gt;

10 (1955) 1-2.&lt;/p&gt;


&lt;p&gt;
&lt;a href=&amp;quot;igedeelte&amp;quot;&gt;I: &lt;/a&gt;&lt;i&gt;Een muziekgeschiedenis der Nederlanden&lt;/i&gt;. Onder hoofdred. van Louis Peter Grijp (Amsterdam 2001) 476.&lt;/p&gt;


&lt;p&gt;W.H. Thijsse&lt;/p&gt; 
&lt;dtml-var bwn_footer&gt;</text>
  </biography>
</biodes>

