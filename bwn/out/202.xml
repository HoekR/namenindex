<biodes version="1.0">
  <fileDesc>
    <title>Boltjes, Tjomme Ynte (1899-1971)</title>
    <ref target="http://resources.huygens.knaw.nl/bwn1880-2000/lemmata/bwn1/boltjes"/>
    <publisher>
      <name>Biografisch Woordenboek van Nederland:1880-2000</name>
      <ref target="http://resources.huygens.knaw.nl/bwn1880-2000"/>
    </publisher>
  </fileDesc>
  <person>
    <idno type="id">boltjes</idno>
    <persName><name type="geslachtsnaam">Boltjes</name>, Tjomme Ynte</persName>
    <sex value="1"/>
    <event type="birth" when="1899"/>
    <event type="death" when="1971"/>
    <state type="occupation">jurist</state>
  </person>
  <biography>
    <text>&lt;dtml-var bwn_header&gt;
 &lt;p class='genealogie'&gt;
  &lt;strong&gt;Boltjes, Tjomme Ynte&lt;/strong&gt;, jurist (Appingedam 16-1-1899 - 's-Gravenhage 9-1-1971).

Zoon van Sieberen Boltjes, notaris en advocaat, en Trijntje Jelles.
Gehuwd op 7-6-1924 met Trientje Lijkles en na haar dood (22-6-1939)
hertrouwd op 9-9-1940 met Margaretha Johanna Lijkles. Uit dit laatste
huwelijk werd 1 dochter geboren.



&lt;/p&gt;
&lt;p&gt;Boltjes studeerde sinds 1919 rechten in Amsterdam waar hij
kandidaats rechtswetenschap deed. Ondertussen bekwaamde hij zich ook
voor het notariaat; hij werd in 1923 kandidaat-notaris en werkte als
zodanig te Baarn en Bussum. In 1929 deed hij doctoraal rechten aan de
Universiteit van Amsterdam. Sinds dat jaar vervulde hij daar tevens de
functie van secretaris van de toenmalige Raad van Beroep voor de
directe belastingen, een ambt dat de functionaris een belangrijk ruimer
en zwaarder taak geeft dan gewoonlijk op de secretaris of griffier van
een rechtsprekend college rust. Zijn reputatie was zodanig dat hij
reeds in 1941 raadsheer-plaatsvervanger in het gerechtshof te Amsterdam
werd en terstond na de bevrijding raadsheer in dat college. In 1947
werd hij benoemd tot lid van de Hoge Raad. In deze periode was hij
tevens publicistisch en bestuurlijk als voorzitter van de Commissie van
Advies inzake de wettelijke regeling voor adviseurs in belastingzaken
werkzaam. Op 9 februari 1961 werd hij vice-president van de Hoge Raad.
Sedert presideerde hij de Derde Kamer van de Raad, die belast is met
belasting- en onteigeningszaken. Hoewel het aandeel van de vijf leden
van een kamer van de Hoge Raad ten gevolge van het geheim van de
raadkamer omsluierd blijft, vertoont toch de rechtspraak van de kamer
waarin Boltjes eerst lange tijd zitting had en die hij ten slotte
presideerde een zo duidelijke ontwikkeling dat men die wel overwegend
aan zijn invloed moet toeschrijven. Het duidelijkst komt die
ontwikkeling uit in een sterk verfijnde uitbouw van de rechtspraak
inzake de schadevergoeding bij onteigening. In 1969 werd hem in verband
met het bereiken van de leeftijdsgrens eervol ontslag verleend.&lt;/p&gt;
&lt;p&gt;Boltjes was een man van wie een natuurlijk overwicht op zijn
omgeving uitging: men zou bijna zeggen juist door zijn eenvoud die uit
een grote zedelijke ernst voortvloeide. Met het land van herkomst van
zijn familie, Friesland, bleef hij zich steeds nauw verbonden voelen
wat samenging met zijn geliefkoosde vrijetijdsbesteding, het
zeilen.&lt;/p&gt;
&lt;p&gt;
  &lt;a href='pgedeelte'&gt;P: &lt;/a&gt;Preadvies voor de Vereniging voor Belastingwetenschap over 
&lt;em&gt;De rechtspraak in successie-, registratie- en zegelgeschillen&lt;/em&gt;

(Alphen a/d Rijn, 1947).&lt;/p&gt;
&lt;p&gt;
  &lt;a href='lgedeelte'&gt;L: &lt;/a&gt;G.E. Langemeijer, in 
&lt;em&gt;Nederlands Juristenblad&lt;/em&gt;

46(1971)92.&lt;/p&gt;
&lt;p&gt;G.E. Langemeijer&lt;/p&gt; 
&lt;dtml-var bwn_footer&gt;</text>
  </biography>
</biodes>

