<biodes version="1.0">
  <fileDesc>
    <title>Callier, Augustinus Josephus (1849-1928)</title>
    <ref target="http://resources.huygens.knaw.nl/bwn1880-2000/lemmata/bwn2/callier"/>
    <publisher>
      <name>Biografisch Woordenboek van Nederland:1880-2000</name>
      <ref target="http://resources.huygens.knaw.nl/bwn1880-2000"/>
    </publisher>
  </fileDesc>
  <person>
    <idno type="id">callier</idno>
    <persName><name type="geslachtsnaam">Callier</name>, Augustinus Josephus</persName>
    <sex value="1"/>
    <event type="birth" when="1849"/>
    <event type="death" when="1928"/>
    <state type="occupation">r.k. bisschop</state>
  </person>
  <biography>
    <graphic url="http://resources.huygens.knaw.nl/bwn1880-2000/lemmata/bwn2/images/images/CALLIER.jpg"/>
    <text>&lt;dtml-var bwn_header&gt;
 &lt;p class='genealogie'&gt;
  &lt;strong&gt;Callier, Augustinus Josephus&lt;/strong&gt;, bisschop van Haarlem (Vlissingen 29-5-1849 - Haarlem 28-4-1928).

Zoon van Johannes Franciscus Callier, loods, en Johanna Catharina de
Cracke.

&lt;img src=&amp;quot;images/CALLIER.jpg&amp;quot; align=&amp;quot;right&amp;quot; BORDER=&amp;quot;0&amp;quot; alt=&amp;quot;afbeelding van Callier, Augustinus Josephus&amp;quot; class=&amp;quot;bwnimg&amp;quot;&gt;

&lt;/p&gt;
&lt;p&gt;Callier studeerde aan de bisschoppelijke seminaria Hageveld en
Warmond. Na zijn priesterwijding op 15 augustus 1872 te Utrecht werd
hij kapelaan te Volendam (1872-1873), vervolgens in Amsterdam
(Posthoorn: 1873-1875) en ten slotte in Den Haag (St. Jacob: maart 1875
- augustus 1875). Van 1875-1892 was hij leraar in de klassieke letteren
aan het klein seminarie Hageveld in Voorhout. Ofschoon hij een helder
verstand bleek te hebben zou hij geen man van de wetenschap worden. Hij
bleef ook later de buiten de academie opgegroeide autodidact, die als
bestuurder van het Haarlems diocees er weinig voor voelde priesters
voor verdere opleiding naar de universiteit te sturen. In 1892 volgde
zijn benoeming tot vicaris-generaal van de bisschop van Haarlem mgr.
C.J.M. Bottemanne.&lt;/p&gt;
&lt;p&gt;Van huis uit had hij enerzijds een neiging tot koppigheid,
anderzijds een aanleg voor bestuur meegekregen. Deze eigenschappen
kwamen hem tijdens het vicarisschap goed te pas. Hij handelde resoluut
en zonder aarzeling en werd in het bisdom gehoorzaamd doch niet bemind.
Een van de belangrijkste prestaties in deze periode was de bouw in 1898
van de kathedraal aan de Leidsevaart te Haarlem naar het ontwerp van
J.Th.J. Cuypers en J. Stuyt. Hoewel alles plaats vond onder de naam van
Bottemanne, is iedereen het erover eens dat Callier de feitelijke
bouwheer van deze kathedraal is geweest.&lt;/p&gt;
&lt;p&gt;Toen Callier in 1903 de taak van Bottemanne als bisschop van Haarlem
overnam, was hij in feite een eenzaam man op een hoge post. In de keuze
van medewerkers was hij niet erg gelukkig. Hij koos hen vaak omdat ze
hem welgezind waren. Daarom werd hij dikwijls gedwongen alleen de volle
verantwoordelijkheid te dragen voor alles wat er in het bisdom
gebeurde. Dit werd hem weleens te zwaar. Tot tweemaal toe had dit een
ernstige geestelijke instorting tot gevolg. Maar nooit liet hij zich
afbrengen van zijn ingenomen standpunten.&lt;/p&gt;
&lt;p&gt;In de vergaderingen met zijn collega's-bisschoppen domineerde
Callier. Naar zijn opmerkingen werd met ontzag geluisterd. De
bisschoppen conformeerden zich meestal aan zijn inzichten. In de tijd
waarin Callier bisschop werd, was er binnen de internationale
Rooms-Katholieke Kerk een strijd gaande tussen degenen die het
geloofsleven wilden aanpassen aan de moderne visies van die tijd (men
noemde deze groep modernisten) en hen die strak wilden vasthouden aan
de vanouds gevolgde leerstellingen van de kerkgemeenschap (men noemde
deze groep integralisten). In Nederland, bekend om zijn bijzondere
volgzaamheid jegens Rome, was geen modernistische tendens te bespeuren,
maar enkele mensen - tot wie Calliers naaste medewerkers behoorden -
dachten ook hier ten onrechte sporen van modernisme te kunnen
aanwijzen. Er kwam zelfs in Nederland een campagne van integralisten
tegen modernisten op gang, waarvan Callier, anders dan de overige
bisschoppen, kennelijk onder de indruk kwam. Overeenkomstig zijn devies
'Niet weifelend in de zaken van het geloof ' nam Callier
beslissingen van verstrekkende aard. De hoofdredacteur van 
&lt;em&gt;De Tijd,&lt;/em&gt;

de priester P.M.J. Geurts, werd min of meer op bevel van bisschop
Callier naar zijn bisdom Roermond teruggestuurd. De twee belangrijkste
professoren van het groot seminarie Warmond, de dogmaticus G.C. van
Noort en de canonist dr. Th.M. Vlaming, die aan het seminarie een
bijzondere naam in de katholieke wereld hadden gegeven, werden hiervan
weggehaald en kregen andere functies in het bisdom. Het trieste van
deze zaak was dat de integralisten hiermee meenden te hebben gewonnen.
In 
&lt;em&gt;De Maasbode,&lt;/em&gt;

onder leiding van rector M.A. Thompson, kregen zij de kans om een
heksenjacht te openen. Hoewel er, zowel uit de kring van de bisschoppen
als uit die van de gelovigen, druk op Callier werd uitgeoefend om een
einde aan die scheldpartijen te maken duurde het tot 1914 voordat
Thompson 
&lt;em&gt;De Maasbode&lt;/em&gt;

moest verlaten.&lt;/p&gt;
&lt;p&gt;De tegen modernisme afschermende visie van Callier kwam ook
duidelijk naar voren in zijn gedachten over jeugdzielzorg. In de
laatste jaren van de 19e eeuw kwam jeugdvorming in het middelpunt van
de belangstelling te staan. In het diocees Haarlem had men hiervoor de
patronaten ontworpen, waarin de jeugd tegen een wereld van verderf in
bescherming zou kunnen worden genomen. Dat waren zuiver klerikale
instellingen: alleen de priester-directeur had het voor het zeggen;
leken, die patronaatsheren werden genoemd, mochten hem slechts helpen
bij het organiseren van feestjes, van spelletjes en bij het ophalen van
contributie. Deze patronaten genoten de bijzondere bescherming van
bisschop Callier, en hoewel hij ook hierin tegenover de opvattingen
stond die leefden in de andere bisdommen, bleef hij star aan eigen
opvattingen vasthouden.&lt;/p&gt;
&lt;p&gt;Ook ten aanzien van de organisaties van de katholieke
arbeiderswereld bestond er verschil van mening. In het Haarlemse
diocees was in 1888 de Volksbond opgericht. Dit was nog niet een
zuivere arbeidersvereniging, want ook de kleine middenstand vond er een
onderkomen. Volgens de statuten werd geen enkele katholieke man van
achttien jaar als lid uitgesloten. De leden moesten binnen deze
organisatie hun belangen behartigen, maar dienden daarbij een beroep te
doen op de medewerking van de hogere standen. Een raad van geestelijken
moest in elk geval toezicht houden en de kas beheren.&lt;/p&gt;
&lt;p&gt;Naast de Volksbond ontwikkelden zich de katholieke vakorganisaties
onder leiding van het R.K. Werkliedenverbond. De komst van deze
vakverenigingen in Holland moest de bisschop wel toelaten. Hij wilde
echter dat ieder lid van een vakbond ingeschreven werd in de Volksbond.
Toen de Nederlandse bisschoppen in 1916 een eenheid probeerden te
vinden binnen de arbeidersbeweging nam Callier de conceptie van de
stands- en vakorganisatie over (Limburgse school. Dr. H.A. Poels). De
Haarlemse bisschop dacht op deze wijze de Volksbond voortaan als
standsorganisatie te kunnen laten voortbestaan. Dit mandement van 1916
herstelde weliswaar de vrede op het terrein van de katholieke
arbeidersbeweging, maar het kwam te laat voor het redden van de
standsorganisatie. Heden ten dage is men van mening dat de al te grote
klerikale bemoeienis vanuit het bisdom Haarlem met de katholieke
arbeidersverenigingen de katholieke arbeiders al te passief heeft
gemaakt.&lt;/p&gt;
&lt;p&gt;Ondanks duidelijke aanwijsbare zwakke punten in zijn beleid, is
Callier een van de grote bisschoppen van Haarlem geweest. Door zijn
houding in verschillende kwesties doorbrak hij nogal vaak de eenheid
binnen het episcopaat. Omdat deze zaken toen onmiddellijk in de
openbaarheid kwamen, had deze verdeeldheid geen verdere gevolgen voor
het leven en werken van de Rooms-Katholieke Kerk in Nederland dan
alleen voorbijgaande moeilijkheden.&lt;/p&gt;
&lt;p&gt;
  &lt;a href='agedeelte'&gt;A: &lt;/a&gt;Priv&amp;eacute;-archief-Callier in Archief bisdom
Haarlem.&lt;/p&gt;
&lt;p&gt;
  &lt;a href='pgedeelte'&gt;P: &lt;/a&gt;Behalve enkele artikelen in het tijdschrift 
&lt;em&gt;De Katholiek&lt;/em&gt;

is er weinig van zijn hand verschenen.&lt;/p&gt;
&lt;p&gt;
  &lt;a href='lgedeelte'&gt;L: &lt;/a&gt;
  &lt;em&gt;De statuten van het katholieke juvenaat bisdom Haarlem&lt;/em&gt;

(Haarlem, 1906); N.H.M. van Reijsen, 
&lt;em&gt;Leiddraad voor het oprichten en inrichten van jongens-patronaten met
een verzameling reglementen...&lt;/em&gt;

(Rotterdam, 1917); 
&lt;em&gt;Jaarboek der R.K. Universiteit te Nijmegen 1927-1928,&lt;/em&gt;

298-299; P.J.M. Aalberse, in 
&lt;em&gt;Katholiek Sociaal Weekblad&lt;/em&gt;

27(1928) 277; 
&lt;em&gt;Eigen Haard&lt;/em&gt;

54 (1928) 337; P.G. Groenen, in 
&lt;em&gt;Annuarium der Roomsch-Katholieke Studenten in Nederland&lt;/em&gt;

27 (1929) 128-130; L.J. Rogier, 'Op- en neergang van het
integralisme', in 
&lt;em&gt;Archief voor de geschiedenis van de katholieke kerk in Nederland&lt;/em&gt;

12 (1970) 257-357. Herdr. in L.J. Rogier, 
&lt;em&gt;Herdenken en herzien&lt;/em&gt;

(Bilthoven, 1974) 29-131; P.J. Conijn en G.S. Hoogewoud, '75 jaar
St.Bavo', in 
&lt;em&gt;Jaarboek Haerlem 1972,&lt;/em&gt;

53-90; B. Voets, 
&lt;em&gt;Bewaar het toevertrouwde pand. Het verhaal van het bisdom
Haarlem&lt;/em&gt;

(Haarlem, 1981) passim.&lt;/p&gt;


&lt;a href=&amp;quot;igedeelte&amp;quot;&gt;I: &lt;/a&gt;
Katholiek Documentatie Centrum te Nijmegen, afb. 2a20013.&lt;/p&gt;



&lt;p&gt;B. Voets&lt;/p&gt; 
&lt;dtml-var bwn_footer&gt;</text>
  </biography>
</biodes>

