<biodes version="1.0">
  <fileDesc>
    <title>Wisselink, Jan (1892-1978)</title>
    <ref target="http://resources.huygens.knaw.nl/bwn1880-2000/lemmata/bwn4/wisselink"/>
    <publisher>
      <name>Biografisch Woordenboek van Nederland:1880-2000</name>
      <ref target="http://resources.huygens.knaw.nl/bwn1880-2000"/>
    </publisher>
  </fileDesc>
  <person>
    <idno type="id">wisselink</idno>
    <persName><name type="geslachtsnaam">Wisselink</name>, Jan</persName>
    <sex value="1"/>
    <event type="birth" when="1892"/>
    <event type="death" when="1978"/>
    <state type="occupation">ondernemer</state>
    <state type="occupation">econoom</state>
  </person>
  <biography>
    <text>&lt;dtml-var bwn_header&gt;
 &lt;p class='genealogie'&gt;
  &lt;strong&gt;Wisselink, Jan&lt;/strong&gt;, ondernemer en econoom (Haaksbergen (O.) 17-4-1892 - Voorburg 20-12-1978). Zoon van Jan Herman Wisselink, textielfabrikant, en Hendrika
  Companjen. Gehuwd op 4-4-1977 met Maria Johanna van Noppen. Uit
  dit huwelijk werden geen kinderen geboren.
  

  

  
  &lt;/p&gt;
&lt;p&gt;Jan Wisselink was de zoon van een textielfabrikant en
    groeide op in de nabijheid van de fabriek. Hij verklaarde later
    zijn ingeboren belangstelling voor in het bijzonder de praktijk
    van het economisch leven uit het feit dat zijn 'wieg had
    gestaan tussen bewegende machines'. Na de lagere school bezocht
    Jan de rijks HBS in Alkmaar en de Nederlandsche School voor
    Nijverheid en Handel te Enschede, om zijn opleiding af te
    sluiten met een jaar studie en praktijk in Lancashire: de
    gebruikelijke aanloop voor de carri&amp;egrave;re van jongelui uit
    zijn milieu.&lt;/p&gt;
&lt;p&gt;Gedurende de Eerste Wereldoorlog was Wisselink in militaire
    dienst, die hij als reserve-kapitein verliet. Vervolgens
    studeerde hij sinds 1918 aan de Nederlandsche
    Handels-Hoogeschool te Rotterdam. Na een semester aan
    Amerikaanse universiteiten en werkzaamheden in een Nederlandse
    textielonderneming be&amp;euml;indigde hij zijn studie op 6
    november 1924 met het doctoraal examen in de economie. Naast de
    functies die Wisselink vervolgens in verschillende
    textielbedrijven bekleedde, vond hij tijd voor het schrijven
    van zijn dissertatie over 
    &lt;em&gt;De vestigingsfactoren der katoenindustrie in de Vereenigde
    Staten van Noord-Amerika&lt;/em&gt;

    . Op 14 maart 1928 promoveerde hij hierop met lof in Rotterdam
    bij prof. W.E. Boerman.&lt;/p&gt;
&lt;p&gt;Inmiddels waren vanuit Twente, op initiatief van J.B.
    Blijdenstein W.Jzn. en J. Gelderman, plannen ontwikkeld om de
    economische wetenschap en de praktijk van de katoenindustrie
    nader tot elkaar te brengen. Na een lange voorbereiding van
    studies en onderhandelingen vond in 1930 de oprichting plaats
    van het Economisch Instituut voor de Textielindustrie (EIT) met
    als doel het bevorderen van zowel het hoger onderwijs in de
    economie als de bestudering van economische vraagstukken, het
    verrichten van onderzoek en het verzamelen en uitwerken van
    gegevens, alle van belang voor de textielindustrie. Het EIT
    werd gevestigd aan de Nederlandsche Handels-Hoogeschool te
    Rotterdam, en Wisselink werd daarvan de directeur. In 1931
    volgde hierop aansluitend zijn benoeming tot bijzonder
    hoogleraar in de toegepaste economie en bedrijfsleer,
    inzonderheid betreffende de textielindustrie. Zo was voor
    Wisselink een strategische uitgangsstelling geschapen voor zijn
    vele activiteiten, zowel op het gebied van onderzoek als van
    onderwijs. De bijzondere leerstoel werd in 1938 omgezet in een
    gewoon professoraat, en sindsdien trad Wisselink 22 jaar lang
    op als het wetenschappelijk geweten en stimulator tot
    vernieuwing van de textielindustrie in het algemeen en de
    katoenindustrie in het bijzonder.&lt;/p&gt;
&lt;p&gt;Reeds in 1932 publiceerde Wisselink een rapport over 
    &lt;em&gt;Uniforme verkoopsvoorwaarden op rationeelen grondslag voor
    de Nederlandsche katoenindustrie&lt;/em&gt;

    , dat leidde tot de oprichting van een conditiekartel: de
    Nederlandsche Textiel Conventie. Onder invloed van de
    economische crisis van de jaren dertig bestond er namelijk een
    grote verwarring op het gebied van verkoopsvoorwaarden op de
    binnenlandse markt, en dit vroeg om sanering. Een andere
    kwestie die Wisselinks bijzondere aandacht had, was de
    mogelijke vestiging van een katoenindustrie in
    Nederlands-Indi&amp;euml; als dam tegen de toenemende Japanse
    concurrentie. Dit leidde in 1936 tot de oprichting van de NV
    Java Textiel Maatschappij, waarover hij aanvankelijk de
    dagelijkse leiding voerde. Twee jaar later publiceerde
    Wisselink het 
    &lt;em&gt;Tweede rationalisatierapport voor de Nederlandsche
    katoenindustrie&lt;/em&gt;

    , waarin hij pleitte voor de voortzetting - naast het
    conditiekartel - van de verkregen samenwerking. Hij was er toen
    reeds van overtuigd dat een te grote omvang van de
    produktiecapaciteit van deze industrietak inkrimping door
    samenwerking noodzakelijk maakte. In de vooroorlogse jaren
    vonden Wisselinks pleitredenen echter nauwelijks gehoor, te
    minder daar kort na de verschijning van zijn rapport de
    economische situatie verbeterde en men de noodzaak van
    ingrijpende maatregelen niet inzag.&lt;/p&gt;
&lt;p&gt;In deze vooroorlogse jaren was Wisselink ook op
    internationaal terrein werkzaam als afgevaardigde naar de
    Economische Conferentie in Londen en als regeringsgedelegeerde
    naar de Internationale Arbeidsconferentie te Washington, beide
    in 1936. De hieruit voortvloeiende contacten wist hij
    vruchtbaar te maken voor zijn beide Rotterdamse functies.
    Tijdens de Duitse bezetting was Wisselink nauw betrokken -
    onder andere als voorzitter van het zogeheten
    Textieldirectorium - bij de voorbereiding en uitvoering van
    maatregelen voor de grondstoffenvoorziening en de
    textieldistributie.&lt;/p&gt;
&lt;p&gt;Na de bevrijding ontplooide Wisselink nationaal en
    internationaal velerlei activiteit, alle gericht op het
    voortduren van de grondstoffenvoorziening en de gezondmaking
    van in het bijzonder de Nederlandse textielindustrie.
    Consequent bezag Wisselink daarbij deze industrietak als een
    verticaal geleed geheel. Lidmaatschappen van de International
    Cotton Advisory Committee en van het hoofdbestuur van de
    International Federation of Master Cotton Spinners and
    Manufacturers' Associations boden hem daartoe onder meer de
    gelegenheid. Zijn grote kennis van de internationale
    katoenproduktie en -verwerking bracht hem ertoe in toenemende
    mate de aandacht te vestigen op de noodzaak het
    produktieapparaat van de Westeuropese katoenindustrie in te
    krimpen. In 1960 ging Wisselink met emeritaat, maar ook daarna
    bleef hij adviserend werkzaam.&lt;/p&gt;
&lt;p&gt;Vrijwel alle vormen van samenwerking in de Nederlandse
    katoenindustrie vinden hun oorsprong in door Wisselink
    geschreven of gesproken woorden. Vooral zijn kleurrijke taal
    met sprekende voorbeelden, alsmede zijn dynamische
    persoonlijkheid deden zijn opvattingen allengs ingang vinden.
    Hij vond daarbij tegenover zich een wereld waarin vooral de
    oudere generatie traditioneel afkerig was van aansluiting bij
    medefabrikanten en die nog lange tijd geloofde in het principe
    van 'baas in eigen huis' in engere zin. Het feit dat
    uiteindelijk toch door structurele ontwikkelingen slechts een
    klein gedeelte van de Nederlandse textielindustrie de jaren
    zestig en zeventig van deze eeuw overleefde, doet niets af aan
    de betekenis van Wisselink voor deze bedrijfstak. Met recht
    noemde men hem de 'textielprofessor', die erin slaagde zijn
    theoretische inzichten om te zetten in een soms te laat
    aanvaarde toepassing in de praktijk.&lt;/p&gt;
&lt;p&gt;
  &lt;a href='pgedeelte'&gt;P: &lt;/a&gt;Bibliografie tot en met 1960 in de onder L genoemde 
    &lt;em&gt;Opstellenbundel...&lt;/em&gt;

    , 269-273.&lt;/p&gt;
&lt;p&gt;
  &lt;a href='lgedeelte'&gt;L: &lt;/a&gt;Th.A. van der Spil, 'Prof.dr. J. Wisselink: zijn
  leven, zijn werk', in 
  &lt;em&gt;Opstellenbundel ter huldiging van prof.dr. J. Wisselink...&lt;/em&gt;

  (Haarlem [1960]) 170-194; 
  &lt;em&gt;Twentsche Courant&lt;/em&gt;

  , 21-12-1978.&lt;/p&gt;
&lt;p&gt;A.L. van Schelven&lt;/p&gt; 
&lt;dtml-var bwn_footer&gt;</text>
  </biography>
</biodes>

