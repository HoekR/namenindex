<biodes version="1.0">
  <fileDesc>
    <title>Knuttel, Willem Pieter Cornelis (1854-1921)</title>
    <ref target="http://resources.huygens.knaw.nl/bwn1880-2000/lemmata/bwn1/knuttel"/>
    <publisher>
      <name>Biografisch Woordenboek van Nederland:1880-2000</name>
      <ref target="http://resources.huygens.knaw.nl/bwn1880-2000"/>
    </publisher>
  </fileDesc>
  <person>
    <idno type="id">knuttel</idno>
    <persName><name type="geslachtsnaam">Knuttel</name>, Willem Pieter Cornelis</persName>
    <sex value="1"/>
    <event type="birth" when="1854"/>
    <event type="death" when="1921"/>
    <state type="occupation">kerkhistoricus</state>
    <state type="occupation">bibliothecaris</state>
  </person>
  <biography>
    <text>&lt;dtml-var bwn_header&gt;
 &lt;p class='genealogie'&gt;
  &lt;strong&gt;Knuttel, Willem Pieter Cornelis&lt;/strong&gt;, kerkhistoricus en bibliothecaris (Maassluis 29-1-1854 - Den Haag 13-3-1921).

Zoon van de predikant Daniel Pieterszoon Knuttel, en Elisabeth Cornelia
Fabius. Hij was op 19-4-1883 gehuwd met Johanna Christina Frederika
Elisabeth Fabius. Uit dit huwelijk werden 3 dochters en 3 zoons
geboren.





&lt;/p&gt;
&lt;p&gt;Na in Amsterdam de Latijnse school en het gymnasium te hebben
doorlopen debuteerde Knuttel in 1871 als student in de theologie te
Leiden. Zijn voorkeur ging daarbij uit naar de kerkgeschiedenis, zoals
bleek uit de dissertatie waar hij in 1877 op promoveerde. 
&lt;em&gt;Geschiedenis en kritiek der hedendaagsche oud-katholieke beweging in
Duitschland van juli 1870 tot mei 1877&lt;/em&gt;

(Leiden, 1877). In dit typisch negentiende-eeuwse proefschrift,
degelijk maar wat smal van opzet, kwam de schrijver op voor het goed
recht der oud-katholieken in hun verzet tegen de paus.&lt;/p&gt;
&lt;p&gt;Intussen had zich reeds het begin van een toenemende doofheid
geopenbaard, die hem niet alleen ongeschikt maakte voor het ambt van
predikant, maar die hem vooral in later jaren ook ernstig in zijn
levensvreugde zou belemmeren. In april 1877 werd de jonge doctor
aangesteld als tijdelijk ambtenaar aan de Koninklijke Bibliotheek, de
instelling waar hij de rest van zijn leven werkzaam zou blijven. Enig
wantrouwen van de toenmalige bibliothecaris, dr. M.F.A.G. Campbell,
jegens de 'gedeserteerde theoloog' wist hij al spoedig te
overwinnen. Door zijn nauwgezetheid en omvattende boekenkennis was
Knuttel bij uitstek geschikt voor het vak dat hij gekozen had. Dat kwam
ook tot uiting in zijn benoeming tot onderbibliothecaris in 1890.&lt;/p&gt;
&lt;p&gt;Zijn voornaamste ambtelijke bezigheid vond hij in de beschrijving
van de verzameling pamfletten in de bibliotheek. De grondslag voor deze
verzameling vormde de zogenoemde Bibliotheca Duncaniana, die met de
overige collecties van stadhouder Willem V in 1795 aan de staat waren
gekomen. In 1889 verscheen het eerste deel van de 
&lt;em&gt;Catalogus van de pamflettenverzameling berustende in de Koninklijke
Bibliotheek,&lt;/em&gt;

in 1916 kon het zevende, laatste deel verschijnen, alsmede een
supplementdeel, terwijl in 1920 een registerdeel de catalogus
voltooide. In 1979 staat te verschijnen een fotomechanische herdruk met
bijgeschreven aanvullingen en correcties. Hoewel Knuttel in Tiele, Van
der Wulp en Petit enkele eminente voorgangers had, is zijn catalogus,
waarin een 32.000 pamfletten zijn beschreven, toch een werk dat
bewondering afdwingt en dat tot op heden zijn waarde als naslagwerk ten
volle behouden heeft.&lt;/p&gt;
&lt;p&gt;Als man van wetenschap heeft Knuttel zijn eerste liefde, de
kerkgeschiedenis, nooit verloochend. Daar legt o.a. een serie
tijdschriftartikelen getuigenis van af. Soms gaven ontdekkingen bij het
beschrijven van pamfletten aanleiding tot afzonderlijke studies, zoals
bij voorbeeld het boek over 
&lt;em&gt;Balthasar Bekker, de bestrijder van het bijgeloof&lt;/em&gt;

('s-Gravenhage, 1906). Van zijn bijdragen op bibliografisch terrein
moge hier nog genoemd worden zijn beredeneerde catalogus van 
&lt;em&gt;Verboden boeken in de Republiek der Vereenigde Nederlanden&lt;/em&gt;

('s-Gravenhage, 1914).&lt;/p&gt;
&lt;p&gt;Wegens zijn slechte gezondheidstoestand kreeg hij op eigen verzoek
per 31-12-1920 eervol ontslag. Enkele maanden daarna volgde zijn
overlijden. Hoewel hij een tijdlang voorzitter is geweest van het
Haagse Historisch Gezelschap en jarenlang in de redactie van 
&lt;em&gt;De Nederlandsche Spectator&lt;/em&gt;

heeft gezeten, is Knuttel toch nooit erg naar buiten getreden. Zijn
toenemende doofheid zal hieraan mede schuldig zijn geweest, en zal
bovendien zowel een hoogleraarschap in de kerkgeschiedenis als het
bibliothecarisschap van de Koninklijke Bibliotheek, dat hem tweemaal
ontging, in de weg hebben gestaan. Een zekere verbittering over deze
mislukte kansen was in zijn latere levensjaren het onontkoombaar
gevolg.&lt;/p&gt;
&lt;p&gt;
  &lt;a href='pgedeelte'&gt;P: &lt;/a&gt;Zie de bibliografie&amp;euml;n in de hierna te noemen levensberichten
van Blok en in het 
&lt;em&gt;Biographisch woordenboek van protestantsche godgeleerden in
Nederland.&lt;/em&gt;
&lt;/p&gt;
&lt;p&gt;
  &lt;a href='lgedeelte'&gt;L: &lt;/a&gt;
  &lt;em&gt;Bibliotheekleven 6&lt;/em&gt;

(1921) 128; 
&lt;em&gt;Het Boek&lt;/em&gt;

10 (1921) 27-29; P.J. Blok, in 
&lt;em&gt;Handelingen van de Maatschappij der Ned. Letterkunde te Leiden en
Levensberichten harer afgestorven medeleden
1921-1922.Levensberichten&lt;/em&gt;

17-23; L. Brummel, 
&lt;em&gt;Geschiedenis der Koninklijke Bibliotheek&lt;/em&gt;

(Leiden, 1939) 175-185; 
&lt;em&gt;Biographisch woordenboek van protestantsche godgeleerden in
Nederland,&lt;/em&gt;

Onder red. van J.P. de Bie en J. Loosjes (Amsterdam, 1943) V,
66-69.&lt;/p&gt;
&lt;p&gt;H. van der Hoeven&lt;/p&gt; 
&lt;dtml-var bwn_footer&gt;</text>
  </biography>
</biodes>

