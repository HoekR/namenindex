<biodes version="1.0">
  <fileDesc>
    <title>Vogel, Louis Albert (1874-1933)</title>
    <ref target="http://resources.huygens.knaw.nl/bwn1880-2000/lemmata/bwn5/vogel"/>
    <publisher>
      <name>Biografisch Woordenboek van Nederland:1880-2000</name>
      <ref target="http://resources.huygens.knaw.nl/bwn1880-2000"/>
    </publisher>
  </fileDesc>
  <person>
    <idno type="id">vogel</idno>
    <persName><name type="geslachtsnaam">Vogel</name>, Louis Albert</persName>
    <sex value="1"/>
    <event type="birth" when="1874"/>
    <event type="death" when="1933"/>
    <state type="occupation">acteur</state>
    <state type="occupation">publicist</state>
  </person>
  <biography>
    <graphic url="http://resources.huygens.knaw.nl/bwn1880-2000/lemmata/bwn5/images/images/VOGELSR.jpg"/>
    <text>&lt;dtml-var bwn_header&gt;
 &lt;p class='genealogie'&gt;
  &lt;strong&gt;Vogel, Louis Albert&lt;/strong&gt;, (door naamstoevoeging bij KB d.d. 18-2-1933 nr. 30 gewijzigd in
  &lt;b&gt;Anthing Vogel&lt;/b&gt;; bekend onder de naam 
  &lt;b&gt;Albert Vogel sr.&lt;/b&gt;), voordrachtskunstenaar en publicist (Bergen op Zoom 18-6-1874 - 's-Gravenhage 8-11-1933). 
Zoon van Johan Amelius Karel Henderik Willem Vogel, kolonel der
  infanterie, en Pauline Sophie Sassen. Gehuwd op 14-4-1904 met
  Anna Maria Geertruida de Lorm (1881-1967). Dit huwelijk bleef
  kinderloos. Na echtscheiding (10-5-1916) gehuwd op 1-8-1916 met
  Ellen Buwalda (bekend onder de naam Ellen Vareno) (1890-1985),
  voordrachtskunstenares. Uit dit huwelijk werden 1 zoon en 2
  dochters geboren.
  

  
&lt;img src=&amp;quot;images/VOGELSR.jpg&amp;quot; align=&amp;quot;right&amp;quot; BORDER=&amp;quot;0&amp;quot; alt=&amp;quot;afbeelding van Vogel, Louis Albert&amp;quot; class=&amp;quot;bwnimg&amp;quot;&gt;
  

  
  &lt;/p&gt;
&lt;p&gt;Albert Vogel stamde uit een Duits geslacht van notabelen en
    militairen. Hij erfde zijn artistieke aanleg, naar eigen
    zeggen, van zijn moeder, een telg uit een fijnzinnige,
    aanzienlijke, Zuid-Limburgse familie. Getrouw aan de
    familietraditie gingen Albert en zijn vier - oudere - broers
    allemaal in het leger. Al op de HBS in Haarlem (1887-1891) had
    zich bij hem een talent tot declameren geopenbaard, en tijdens
    zijn officiersopleiding aan de Hoofdcursus te Kampen bekwaamde
    Albert zich bij wijze van liefhebberij in de voordrachts- en
    toneelspeelkunst. Zijn idool was de grote romantische acteur
    Louis Bouwmeester. Aan het einde van de 19de eeuw was het
    echter uitgesloten dat een jongeman van goeden huize
    professioneel aan het toneel zou gaan, en in 1900 werd Vogel
    be&amp;euml;digd tot eerste luitenant bij het vierde Regiment
    Infanterie. Spoedig kreeg hij een plaats in het prestigieuze
    Haagse Garderegiment Grenadiers en Jagers, waar zijn vader in
    de jaren negentig commandant van was geweest.&lt;/p&gt;
&lt;p&gt;Toch kroop het bloed waar het niet gaan kon. Na in 1899 een
    voorstelling van 
    &lt;em&gt;Starkadd&lt;/em&gt;

    van de Vlaming Alfred Hegenscheidt, met Louis Bouwmeester in de
    hoofdrol, te hebben gezien begon Vogel zich serieus toe te
    leggen op de voordrachtskunst. In 1899 trad hij voor het eerst
    op in het openbaar voor een afdeling van de Maatschappij tot
    Nut van 't Algemeen met een po&amp;euml;zieprogramma, dat onder
    andere gedichten van Louis Couperus bevatte. Uit hoofde van
    zijn functie als officier presenteerde hij zich nadrukkelijk
    als 'dilettant-voordrachtskunstenaar'.&lt;/p&gt;
&lt;p&gt;Dit was het begin van een merkwaardig dubbelleven. Gedurende
    de eerstvolgende zes jaar stond luitenant Vogel overdag streng
    in militair gelid, terwijl hij 's avonds de landelijke
    culturele gezelligheidsverenigingen afreisde om proeve te geven
    van zijn ware hartstocht: de voordrachtskunst. Vogel had een
    buigzame, donkere stem, waarmee hij beurtelings kon bulderen,
    fluisteren of flemen. De criticus Johan de Meester sr.
    karakteriseerde zijn kunst eens als 'teekenen met geluid'.
    Voorlopig legde Vogel zich toe op solovoordrachten van hele
    'versdrama's', zoals Sophocles' 
    &lt;em&gt;Koning Oedipus&lt;/em&gt;

    of 
    &lt;em&gt;Antigone,&lt;/em&gt;

    Byrons 
    &lt;em&gt;Manfred,&lt;/em&gt;

    het gedicht 
    &lt;em&gt;Loki&lt;/em&gt;

    - een omwerking van 
    &lt;em&gt;Godenschemering&lt;/em&gt;

    , dat Marcellus Emants speciaal voor Vogel had vervaardigd - of
    Shakespeare's 
    &lt;em&gt;Coriolanus.&lt;/em&gt;

    En toch noemde deze geboren artiest zichzelf consequent een
    'amateur'.&lt;/p&gt;
&lt;p&gt;De ommekeer kwam in 1906. In oktober van dat jaar werd Vogel
    uitgenodigd deel te nemen aan de herdenking van de
    honderdvijftigste geboortedag van de dichter Willem Bilderdijk.
    Hij trad op in een bont programma van muziek, toneel- en
    voordrachtskunst, samen met de acteurs Louis Bouwmeester en
    Eduard Verkade. Deze ervaring bracht hem ertoe zich terug te
    trekken uit de actieve dienst om professioneel
    voordrachtskunstenaar te worden. Voortaan was hij
    reserve-officier.&lt;/p&gt;
&lt;p&gt;Vogel, inmiddels getrouwd met Annie de Lorm - een huwelijk
    dat voor beide partijen een vergissing bleek en dat na enige
    jaren uiteenviel -, vertrok in januari 1907 met zijn vrouw voor
    een tournee van anderhalf jaar naar Nederlands-Indi&amp;euml;,
    China en Japan. Hij trad daar op voor de Nederlandse en Duitse
    kolonies. Uit bewondering voor het theater in het
    laatstgenoemde land schreef hij 
    &lt;em&gt;Het Japansch Tooneel&lt;/em&gt;

    (1911). Hij had een groot gemak met de pen, en van nu af aan
    zou hij geregeld bijdragen leveren aan verschillende kranten en
    tijdschriften, zoals 
    &lt;em&gt;Het Vaderland&lt;/em&gt;, 
    &lt;em&gt;Nieuwe Rotterdamsche Courant&lt;/em&gt;, 
    &lt;em&gt;Het Masker&lt;/em&gt; en &lt;em&gt;De Tooneelgids&lt;/em&gt;.
Nu Vogel ontdekt had ook in andere talen te kunnen optreden,
    kreeg hij voor het eerst behoefte aan professionele
    begeleiding. Gedurende de laatste drie maanden van het jaar
    1908 vestigde hij zich daarom in Berlijn, waar hij studeerde
    aan de school van regisseur Max Reinhardt. Evenals Royaards en
    Verkade v&amp;oacute;&amp;oacute;r hem kreeg Vogel hier les van de
    romantische declamator Alexander Strakosch.&lt;/p&gt;
&lt;p&gt;In Berlijn maakte Vogel kennis met het melodrama in de
    oorspronkelijke zin van muziekdeclamatorium, en in 1910 en 1911
    trad hij op met orkesten in Nederland en Belgi&amp;euml; met een
    programma van Duitse balladen, zoals melodrama's hier werden
    genoemd. Speciaal zijn weergave van 
    &lt;em&gt;Das Hexenlied&lt;/em&gt;

    van de dichter Ernst von Wildenbruch op muziek van Max
    Schillings kon op bijval rekenen. Daarnaast schreven auteurs
    als Carry van Bruggen, Johan de Meester sr. en Jan Fabricius
    monologen voor hem. Ten slotte begon Vogel zich steeds meer te
    interesseren voor de klassieke welsprekendheid en verdiepte hij
    zich in de theoretische tractaten op dit gebied. Hij was
    vastbesloten alle mogelijke aspecten van het voordragen - het
    vijfde en laatste onderdeel van de retorica - te leren kennen
    en onder de knie te krijgen.&lt;/p&gt;
&lt;p&gt;Van 1912 tot 1914 maakte Vogel een tournee 'de wereld om'.
    Via Roemeni&amp;euml; en Egypte reisde hij naar
    Nederlands-Indi&amp;euml;, China, Japan, de Verenigde Staten en de
    Nederlandse koloni&amp;euml;n in de West. In New York ontmoette hij
    Charles Leonard van Noppen, die Vondels 
    &lt;em&gt;Lucifer&lt;/em&gt;

    in het Engels had vertaald. Nog voor hij het in het Nederlands
    had ingestudeerd, reciteerde Vogel dit stuk voor de Amerikaanse
    president Woodrow Wilson. Zijn optreden in Suriname was zo'n
    groot succes dat toen hij Paramaribo verliet, de hele stad
    ge&amp;iuml;llumineerd werd en er te zijner ere een fakkeloptocht
    plaatshad.&lt;/p&gt;
&lt;p&gt;Vrijwel direct na terugkomst in Nederland brak de Eerste
    Wereldoorlog uit. Vogel werd als reserve-officier onmiddellijk
    gemobiliseerd en eerst in Utrecht, later in de provincie
    Groningen gelegerd. Nu kon hij zijn capaciteiten als redenaar
    uitleven in toespraken tot de troepen. Tien jaar later zou een
    dergelijke militaire rede, tezamen met een aantal beroemde
    toespraken uit de toneelliteratuur op grammofoonplaten worden
    vastgelegd. In deze periode begon hij ook weer te schrijven.
    Het militaire standaardwerk, '
    &lt;em&gt;Je maintiendrai'. Een boek voor leger en volk&lt;/em&gt;

    werd in 1917 gepubliceerd, 
    &lt;em&gt;Voordrachtskunst. Theoretische en practische
    beschouwingen&lt;/em&gt;

    in 1919. Tijdens de oorlog ontmoette Vogel bij vrienden in Den
    Haag de zestien jaar jongere Ellen Buwalda, zelf een begaafd
    voordrachtskunstenares, die optrad onder de naam Ellen Vareno.
    Hij bood onmiddellijk aan haar les te geven om haar talent
    verder te ontwikkelen. Deze kennismaking werd voor hem
    aanleiding zich officieel van zijn eerste vrouw te laten
    scheiden. Nog voor hun huwelijk gaven Vogel en Vareno samen
    voordrachtsavonden in het hele land.&lt;/p&gt;
&lt;p&gt;In 1920 werd Vogel eindelijk van zijn militaire plichten
    ontheven en kon hij zich weer volledig wijden aan zijn kunst.
    Hij richtte 'Het Klassiek Tooneel' op, een
    openluchttoneelgezelschap waarmee hij klassieke meesterwerken
    opvoerde. Hier presenteerde hij zich als acteur en regisseur.
    Het gezelschap ging in de zomer van 1920 van start met een
    voorstelling van 
    &lt;em&gt;Starkadd&lt;/em&gt;

    met Vogel in de titelrol. Dit werd gevolgd door 
    &lt;em&gt;Het offer van Abraham,&lt;/em&gt;

    een stuk van een onbekende Griekse auteur uit de 16de eeuw -
    een wereldpremi&amp;egrave;re - en 
    &lt;em&gt;Brittannicus&lt;/em&gt;

    van Jean Racine.&lt;/p&gt;
&lt;p&gt;Naar aanleiding van zijn publicaties werd Vogel in 1920
    benoemd tot privaatdocent in de welsprekendheid aan de
    rijksuniversiteiten van Leiden en Utrecht. Het gezin Vogel
    verhuisde van Arnhem naar Den Haag, waar het zijn intrek nam in
    een statig huis aan de Frankenslag. In 1926 richtte Vogel de
    Maatschappij tot Bevordering van Woordkunst op, die haar
    doelstelling trachtte te verwezenlijken door middel van
    onderwijs, publicaties en wedstrijden in welsprekendheid voor
    de jeugd. De kroon op Vogels levenswerk werd gevormd door zijn
    boek 
    &lt;em&gt;Rhetorica. Basis der welsprekendheid&lt;/em&gt;, een handleiding gemodelleerd op de klassieke tractaten over
    dit onderwerp, dat in 1931 verscheen.&lt;/p&gt;
&lt;p&gt;In februari 1933 liet Vogel, uit eerbied voor zijn
    pleeg-overgrootvader - generaal C.H.W. Anthing - de naam
    Anthing toevoegen aan zijn geslachtsnaam. Negen maanden later
    overleed hij plotseling aan een hartaanval. Albert Vogel sr.
    heeft zijn leven gewijd aan zijn passie: de magie van het
    gesproken woord. Daarin was hij in onze cultuurwereld een
    zeldzame verschijning. Misschien kan hij het beste worden
    getypeerd als 'de laatste redenaar'.&lt;/p&gt;
&lt;p&gt;
  &lt;a href='agedeelte'&gt;A: &lt;/a&gt;Archief-Albert Vogel sr. in het
  familiearchief-(Anthing) Vogel in het Haags Gemeentearchief; een
  album met veertien 78-toeren grammofoonplaten in het Theater
  Instituut Nederland te Amsterdam.&lt;/p&gt;
&lt;p&gt;
  &lt;a href='pgedeelte'&gt;P: &lt;/a&gt;
  Behalve in de tekst genoemde publicaties en de in het onder
    L genoemde levensbericht van Schepp vermelde 'Geschriften'
    o.a.: 'Vondel in Duitschland', in 
    &lt;em&gt;De Toneelgids&lt;/em&gt;

    8 (1923) 186-188; 'Louis Frederik Johannes Bouwmeester ...', in
    
    &lt;em&gt;De Maasbode&lt;/em&gt;, 12-5-1925 (av.); 'Dr Ludwig W&amp;uuml;llner, bij zijn
    zeventigste verjaardag', in 
    &lt;em&gt;Nieuwe Rotterdamsche Courant,&lt;/em&gt;

    18-8-1928.
&lt;/p&gt;
&lt;p&gt;
  &lt;a href='lgedeelte'&gt;L: &lt;/a&gt;H. de Boer, 
  &lt;em&gt;Albert Vogel. Romantische voordrachtskunst&lt;/em&gt;

  (Rotterdam 1907); 
  &lt;em&gt;Onze Tooneelspelers. Portretten en biografie&amp;euml;n&lt;/em&gt;

  (Rotterdam [1912]) 164-166; Herman Poort, 'Voordrachtkunst', in 
  &lt;em&gt;Gedenkboek 1898-1923...&lt;/em&gt;

  Onder red. van W.G. de Bas (Voorschoten 1923) 976-978; 
  &lt;em&gt;Albert Vogel Gedenkboek (1899-1924)&lt;/em&gt;

  ('s-Gravenhage 1924); C.L. Schepp, in 
  &lt;em&gt;Handelingen en levensberichten van de Maatschappij der
  Nederlandse Letterkunde te Leiden 1933-1934&lt;/em&gt;

  (Leiden 1934) 124-132; Caroline de Westenholz, '2 en 3 oktober
  1906. Albert Vogel sr breekt door als voordrachtskunstenaar op de
  Bilderdijkherdenking', in 
  &lt;em&gt;Een theatergeschiedenis der Nederlanden. Tien eeuwen drama en
  theater in Nederland en Vlaanderen.&lt;/em&gt;

  Onder hoofdred. van R.L. Erenstein (Amsterdam 1996) 546-551;
  idem, 'Amy Grothe-Twiss, Albert Vogel sr en het openluchttheater
  in Nederland', in 
  &lt;em&gt;Eigen Perk&lt;/em&gt;

  19 (1999) 115-122.&lt;/p&gt;


&lt;p&gt;
&lt;a href=&amp;quot;igedeelte&amp;quot;&gt;I: &lt;/a&gt;&lt;em&gt;Een theatergeschiedenis der Nederlanden. Tien eeuwen drama en
  theater in Nederland en Vlaanderen.&lt;/em&gt;

  Onder hoofdred. van R.L. Erenstein (Amsterdam 1996) 547 [Foto: Collectie C. de Westenholz].&lt;/p&gt;



&lt;p&gt;Caroline de Westenholz&lt;/p&gt; 
&lt;dtml-var bwn_footer&gt;</text>
  </biography>
</biodes>

