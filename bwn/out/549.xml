<biodes version="1.0">
  <fileDesc>
    <title>Frenkel [sr.], Theodorus Maurits (1871-1956)</title>
    <ref target="http://resources.huygens.knaw.nl/bwn1880-2000/lemmata/bwn2/frenkel"/>
    <publisher>
      <name>Biografisch Woordenboek van Nederland:1880-2000</name>
      <ref target="http://resources.huygens.knaw.nl/bwn1880-2000"/>
    </publisher>
  </fileDesc>
  <person>
    <idno type="id">frenkel_2</idno>
    <persName><name type="geslachtsnaam">Frenkel [sr.]</name>, Theodorus Maurits</persName>
    <sex value="1"/>
    <event type="birth" when="1871"/>
    <event type="death" when="1956"/>
    <state type="occupation">acteur</state>
    <state type="occupation">filmer</state>
  </person>
  <biography>
    <graphic url="http://resources.huygens.knaw.nl/bwn1880-2000/lemmata/bwn2/images/images/FRENKELTM.jpg"/>
    <text>&lt;dtml-var bwn_header&gt;
 &lt;p class='genealogie'&gt;
  &lt;strong&gt;Frenkel [sr.], Theodorus Maurits&lt;/strong&gt;

(vooral bekend onder de namen &lt;b&gt;Theo Bouwmeester&lt;/b&gt;, &lt;b&gt;Theo Frenkel Bouwmeester&lt;/b&gt; en &lt;b&gt;Theo Frenkel sr.&lt;/b&gt;), acteur, filmregisseur, producent (Rotterdam 14-7-1871 - Amsterdam 20-9-1956).

Zoon van Maurits Frenkel, musicus, kapelmeester, en Theodora Antonia
Louisa Cornelia Bouwmeester, actrice. Gehuwd op 18-3-1915 met Julie
Marie Louise Meijer, actrice. Na echtscheiding (8-4-1920) gehuwd op
30-4-1920 met Anna Susanna (Annie) Wesling, actrice. Uit beide
huwelijken werden geen kinderen geboren. 



&lt;img src=&amp;quot;images/FRENKELTM.jpg&amp;quot; align=&amp;quot;right&amp;quot; BORDER=&amp;quot;0&amp;quot; alt=&amp;quot;afbeelding van Frenkel [sr.], Theodorus Maurits&amp;quot; class=&amp;quot;bwnimg&amp;quot;&gt;





&lt;/p&gt;
&lt;p&gt;Frenkel, in Engeland als tekenaar en vari&amp;eacute;t&amp;eacute;-artiest
begonnen, maakte in 1897 - na &amp;eacute;&amp;eacute;n maand toneelschool - zijn
Nederlandse toneeldebuut en kreeg als telg van de familie Bouwmeester
veel aandacht. Begrijpelijkerwijze koos hij toen de artiestennaam Theo
Bouwmeester. In 1904 ontpopte hij zich - weer terug in Engeland - als
transformatie-acteur - het overgaan in een andere rol door een zelfde
speler - in een eigen bewerking van 
&lt;em&gt;Brand in De Jonge Jan&lt;/em&gt;

van H. Heijermans, een eenakter waarmee hij groot succes boekte, niet
alleen in Engeland, maar ook in Parijs, Madrid, Kopenhagen en
Brussel.&lt;/p&gt;
&lt;p&gt;Begin 1908 maakte hij zijn filmdebuut, op uitnodiging van de Franse
producent Charles Path&amp;eacute;. Zich aangetrokken voelend tot deze
amusementsvorm, besloot hij, na een ontmoeting met de Engelse
filmpionier Cecil Hepworth, de jonge filmindustrie tot zijn werkterrein
te maken. Vanaf de herfst van 1908 regisseerde hij in de
Hepworth-studio te Walton-on-Thames zijn eigen groepje spelers in een
vijftigtal films van allerlei genres, met de voor die tijd
gebruikelijke speelduur van ca. 15 minuten. In augustus 1910 stapte hij
over naar Charles Urban, een producent die de rechten bezat van een van
de vroegste kleurenfilmsystemen, Kinemacolor. Frenkel werd als
directeur van Urbans studio te Hove bij Brighton aangesteld en kort
daarna in een zelfde functie in een nieuwe studio te Nice. Voor de
honderden films die hij tot eind juli 1912 in beide studio's opnam
en waarin hij en zijn eerste vrouw, Julie Meijer, vaak de hoofdrollen
vertolkten, ging de voorkeur uit naar verhalen waarin de kleuren van
mooie landschappen en kostuums goed zouden uitkomen, zoals 
&lt;em&gt;Samson and Delilah&lt;/em&gt;

, 
&lt;em&gt;Oedipus&lt;/em&gt;

, 
&lt;em&gt;Julius Caesar&lt;/em&gt;

, 
&lt;em&gt;Carmen&lt;/em&gt;

en 
&lt;em&gt;Trilby.&lt;/em&gt;

Het succes van de Kinemacolorfilms, slechts in speciale bioscopen
vertoond, was echter gering. Noodgedwongen moest Urban zijn
activiteiten beperken en Frenkel ontslaan. In de zes maanden daarna
bekleedde hij de functie van directeur-regisseur bij Britannia Films,
het Londense filiaal van Path&amp;eacute;. Begin 1913 verhuisden Theo en
Julie naar Berlijn, waar zij vele engagementen kregen, aanvankelijk bij
Oskar Messter, later bij andere filmmaatschappijen. Deze fase van hun
carri&amp;egrave;re hebben zij na het uitbreken van de Eerste Wereldoorlog
afgebroken om naar het neutrale Nederland terug te keren.&lt;/p&gt;
&lt;p&gt;Daar werd Frenkel door een beginnende producent, Johan Gildemeijer,
verzocht diens scenario 
&lt;em&gt;Fatum&lt;/em&gt;

in beeld te brengen, met Julie en oom Louis Bouwmeester in de
hoofdrollen. Na zijn rentr&amp;eacute;e in Nederland was hij, na zeven jaar
buitenlandse ervaring als filmacteur, decorontwerper, scenarioschrijver
en regisseur, de Hollandse filmvakman met de meest internationale
reputatie. Hij begon zich Frenkel Bouwmeester te noemen. Op den duur
liet hij 'Bouwmeester' weg en voegde hij 'Senior' toe,
om verwarring met zijn acterende neef Theo Frenkel Junior te
voorkomen.&lt;/p&gt;
&lt;p&gt;De film 
&lt;em&gt;Fatum&lt;/em&gt;

had voldoende succes om Frenkel en enkele zakenlieden de moed te geven
in oktober 1915 met een kapitaal van f 100.000- de NV
&amp;quot;Amsterdam&amp;quot; Film Compagnie, te Amsterdam op te richten,
waarvan het doel, zoals in de pers aangekondigd, luidde: 'Het
vervaardigen van Nederlandsche filmdrama's en blijspelen, waarbij
speciaal het nationaal karakter en landschap in figuur en beeld zullen
uitkomen.' Ongelukkigerwijs beschikte de Amsterdam Film Cie. niet
over een studio, zodat de interieurs vaak in de open lucht met van de
Amsterdamse schouwburg geleende decorstukken moesten worden opgenomen.
Dit gebrek aan studiefaciliteiten probeerde Frenkel op te vangen door
zoveel mogelijk zijn grotendeels originele scenario's buitenshuis
te laten afspelen en op bekoorlijke locaties te filmen. Zijn plannen
uit 1920 om in Voorburg een studio te laten bouwen, konden wegens
geldgebrek nooit worden uitgevoerd.&lt;/p&gt;
&lt;p&gt;De eersteling, het zeemansdrama 
&lt;em&gt;Het wrak in de Noordzee&lt;/em&gt;

(1915), viel bij het publiek in de smaak en werd snel gevolgd door de
sensatiefilms 
&lt;em&gt;Genie tegen geweld&lt;/em&gt;

(1916), 
&lt;em&gt;Levensschaduwen&lt;/em&gt;

( 1916) en 
&lt;em&gt;De duivel&lt;/em&gt;

(1917). Interessanter en voor die tijd van een geheel nieuw genre was
de gespeelde documentaire 
&lt;em&gt;Het proces Begeer&lt;/em&gt;

(1918), een relaas van een echt proces waarover het publiek kort
daarvoor had kunnen lezen. 
&lt;em&gt;Pro domo&lt;/em&gt;

(1918), met o.a. Louis Bouwmeester, Theo Mann-Bouwmeester, Jacques
Reule en Lily Bouwmeester, en 
&lt;em&gt;De duivel in Amsterdam&lt;/em&gt;

(1919), met Louis Bouwmeester, Eduard Verkade, Jacques Reule en Margie
Morris, waren statische verfilmingen van populaire toneelstukken van
respectievelijk jhr. A.W.G. van Riemsdijk en Ferenc Moln&amp;aacute;r. Hierna
kwam een gevarieerde reeks korte films: 
&lt;em&gt;Op stap door Amsterdam&lt;/em&gt;

(1919), een klucht met Daan en Siem Nieuwenhuijzen, Piet K&amp;ouml;hler en
Johan Buziau; 
&lt;em&gt;Zonnestraal&lt;/em&gt;

(1919), opnieuw een gespeelde documentaire, nu gewijd aan het werk van
Jan van Zutphen; 
&lt;em&gt;De dood van Pierrot&lt;/em&gt;

(1920), een pantomime; 
&lt;em&gt;Aan boord van de Sabina&lt;/em&gt;

(1920), waarin o.a. Frits en Lily Bouwmeester het harde leven van
binnenvaartschippers uitbeeldden; en 
&lt;em&gt;Geeft ons kracht&lt;/em&gt;

(1920), naar het liedje van Speenhoff over een moeder (Esther de
Boer-van Rijk), die een brief schrijft aan haar zoon (Joop van Hulzen)
in de gevangenis. 
&lt;em&gt;Helleveeg&lt;/em&gt;

(1920) was weer een lange speelfilm, met Mien Duymaer van Twist in de
titelrol. De laatste produktie van de Amsterdam Film Cie. was een vrije
bewerking van een roman van Is. Querido, 
&lt;em&gt;Menschenwee&lt;/em&gt;

(1921), met Willem van der Veer, Louis Davids en Kitty Kluppell. De
uitsluitend in bijprogramma's vertoonde korte films brachten weinig
geld op. De negen lange films hadden redelijk tot flink succes, maar
slechts &amp;eacute;&amp;eacute;n daarvan, 
&lt;em&gt;Het wrak in de Noordzee,&lt;/em&gt;

kon naar het buitenland worden verkocht. In 1921 had deze maatschappij
geen levensvatbaarheid meer; besloten werd haar op te heffen.&lt;/p&gt;
&lt;p&gt;In hetzelfde jaar vertrok Frenkel, inmiddels van Julie Meijer
gescheiden en met de actrice Annie Wesling getrouwd, naar Berlijn, waar
hij de regie voerde van vier gedeeltelijk met Nederlands geld
gefinancierde en met Nederlandse artiesten gedraaide films: 
&lt;em&gt;Alexandra&lt;/em&gt;

(1922), 
&lt;em&gt;De bruut&lt;/em&gt;

(1923), 
&lt;em&gt;Schande&lt;/em&gt;

(1923) en 
&lt;em&gt;Frauen im Sumpf&lt;/em&gt;

(1924), waarvan de laatste de Nederlandse bioscopen niet haalde.&lt;/p&gt;
&lt;p&gt;Toen in februari 1924 een nieuwe Nederlandse filmonderneming, The
Dutch Film Company, werd opgericht, accepteerde Frenkel de uitnodiging
van producent David Sluizer om voor hem te komen werken. 
&lt;em&gt;Amsterdam bij nacht&lt;/em&gt;

(1924), vrij naar een volksstuk van Herman Bouber, met een keur van
bekende spelers, was de eerste Nederlandse film die hij in een studio
heeft kunnen maken - de kleine, maar goed geoutilleerde Haarlemse
studio van de voormalige Filmfabriek Hollandia. Ook in 1924 verschenen
een korte hommage aan de Amsterdamse brandweer, 
&lt;em&gt;Dries, de brandwacht&lt;/em&gt;

, en de lange 
&lt;em&gt;Cirque hollandais&lt;/em&gt;

, met Louis Bouwmeester in een dubbelrol, Esther de Boer - van Rijk,
Kitty Kluppell en Johan Heesters. Toen hij in 1925 
&lt;em&gt;De cabaret-prinses&lt;/em&gt;

regisseerde was The Dutch Film Company al aan het wegkwijnen, want haar
produkties konden geenszins met de Amerikaanse en Duitse films
concurreren.&lt;/p&gt;
&lt;p&gt;Teleurgesteld trok Frenkel zich uit de filmwereld terug, om slechts
&amp;eacute;&amp;eacute;n keer daarna filmregie te voeren, in 1928 toen hij ter
wille van de actrice Adri&amp;euml;nne Solser 
&lt;em&gt;Bet naar de Olympiade&lt;/em&gt;

voltooide, nadat haar zoon, de regisseur Andr&amp;eacute; Boesnach,
plotseling was overleden. Daarna werkte hij geregeld voor de KRO-radio
en redigeerde hij het blad 
&lt;em&gt;De Wereldkroniek.&lt;/em&gt;

Zijn laatste contacten met film waren als acteur in de smalfilms 
&lt;em&gt;Dik Trom en zijn dorpsgenoten&lt;/em&gt;

(1947) en 
&lt;em&gt;Vijftig jaren&lt;/em&gt;

(1948), beide van Ernst Winar, aan wie Frenkel drie decennia
daarv&amp;oacute;&amp;oacute;r een rol in 
&lt;em&gt;De duivel in Amsterdam&lt;/em&gt;

had gegeven.&lt;/p&gt;
&lt;p&gt;Van zijn omvangrijke oeuvre is slechts een handjevol films bewaard
gebleven. In deze commercieel opgezette produkties geeft hij geen blijk
van kunstzinnige aspiraties. Zijn originele scenario's, gericht op
de grote massa, verraden een hang tot het sensationele, terwijl zijn
adaptaties, overladen met lange tussentitels, aantonen dat hij als
geboren toneelman meer eerbied had voor het geschreven woord dan hij
als filmregisseur verstand had van de visuele mogelijkheden van het
medium. Frenkels betekenis ligt in zijn jarenlange streven om als
exuberante pionier-producent de Nederlandse filmindustrie een ferme
stoot in de richting van een ononderbroken produktie te geven. Van de
mogelijkheid en het bestaansrecht van een gezonde vaderlandse
filmindustrie bleef hij overtuigd: 'Wat in zovele landen mogelijk
was, is in Nederland niet onmogelijk', was zijn credo.&lt;/p&gt;
&lt;p&gt;
  &lt;a href='agedeelte'&gt;A: &lt;/a&gt;Archief van de auteur; collectie-Frenkel in het Nederlands
Filmmuseum te Amsterdam, waarin opgenomen complete kopie&amp;euml;n van 
&lt;em&gt;Alexandra&lt;/em&gt;

, 
&lt;em&gt;Bet naar de Olympiade&lt;/em&gt;

, 
&lt;em&gt;Dries, de brandwacht&lt;/em&gt;

en 
&lt;em&gt;Het wrak in de Noordzee&lt;/em&gt;

en incomplete kopie&amp;euml;n van 
&lt;em&gt;Cirque hollandais&lt;/em&gt;

, 
&lt;em&gt;Genie tegen geweld&lt;/em&gt;

en 
&lt;em&gt;Pro domo;&lt;/em&gt;

collectie-Frenkel in het Nederlands Theater Instituut te Amsterdam. (In
de drie verzamelingen: correspondentie, foto's, kranteknipsels,
programmaboekjes.)&lt;/p&gt;
&lt;p&gt;
  &lt;a href='pgedeelte'&gt;P: &lt;/a&gt;'Film-Herinneringen', feuilleton in elf
afleveringen, in 
&lt;em&gt;De Telegraaf van&lt;/em&gt;

10 t/m 20 juni 1917; 'Heeft de Nederlandsche Filmindustrie kans van
bestaan?' in 
&lt;em&gt;Het Tooneel&lt;/em&gt;

14 (1928-1929) 7 (december) 187-189; 'De Nederlandsche
Filmindustrie', 
&lt;em&gt;ibidem&lt;/em&gt;

, 8 (januari) 113 [=213]-215.&lt;/p&gt;
&lt;p&gt;
  &lt;a href='lgedeelte'&gt;L: &lt;/a&gt;J. Gildemeijer, 
&lt;em&gt;Koningin Kino&lt;/em&gt;

(Amsterdam, 1914); J. Luger, 'Herinnering aan Theo Frenkel
Sr.', in 
&lt;em&gt;De Telegraaf&lt;/em&gt;

, 28-9-1956; L.J. Jordaan, 
&lt;em&gt;50 jaar bioscoopfauteuil&lt;/em&gt;

(Amsterdam, 1958); S. van Collem. 
&lt;em&gt;Uit de oude draaidoos&lt;/em&gt;

(Amsterdam, 1959); G. Lamprecht, 
&lt;em&gt;Deutsche Stummfilme&lt;/em&gt;

(Berlin, 1968) VII: 1921-1922 en VIII: 1923-1926 (Berlin, [1967]); G.N.
Donaldson, 'De Nederlandse zwijgende films en de Nederlandse
&amp;laquo;filmhistorici&amp;raquo;', in 
&lt;em&gt;Skrien&lt;/em&gt;

1970 nr. 15; D. Gifford, 
&lt;em&gt;The British Film Catalogue 1895-1970&lt;/em&gt;

(Newton Abbot, 1973); S. Koster, 
&lt;em&gt;De Bouwmeesters. Kroniek van een theaterfamilie&lt;/em&gt;

(Assen, 1973); G.N. Donaldson, 'English Films Directed (or Possibly
Directed) by Theo Bouwmeester', niet gepubliceerde filmografie
verspreid onder de deelnemers aan het 34ste FIAF-congres, mei-juni 1978
te Brighton en aanwezig in Nederlands Filmmuseum; D. Gifford, 
&lt;em&gt;The Illustrated Who's Who in British Films&lt;/em&gt;

(London, 1978); R. Pr&amp;eacute;dal, 
&lt;em&gt;80 ans de cin&amp;eacute;ma &amp;agrave; Nice: Nice et le septi&amp;egrave;me art&lt;/em&gt;

([Nice], 1981); Geoffrey N. Donaldson, 'English films directed (or
possibly directed) by Theo Bouwmeester', in 
&lt;em&gt;Cinema 1900/1906. An analytical study&lt;/em&gt;

(Brussel, 1982) 131-154; idem, 'Filmografie van Theo Frenkel
Senior', in 
&lt;em&gt;Skrien&lt;/em&gt;

1983 nr. 129.&lt;/p&gt;

&lt;p&gt;
&lt;a href=&amp;quot;igedeelte&amp;quot;&gt;I: &lt;/a&gt;Simon Koster, &lt;i&gt;De Bouwmeesters. Kroniek van een theaterfamilie &lt;/i&gt;(Assen 1973) 308. [Theo Frenkel omstreeks 1925].&lt;/p&gt;





&lt;p&gt;G.N. Donaldson&lt;/p&gt; 
&lt;dtml-var bwn_footer&gt;</text>
  </biography>
</biodes>

