<biodes version="1.0">
  <fileDesc>
    <title>Hall, Hendrik Johannes ter (1866-1944)</title>
    <ref target="http://resources.huygens.knaw.nl/bwn1880-2000/lemmata/bwn5/hall"/>
    <publisher>
      <name>Biografisch Woordenboek van Nederland:1880-2000</name>
      <ref target="http://resources.huygens.knaw.nl/bwn1880-2000"/>
    </publisher>
  </fileDesc>
  <person>
    <idno type="id">hall</idno>
    <persName><name type="geslachtsnaam">Hall</name>, Hendrik Johannes ter</persName>
    <sex value="1"/>
    <event type="birth" when="1866"/>
    <event type="death" when="1944"/>
    <state type="occupation">entertainer</state>
    <state type="occupation">politicus</state>
  </person>
  <biography>
    <graphic url="http://resources.huygens.knaw.nl/bwn1880-2000/lemmata/bwn5/images/images/hall.jpg"/>
    <text>&lt;dtml-var bwn_header&gt;
 &lt;p class='genealogie'&gt;
  &lt;strong&gt;Hall, Hendrik Johannes ter&lt;/strong&gt;, revueartiest en politicus (Haarlem 5-2-1866 - Rijswijk (Z.H.) 31-5-1944). 
Zoon van Hendrik Johannes ter Hall, horlogemaker, later
  stationschef, en Dina Johanna van Wort. Gehuwd op 25-12-1892 met
  Ida Maria Teufert (1859-1942), werkster. Na echtscheiding
  (17-7-1909) gehuwd op 26-8-1909 met Hindriktje K&amp;ouml;hler
  (1877-1970), revueartieste. Beide huwelijken bleven kinderloos.
  

  

  
  &lt;/p&gt;
&lt;p&gt;
  &lt;img class='bwnimg' BORDER='0' align='right' src='images/hall.jpg' alt='afbeelding van Hall, Hendrik Johannes ter'&gt;Als zoon van een stationsopzichter groeide Hendrik ter Hall
    op in Haarlem, Velsen en Utrecht. Al op jonge leeftijd was hij
    geboeid door de wereld van het amusement. In de ouderlijke
    huiskamer trad hij op als acrobaat voor klasgenootjes. Toch
    koos hij op aanraden van zijn vader niet voor een onzeker
    artiestenbestaan, maar voor een opleiding bij de marine in Den
    Helder. In 1882 trad hij er in dienst als leerling-muzikant bij
    het Stafmuziekkorps. De optredens van komieken die hij als
    pistonblazer vanuit de orkestbak gadesloeg, brachten hem ertoe
    sketchjes en liedjes te schrijven, waarmee hij de feestjes van
    de marine opluisterde. Een disciplinaire straf vanwege een
    ironische imitatie van een van zijn superieuren deed Ter Hall
    in 1892 besluiten de marine vaarwel te zeggen en zich geheel op
    het artiestenvak te richten.&lt;/p&gt;
&lt;p&gt;Ter Hall ging met een hem typerende voortvarendheid aan de
    slag. Hij veranderde zijn voornaam in het chiquer geachte
    'Henri' en vormde een klein vari&amp;eacute;t&amp;eacute;gezelschap,
    waarmee hij de kermissen in de kop van Noord-Holland afging.
    Ter Halls uitbeeldingen van de 'filosofische orgeldraaier' en
    'dronken Piet' sloegen aan, en in 1892 kreeg hij een engagement
    in het vari&amp;eacute;t&amp;eacute;theater 'Victoria' in Amsterdam. Zijn
    periode bij de 'Vic' vormde een harde, maar belangrijke
    leerschool om zich staande te houden voor roerige zalen. Hij
    ontwikkelde toen een gevatheid en een improvisatievermogen dat
    voortaan zijn optredens zou kenmerken.&lt;/p&gt;
&lt;p&gt;Vanaf 1895 trok een gelouterde Ter Hall wederom met een
    eigen gezelschap langs de kermissen op het platteland. Als
    toegift op de sketches en liedjes vertoonde hij met een klein
    bioscoopapparaat 'levende fotografie&amp;euml;n'. Zijn doorbraak
    volgde eerst nadat hij zich had toegelegd op de revue, een kort
    tevoren uit Frankrijk overgewaaide theatervorm. Zijn eerste,
    kleine revue, 
    &lt;em&gt;Naar de Tentoonstelling&lt;/em&gt;

    , ging in 1898 in Amsterdam in premi&amp;egrave;re en kreeg alom
    waardering. Het succes werd met nieuwe producties
    geprolongeerd, en in 1907 lanceerde hij zijn eerste
    avondvullende revue 
    &lt;em&gt;Doe er een deksel op!&lt;/em&gt;

    . Het inmiddels tot zo'n zeventig personen uitgebreide
    revuegezelschap - waartoe illustere artiesten als Louis Davids
    en de clown Johan Buziau behoorden - bleef in de daaropvolgende
    jaren in heel Nederland volle zalen trekken met producties als 
    &lt;em&gt;Schots en Scheef&lt;/em&gt;

    (1912), 
    &lt;em&gt;In het Gedrang&lt;/em&gt;

    (1915) en 
    &lt;em&gt;Afkloppen!&lt;/em&gt;

    (1917). Het leverde Ter Hall, behalve de bijnaam 'Koning van de
    Revue', een aardig vermogen op. In augustus 1909 trad hij in
    het huwelijk met zijn tweede echtgenote, Henriette K&amp;ouml;hler,
    die met haar broers Piet en Johan K&amp;ouml;hler tot de vaste kern
    van Ter Halls revuegezelschap behoorde. Het paar vestigde zich
    toen in een kapitale villa te Rijswijk.&lt;/p&gt;
&lt;p&gt;Ter Hall had zijn successen niet alleen te danken aan zijn
    neus voor talent, maar ook aan een zeker instinct voor de
    wensen en voorkeuren van het grote publiek. Door zijn
    ervaringen in de provincie wist hij - in tegenstelling tot veel
    andere revuemakers - dat de voorkeuren van het Amsterdamse
    publiek niet maatgevend waren voor de rest van het land.
    Pikante scenes, schunnige grappen en ondubbelzinnige politieke
    stellingnames werden door Ter Hall dan ook zoveel mogelijk
    geweerd uit zijn programma's. Ter Hall maakte keurige revues
    voor de hele familie, waarin de nadruk lag op de fraaie
    kostuums en decors en waarin op licht ironische en weinig
    aanstootgevende wijze commentaar werd geleverd op politieke en
    maatschappelijke gebeurtenissen. Met lofzangen op het
    glorierijke vaderlandse verleden, de Zuid-Afrikaanse boeren en
    het Oranjehuis wist Ter Hall daarnaast handig in te spelen op
    nationalistische gevoelens.&lt;/p&gt;
&lt;p&gt;Uit een zekere behoefte aan maatschappelijke erkenning en
    uit irritatie over de slechte sociale voorzieningen en het lage
    aanzien dat het 'artistenvolk' genoot, ging Ter Hall zich vanaf
    het begin van de jaren tien steeds meer met politiek
    bezighouden. In september 1917 werd hij als onafhankelijk
    kandidaat in de gemeenteraad van Rijswijk gekozen. Tot 1941 zou
    hij hierin onafgebroken zitting hebben. In 1918 stelde hij zich
    namens de door hem zelf opgerichte Neutrale Partij kandidaat
    voor de Tweede Kamer. De voornaamste programmapunten van de
    partij waren verzachting van de bepalingen ten aanzien van het
    amusementsbedrijf en verbetering van de sociale voorzieningen
    van artiesten en kunstenaars. Na een ludieke campagne, onder
    andere gevoerd door middel van de nieuwe revue 
    &lt;em&gt;Knijpen maar!&lt;/em&gt;

    , kwam Ter Hall op 17 september 1918 in de Tweede Kamer. Om
    zich volledig aan zijn nieuwe carri&amp;egrave;re te kunnen wijden,
    droeg hij in 1920 de dagelijkse leiding van zijn gezelschap
    over aan zijn zwager Johan K&amp;ouml;hler. Zelf had hij al vanaf
    1917 niet meer meegespeeld in de revues.&lt;/p&gt;
&lt;p&gt;Op het plechtstatige Binnenhof was de 'Koning van de Revue'
    een opvallende verschijning. Gekleed in geruite, felkleurige
    vesten, waarop een dikke horlogeketting prijkte, en gezegend
    met een sneeuwwitte kuif en martiale snor wist Ter Hall met
    gevatte opmerkingen de parlementaire ernst menigmaal te
    doorbreken. Zijn spreektijd benutte hij vooral om te pleiten
    voor zaken die hem na aan het hart lagen, zoals de belangen van
    de amusementswereld, het spoorwegpersoneel en de marine.
    Daarnaast nam hij onder meer zitting in de staatscommissie ter
    voorbereiding van de ontwerpwet Bestrijding van
    Maatschappelijke en Zedelijke Gevaren der Bioscoop. Dit ontwerp
    werd in februari 1923 door de Tweede Kamer verworpen.&lt;/p&gt;
&lt;p&gt;Vanaf december 1920 nam Ter Hall als voorzitter van zijn
    Neutrale Partij deel aan de besprekingen tussen een aantal
    liberale partijen, die uiteindelijk zouden leiden tot de
    oprichting van de Vrijheidsbond op 16 april 1921. Ter Hall
    behield zijn zetel, maar bleef binnen de nieuwe
    conservatief-liberale partij een buitenbeentje. Zo nam hij op
    een aparte, aan de Vrijheidsbond gekoppelde lijst deel aan de
    Tweede-Kamerverkiezingen van 1922.&lt;/p&gt;
&lt;p&gt;Op 14 september 1925 kwam op wat merkwaardige wijze een
    einde aan Ter Halls Kamerlidmaatschap. Bij de verkiezingen van
    dat jaar had hij weliswaar voldoende stemmen gekregen voor
    verlenging van zijn termijn, maar na het verbinden van de
    lijsten bleek niet hij, maar de liberale middenstandskandidaat
    Abraham Staalman te zijn herkozen.&lt;/p&gt;
&lt;p&gt;Verbitterd nam Ter Hall afscheid van de Tweede Kamer. Niet
    alleen voelde hij zich door de Vrijheidsbond in de steek
    gelaten, ook liet hij geen mogelijkheid onbenut om de in zijn
    ogen ellendige Kieswet op de hak te nemen. Gedurende korte tijd
    richtte hij zich weer op zijn revuegezelschap, dat te maken had
    gekregen met concurrentie van het gezelschap van Louis
    Bouwmeester. Tussen de beide revues ontstond een dermate felle
    concurrentiestrijd dat wel gesproken werd van 'de
    revue-oorlog'. Eind 1928 hief Ter Hall vrij plotseling zijn
    gezelschap op, waarschijnlijk omdat hij vreesde het te moeten
    afleggen tegen Bouwmeester.&lt;/p&gt;
&lt;p&gt;In 1929 nam hij wederom deel aan de verkiezingen voor de
    Tweede Kamer met een eigen partij, Federatief Verband, waarmee
    hij vooral tegen de Kieswet ageerde. Ter Hall behaalde echter
    te weinig stemmen voor een terugkeer naar het Binnenhof. In de
    jaren dertig raakte Ter Hall verder verwijderd van de
    Vrijheidsbond. In 1934 werd hij lid van het Verbond voor
    Nationaal Herstel, een partij die in de schemerzone tussen
    conservatisme en fascisme opereerde. Van 1935 tot 1939
    vertegenwoordigde hij deze partij in de gemeenteraad van
    Rijswijk en was hij onder meer verantwoordelijk voor de
    verwijdering van allerlei 'het vaderland ondermijnende' bladen
    uit de openbare leeszaal van de plaatselijke bibliotheek.&lt;/p&gt;
&lt;p&gt;De Duitse bezetting maakte een einde aan Ter Halls politieke
    carri&amp;egrave;re in de Rijswijkse gemeenteraad. Enkele dagen voor
    de Duitse inval had hij nog een solo-optreden gegeven voor in
    Rijswijk gemobiliseerde Nederlandse militairen. Het zou zijn
    laatste optreden zijn. Ter Hall overleed in het voorlaatste
    oorlogsjaar op 78-jarige leeftijd aan een longontsteking, die
    hij had opgelopen toen hij vanaf zijn balkon toekeek hoe een
    door een plaatselijke verzetsgroep in brand gestoken Duitse
    zweefvliegtuigfabriek in vlammen opging.&lt;/p&gt;
&lt;p&gt;De voormalige revuekoning werd herdacht als een pionier van
    het Nederlandse amusement. Inderdaad heeft Henri ter Hall op
    dat vlak het meeste bereikt. Zijn prestaties op
    praktisch-politiek gebied zijn daarentegen uiterst beperkt
    gebleven. De betekenis van de politicus Ter Hall is minder
    gemakkelijk aan te geven. Wellicht moet deze vooral worden
    gezocht in het feit dat hij in een tijd van grote, plechtige
    woorden op hoogst eigen wijze een meer ironisch geluid heeft
    laten horen.&lt;/p&gt;
&lt;p&gt;
  &lt;a href='agedeelte'&gt;A: &lt;/a&gt;Archief-Henri ter Hall's Revue in het Haags
  Gemeentearchief. Persdocumentatie betreffende Henri ter Hall in
  het Theater Instituut Nederland te Amsterdam.&lt;/p&gt;
&lt;p&gt;
  &lt;a href='pgedeelte'&gt;P: &lt;/a&gt;
  
    &lt;em&gt;Helden der zee. Ge&amp;iuml;llustreerde authentieke
    levensbeschrijvingen van Hollandsche helden der zee&lt;/em&gt;

    (Z.pl. [1929]); 'Van acrobaat tot Kamerlid! Herinneringen uit
    een schemerig verleden' [Onvolledige memoires], in 
    &lt;em&gt;Het Leven&lt;/em&gt;

    , 31-5-1929 t/m 1-4 1930.&lt;/p&gt;
&lt;/p&gt;
&lt;p&gt;
  &lt;a href='lgedeelte'&gt;L: &lt;/a&gt;Interview door Joop Colson, in 
  &lt;em&gt;Het Leven&lt;/em&gt;

  , 6-2-1926; interview, in 
  &lt;em&gt;De Avondpost&lt;/em&gt;

  , 1-2-1936; interview, in 
  &lt;em&gt;Algemeen Handelsblad&lt;/em&gt;

  , 1-2-1936; interview met Henriette K&amp;ouml;hler door Wim Hora
  Adema, in 
  &lt;em&gt;Het Parool&lt;/em&gt;

  , 25-3-1967; Dries Krijn, 'De bouwer van een zaak: Ter Hall', in
  idem, 
  &lt;em&gt;Bonte pracht, vederdracht. Geschiedenis van de revue in
  Nederland&lt;/em&gt;

  (Zutphen 1980) 23-47; Jacques Kl&amp;ouml;ters, 
  &lt;em&gt;100 jaar amusement in Nederland&lt;/em&gt;

  ('s-Gravenhage 1987); 
  &lt;em&gt;Van rederijkerskamer tot theater. Vijf eeuwen cultureel leven
  in Rijswijk&lt;/em&gt;

  (Rijswijk 1991).&lt;/p&gt;
&lt;p&gt;
  &lt;a href='igedeelte'&gt;I: &lt;/a&gt;
  &lt;em&gt;Van rederijkerskamer tot theater. Vijf eeuwen cultureel leven
  in Rijswijk&lt;/em&gt;

  (Rijswijk 1991) 45 [Foto: Museum Rijswijk].&lt;/p&gt;
&lt;p&gt;Koen Vossen&lt;/p&gt; 
&lt;dtml-var bwn_footer&gt;</text>
  </biography>
</biodes>

