<biodes version="1.0">
  <fileDesc>
    <title>Kempers, Karel Philippus (1897-1974)</title>
    <ref target="http://resources.huygens.knaw.nl/bwn1880-2000/lemmata/bwn2/kempers"/>
    <publisher>
      <name>Biografisch Woordenboek van Nederland:1880-2000</name>
      <ref target="http://resources.huygens.knaw.nl/bwn1880-2000"/>
    </publisher>
  </fileDesc>
  <person>
    <idno type="id">kempers</idno>
    <persName><name type="geslachtsnaam">Kempers</name>, Karel Philippus</persName>
    <sex value="1"/>
    <event type="birth" when="1897"/>
    <event type="death" when="1974"/>
    <state type="occupation">musicoloog</state>
  </person>
  <biography>
    <graphic url="http://resources.huygens.knaw.nl/bwn1880-2000/lemmata/bwn2/images/images/KEMPERS.jpg"/>
    <text>&lt;dtml-var bwn_header&gt;
 &lt;p class='genealogie'&gt;
  &lt;strong&gt;Kempers, Karel Philippus&lt;/strong&gt;

(door naamstoevoeging bij kb van 5-4-1919 nr. 67 gewijzigd in 
&lt;b&gt;Bernet Kempers&lt;/b&gt;), musicoloog (Nijkerk 20-9-1897 - Amsterdam 30-9-1974).

Zoon van Karel Jan W&amp;iuml;llem Kempers, directeur van Registratie en
Domeinen, en Anna Geertruida Sara Wilhelmina ten Doesschate. Gehuwd op
18-7-1934 met Geertruida Dorothea Boursse. Uit dit huwelijk werden 2
dochters geboren.

&lt;img src=&amp;quot;images/KEMPERS.jpg&amp;quot; align=&amp;quot;right&amp;quot; BORDER=&amp;quot;0&amp;quot; alt=&amp;quot;afbeelding van Kempers, Karel Philippus&amp;quot; class=&amp;quot;bwnimg&amp;quot;&gt;



&lt;/p&gt;
&lt;p&gt;Bernet Kempers bezocht de HBS in Dordrecht en legde daar het
eindexamen afin 1915. Reeds tijdens zijn middelbare schooljaren had hij
grote belangstelling voor muziek, maar daar zijn vader
kandidaat-notaris was (al oefende hij dit beroep niet uit), werd ook
voor de zoon besloten tot een opleiding voor het notariaat. Enige tijd
was hij volontair bij de gemeenteontvanger in Dordrecht. Het
perspectief van een dergelijke carri&amp;egrave;re lokte hem echter
allerminst. Hij brak zijn studie dan ook af, om zich geheel aan de
muziek te kunnen gaan wijden. Van 1918-1922 studeerde hij in Amsterdam
muziektheorie en compositie bij Bernard Zweers en muziekgeschiedenis
bij Simon van Milligen, auteur van een van de eerste meer uitgebreide
Nederlandse handboeken der muziekgeschiedenis. Daarnaast nam hij
pianolessen bij Gonda van Dam. Zijn cultuurhistorische gerichtheid
voerde hem bijna onvermijdelijk naar de muziekwetenschap, een vak dat
in die tijd echter nog aan geen enkele Nederlandse universiteit werd
onderwezen. Bernet Kempers liet zich daarom in 1922 inschrijven aan de
universiteit van M&amp;uuml;nchen, om daar muziekwetenschap te studeren bij
de bekende musicoloog Adolf Sandberger. Daartoe diende hij eerst een
examen in de klassieke talen af te leggen aan het Realgymnasium,
hetgeen zeer spoedig geschiedde. Reeds na vier jaar, in 1926,
promoveerde Bemet Kempers bij Sandberger summa cum laude op een in het
Duits geschreven proefschrift over de motetten van de 16de-eeuwse
componist Jacobus Clemens non Papa, een van de belangrijkste
vertegenwoordigers der zg. vierde Nederlandse School. Het boek
verscheen in 1928.&lt;/p&gt;
&lt;p&gt;In deze tijd zag hij zich, bij gebrek aan eigen inkomsten,
genoodzaakt bij de familie in Den Haag in te trekken. Hij legde zich
toe op publicistische arbeid, die noodgedwongen wel een populair
karakter moest dragen bij gebrek aan een Nederlandse markt voor
wetenschappelijk werk. Zijn publikaties betroffen de Italiaanse opera (1929), en inleidingen tot 
&lt;em&gt;Die Zauberfl&amp;ouml;te&lt;/em&gt;

van Mozart en de 
&lt;em&gt;Carmen&lt;/em&gt;

van Bizet. Daar hij sinds 1929 leraar was voor muziekgeschiedenis aan
het Koninklijk Conservatorium in Den Haag werd hij geconfronteerd met
het feit dat aanvaardbare moderne handboeken op dit gebied niet
voorhanden waren. Zo ontstond de eerste versie van zijn 
&lt;em&gt;Muziekgeschiedenis&lt;/em&gt;

(1932), die daarna nog vijf drukken zou beleven, waarvan vooral de
tweede, van 1940, het meest ingrijpend gewijzigd is. Omdat dit handboek
een geschiedenis van muzikale stijlen en genres wil zijn en niet een
compilatie van biografie&amp;euml;n, oordeelde hij het wenselijk in 1939
een boek te publiceren in de vorm van een aantal biografische schetsen
onder de titel 
&lt;em&gt;Meesters der muziek,&lt;/em&gt;

welk boek eveneens verscheidene drukken beleefde.&lt;/p&gt;
&lt;p&gt;Sinds 1929 doceerde Bernet Kempers ook muziekgeschiedenis als
privaatdocent aan de Universiteit van Amsterdam. Hij verrichtte hiermee
pioniersarbeid, want hij was de eerste musicoloog die werkzaam was aan
een Nederlandse universiteit, ook al werd reeds in 1930 te Utrecht een
leerstoel voor muziekwetenschap ingesteld, die bezet werd door dr. A.
Smijers. Dit leidde al spoedig tot een conflict, daar Smijers de
bibliotheek van de Vereeniging voor Nederlandsche Muziekgeschiedenis
naar Utrecht wenste te laten overbrengen. Het gelukte Bemet Kempers
echter deze voor zijn studenten wezenlijke studieverzameling voor
Amsterdam te behouden. Intussen was het vak muziekwetenschap in de
universitaire wereld nog allerminst in aanzien gekomen: velen meenden
dat het vak hoogstens bij een conservatorium thuishoorde. Het moet voor
de privaatdocent dan ook een grote voldoening zijn geweest toen hij in
1937 tot lector werd benoemd, zij het na veel discussie binnen het
gemeentebestuur. In 1934 werd Bernet Kempers benoemd tot hoofdleraar
muziekgeschiedenis aan het Amsterdamse conservatorium. In dat zelfde
jaar trad hij in het huwelijk met de pianiste Truus Boursse. Het
echtpaar vestigde zich in de hoofdstad.&lt;/p&gt;
&lt;p&gt;Tijdens de Duitse bezetting nam Bernet Kempers actief deel aan het
kunstenaarsverzet tegen de cultuurpolitiek van de bezetter, hetgeen hem
enige maanden gevangenschap te Scheveningen en Amersfoort kostte.
Slechts moeizaam wist hij zich van deze beproeving te herstellen.
Daarentegen vond hij na de bevrijding spoedig een brede erkenning. In
1946 werd hij benoemd tot buitengewoon hoogleraar en in 1953 tot gewoon
hoogleraar te Amsterdam. Na veel strijd met het universiteitsbestuur
kreeg hij bovendien eindelijk een eigen instituut, al bleef dat
voorlopig wel minder indrukwekkend dan dat te Utrecht.&lt;/p&gt;
&lt;p&gt;Bernet Kempers nam overigens ook actief deel aan buitenuniversitaire
aangelegenheden, waarbij het hem erom ging op een of andere manier de
wetenschapsbeoefening te combineren met de praktische muziekbeoefening.
Zo was hij vanaf 1934 secretaris van de Koninlijke Nederlandse
Toonkunstenaars-Vereniging (KNTV), waarvan hij later, tot 1965,
voorzitter zou zijn. In dit verband moet zijn werkzaamheid als
redacteur van 
&lt;em&gt;De wereld der muziek,&lt;/em&gt;

het vooroorlogse orgaan van de KNTV, gezien worden. Na de oorlog werkte
hij mee aan het maandblad 
&lt;em&gt;Praeludium&lt;/em&gt;

en maakte hij deel uit van het bestuur van de Nederlande
orkeststichting het Concertgebouworkest, van de Raad voor de Kunst en
van de Amsterdamse Kunstraad. Een hem aangeboden ordinariaat in de
muziekwetenschap te Bern wees hij af, omdat het Amsterdamse milieu te
veel voor hem betekende.&lt;/p&gt;
&lt;p&gt;Als docent heeft Bernet Kempers verschillende generaties van
muziekstudenten en aankomende musicologen helpen vormen. Zijn veel
gelezen en bestudeerde 
&lt;em&gt;Muziekgeschiedenis&lt;/em&gt;

geeft een duidelijk beeld van zijn opvattingen, volgens welke vooral de
nadruk gelegd dient te worden op de immanente ontwikkelingsfactoren en
de sociale voorwaarden waardoor stijlveranderingen binnen de
afzonderlijke genres worden bepaald. Ook de samenhang tussen muzikale
en litteraire fenomenen boeide hem zeer, getuige zijn bundel 
&lt;em&gt;Muziek in den ban der letteren...&lt;/em&gt;

van 1936. Als voorzitter van de KNTV is hij voor vele musici een steun
en toeverlaat geweest, mede dank zij zijn organisatorische en
diplomatieke talenten. Zijn wetenschappelijke uitgave in 21 delen van
de complete werken van Clemens non Papa, waarmee hij een in zijn
dissertatie impliciet vervatte belofte inloste, zal zeker tot zijn
meest blijvende verdiensten behoren.&lt;/p&gt;
&lt;p&gt;Na zijn emeritaat in 1968 bezocht hij nog verscheidene buitenlandse
congressen, hoewel een hartkwaal zijn laatste levensjaren verduisterde.
Deze werd hem, nadat hij enige operaties overleefd had, ten slotte
noodlottig.&lt;/p&gt;
&lt;p&gt;
  &lt;a href='pgedeelte'&gt;P: &lt;/a&gt;Voornaamste geschriften in onder L genoemde necrologie van
F. Noske.&lt;/p&gt;
&lt;p&gt;
  &lt;a href='lgedeelte'&gt;L: &lt;/a&gt;C.J. Maas, in 
&lt;em&gt;Folio civitatis,&lt;/em&gt;

9-10-1974; E. Reeser, in 
&lt;em&gt;Tijdschrift van de vereniging voor Nederlandse
muziekgeschiedenis&lt;/em&gt;

24 (1974) 95-96; Chr. Maas, in 
&lt;em&gt;Mens en melodie&lt;/em&gt;

29 (1974) 375-376: F. Noske, in 
&lt;em&gt;Jaarboek van de Maatschappij der Nederlandse Letterkunde te Leiden
1975-1976,&lt;/em&gt;

53-59.&lt;/p&gt;
&lt;p&gt;
&lt;a href=&amp;quot;igedeelte&amp;quot;&gt;I: &lt;/a&gt;&lt;i&gt;Persoonlijkheden in het Koninkrijk der Nederlanden in woord en beeld&lt;/i&gt;. Onder hoofdred. van H.P. van den Aardweg (Amsterdam 1938) 130.
&lt;/p&gt;

&lt;p&gt;J. van der Veen&lt;/p&gt; 
&lt;dtml-var bwn_footer&gt;</text>
  </biography>
</biodes>

