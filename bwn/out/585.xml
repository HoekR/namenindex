<biodes version="1.0">
  <fileDesc>
    <title>Gilse, Jan Pieter Hendrik van (1881-1944)</title>
    <ref target="http://resources.huygens.knaw.nl/bwn1880-2000/lemmata/bwn1/gilse"/>
    <publisher>
      <name>Biografisch Woordenboek van Nederland:1880-2000</name>
      <ref target="http://resources.huygens.knaw.nl/bwn1880-2000"/>
    </publisher>
  </fileDesc>
  <person>
    <idno type="id">gilse</idno>
    <persName><name type="geslachtsnaam">Gilse</name>, Jan Pieter Hendrik van</persName>
    <sex value="1"/>
    <event type="birth" when="1881"/>
    <event type="death" when="1944"/>
    <state type="occupation">componist</state>
    <state type="occupation">dirigent</state>
  </person>
  <biography>
    <graphic url="http://resources.huygens.knaw.nl/bwn1880-2000/lemmata/bwn1/images/images/GILSEJ.jpg"/>
    <text>&lt;dtml-var bwn_header&gt;
 &lt;p class='genealogie'&gt;
  &lt;strong&gt;Gilse, Jan Pieter Hendrik van&lt;/strong&gt;, componist en dirigent (Rotterdam 11-5-1881 - Oegstgeest 8-9-1944).

Zoon van Jan Albert van Gilse, journalist, en Auguste Maria Hockelmann.
Gehuwd op 7-9-1909 met Alida Henriette (Ada) Hooijer. Uit dit huwelijk
werden 2 zoons geboren.

&lt;img src=&amp;quot;images/GILSEJ.jpg&amp;quot; align=&amp;quot;right&amp;quot; BORDER=&amp;quot;0&amp;quot; alt=&amp;quot;afbeelding van Gilse, Jan Pieter Hendrik van&amp;quot; class=&amp;quot;bwnimg&amp;quot;&gt;



&lt;/p&gt;
&lt;p&gt;Jan van Gilse stamt niet uit een muzikaal milieu. Het geslacht Van
Gilse dat oorspronkelijk uit Brabant afkomstig is heeft wel enige
theologen voortgebracht. In zijn geboortestad doorliep Jan de lagere
school en de HBS. Zijn muzikale begaafheid werd weliswaar vroeg
ontdekt, maar zijn omgeving schonk er hoegenaamd geen aandacht aan.
Omstreeks 1889 ondernam Jan zijn eerste compositiepoging, een treurmars
voor piano; hij was toen al in staat walsen en operamelodie&amp;euml;n die
hij tijdens de zomerconcerten van de schutterijmuziek in de Rotterdamse
Diergaarde hoorde, op de piano na te spelen. Pianolessen ontving hij
van mevrouw Kindler-Hanken, lessen in muziektheorie van F. Blumentritt,
terwijl hij zich op de muziekschool van Toonkunst te Rotterdam in het
vioolspel bekwaamde. Na zijn middelbare schooltijd deed hij
toelatingsexamen voor het conservatorium in Keulen dat toen onder
leiding stond van de beroemde Franz W&amp;uuml;llner en een internationale
vermaardheid bezat. Hij studeerde hier orkestdirectie en compositie bij
Franz W&amp;uuml;llner en piano bij Max van de Sandt. In deze tijd schreef
hij de eerste composities waaraan blijvende waarde kan worden toegekend
o.a. zijn eerste 
&lt;em&gt;Symfonie&lt;/em&gt;

(1901) die in 1902 met een prijs van het 'Beethovenhaus' in
Bonn werd bekroond. In 1902 kwam een abrupt einde aan de studietijd in
Keulen, enerzijds door het overlijden van W&amp;uuml;llner, anderzijds door
een controverse met een docent, die tot gevolg had dat Jan van Gilse
kort voor het eindexamen het conservatorium moest verlaten. Zijn naam
als componist werd echter in brede kring gevestigd met zijn cantate 
&lt;em&gt;Sulamith&lt;/em&gt;

(1902) waarvan de eerste uitvoering plaats vond in Arnhem, kort na de
gebeurtenissen te Keulen. In het najaar van 1902 liet Van Gilse zich
inschrijven aan de Akademische Meisterschule f&amp;uuml;r Musik om zijn
studies onder leiding van Engelbert Humperdinck af te ronden. Uit de
studietijd bij Humperdinck dateren de tweede 
&lt;em&gt;Symfonie&lt;/em&gt;

in Es (1903) en het oratorium 
&lt;em&gt;Eine Lebensmesse&lt;/em&gt;

(1904) op tekst van Richard Dehmel. Van 1905 tot 1908 was Van Gilse als
dirigent en repetitor verbonden aan de St&amp;auml;dtische Oper te
Bremen.&lt;/p&gt;
&lt;p&gt;In deze periode ontstond zijn derde 
&lt;em&gt;Symfonie, Erhebung&lt;/em&gt;

genaamd, met sopraansolo op een tekst uit het Hooglied. Dit werk werd
in 1909 bekroond met de Michael-Beer-Preis, een soort Duitse Prix de
Rome waardoor Van Gilse in staat gesteld werd enige jaren in Rome door
te brengen. In het seizoen 1908/1909 was hij als tweede dirigent
verbonden aan de Nederlandse Opera van Cornelis van der Linden. Na zijn
huwelijk in 1909 vertrok hij met zijn vrouw naar Rome waar zij tot 1911
bleven. Hoewel de Van Gilses in Rome veel met kunstenaars in contact
kwamen, vond Jan hier toch niet het ideale werkklimaat; dit vond hij
wel in M&amp;uuml;nchen waar hij zich in augustus 1911 vestigde. Intussen
had hij in februari 1911 samen met enige anderen het Genootschap van
Nederlandse componisten opgericht, waardoor het mogelijk werd de
rechten van een componist te verdedigen en de vergoedingen die
krachtens de nieuwe auteurswet aan de componisten voldaan moesten
worden ook werkelijk aan deze componisten ten goede te doen komen.
Aanvankelijk werd dit door buitenlandse organisaties verzorgd; Jan van
Gilse wist echter met steun van het nieuw opgerichte genootschap een
Nederlands Bureau voor Muziek-Auteursrecht, BUMA, te stichten waarvan
hij vanaf het begin (1913) tot aan de formele opheffing ervan door de
Nazi's in 1942, voorzitter was. Tijdens het verblijf in Rome was
Van Gilse al begonnen aan zijn vierde 
&lt;em&gt;Symfonie&lt;/em&gt;

in A, dit werk werd in M&amp;uuml;nchen voltooid in 1915. Hier ontstond ook
de opera 
&lt;em&gt;Frau Helga von Stavern&lt;/em&gt;

(eigen libretto) waarmee Van Gilse tevergeefs geprobeerd heeft de
Duitse theaters te veroveren. Dit groots opgezette werk stelt dusdanig
hoge eisen dat in het Duitsland van na 1914 een opvoering vrijwel niet
te verwezenlijken was. In 1915 schreef Van Gilse ook drie
orkestliederen op gedichten uit Rabindranath Tagores 
&lt;em&gt;Gitanjali.&lt;/em&gt;
&lt;/p&gt;
&lt;p&gt;Daar in M&amp;uuml;nchen de situatie in de loop van 1916 ten gevolge van
de oorlog steeds meer verslechterde, vertrokken de Van Gilses met hun
beide daar geboren kinderen in oktober 1916 naar Nederland. Jan van
Gilse werd in februari 1917 benoemd tot dirigent van het Utrechtsch
Stedelijk Orkest (USO). In Utrecht gaf hij niet alleen blijk van
muzikale maar ook van organisatorische bedrijvigheid. Aan zijn
onvermoeid ijveren was het te danken dat het USO een zelfstandige
orkestinstelling werd, los van de soci&amp;euml;teit Tivoli, die lange
jaren het orkest ge&amp;euml;xploiteerd had, daarbij nooit de eigen
belangen uit het oog verliezend. Aan Jan van Gilse dankten de leden van
het USO niet alleen een betere bezoldiging maar ook meer
bestaanszekerheid en een pensioenfonds. Van Gilse wist het USO in
muzikaal-technisch opzicht op hoog niveau te brengen en hij werd door
orkestleden en publiek op handen gedragen. Aan de uiterst scherpe en
vaak onredelijke recensies van de jonge componist Willem Pijper was het
te wijten dat Van Gilse op den duur mentaal niet meer tegen zijn taak
was opgewassen, temeer daar het bestuur van het USO niets deed om zijn
moeilijkheden te verlichten. Diep teleurgesteld nam Van Gilse begin
1922 zijn ontslag waarbij hem zelfs de mogelijkheid tot afscheid nemen
van zijn orkest en publiek niet werd gegund. Hij vestigde zich
aanvankelijk in Laren en legde zich weer op het componeren toe; ook
trad hij enige keren als gastdirigent op. In 1926 vertrok hij naar
Z&amp;uuml;rich waar de reeds in Laren begonnen 
&lt;em&gt;Drie dansschetsen&lt;/em&gt;

voor piano en klein orkest voltooid werden. Van 1927 tot 1933 was hij
in Berlijn gevestigd vanwaaruit hij ook gastdirecties vervulde. Hier
ontstonden zijn 
&lt;em&gt;Prologus Brevis&lt;/em&gt;

voor orkest (1928) en de cantate 
&lt;em&gt;Der Kreis des Lebens&lt;/em&gt;

(1929) op tekt van Rainer Maria Rilke. Ook schreef Van Gilse hier zijn
memoires (1930-1931) die overigens nooit voltooid werden. Uit deze
memoires stelden Ada van Gilse en Hendrik Lindt later een boeiend
relaas samen van de gebeurtenissen in Utrecht tussen 1917 en 1922 onder
de titel 
&lt;em&gt;Pijper contra Van Gilse. Een rumoerige periode uit het Utrechtse
muziekleven&lt;/em&gt;

(Utrecht, [1963]).&lt;/p&gt;
&lt;p&gt;Toen Hitler aan de macht kwam verliet Jan van Gilse Duitsland, daar
hij onder een dergelijk regiem niet wenste te leven en te werken. Hij
kwam in 1933 weer in Utrecht terug, nu om directeur van het
conservatorium en van de muziekschool te worden. Daar hij zich in deze
functies weer voor tal van teleurstellingen geplaatst zag waardoor hij
zijn idee&amp;euml;n niet kon realiseren, nam hij in 1937 ontslag om zich
geheel aan het componeren te wijden. Eind 1937 ontstonden de eerste
plannen voor een nieuwe opera. Het zou zijn grootste werk worden, de
dramatische legende 'Thijl'. De tekst is gebaseerd op Charles
de Costers boek 
&lt;em&gt;De legende en de heldhaftige, vroolijke en roemrijke daden van
Uilenspiegel en Lamme Goedzak in Vlaanderenland en elders.&lt;/em&gt;

Het libretto werd vervaardigd door Hendrik Lindt. Op 29 november 1940
werd de partituur voltooid, maar van een volledige uitvoering kon
wegens de oorlogsomstandigheden niets komen. Van de treurmuziek uit
deze opera waren voor het najaar 1941 in het Amsterdamse Concertgebouw
reeds uitvoeringen aangekondigd; deze gingen echter niet door daar Jan
van Gilse had geweigerd zich bij de Kultuurkamer aan te sluiten. Tot
aan het eind van de oorlog klonk zijn muziek niet meer en hijzelf heeft
de bevrijding niet meer mogen beleven. Daar Jan van Gilse bij
verschillende gelegenheden op niet mis te verstane wijze uiting had
gegeven aan zijn anti-nationaal-socialistische gezindheid werd hij met
gevangenschap bedreigd. Kort voor een Duitse overval in februari 1942
op zijn Amsterdamse woning werd hij gewaarschuwd en moest hij
onderduiken. Van toen af begon voor hem en zijn vrouw een moeizaam
leven, vluchtend van het ene onderduikadres naar het andere. Op 1
oktober 1943 viel Maarten van Gilse, de jongste zoon, door de kogel van
de bezetter, op 28 maart 1944 stierf op dezelfde wijze zijn oudste zoon
Janrik. Jan van Gilse is deze elkaar zo snel opvolgende slagen nooit te
boven gekomen. Op zijn laatste onderduikadres bij de componist Rudolf
Escher in Oegstgeest werd hij ernstig ziek. Een kwaadaardige ziekte
sloopte hem binnen enkele maanden en op 8 september 1944 overleed hij.
Om anderen niet in gevaar te brengen begroef men hem onder een andere
naam.&lt;/p&gt;
&lt;p&gt;Jan van Gilses jeugdwerken (tot 1914) staan nog onder invloed van
Richard Strauss en Max Reger, de grote exponenten van de Duitse
laatromantiek. Verwantschappen met Mahler zijn er in het werk van Van
Gilse veel minder dan altijd wordt aangenomen en het epitheton
'Mahler-epigoon' is ook beslist onjuist. Met de beide laatste
delen van de vierde symfonie begint een neigen tot een eigen stijl. Met
de reeds genoemde 
&lt;em&gt;Dansschetsen&lt;/em&gt;

(1926) wordt deze bereikt. Vanaf 1923 ('Gardener-liederen')
komen impressionistische invloeden in zijn muziek, met name van Ravel,
die hij op geheel eigen wijze verwerkt. Vanaf deze tijd zijn zijn
werken somstijds 'dunner' ge&amp;iuml;nstrumenteerd waardoor een
doorzichtiger klankbeeld ontstaat. Toch klinken vele passages vaak
'moderner' dan bedoeld, daar Van Gilse, ondanks stilistische
vernieuwingen in zijn muziek, zich nooit geheel van de hem in zijn
studiejaren in Keulen geleerde 'zware Duitse' instrumentatie
heeft kunnen losmaken.&lt;/p&gt;
&lt;p&gt;
  &lt;a href='agedeelte'&gt;A: &lt;/a&gt;Archief-Van Gilse deels in het Nederlands Muziek Instituut te 's-Gravenhage, deels
in bezit van de heer H. Lindt te Amsterdam, H.C.M. van Dijk en van
enkele anderen.&lt;/p&gt;
&lt;p&gt;
  &lt;a href='pgedeelte'&gt;P: &lt;/a&gt;Behalve enige publikaties in periodieken naast de bovengenoemde
werken, een 
&lt;em&gt;Ouverture&lt;/em&gt;

(1900), 
&lt;em&gt;Variaties over een St. Nicolaasliedje&lt;/em&gt;

(1909) en een kleine 
&lt;em&gt;Wals&lt;/em&gt;

(1936) voor orkest, een aantal liederen met piano en met orkest,
kamermuziek waaronder een 
&lt;em&gt;Nonet&lt;/em&gt;

voor strijk- en blaasinstrumenten (1916) en een 
&lt;em&gt;Trio&lt;/em&gt;

voor fluit, viool en altviool (1927), een onvoltooid declamatorium
'Rotterdam' op tekst van Jan Prins (1942).&lt;/p&gt;
&lt;p&gt;
  &lt;a href='lgedeelte'&gt;L: &lt;/a&gt;H.C.M. van Dijk, 
&lt;em&gt;Jan van Gilse, strijder en idealist. Een bijdrage tot de kennis van
de Nederlandse Muziekgeschiedenis in de periode 1900-1944&lt;/em&gt;

(Utrecht, 1979). Proefschrift Utrecht.&lt;/p&gt;

&lt;p&gt;
&lt;a href=&amp;quot;igedeelte&amp;quot;&gt;I: &lt;/a&gt;H.C.M. van Dijk, 
&lt;em&gt;Jan van Gilse, strijder en idealist. Een bijdrage tot de kennis van
de Nederlandse Muziekgeschiedenis in de periode 1900-1944&lt;/em&gt;

(Utrecht, 1979) 26 [Jan van Gilse in 1912].



&lt;p&gt;H.C.M. van Dijk&lt;/p&gt; 
&lt;dtml-var bwn_footer&gt;</text>
  </biography>
</biodes>

