<biodes version="1.0">
  <fileDesc>
    <title>Bosch, Iman Gualtherus Jacob van den (1799-1880)</title>
    <ref target="http://resources.huygens.knaw.nl/bwn1880-2000/lemmata/bwn1/boschigj"/>
    <publisher>
      <name>Biografisch Woordenboek van Nederland:1880-2000</name>
      <ref target="http://resources.huygens.knaw.nl/bwn1880-2000"/>
    </publisher>
  </fileDesc>
  <person>
    <idno type="id">boschigj</idno>
    <persName><name type="geslachtsnaam">Bosch</name>, Iman Gualtherus Jacob van den</persName>
    <sex value="1"/>
    <event type="birth" when="1799"/>
    <event type="death" when="1880"/>
    <state type="occupation">landbouwkundige</state>
  </person>
  <biography>
    <graphic url="http://resources.huygens.knaw.nl/bwn1880-2000/lemmata/bwn1/images/images/BOSCHIGJ.jpg"/>
    <text>&lt;dtml-var bwn_header&gt;
 &lt;p class='genealogie'&gt;
  &lt;strong&gt;Bosch, Iman Gualtherus Jacob van den&lt;/strong&gt;, directeur van het landbouwbedrijf 'De Wilhelminapolder' bij Goes (Rotterdam 29-10-1799 - Wiesbaden 19-5-1880).

Zoon van Gualtherus Jacob van den Bosch, directeur van 'De
Wilhelminapolder', en Margaretha Sara van der Meulen. Gehuwd op
10-5-1821 met Cornelia Adriana Kakebeeke, na haar overlijden op
7-1-1845 huwde hij op 27-8-1846 met Helena Maria Razoux. Uit het eerste
huwelijk werden 3 zoons, 7 dochters en 2 jong overleden kinderen
geboren. Het tweede huwelijk was kinderloos.

&lt;img src=&amp;quot;images/BOSCHIGJ.jpg&amp;quot; align=&amp;quot;right&amp;quot; BORDER=&amp;quot;0&amp;quot; alt=&amp;quot;afbeelding van Bosch, Iman Gualtherus Jacob van den&amp;quot; class=&amp;quot;bwnimg&amp;quot;&gt;

&lt;/p&gt;
&lt;p&gt;Na enige jaren op een kostschool te Neuwied (D.) algemeen vormend
onderwijs te hebben ontvangen, assisteerde hij zijn vader vanaf zijn
vijftiende jaar bij diens werkzaamheden in 'De
Wilhelminapolder'. Op landbouwgebied was hij autodidact. De basis
van die kennis verkreeg hij door de bestudering van A. Thaer, 
&lt;em&gt;Grunds&amp;auml;tze der rationellen Landwirthschaft&lt;/em&gt;

(Berlijn, 1809-1812). Zijn theoretische kennis verdiepte hij door
jaarlijkse buitenlandse studiereizen, aanvankelijk naar Duitse, na 1840
naar Engelse landbouwbedrijven. De grondbeginselen van de
landbouwpraktijk leerde hij van een opzichter van 'De
Wilhelminapolder'. Door deze combinatie van theorie en praktijk
groeide hij al spoedig uit tot &amp;eacute;&amp;eacute;n van de zeer weinige
'wetenschappelijke landbouwers', die ons land omstreeks het
midden van de 19e eeuw telde. Na het overlijden van zijn vader in 1836
werd hij tot diens opvolger benoemd. Onder zijn leiding werd 'De
Wilhelminapolder' een internationaal bekend modelbedrijf. Hij
verhoogde de rentabiliteit van de onderneming (1400 ha) door
verbetering van het vruchtwisselstelsel, de bemesting, veredeling van
vee, drainage en mechanisatie. Door kruising van het Zeeuwse schaap met
Engelse Leicester-schapen fokte hij een nieuw ras, het Iman-schaap, dat
bestand was tegen het Zeeuwse klimaat, maar bovendien uitmuntende
eigenschappen als wol- en vleesschaap bezat. Minder gelukkig was hij
met zijn kruisingen van Zeeuwse runderen met Engelse Shorthorns.
Weliswaar verkreeg hij daarmee zwaardere runderen, maar de melkgift was
te gering. Hij was &amp;eacute;&amp;eacute;n van de eerste Nederlandse landbouwers
die drainage met aarden buizen toepaste (vanaf 1852). Niet alleen
verdween daardoor de wateroverlast, die sinds de bedijking de groei van
de gewassen in de polder belemmerd had, maar bovendien werd de teelbare
oppervlakte van het land met ca. 10 % vergroot, omdat de
afwateringsgreppels konden vervallen. Door de vergroting van de
percelen konden nu ook grote arbeidsbesparende werktuigen als zaai- en
maaimachines worden gebruikt. Van de voordelen van deze nieuwe
werktuigen raakte hij overtuigd tijdens zijn reizen naar Engeland, waar
reeds een bloeiende landbouwwerktuigenindustrie bestond. In 1852 kocht
hij in Engeland een paardedorsmachine aan en in 1856 een
stoomdorsmachine, een tienrijige zaaimachine en een wiedmachine. In
1857 verscheen de eerste Engelse graanmaaimachine in de polder.
Sindsdien werd het machinepark geregeld uitgebreid.&lt;/p&gt;
&lt;p&gt;Buiten de polder speelde hij eveneens een belangrijke rol. Hij was
o.m. lid van de Commissie van Landbouw in Zeeland, mede-oprichter en
bestuurslid van de Zeeuwsche Landbouw Maatschappij en in 1854 werd hij
ondervoorzitter van de Algemeene Koninklijke Landbouw Vereeniging, die
in dat jaar door koning Willem III werd opgericht. Hij publiceerde tal
van artikelen in de landbouwpers en schreef bovendien een aantal
boekjes over onderwerpen die hij voor de bevordering van de landbouw
van belang achtte, zoals over de landbouwboekhouding, de schapenteelt
en het landbouwonderwijs. Voor de modernisering van de meekrapbereiding
en de opheffing van het tiendrecht heeft hij zich jarenlang
ingezet.&lt;/p&gt;
&lt;p&gt;Hij was niet alleen &amp;eacute;&amp;eacute;n van de bekwaamste Nederlandse
Landbouwkundigen in de 19e eeuw, maar werd ook om zijn menselijke
kwaliteiten gewaardeerd. Door zijn innemende manieren bewoog hij zich
gemakkelijk in alle kringen, verschillende malen vertoefde hij als gast
op Het Loo. Zijn besluitvaardigheid verleidde hem wel eens tot al te
besliste uitspraken. Evenals zijn vader was hij een meelevend lid van
de Nederlands Hervormde Kerk. Dank zij zijn doorzettingsvermogen kon in
1840 een kerk in de polder worden gebouwd. Politiek was hij de liberale
beginselen toegedaan en een overtuigd vrijhandelaar. Een kandidatuur
voor de Eerste Kamer van de Staten-Generaal heeft hij geweigerd, maar
wel heeft hij van 1850 tot 1868 zitting gehad in de Provinciale Staten
van Zeeland. De blijken van waardering voor zijn werk en zijn persoon,
die gedurende zijn gehele loopbaan zijn deel waren, vonden hun
hoogtepunt in talrijke huldigingen bij zijn afscheid als directeur van
de polder in 1864.&lt;/p&gt;
&lt;p&gt;
  &lt;a href='pgedeelte'&gt;P: &lt;/a&gt;
  &lt;em&gt;De koninklijke Wurtembergsche school van landhuishoudkunde te
Hohenheim, beschouwd met betrekking tot den landbouw in ons
vaderland&lt;/em&gt;

(Middelburg, 1837); 'Wat zijn de tienden?', in 
&lt;em&gt;De vriend van den landman&lt;/em&gt;

.... Verz. door... E.C. Enklaar (Zwolle, 1836-1865. 29 dln.) III,
65-83; 
&lt;em&gt;Handleiding tot het doelmatig boekhouden op een landelijk
bedrijf...&lt;/em&gt;

(Middelburg, 1843); 
&lt;em&gt;De veredelde schapenteelt in verband met den landbouw in Zeeland, in
het belang zoowel van grondeigenaren als van landlieden...&lt;/em&gt;

(Middelburg, 1843); 
&lt;em&gt;Over den verbouw en de bereiding der me&amp;ecirc;krap in het Departement
van Vaucluse in verband met de me&amp;ecirc;krapteelt in Zeeland&lt;/em&gt;

(Middelburg, 1850).&lt;/p&gt;
&lt;p&gt;
  &lt;a href='lgedeelte'&gt;L: &lt;/a&gt;'Herinneringen uit het leven van I.G.J. van den
Bosch', in 
&lt;em&gt;Landbouw courant&lt;/em&gt;

34(1880) 189-190; F. Nagtglas, 'I.G.J. van den Bosch en den
Wilhelminapolder', in 
&lt;em&gt;Eigen Haard&lt;/em&gt;

6 (1880) 245-248; J.M.G. van der Poel, 
&lt;em&gt;De Wilhelminapolder, 1809-1959&lt;/em&gt;

(Wageningen, [1959]).&lt;/p&gt;

&lt;p&gt;
&lt;a href=&amp;quot;igedeelte&amp;quot;&gt;I: &lt;/a&gt;J.M.G. van der Poel, 
&lt;em&gt;De Wilhelminapolder, 1809-1959&lt;/em&gt;

(Wageningen, [1959]) fotokatern achterin.&lt;/p&gt;




&lt;p&gt;J.M.G. van der Poel&lt;/p&gt; 
&lt;dtml-var bwn_footer&gt;</text>
  </biography>
</biodes>

