<biodes version="1.0">
  <fileDesc>
    <title>Rambaldo, Alfred Emile (1879-1911)</title>
    <ref target="http://resources.huygens.knaw.nl/bwn1880-2000/lemmata/bwn5/rambaldo"/>
    <publisher>
      <name>Biografisch Woordenboek van Nederland:1880-2000</name>
      <ref target="http://resources.huygens.knaw.nl/bwn1880-2000"/>
    </publisher>
  </fileDesc>
  <person>
    <idno type="id">rambaldo</idno>
    <persName><name type="geslachtsnaam">Rambaldo</name>, Alfred Emile</persName>
    <sex value="1"/>
    <event type="birth" when="1879"/>
    <event type="death" when="1911"/>
    <state type="occupation">marineofficier</state>
  </person>
  <biography>
    <graphic url="http://resources.huygens.knaw.nl/bwn1880-2000/lemmata/bwn5/images/images/rambaldo.jpg"/>
    <text>&lt;dtml-var bwn_header&gt;
 &lt;p class='genealogie'&gt;
  &lt;strong&gt;Rambaldo, Alfred Emile&lt;/strong&gt;, marineofficier en luchtvaartpionier (Rembang (Java, Nederlands-Indi&amp;euml;) 16-11-1879 - Ngeboer, nabij Blora (Java, Nederlands-Indi&amp;euml;) 5-8-1911). Zoon van Johannes Jacobus Rambaldo, resident in
  Nederlands-Indi&amp;euml;, en Wilhelmina Antoinetta van Weelderen.
  Gehuwd op 21-4-1906 met Meta Amalie Wienenberger (1884-?). Uit
  dit huwelijk werd 1 zoon geboren.
  

  
  &lt;/p&gt;
&lt;p&gt;
  &lt;img class='bwnimg' BORDER='0' align='right' src='images/rambaldo.jpg' alt='afbeelding van Rambaldo, Alfred Emile'&gt;Alfred Rambaldo werd geboren in Nederlands-Indi&amp;euml;, als
    zoon van de resident van Rembang, later van Pasoeroean. Op
    vierjarige leeftijd ging hij met zijn ouders naar Nederland,
    waar zijn vader in 1886 overleed. Rambaldo volgde onderwijs op
    het Instituut van J.D.N. de Graaff aan het Haagse Noordeinde en
    ging vervolgens in 1897 naar het Koninklijk Instituut voor de
    Marine. Op 21 september 1901 verliet hij Willemsoord als
    adelborst der eerste klasse, waarna hij naar Indi&amp;euml; werd
    gezonden. Vanaf maart 1902 deed Rambaldo hier dienst op
    verscheidene schepen, sinds december 1903 in de rang van
    luitenant-ter-zee der tweede klasse. In 1905 werd hij
    gerepatrieerd.&lt;/p&gt;
&lt;p&gt;In Nederland werd Rambaldo in 1906, op eigen verzoek, voor
    twee jaar gedetacheerd bij het Korps Mariniers te Amsterdam.
    Reeds als adelborst liefhebberde Rambaldo in de astronomie,
    terwijl later vooral de meteorologie zijn belangstelling had,
    in het bijzonder het onderzoek van de hogere luchtlagen. Een
    hernieuwd contact, in het voorjaar van 1907, met de
    luitenant-ter-zee der eerste klasse S.P. l'Honor&amp;eacute; Naber,
    zijn voormalige officier-instructeur in de stuurmanskunst,
    sterrenkunde en weerkunde te Willemsoord, bracht hem in
    aanraking met de luchtvaart. L'Honor&amp;eacute; Naber spoorde hem
    aan zijn aandacht op dit nieuwe terrein te richten, waarbij
    vooral diens argument dat 'd&amp;agrave;&amp;agrave;r een burgerkroon was
    weggelegd voor wien er maar het eerst naar wilde grijpen'
    (L'Honor&amp;eacute; Naber, 11) de doorslag gaf.&lt;/p&gt;
&lt;p&gt;Rambaldo verdiepte zich razendsnel in de - overigens
    schaarse - literatuur, en nog datzelfde jaar verschenen er vier
    tijdschriftartikelen van zijn hand. Hierin schetste hij de
    ontwikkelingen van de nog jonge 'luchtscheepvaart' en wees hij
    op haar mogelijkheden, vooral voor leger en marine. Rambaldo
    dacht daarbij in de eerste plaats aan het gebruik van
    luchtschepen en (kabel)ballons en niet zozeer aan 'zwaarder dan
    lucht'-vliegmachines. Weliswaar besteedde hij in zijn
    publicaties ook aandacht aan het vliegtuig van de Amerikaanse
    gebroeders O. en W. Wright, maar deze vorm van luchtvaart stond
    op dat moment nog te zeer in de kinderschoenen om in zijn
    beschouwingen te worden betrokken.&lt;/p&gt;
&lt;p&gt;De reacties die Rambaldo op zijn artikelen kreeg, deden hem
    beseffen dat ook in Nederland de tijd gekomen was om - in
    navolging van een aantal buurlanden - een luchtvaartvereniging
    op te richten. Het idee kreeg vastere vorm in een bijeenkomst
    ten huize van Rambaldo begin september 1907 en werd in
    belangrijke mate gestimuleerd door de door hem gelegde
    contacten toen hij later die maand als enige Nederlander het
    congres van de Commission permanente internationale
    d'A&amp;eacute;ronautique te Brussel bijwoonde. Zijn luchtvaartkennis
    werd er aanzienlijk door vergroot en hij legde er voor de
    toekomst belangrijke contacten met verscheidene buitenlandse
    deskundigen, onder wie de Duitse meteorologen en aerologen R.
    Assmann, directeur van het K&amp;ouml;niglich Preu&amp;szlig;isches
    Aeronautisches Observatorium 'Lindenberg' bij Beeskow, en K.
    Wegener, directeur van het Meteorologisches Observatorium te
    Frankfurt am Main.&lt;/p&gt;
&lt;p&gt;Een lezing die Rambaldo begin oktober 1907 hield voor het
    Koninklijk Nederlandsch Aardrijkskundig Genootschap te
    Amsterdam over 'De luchtscheepvaart ten dienste van het
    wetenschappelijk onderzoek in Nederlandsch-Indi&amp;euml;'
    (gepubliceerd in: 
    &lt;em&gt;Tijdschrift van het Koninklijk Nederlandsch Aardrijkskundig
    Genootschap&lt;/em&gt;

    25 (1908) 40-52), gaf uiteindelijk de aanzet tot een
    samenwerkingsverband. Op 19 oktober 1907 vond in Den Haag de
    constituerende vergadering plaats van de Vereeniging ter
    Bevordering van de Luchtscheepvaart, spoedig daarna herdoopt in
    Nederlandsche Vereeniging voor Luchtvaart. Zij had een
    wetenschappelijk, militair, zakelijk en sportief doel en zou
    zich bezighouden met het vraagstuk van motorballons en
    vliegtuigen en de opleiding van luchtschippers. Rambaldo werd
    secretaris van de Vereeniging, eerst van het voorlopig en sinds
    25 januari 1908 van het definitief bestuur, dat onder
    voorzitterschap stond van de kolonel der Genie C.J.
    Snijders.&lt;/p&gt;
&lt;p&gt;Met een hem kenmerkend enthousiasme - Assmann sprak van
    'Feuereifer' - hield Rambaldo in het gehele land lezingen en
    schreef hij verscheidene artikelen over de luchtscheepvaart om
    leden te winnen voor de jonge vereniging. Tevens slaagde
    Rambaldo erin om, gebruikmakend van zijn buitenlandse
    connecties, K. Wegener met een ballon naar Nederland te halen.
    Op 4 april 1908 ondernam deze vanaf het landgoed 'Zorgvliet' in
    Den Haag de eerste ballonvaart onder auspici&amp;euml;n van de
    jonge Nederlandse luchtvaartvereniging, vertegenwoordigd door
    Snijders en Rambaldo. Hoe ongewoon deze onderneming toentertijd
    hier te lande was, moge blijken uit de uitdrukkelijke bepaling
    in de door de gemeente Den Haag verstrekte opstijgvergunning
    dat de drie meereizende heren geen 'acrobatische toeren aan den
    trap&amp;egrave;ze van den ballon zouden mogen verrichten'
    (L'Honor&amp;eacute; Naber, 27).&lt;/p&gt;
&lt;p&gt;Van begin april tot begin augustus 1908 liet Rambaldo zich
    op non-actief stellen om zich op uitnodiging van Assmann op het
    Observatorium 'Lindenberg' aan de aerologiestudie te wijden.
    Van zijn verblijf in Duitsland maakte Rambaldo bovendien
    gebruik om op verschillende plaatsen kennis en contacten op te
    doen. Zo bezocht hij Friedrichshafen aan het Bodenmeer, waar
    hij kennismaakte met de luchtvaartpionier F. graaf von Zeppelin
    en er diens nieuwste luchtschip bezichtigde.&lt;/p&gt;
&lt;p&gt;Het secretariaat van de Vereeniging voor Luchtvaart had
    Rambaldo bij zijn vertrek naar Duitsland neergelegd; wel bleef
    hij bestuurslid. Steeds meer ging bij hem de overweging
    meespelen, dat hij ook aan zichzelf moest denken. Wilde hij
    zich tot 'een all-round-luchtman' (L'Honor&amp;eacute; Naber, 32)
    ontwikkelen met een loopbaan in de luchtvaart, dan had hij er
    weinig belang bij al zijn kennis en connecties zonder meer aan
    de Vereeniging ter beschikking te stellen. Ook toonde hij soms
    weinig begrip voor degenen die met hem van mening
    verschilden.&lt;/p&gt;
&lt;p&gt;In augustus 1908 keerde Rambaldo, met een op 'Lindenberg'
    verworven getuigschrift voor luchtvaart op zak, uit Duitsland
    terug om aan het einde van dat jaar aan boord van het
    pantserschip Hr.Ms. 'De Ruyter' naar West-Indi&amp;euml; te
    vertrekken. Tijdens deze reis verzamelde Rambaldo met behulp
    van een vlieger gegevens over de hogere luchtlagen. Ook op
    Cura&amp;ccedil;ao en andere Antilleneilanden, waar hij gedurende de
    eerste vier maanden van 1909 verbleef, en tijdens de
    daaropvolgende reis van de 'De Ruyter' vanuit de West via het
    Suezkanaal naar Nederlands-Indi&amp;euml; deed hij dergelijke
    meteorologische waarnemingen.&lt;/p&gt;
&lt;p&gt;In Indi&amp;euml; werd Rambaldo in september 1909 gedetacheerd
    bij het onder het departement der Marine ressorterende
    Koninklijk Magnetisch en Meteorologisch Observatorium in
    Batavia, waarvoor hij talloze waarnemingen verrichtte. Vanaf
    zijn aankomst werd Rambaldo de stuwende kracht binnen de
    Nederlandsch-Indische Vereeniging voor Luchtvaart, waarvoor hij
    met zijn lezingen velen enthousiast wist te maken. In 1910
    verwierf de vereniging een eigen luchtballon. Rambaldo behoorde
    tot degenen die daarmee op 26 februari in Batavia de eerste
    vaart maakten. Tijdens de twee daaropvolgende tochten, op 27
    maart en 10 april, trad Rambaldo op als balloncommandant. Later
    in 1910 werden ook vaarten gemaakt vanuit Soerabaja, waar
    Rambaldo in oktober van dat jaar bij de torpedodienst werd
    geplaatst. Hier zag hij C.P. K&amp;uuml;ller met zijn vliegtuig
    boven de stad. Aangezien hij te zwaar was, mocht hij niet met
    hem de lucht in, zodat hij deze manier van vliegen nooit heeft
    beproefd.&lt;/p&gt;
&lt;p&gt;Op 18 juli 1911 zou Rambaldo met zijn familie per mailboot
    repatri&amp;euml;ren, doch hij moest zijn vertrek wegens
    plaatsgebrek een maand uitstellen. Hij had het voornemen de
    zeedienst nog dat jaar te verlaten om zich geheel aan de
    luchtvaart te wijden; samen met enkele vrienden had hij reeds
    in Indi&amp;euml; een consortium voor vliegtechniek opgericht. Het
    gedwongen uitstel gaf hem de mogelijkheid om samen met een
    collega marineofficier op 5 augustus nog een ballonvaart te
    maken van Soerabaja naar Semarang. Deze tocht - zijn dertiende!
    - werd Rambaldo noodlottig. In de djatibossen bij Blora, in het
    Rembangse, moest een landing worden gemaakt in de kruin van een
    boom. Rambaldo klom uit de mand om zich langs een touw te laten
    zakken, maar stortte halverwege zo'n tien meter naar beneden en
    was op slag dood.&lt;/p&gt;
&lt;p&gt;Alfred Rambaldo wist zich een blijvende plaats te verwerven
    in de Nederlandse luchtvaartgeschiedenis. Vanaf het moment dat
    hij met de nog prille luchtvaart in contact kwam, stelde hij
    zich ten doel deze - zowel uit militaire als wetenschappelijke
    overwegingen - door actieve beoefening en serieuze bestudering
    te bevorderen. Hij deed dit met veel energie,
    doorzettingsvermogen en enthousiasme, waarbij ook persoonlijke
    eerzucht een belangrijke drijfveer vormde. Rambaldo's
    voortijdige dood op 31-jarige leeftijd verhinderde dat hij zijn
    levensdoel kon verwezenlijken.&lt;/p&gt;
&lt;p&gt;
  &lt;a href='pgedeelte'&gt;P: &lt;/a&gt;
  
    'Bibliografisch overzicht der geschriften van A.E.
    Rambaldo', in de onder L genoemde publicatie van L'Honor&amp;eacute;
    Naber, 74-75.&lt;/p&gt;
&lt;/p&gt;
&lt;p&gt;
  &lt;a href='lgedeelte'&gt;L: &lt;/a&gt;Behalve de necrologie&amp;euml;n vermeld in de hierna
  genoemde publicatie van L'Honor&amp;eacute; Naber, 76: H. Walaardt
  Sacr&amp;eacute; [e.a.], 
  &lt;em&gt;Vijf-en-twintig jaar luchtvaart in Nederland&lt;/em&gt;

  (Amsterdam [1932]) 14-30, 66-68; S.P. l'Honor&amp;eacute; Naber, 
  &lt;em&gt;A.E. Rambaldo, luitenant ter zee der tweede klasse, baanbreker
  voor de luchtvaart in Nederland, in West- en Oost-Indi&amp;euml;,
  1879-1911. Levensschets&lt;/em&gt;

  ('s-Gravenhage [1933]); L. Honselaar, 'Rambaldo, pionier en
  profeet', in idem, 
  &lt;em&gt;Vleugels van de vloot. De geschiedenis van de
  marine-luchtvaartdienst&lt;/em&gt;

  (Rotterdam 1950) 13-21; Harm J. Hazewinkel, 'Boven Goenoeng en
  Sawah. Het begin van de luchtvaart in Indi&amp;euml;', in 
  &lt;em&gt;Luchtvaartkennis. Luchtvaarthistorisch Tijdschrift&lt;/em&gt;

  43 (1994) 63-64, 105-106, 145-146.&lt;/p&gt;
&lt;p&gt;
  &lt;a href='igedeelte'&gt;I: &lt;/a&gt;

  Portret bij necrologie in onbekend tijdschrift (augustus 1911),
  in familiedossier Rambaldo, Centraal Bureau voor Genealogie te
  's-Gravenhage.&lt;/p&gt;
&lt;p&gt;H.J. Hazewinkel&lt;/p&gt; 
&lt;dtml-var bwn_footer&gt;</text>
  </biography>
</biodes>

