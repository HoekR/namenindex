<biodes version="1.0">
  <fileDesc>
    <title>Veen, Gerrit Jan van der (1902-1944)</title>
    <ref target="http://resources.huygens.knaw.nl/bwn1880-2000/lemmata/bwn1/veen"/>
    <publisher>
      <name>Biografisch Woordenboek van Nederland:1880-2000</name>
      <ref target="http://resources.huygens.knaw.nl/bwn1880-2000"/>
    </publisher>
  </fileDesc>
  <person>
    <idno type="id">veen_1</idno>
    <persName><name type="geslachtsnaam">Veen</name>, Gerrit Jan van der</persName>
    <sex value="1"/>
    <event type="birth" when="1902"/>
    <event type="death" when="1944"/>
    <state type="occupation">beeldhouwer</state>
    <state type="occupation">verzetsman</state>
  </person>
  <biography>
    <text>&lt;dtml-var bwn_header&gt;
 &lt;p class='genealogie'&gt;
  &lt;strong&gt;Veen, Gerrit Jan van der&lt;/strong&gt;, beeldhouwer en verzetsleider (Amsterdam 26-11-1902 - Overveen 10-6-1944).

Zoon van Gerrit Jan van der Veen, slager, en Dorothea Lorenz. Hij was
gehuwd op 25-11-1931 met Louise Adriana van der Chijs. Uit dit huwelijk
waren 2 dochters.





&lt;/p&gt;
&lt;p&gt;Van der Veen werd, als derde zoon van vier kinderen in een uit
Kampen afkomstig gereformeerd gezin, geboren. Na de lagere school en
een 3-jarige HBS in Amsterdam volgde hij een opleiding tot
werktuigkundige aan de Spoorwegschool in Utrecht. Hij werd daarop bij
de Nederlandse Spoorwegen op de tekenkamer aangesteld. Zijn
ontwikkelend kunstzinnig talent uitte zich in de vervaardiging van
tekenfilms waarvoor hij een apparaat ontwierp, en het maken van
karikaturen en houten beeldjes. Zijn inzending op een tentoonstelling
van amateurbeeldhouwers in Zaandam (&amp;plusmn; 1924) werd bekroond. Van
1925 tot 1928 was hij op Cura&amp;ccedil;ao werkzaam als werktuigkundige bij
een dochter-onderneming van de Bataafse Petroleummaatschappij. Hier wist
hij door vastberaden optreden een brand op een Engelse tanker te
bedwingen en uitbreiding tot de gehele petroleumhaven te voorkomen. Een
bescheiden geldbeloning van de maatschappij stelde hem in staat naar
Nederland terug te keren en zijn roeping als beeldhouwer te volgen.&lt;/p&gt;
&lt;p&gt;Na een examen werd hij toegelaten tot de Rijksakademie van Beeldende
Kunsten waar hij o.a. lessen volgde van prof. Jan Bronner. In 1930
ontving hij de zilveren medaille van de prijsvraag voor de Prix de
Rome. Na een korte verbintenis met een reclamebureau, vestigde hij zich
definitief als beeldhouwer en betrok hij een der in de jaren dertig
gereedgekomen atelierwoningen in Amsterdam. Na een in materieel opzicht
moeizame aanloopperiode kreeg hij regelmatig opdrachten voor
portretkoppen. Via relaties op Cura&amp;ccedil;ao kon hij een monumentale
klok voor een plein in Willemstad vervaardigen. Zijn naam raakte meer
bekend door portretreli&amp;euml;fs aan de Herman Gorter- en Groen van
Prinstererschool in Amsterdam en de monumenten voor prins Hendrik (Den
Helder, 1935), koningin Emma (Baarn, 1937) en Wilhelmina Drucker
(Amsterdam, 1939). Na moza&amp;iuml;eken voor de gebouwen van de toenmalige
Javasche Bank in Amsterdam en Batavia volgde zijn laatste werk: een
beeldengroep voor het viaduct van het nieuwe Centraalstation in Utrecht
dat eind 1940 gereed kwam. Ook was hij de ontwerper van een aantal
gedenkpenningen. In januari 1940 kreeg hij via De Nederlandsche Bank
opdracht om voor de fa. Ensched&amp;eacute; een nieuw f 10-biljet te
ontwerpen, waarvoor hij zich in de moeilijke techniek van het watermerk
verdiepte; zijn ontwerp werd echter niet aangenomen.&lt;/p&gt;
&lt;p&gt;Bij het begin van de bezetting, juli 1940, weigerde Van der Veen als
blokhoofd van de luchtbescherming de zg. Ari&amp;euml;r-verklaring te
tekenen. Dit was zijn eerste afwijzing van een Duitse maatregel die
gevolgd werd door een tomeloze verzetsactiviteit, waarbij hij zich
ontwikkelde van een volgens zijn vrienden timide en wat saaie man tot
een dominerende figuur, rusteloos zoekend naar wegen om de vijand
afbreuk te doen, geen gevaar schuwend, hetgeen hem een centrale plaats
gaf eerst in het kunstenaarsverzet, later in een der grootste
vervalsingscentrales, in de gewapende organisatie de Raad van Verzet en
in De Kern, de co&amp;ouml;rdinatie van een aantal verzetsgroepen. Bij de
voorbereiding van de Kultuurkamer (februari 1942) was hij een der
auteurs van een door meer dan 1900 kunstenaars en intellectuelen
ondertekend adres gericht tot Rijkscommissaris Seyss-Inquart, waarin
politieke be&amp;iuml;nvloeding van het culturele leven werd afgewezen.
Toen enige weken later tijdens een bewogen vergadering van de
Nederlandse Kring van Beeldhouwers in Amsterdam stemmen opgingen die op
een compromis t.a.v. de Duitse plannen aandrongen, verlieten Van der
Veen, de secretaris, L.P.J. Braat, de penningmeester - met medeneming
van de verenigingskas - en twee medestanders de bijeenkomst. Van der
Veen bestemde de bescheiden geldsom als eerste bijdrage voor de
strijdkas tot steun van politiek principi&amp;euml;le kunstenaars. Van hun
illegaal contactblad 
&lt;em&gt;De Vrije Kunstenaar&lt;/em&gt;

dat op 1 mei 1942 verscheen, werd Van der Veen redacteur - hij had er
ook de kop voor ontworpen - en hierin plaatste hij in maart 1944 ook
zijn enige gedicht: 'Wat doe jij?', een bezielde oproep tot
verzet. In augustus 1942 verscheen een pamflet van zijn hand tegen de
beginnende jodendeportaties, getiteld: 
&lt;em&gt;Manifest bij de wederinvoering der slavernij.&lt;/em&gt;
&lt;/p&gt;
&lt;p&gt;Het woord was echter voor Van der Veen niet het enige strijdmiddel.
Met de toenemende Duitse druk groeide de behoefte aan steeds grotere
aantallen vervalste documenten (persoonsbewijzen,
distributiebescheiden). Hij richtte met de drukker Frans Duwaer de
Persoonsbewijzencentrale (PBC) op, die na minutieuze grafische arbeid
en talloze mislukkingen een onder omstandigheden vrijwel volmaakt
produkt leverde, waarvan meer dan 65000 exemplaren in omloop kwamen.
Van der Veens ervaring bij de fa. Ensched&amp;eacute; kwam hierbij goed van
pas. Naast dit werk in de verborgenheid, trad hij bij sabotage-acties
en overvallen naar buiten. Op 10 februari 1943 stichtte hij brand in
het Gewestelijk Arbeidsbureau in Amsterdam, maar door te weinig
brandmiddelen was de schade gering. Op 27 maart 1943 werden explosieven
geplaatst in het Bevolkingsregister in Amsterdam, er ontstond een grote
brand maar de compacte papiermassa's van de bevolkingsadministratie
gingen slechts ten dele verloren. Van de er nauw bij betrokkenen bleven
bij de hierop volgende arrestatiegolf slechts Van der Veen, de dichter
M. Nijhoff, die als oudgenie-officier voor de plaatsing der explosieven
had geadviseerd, en W. Sandberg, conservator van het Stedelijk Museum
op vrije voeten. Ruim een jaar later, 29 april 1944, was de
Landsdrukkerij in Den Haag het doelwit van een overval. Van der Veen
voerde met drie medewerkers o.w. de in SS-uniform geklede Duitse
emigrant Gerhard Badrian, een zg. controle uit, overmeesterde enige
personeelsleden en maakte 10000 blanco persoonsbewijzen buit, een
aanmerkelijke verlichting voor de overbelaste PBC. Toen was ook al de
laatste grote gewapende actie waar Van der Veen aan deelnam, in detail
voorbereid: de bevrijding van een aantal gevangenen van de
Sicherheitspolizei uit het Huis van Bewaring in Amsterdam. Nadat vijf
eerdere pogingen door onvoorziene omstandigheden waren mislukt, drong
ruim 24 uur na de vorige actie, in de nacht van 30 april op 1 mei, Van
der Veen en zijn groep met medewerking van een betrouwbare bewaker het
gebouw binnen, maar raakte nadat twee waakhonden de Duitse wacht hadden
gealarmeerd, in een vuurgevecht gewikkeld. Van der Veen ontkwam en half
verlamd, na door twee kogels te zijn getroffen, werd hij naar zijn
onderduikadres gebracht waar hij op 12 mei werd gearresteerd. Met Frans
Duwaer en vijf anderen werd hij op 10 juni 1944 door een SS- und
Polizeigericht ter dood veroordeeld en nog dezelfde avond in de duinen
bij Overveen, ondersteund door zijn kameraden, gefusilleerd.&lt;/p&gt;
&lt;p&gt;In juni 1945 werd in Amsterdam de Euterpestraat, berucht geworden
als zetel van de Duitse politie, in Gerrit van der Veenstraat herdoopt.
In mei 1953 werd hem postuum de Amerikaanse onderscheiding 
&lt;em&gt;Medal of Freedom&lt;/em&gt;

toegekend en in mei 1973 werd in Amsterdam een door de beeldhouwer C.
Kneulman vervaardigd monument onthuld als eerbetoon aan Gerrit van der
Veen en het kunstenaarsverzet.&lt;/p&gt;
&lt;p&gt;
  &lt;a href='agedeelte'&gt;A: &lt;/a&gt;Rijksinstituut voor Oorlogsdocumentatie, Doc. I - Gerrit Jan
van der Veen; Doc. II - Kunstenaarsverzet.&lt;/p&gt;
&lt;p&gt;
  &lt;a href='lgedeelte'&gt;L: &lt;/a&gt;Albert Helman, 
&lt;em&gt;Een doodgewone held. De levensgeschiedenis van Gerrit Jan van der
Veen 1902-1944&lt;/em&gt;

(Amsterdam, 1946 2e dr. 1976); 
&lt;em&gt;Catalogus tentoonstelling Sonsbeek&lt;/em&gt;

(Arnhem, 1949); A.M. Hammacher, 
&lt;em&gt;Beeldhouwkunst van deze eeuw en een schets van haar ontwikkeling in
de negentiende eeuw&lt;/em&gt;

(Amsterdam, [1955]) 48-50; L.P.J. Braat, 
&lt;em&gt;Omkranste hiaten. Levensherinneringen&lt;/em&gt;

(Amsterdam, 1966) 116-125; L. de Jong, 
&lt;em&gt;Het Koninkrijk der Nederlanden in de Tweede Wereldoorlog&lt;/em&gt;

('s-Gravenhage, 1975) VI, 102-107, 712-723; 
&lt;em&gt;ibidem&lt;/em&gt;

VII ('s-Gravenhage, 1976) 717-729, 1190-1193; J.W. Mulder, 
&lt;em&gt;Kunst in krisis en bezetting&lt;/em&gt;

(Utrecht [enz.], 1978).&lt;/p&gt;
&lt;p&gt;E.G. Groeneveld&lt;/p&gt; 
&lt;dtml-var bwn_footer&gt;</text>
  </biography>
</biodes>

