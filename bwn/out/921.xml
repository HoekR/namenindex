<biodes version="1.0">
  <fileDesc>
    <title>Kempen, Dingeman Pieter van (1898-1985)</title>
    <ref target="http://resources.huygens.knaw.nl/bwn1880-2000/lemmata/bwn4/kempend"/>
    <publisher>
      <name>Biografisch Woordenboek van Nederland:1880-2000</name>
      <ref target="http://resources.huygens.knaw.nl/bwn1880-2000"/>
    </publisher>
  </fileDesc>
  <person>
    <idno type="id">kempend</idno>
    <persName><name type="geslachtsnaam">Kempen</name>, Dingeman Pieter van</persName>
    <sex value="1"/>
    <event type="birth" when="1898"/>
    <event type="death" when="1985"/>
    <state type="occupation">sportman</state>
  </person>
  <biography>
    <graphic url="http://resources.huygens.knaw.nl/bwn1880-2000/lemmata/bwn4/images/images/KEMPEN.jpg"/>
    <text>&lt;dtml-var bwn_header&gt;
 &lt;p class='genealogie'&gt;
  &lt;strong&gt;Kempen, Dingeman Pieter van&lt;/strong&gt;, wielrenner (Ooltgensplaat 12-12-1898 - Brussel (Belgi&amp;euml;) 5- 5-1985). Zoon van Jan van Kempen, arbeider, later handelaar in lompen en
  oud ijzer, en Annetje Anna van Hassent. Gehuwd in 1920 met
  Jos&amp;eacute;phine Boogmans. Uit dit huwelijk werd 1 zoon geboren.
  
&lt;img src=&amp;quot;images/KEMPEN.jpg&amp;quot; align=&amp;quot;right&amp;quot; BORDER=&amp;quot;0&amp;quot; alt=&amp;quot;afbeelding van Kempen, Dingeman Pieter van&amp;quot; class=&amp;quot;bwnimg&amp;quot;&gt;
  
  &lt;/p&gt;
&lt;p&gt;Dingeman groeide op in Den Haag, waarheen zijn ouders kort
    na de eeuwwisseling vanaf het Zuidhollandse eiland Goeree en
    Overflakkee waren verhuisd. Op zevenjarige leeftijd verloor hij
    zijn moeder, waarna zijn vader hertrouwde met haar zuster. Als
    jongen voelde Van Kempen zich al vroeg aangetrokken tot de
    wielersport, wat in die tijd ongewoon was. Na lang zeuren kreeg
    hij in 1911 van zijn vader een tweedehands racefiets, en toen
    hij daarmee een jaar later deelnam aan een elfstedentocht op de
    fiets over 200 km wist hij zeker wat hij wilde worden. Met een
    glansrijke wielercarri&amp;egrave;re voor ogen paste hij alvast zijn
    roepnaam aan. Aangezien Dingeman niet gemakkelijk in het gehoor
    lag, ging hij zijn tweede voornaam gebruiken, en sindsdien
    heette hij Piet.&lt;/p&gt;
&lt;p&gt;Van Kempen had van het begin af een sterke band met het
    Vlaamse wielrennen. Tijdens de Eerste Wereldoorlog leerde hij
    de knepen van het vak op de wielerbaan in Harderwijk van aldaar
    als soldaat ge&amp;iuml;nterneerde Belgische coureurs. Nog voordat
    in november 1918 de wapenstilstand was getekend, trok hij op de
    fiets naar Brussel, waar hij moest trachten rond te komen van
    premies in wedstrijden. Aanvankelijk kostte het hem grote
    moeite een startvergunning te bemachtigen, maar door zijn
    strijdlust lukte dit toch. Vooral als een prijs de moeite waard
    was - een jas, een motorfiets -, wierp hij zich enthousiast in
    het gevecht. In de eerste jaren was het doorbijten. Nadat hij
    in 1919 de zuster van wielrenner Ren&amp;eacute; Boogmans had leren
    kennen, met wie hij het jaar daarop trouwde, vond hij bij haar
    familie wat steun. Voor zijn eerste zesdaagse, in 1920 te
    Brussel, kreeg hij na lang aandringen een contract. Hij werd
    gekoppeld aan de oud-stayerkampioen Arthur Vanderstuyft tegen
    het laagste startgeld. Van Kempen greep zijn kans, en zijn
    spectaculaire manier van rijden bezorgde hem meteen een
    contract voor de Verenigde Staten. Daar perfectioneerde hij
    zijn techniek dank zij de ervaren renner Reggie MacNamara,
    Australi&amp;euml;r van geboorte.&lt;/p&gt;
&lt;p&gt;Piet van Kempen was een veelzijdige coureur: op de weg zowel
    als op de wielerbaan en als sprinter zowel als in koppelkoersen
    stond hij zijn mannetje. Zijn grootste triomfen behaalde hij
    evenwel in zesdaagse wielerwedstrijden. Deze waren in de jaren
    twintig en dertig buitengewoon populair, vooral in Duitsland en
    de Verenigde Staten. De renners bleven nagenoeg permanent in de
    baan. De wedstrijd zelf speelde zich af in langdurige jachten
    tijdens de avond en nacht. Het was een vorm van koersen
    waarvoor Piet van Kempen leek geschapen: zijn talent als
    pistier, zijn uithoudingsvermogen en vooral zijn koersinzicht
    maakten hem tot een topcoureur. In een schitterende stijl -
    bijna onbeweeglijk - toonde hij zijn overmacht en regeerde hij
    het rennersveld.&lt;/p&gt;
&lt;p&gt;In totaal startte Piet van Kempen in meer dan honderd
    zesdaagsen. Zijn eerste overwinning boekte hij in maart 1921 te
    New York met de Zwitser Oscar Egg als koppelgenoot, en zijn
    laatste in mei 1937 te Londen met de Belg Albert Buysse. Bij
    elkaar won hij 32 keer. Verder werd hij twaalf keer tweede en
    elf maal derde. In het seizoen 1929/1930 won hij niet minder
    dan vijf zesdaagsen achter elkaar. Op den duur verwierf Van
    Kempen de titel 'Koning der Zesdaagsen'. 'Zwarte Piet', 'Big
    Pete' (in de Verenigde Staten) en 'Vliegende Hollander' waren
    andere bijnamen. Van Kempen was in zijn tijd misschien de meest
    bereisde sportman ter wereld: vrijwel ieder jaar maakte hij de
    oversteek per boot naar Amerika of Canada om er wedstrijden te
    rijden.&lt;/p&gt;
&lt;p&gt;Van Kempen had geen vaste ploegmaat: zijn 32 zeges behaalde
    hij met 24 verschillende partners (in 1934 te Minneapolis met
    twee koppelgenoten). Zo toonaangevend was hij dat buitenlandse
    baandirecties hem graag samen met een plaatselijke grootheid
    lieten rijden. Met een Nederlander als partner koerste hij dan
    ook zelden. Hij won slechts &amp;eacute;&amp;eacute;n maal met Klaas van
    Nek en drie maal met Jan Pijnenburg (waaronder de eerste
    Nederlandse zesdaagse te Amsterdam in 1932). Met zijn elf jaar
    jongere halfbroer Jan kwam hij nooit verder dan een tweede
    plaats (te Keulen in 1930).&lt;/p&gt;
&lt;p&gt;In zijn glorietijd verdiende Piet van Kempen 1000 dollar per
    dag; in Berlijn was zijn topgage 2400 mark per dag. Daar kwam
    het prijzengeld nog bij. Als renner gaf hij baandirecties en
    publiek dan ook waar ze om vroegen. Van Kempen was behalve
    wielrenner ook zakenman, met zijn echtgenote Fien als onmisbare
    raadgeefster, verzorgster en vooral beheerster van het gewonnen
    kapitaal. Zelf had hij een gat in zijn hand. Zo gebeurde het
    dat hij tijdens een bootreis terug uit Amerika, toen zijn vrouw
    een keer niet mee kon, alle gewonnen dollars verspeelde met
    kaarten. Zijn echtgenote zorgde dat het gewonnen geld werd
    belegd, vooral in nieuwbouwwoningen te Brussel, de stad waar
    hij van 1918 tot aan zijn dood woonde.&lt;/p&gt;
&lt;p&gt;In de tweede helft van de jaren dertig liepen Van Kempens
    krachten terug. Toch wist hij door slimheid en routine vaak
    spektakel te leveren. Ook na zijn veertigste wilde hij
    doorgaan, en in mei 1939 reed hij in Londen nog een zesdaagse
    met Kees Pellenaars als ploegmaat. Met de Tweede Wereldoorlog
    kwam er echter een einde aan de zesdaagse wedstrijden, en zo
    werd voor hem een beslissing genomen die hij zelf niet had
    aangedurfd. Wel probeerde Van Kempen enkele jaren later van
    zijn zoon een renner te maken om samen een koppel te vormen,
    maar dat liep op niets uit.&lt;/p&gt;
&lt;p&gt;Deze lange wielerloopbaan was alleen mogelijk doordat de van
    nature sterke Van Kempen sober leefde: hij rookte noch dronk.
    Na de be&amp;euml;indiging van zijn wielerloopbaan werd hij
    succesvol in zaken, vooral de handel in huizen. Bovendien dreef
    hij van 1939 tot 1951 een door sportliefhebbers druk bezocht
    caf&amp;eacute;-restaurant bij het Brusselse Noordstation. In
    gedachten bleef Van Kempen echter de door geestdriftige
    toeschouwers bejubelde sportheld. In 1955, 56 jaar oud, werd
    het hem te machtig en kondigde hij zijn come-back aan. Hij
    trainde een half jaar, uren aan een stuk, legde enorme
    afstanden af, ging in gewicht terug van 104 naar 81 kilo en
    droomde van vroeger. Na een reeks afwijzingen elders gaf het
    Gentse Sportpaleis hem een contract. Op 22 januari 1956 waren
    de tribunes vol om de held van weleer in actie te zien. Het
    liep uit op een mislukking: in een omnium - een samenstel van
    vier soorten wedstrijd - werd hij laatste achter dertig jaar
    jongere tegenstanders. Van een zesdaagse, waar hij op hoopte,
    kwam niets meer.&lt;/p&gt;
&lt;p&gt;Zo leefde Van Kempen verder: in grote welstand - hij was
    miljonair -, maar zonder zijn fiets. Luxe woningen, een grote
    stal renpaarden en dure auto's namen zijn heimwee niet weg. Na
    de dood van zijn vrouw, in november 1968, werd de goklust hem
    vaak te machtig, vooral op de renbaan. Het heeft hem een
    vermogen gekost. Maar wanneer de televisie een wielerwedstrijd
    uitzond, moest alles wijken.&lt;/p&gt;
&lt;p&gt;
  &lt;a href='pgedeelte'&gt;P: &lt;/a&gt;Een chronologisch overzicht van Van Kempens
    wieleroverwinningen tussen 1915 en 1938 in: Wim van Eyle, 
    &lt;em&gt;Een eeuw Nederlandse wielersport. Van Jaap Eden tot Joop
    Zoetemelk&lt;/em&gt;

    (Utrecht [etc.], 1980) 97-98. Van Kempens
    zesdaagsenoverwinningen tussen 1920 en 1939 in de onder L
    genoemde publikatie van Smulders, 6-8.&lt;/p&gt;
&lt;p&gt;
  &lt;a href='lgedeelte'&gt;L: &lt;/a&gt;Joris van den Bergh, 'Wielrennen', in 
  &lt;em&gt;Nationaal Sport Gedenkboek&lt;/em&gt;

  . Samengest. door H.A. Meerum Terwogt [e.a.] (Amsterdam [1928])
  144-147; M.J. Adriani Engels, 
  &lt;em&gt;Van Jaap Eden tot Jan Derksen. De wielersport in Nederland
  gedurende tachtig jaar&lt;/em&gt;

  (Amsterdam, 1947); Karel van Wijnendaele, in 
  &lt;em&gt;Nieuwsblad-Sportwereld&lt;/em&gt;

  , 14-11-1948; Jaak Veltman, in 
  &lt;em&gt;Wielersport&lt;/em&gt;

  , 26-1-1956; M.J. Adriani Engels, 'Uit het bonte wielerleven', in
  idem, 
  &lt;em&gt;Honderd jaar sport. Een historische documentatie ...&lt;/em&gt;

  (Amsterdam [1959]); interview door Jan Wintraecken, in 
  &lt;em&gt;Maas- en Roerbode&lt;/em&gt;

  , 11-12-1967; Evert van Mokum, in 
  &lt;em&gt;Wielersport&lt;/em&gt;

  , 6-12-1973; Ren&amp;eacute; Jacobs [e.a.], 'Six Days', in 
  &lt;em&gt;Velo 1976&lt;/em&gt;

  II (Brussel, 1976) 368-376; Wil Verheesen, in 
  &lt;em&gt;Limburgs Dagblad&lt;/em&gt;

  , 24-12-1983; Wil Smulders, 'Piet van Kempen', in 
  &lt;em&gt;Wielerglorie&lt;/em&gt;

  24/25 (1989) 3-10.&lt;/p&gt;

&lt;p&gt;
&lt;a href=&amp;quot;igedeelte&amp;quot;&gt;I: &lt;/a&gt;&lt;i&gt;Persoonlijkheden in het Koninkrijk der Nederlanden in woord en beeld&lt;/i&gt;. Onder hoofdred. van H.P. van den Aardweg (Amsterdam 1938) 789.
&lt;/p&gt;


&lt;p&gt;Frans Oudejans&lt;/p&gt; 
&lt;dtml-var bwn_footer&gt;</text>
  </biography>
</biodes>

