<biodes version="1.0">
  <fileDesc>
    <title>Waals, Jacqueline Elisabeth van der (1868-1922)</title>
    <ref target="http://resources.huygens.knaw.nl/bwn1880-2000/lemmata/bwn2/waals"/>
    <publisher>
      <name>Biografisch Woordenboek van Nederland:1880-2000</name>
      <ref target="http://resources.huygens.knaw.nl/bwn1880-2000"/>
    </publisher>
  </fileDesc>
  <person>
    <idno type="id">waals</idno>
    <persName><name type="geslachtsnaam">Waals</name>, Jacqueline Elisabeth van der</persName>
    <sex value="2"/>
    <event type="birth" when="1868"/>
    <event type="death" when="1922"/>
    <state type="occupation">dichteres</state>
  </person>
  <biography>
    <graphic url="http://resources.huygens.knaw.nl/bwn1880-2000/lemmata/bwn2/images/images/WAALSJE.jpg"/>
    <text>&lt;dtml-var bwn_header&gt;
 &lt;p class='genealogie'&gt;
  &lt;strong&gt;Waals, Jacqueline Elisabeth van der&lt;/strong&gt;, dichteres ('s-Gravenhage 26-6-1868 - Amsterdam 29-4-1922).

Dochter van Johannes Diderik van der Waals, natuurkundige, en Anna
Magdalena Smit.


&lt;img src=&amp;quot;images/WAALSJE.jpg&amp;quot; align=&amp;quot;right&amp;quot; BORDER=&amp;quot;0&amp;quot; alt=&amp;quot;afbeelding van Waals, Jacqueline Elisabeth van der&amp;quot; class=&amp;quot;bwnimg&amp;quot;&gt;

&lt;/p&gt;
&lt;p&gt;Jacqueline van der Waals was het tweede kind van de beroemde
natuurkundige en Nobelprijswinnaar J.D. van der Waals sr., die in Den
Haag directeur was van een HBS, maar in 1877 tot hoogleraar in de
natuurkunde in Amsterdam werd benoemd. Kort daarna, in 1881, stierf
haar moeder, een gebeurtenis die diepe indruk op haar maakte, maar die
zij boeiend objectiveerde in haar half biografische enige roman 
&lt;em&gt;Noortje Velt&lt;/em&gt;

[1922]. In Amsterdam bezocht zij de HBS voor meisjes op de
Keizersgracht, en behaalde daarna verschillende akten voor lager
onderwijs en MO-geschiedenis. Zij bestudeerde ook voor zichzelf vreemde
talen, speciaal Noors, Deens en Italiaans, om zo de schrijvers die haar
boeiden, Ibsen, Kierkegaard en Dante, te kunnen lezen.&lt;/p&gt;
&lt;p&gt;In de jaren '90 begon zij gedichten te schrijven, maar zij
ervoer een sterke tweestrijd tussen persoonlijke neiging en
maatschappelijke plicht. Zij was enige tijd lerares aan de
meisjesschool Middenbosch te Doorn (1901-1904), maar wijdde zich
daarna grotendeels aan haar studie en po&amp;euml;zie. Van 1908 tot 1917
gaf zij een aantal uren geschiedenisles aan 't Kopje te
Bloemendaal. In Amsterdam, waar zij bleef wonen, wijdde zij zich ook
aan maatschappelijk werk en was zij lid van diverse besturen en
commissies op het gebied van drankbestrijding, zorg voor bejaarden e.d.
Van 1917 tot 1921 gaf zij lessen in cultuur aan de Amsterdamse school
voor Maatschappelijk Werk tot haar ziekte haar dit werk onmogelijk
maakte.&lt;/p&gt;
&lt;p&gt;Als dichteres debuteerde zij in 1900 met de bundel 
&lt;em&gt;Verzen,&lt;/em&gt;

onder het pseudoniem U.E.V. (Una Ex Vocibus). Er volgden tijdens haar
leven nog twee bundels. 
&lt;em&gt;Nieuwe verzen&lt;/em&gt;

(1909) en 
&lt;em&gt;Iris&lt;/em&gt;

(1918), terwijl na haar dood de bundel 
&lt;em&gt;Laatste verzen&lt;/em&gt;

(1922) het licht zag. Haar po&amp;euml;zie cirkelde om enkele grote
thema's, allereerst het beleven van de natuur; zij was zeer
sportief en trok er graag op uit, fietsend, schaatsend, en 's
zomers op tochten in de Alpen. Wezenlijker thema nog was haar
geloofsstrijd. Opgevoed in een 'mild-orthodox-ethisch' milieu
werd zij steeds meer bezocht door diepe twijfel. Van grote betekenis
werd voor haar het contact met de theoloog en godsdiensthistoricus P.D.
Chantepie de la Saussaye, een huisvriend. Haar adoratie voor hem beleed
zij na zijn dood in een ontroerend gedicht. Hij was het die haar met
zijn lezingen in 1893 
&lt;em&gt;Over zekerheid en twijfel&lt;/em&gt;

in aanraking bracht met het werk van Ibsen en Kierkegaard, en als
redacteur van het blad 
&lt;em&gt;Onze Eeuw&lt;/em&gt;

gaf hij haar de gelegenheid haar werk te publiceren, gedichten,
sprookjes en essays.&lt;/p&gt;
&lt;p&gt;Over het werk van Jacqueline van der Waals is het oordeel nogal
verschillend. Het is soms makkelijk en weinig gespannen, vriendelijk,
rijmend en beschrijvend, zodat een fel criticus als Marsman zelfs van
scheurkalenderpo&amp;euml;zie durfde te spreken. Dat is onbillijk, maar het
is zeker waar dat in haar vroege gedichten niet veel van blijvende
waarde is te vinden. Maar zij groeide in zeggingskracht, en haar late
gedichten tonen veel meer kracht en spanning. Terecht als het
hoogtepunt van haar werk moeten de 
&lt;em&gt;Laatste verzen&lt;/em&gt;

worden beschouwd, geschreven toen zij wist dat zij sterven moest. Deze
gedichten zijn, zoals Nijhoff opmerkte, bewonderenswaardig om hun
volmaakte zuiverheid. Zelden of nooit is de aanvaarding van de dood op
zo'n heldere wijze onder woorden gebracht. Zoals Nijhoff schreef:
'De eenvoud van deze resignatie behoeft geen woord van uitleg. In
zuiver water ziet men de bodem.' 
&lt;em&gt;(Verzameld Werk&lt;/em&gt;

[Den Haag], 1961) II, 158.)&lt;/p&gt;
&lt;p&gt;Enkele gedichten van Jacqueline van der Waals hebben een zeer grote
verspreiding gevonden doordat ze zijn opgenomen in diverse
gezangenbundels van protestantse kerken. Voorts vertaalde de dichteres
vrij veel Scandinavische en Duitse romans en ook het beroemde boek van
E. Lehmann, 
&lt;em&gt;Heidensche en christelijke mystiek&lt;/em&gt;

(1908).&lt;/p&gt;
&lt;p&gt;In haar laatste essay, 'Aesthetische overdenking', in 1922
verschenen in 
&lt;em&gt;Onze Eeuw,&lt;/em&gt;

zette Jacqueline van der Waals haar opvattingen over het wezen van de
kunst uiteen. Dat kon, zo rechtvaardigde zij haar geestelijke
ontwikkeling, niet anders zijn dan de expressie van het eigen
innerlijk, 'tendensloze alleenspraak', zonder enige
bijbedoeling. De eenzame Kierkegaard was daarbij haar grote voorbeeld
en haar geloof een existenti&amp;euml;le keuze en een volstrekte overgave
aan God.&lt;/p&gt;
&lt;p&gt;
  &lt;a href='pgedeelte'&gt;P: &lt;/a&gt;Behalve biliografie&amp;euml;n in onder L. genoemd levensbericht
van A.C.S. de Koe en P.H. Muller, in 
&lt;em&gt;Opwaartsche wegen&lt;/em&gt;

4 (1926) 207-208: 
&lt;em&gt;Gebroken kleuren.&lt;/em&gt;

Bloemlezing uit de gedichten ingel. en samengest. door R. Houwink
(Nijmegen, 1939; 6e dr. [1952]) en 
&lt;em&gt;De mooiste gedichten van Jacqueline van der Waals.&lt;/em&gt;

Verz. door S. van der Land (Kampen, 1979).&lt;/p&gt;
&lt;p&gt;
  &lt;a href='lgedeelte'&gt;L: &lt;/a&gt;J.J. Zeldenthuis, in 
&lt;em&gt;Eigen Haarde&lt;/em&gt;

(1922) 348; G. van Bekeren, in 
&lt;em&gt;Den Gulden Winckel&lt;/em&gt;

21 (1922) 66; M. Berkestein, in 
&lt;em&gt;Elsevier's Ge&amp;iuml;llustreerd Maandschrift&lt;/em&gt;

32 (1922) II, 65-66; A.C.S. de Koe, in 
&lt;em&gt;Handelingen van de Maatschappij der Nederlandsche Letterkunde te
Leiden 1922-1923 Levensberichten&lt;/em&gt;

9-13; H. Middendorp, in 
&lt;em&gt;Onze Eeuw&lt;/em&gt;

23(1923) I, 259; B. Verhoeven, 'De reuzenzwaai van het
absurde', in 
&lt;em&gt;De zilveren spiegel&lt;/em&gt;

(Utrecht, 1931) 120-128; C. Rijnsdorp, 
&lt;em&gt;In drie etappen&lt;/em&gt;

(Baam, 1939) 53-54; 
&lt;em&gt;De herdersfluit.&lt;/em&gt;

Opstellen over de po&amp;euml;zie van Jacqueline E[lisabeth] van der Waals.
Voorz. van een bloemlezing geschreven en samengest. door Myrtus-college
A5 (Apeldoorn: in eigen beheer, ca. 1977]; S. Giltay Veth,
'Jacqueline E. van der Waals' [S.l, 1979]. Machineschrift
aanwezig in Nederlands Letterkundig Museum en Documentatiecentrum te
's-Gravenhage; 
&lt;em&gt;Jacqueline E. van der Waals: een bloemlezing uit haar werk.&lt;/em&gt;

Verz. en ingel. door H. van der Ent (Kampen, [1981]); H. van der Ent en
J. Kramer-Vreugdenhil, 
&lt;em&gt;Jacqueline van der Waals. Haar leven, haar werk&lt;/em&gt;

(Nijkerk, 1982).&lt;/p&gt;

&lt;p&gt;
&lt;a href=&amp;quot;igedeelte&amp;quot;&gt;I: &lt;/a&gt;
Website Digitale Bibliotheek voor de Nederlandse Letteren: http://www.dbnl.org/auteurs/beeld.php?id=waal007 [31-5-2007].
&lt;/p&gt;



&lt;p&gt;J.W. Schulte Nordholt&lt;/p&gt; 
&lt;dtml-var bwn_footer&gt;</text>
  </biography>
</biodes>

