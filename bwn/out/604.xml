<biodes version="1.0">
  <fileDesc>
    <title>Gosses, Izaak Hendrik (1873-1940)</title>
    <ref target="http://resources.huygens.knaw.nl/bwn1880-2000/lemmata/bwn1/gossesih"/>
    <publisher>
      <name>Biografisch Woordenboek van Nederland:1880-2000</name>
      <ref target="http://resources.huygens.knaw.nl/bwn1880-2000"/>
    </publisher>
  </fileDesc>
  <person>
    <idno type="id">gossesih</idno>
    <persName><name type="geslachtsnaam">Gosses</name>, Izaak Hendrik</persName>
    <sex value="1"/>
    <event type="birth" when="1873"/>
    <event type="death" when="1940"/>
    <state type="occupation">historicus</state>
  </person>
  <biography>
    <graphic url="http://resources.huygens.knaw.nl/bwn1880-2000/lemmata/bwn1/images/images/GOSSESIH.jpg"/>
    <text>&lt;dtml-var bwn_header&gt;
 &lt;p class='genealogie'&gt;
  &lt;strong&gt;Gosses, Izaak Hendrik&lt;/strong&gt;, historicus (Dokkum 9-1-1873 - Groningen 23-1-1940).

Zoon van Sjoerd Gosses, hoofdonderwijzer, en Doetje Poutsma. Gehuwd
sinds 4-11-1902 met Jacoba Keij. Uit dit huwelijk werden 3 zoons
geboren.

&lt;img src=&amp;quot;images/GOSSESIH.jpg&amp;quot; align=&amp;quot;right&amp;quot; BORDER=&amp;quot;0&amp;quot; alt=&amp;quot;afbeelding van Gosses, Izaak Hendrik&amp;quot; class=&amp;quot;bwnimg&amp;quot;&gt;

&lt;/p&gt;
&lt;p&gt;Gosses bezocht na de lagere school enige maanden de normaalschool te
Dokkum en vervolgens het gymnasium te Leeuwarden. Na zijn eindexamen in
1893 liet hij zich inschrijven als student in de nieuwe letteren te
Leiden en maakte nog juist R. Fruin mee in het laatste jaar van diens
hoogleraarschap. In zijn verdere studietijd was P.J. Blok zijn
voornaamste leermeester. Na het doctoraal examen in 1897 kreeg Gosses
een stipendium voor enige semesters aan de universiteiten van Marburg
en Wenen (1898-1899), waar grondige kennis werd opgedaan van de
'Wirtschaftsgeschichte'. Terug in Nederland was hij eerst
tijdelijk leraar te Venlo (1899-1900) en 's-Gravenhage (1900-1902)
en vervolgens leraar in vaste dienst aan de Ie gemeentelijke HBS met
5-j.c. te Amsterdam (1902-1915). In 1903 volgde zijn promotie cum laude
bij P.J. Blok op een proefschrift 
&lt;em&gt;Stadsbezit in grond en water gedurende de Middeleeuwen. Een
historisch-oeconomische beschouwing.&lt;/em&gt;

Als druk bezet leraar publiceerde hij in de volgende jaren slechts een
klein aantal artikelen, vooral in 
&lt;em&gt;Bijdragen voor Vaderlandsche Geschiedenis en Oudheidkunde;&lt;/em&gt;

hiervan verscheen ook afzonderlijk 
&lt;em&gt;De vorming van het graafschap Holland&lt;/em&gt;

(1915). Eind 1908 toegelaten als privaat-docent voor paleografie en
diplomatiek aan de Universiteit van Amsterdam, opende hij zijn lessen
met een rede over 'Karakter en studie van de geschiedenis der
Middeleeuwen' (in 
&lt;em&gt;Onze Eeuw&lt;/em&gt;

10 (1910) I, 206-232). Na het vertrek van J. Huizinga naar Leiden werd
Gosses diens opvolger als hoog leraar in de algemene en vaderlandse
geschiedenis te Groningen en aanvaardde zijn ambt met een oratie 
&lt;em&gt;Van veete en oorlog&lt;/em&gt;

(1915). Het spreken in het algemeen en het college geven in het
bijzonder viel hem niet gemakkelijk. Veel beter drukte hij zich
schriftelijk uit in zijn misschien niet meeslepende, maar wel
kernachtige en beeldende stijl. Zijn belangstelling richtte zich op
beperkte gebieden, met name de rechtsgeschiedenis en de geschiedenis
van Friesland. Belangrijke studies van zijn hand waren 
&lt;em&gt;De rechterlijke organisatie van Zeeland in de Middeleeuwen&lt;/em&gt;

(1917) en 
&lt;em&gt;Welgeborenen en huislieden. Onderzoekingen over standen en staat in
het graafschap Holland&lt;/em&gt;

(1926). Met N. Japikse publiceerde hij het 
&lt;em&gt;Handboek tot de staatkundige geschiedenis van Nederland&lt;/em&gt;

(1920; 2e herz. dr. 1927), waarvan de inleiding en het gedeelte tot
1568 door hem werd geschreven. Hij gaf een vrij volledig overzicht van
de geschiedenis van het landsheerlijke tijdvak, maar zorgde er
bovendien voor in de gecompliceerde materie hoofdlijnen te trekken en
vast te houden; van bijzonder belang was zijn beschrijving van de
staats- en rechtsinstellingen omstreeks 1300. Het valt op dat Gosses
zich geheel zelfstandig, los van de 'Utrechtse school' van O.
Oppermann, ontwikkelde tot mediaevist; hij gaf ook blijk van een
ruimere instelling door aandacht te schenken aan economisch- en
cultuurhistorische problemen. In het najaar van 1928 hoopte Gosses op
verlichting van zijn taak door het aantrekken van de Groninger
Universiteitsbibliothecaris J.S. Theissen als buitengewoon hoogleraar
voor de nieuwe geschiedenis, toen eindelijk de toezegging afkwam had
Theissen reeds een functie te Amsterdam aanvaard.&lt;/p&gt;
&lt;p&gt;Van 1923 tot 1939 was Gosses bestuurslid van het Historisch
Genootschap, van 1928 tot 1937 redactielid van de 
&lt;em&gt;Nomina Geographica Neerlandica.&lt;/em&gt;

In 1922 volgde zijn benoeming tot lid van de Koninklijke Nederlandse
Akademie van Wetenschappen, in wier 
&lt;em&gt;Mededelingen...&lt;/em&gt;

enige belangrijke studies over Friese geschiedenis het licht zagen. Het
in 1932 verleende eredoctoraat in de rechtsgeleerdheid van de
Universiteit van Amsterdam werd door hem als een grote eer
beschouwd.&lt;/p&gt;
&lt;p&gt;Gosses was geen allemansvriend, had iets gereserveerds en stroefs in
zijn optreden; degenen die hem beter kenden wisten echter met een
zachtmoedig, eerlijk en onzelfzuchtig man te maken te hebben. Hij was
een onvermoeibare werker die slechts weinig eisen aan het leven stelde.
Zijn vrije tijd vulde hij met muziekbeoefening en zijn gezinsleven dat
hem boven alles ging. De onverwachte dood van zijn echtgenote op 22
januari 1937 trof hem als een zware slag, kort hierna werd hij zelf
ernstig ziek. Er trad een kortstondig herstel op, doch na een beenbreuk
ging zijn gezondheidstoestand zo achteruit, dat een vervroegd emeritaat
in 1939 moest volgen; na een jaar van hevig lijden overleed hij.
Postuum verscheen 
&lt;em&gt;De organisatie van bestuur en rechtspraak in de Landschap Drente
(tot den tijd der Republiek)&lt;/em&gt;

(1941): in 1946 bezorgden F. Gosses en J.F. Niermeyer de heruitgave van
een aantal van zijn belangrijkste publikaties in 
&lt;em&gt;Verspreide Geschriften.&lt;/em&gt;
&lt;/p&gt;
&lt;p&gt;
  &lt;a href='pgedeelte'&gt;P: &lt;/a&gt;'Bibliographie', in I.H. Gosses, 
&lt;em&gt;Verspreide Geschriften.&lt;/em&gt;

Bezorgd door F. Gosses en J.F. Niermeyer (Groningen [enz.], 1946)
533-535.&lt;/p&gt;
&lt;p&gt;
  &lt;a href='lgedeelte'&gt;L: &lt;/a&gt;C.W. van der Pot, in 
&lt;em&gt;Jaarboek der Koninklijke Nederlandsche Akademie van Wetenschappen
1939-1940,&lt;/em&gt;

225-241; M. Hartgerink-Koomans, in 
&lt;em&gt;Jaarboek van de Maatschappij der Nederlandsche Letterkunde te Leiden
1939-1940. Levensberichten&lt;/em&gt;

20-33; J.W. Berkelbach van der Sprenkel, in 
&lt;em&gt;Tijdschrift voor Geschiedenis&lt;/em&gt;

55 (1940) 111; F. Jansonius, 'De stijl van de historicus I.H.
Gosses', in 
&lt;em&gt;Levende Talen 1954,&lt;/em&gt;

491-493.&lt;/p&gt;

&lt;p&gt;
&lt;a href=&amp;quot;igedeelte&amp;quot;&gt;I: &lt;/a&gt;&lt;i&gt;Persoonlijkheden in het Koninkrijk der Nederlanden in woord en beeld&lt;/i&gt;. Onder hoofdred. van H.P. van den Aardweg (Amsterdam 1938) 546.
&lt;/p&gt;

&lt;p&gt;S.B.J. Zilverberg&lt;/p&gt; 
&lt;dtml-var bwn_footer&gt;</text>
  </biography>
</biodes>

