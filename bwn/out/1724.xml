<biodes version="1.0">
  <fileDesc>
    <title>Spoelstra, Cornelis Johannes George (1901-1994)</title>
    <ref target="http://resources.huygens.knaw.nl/bwn1880-2000/lemmata/bwn5/spoelstra"/>
    <publisher>
      <name>Biografisch Woordenboek van Nederland:1880-2000</name>
      <ref target="http://resources.huygens.knaw.nl/bwn1880-2000"/>
    </publisher>
  </fileDesc>
  <person>
    <idno type="id">spoelstra</idno>
    <persName><name type="geslachtsnaam">Spoelstra</name>, Cornelis Johannes George</persName>
    <sex value="1"/>
    <event type="birth" when="1901"/>
    <event type="death" when="1994"/>
  </person>
  <biography>
    <graphic url="http://resources.huygens.knaw.nl/bwn1880-2000/lemmata/bwn5/images/images/SPOELSTRA.jpg"/>
    <text>&lt;dtml-var bwn_header&gt;
 &lt;p class='genealogie'&gt;
  &lt;strong&gt;Spoelstra, Cornelis Johannes George&lt;/strong&gt;, (pseudoniem &lt;b&gt;A. den Doolaard&lt;/b&gt;), schrijver en journalist 
  (Zwolle 7-2-1901 - Hoenderloo (Gld.) 26-6-1994). Zoon van Kornelis Spoelstra, Nederlands-hervormd predikant, en
  Alida Hunningher. Gehuwd in 1930 met Daisy Roul&amp;ocirc;t (?-?). Uit
  dit huwelijk werd 1 dochter geboren. Na echtscheiding (1935)
  gehuwd op 6-10-1937 met Johanna Maria Wilhelmina Meijer
  (1916-1999). Uit dit huwelijk werden 2 dochters geboren.
  
  &lt;/p&gt;
&lt;p&gt;
  &lt;img class='bwnimg' BORDER='0' align='right' src='images/SPOELSTRA.jpg' alt='afbeelding van Spoelstra, Cornelis Johannes George'&gt;Cornelis ('Bob') Spoelstra's vader was door zijn
    werkzaamheden als predikant en kerkhistoricus bij de
    Nederduitsch Gereformeerde Kerken in Suid Afrika veel van huis,
    waardoor de zoon opgroeide in een omgeving van voornamelijk
    vrouwen: zijn moeder en twee zusters. Een moederskind wilde hij
    echter niet worden, zodat hij zich in Den Haag - waar het gezin
    in 1908 kwam te wonen - fanatiek op de sportbeoefening stortte.
    Spoedig hoefde hij niet meer stoer te doen, omdat hij stoer
    geworden was. Ook in andere opzichten bleek zijn zelfstandig
    gedrag: omstreeks zijn zeventiende viel het besluit met kerk en
    geloof te breken, al zou hij een ethisch-christelijke
    bevlogenheid behouden.&lt;/p&gt;
&lt;p&gt;Het overlijden van zijn vader in 1918 bracht Spoelstra ertoe
    om in 1919, na het eindexamen aan de Christelijke vijfjarige
    HBS in Den Haag, een baan te zoeken. Die vond hij op het Haagse
    kantoor van de Bataafsche Petroleum Maatschappij (BPM). Zijn
    werk daar als administrateur en boekhouder was gortdroog en
    saai, maar hij wist dat vol te houden door in zijn vrije tijd
    veel goede literatuur te lezen, gedichten te schrijven en met
    literaire vrienden als Albert Kuyle en Jan Campert bij de
    Amsterdamse boh&amp;egrave;me vertier te vinden.&lt;/p&gt;
&lt;p&gt;Voor Spoelstra's jongensachtige dadendrang en branie was de
    toen internationaal opgang makende levens- en kunstleer van het
    vitalisme bijzonder inspirerend. Volgens die leer moest 'het
    Leven' met volle teugen worden genoten en in al zijn
    intensiteit tot uitdrukking worden gebracht in een kunst,
    waarbij eerder de intu&amp;iuml;tie dan het verstand diende te
    worden gevolgd. Vanaf 1921 tot 1932 kreeg Spoelstra vele
    vitalistische verzen in verscheidene literaire tijdschriften en
    vervolgens in drie eigen dichtbundels geplaatst. Hij koos
    spoedig als auteurspseudoniem 'A. den Doolaard', een naam die
    zozeer bij hem paste dat hij er ook in het gewone leven mee
    werd aangesproken. Zijn gedichten haalden intussen niet het
    niveau van overeenkomstig werk dat zijn kunstbroeder Hendrik
    Marsman in die tijd het licht deed zien, maar maakten in
    literaire kring toch indruk.&lt;/p&gt;
&lt;p&gt;Eind september 1928 besloot Den Doolaard zijn
    'burgerbestaan' bij de BPM eraan te geven en voortaan van de
    pen te leven. Pas nadat zijn spaargeld met plezierreisjes naar
    Parijs en de Franse wintersportplaats Chamonix erdoor was
    gejaagd en hij Daisy, een Parisienne, had ontmoet, met wie hij
    kort daarna zou trouwen, zag Den Doolaard zich gedwongen de
    kost te verdienen. Een in 1929 geschreven 'sportroman', 
    &lt;em&gt;De laatste ronde&lt;/em&gt;

    , werd een flop, en hij besloot door een trektocht in het
    buitenland stof op te doen voor een nieuw werk.&lt;/p&gt;
&lt;p&gt;In 1930 zwierf Den Doolaard als gastarbeider door Frankrijk.
    Hij was daar afwisselend steenhouwer en druivenplukker, dorser
    en sjouwer. Dergelijk zwaar werk was hem zeker niet te min, en
    hij kon het lichamelijk door zijn sporttraining ook goed aan,
    maar van schrijven kwam het voorlopig niet. Toch kon in 1931 de
    - ook letterlijk - met vaart geschreven roman 
    &lt;em&gt;De druivenplukkers&lt;/em&gt;

    verschijnen, die in Nederland vele kopers vond. Het is een
    breed opgezette raamvertelling over vooral ruwe en eerlijke
    seizoenarbeiders die tijdens de druivenoogst in een Franse
    wijngaard hun hartstocht voor vrouwen, drank en geld niet
    bedwingen. Het lezerspubliek vond zijn spannende en in erotisch
    opzicht vrijmoedige verhalen verfrissend.&lt;/p&gt;
&lt;p&gt;Aangemoedigd door dit succes zette Den Doolaard zijn
    zwervend bestaan voort. Jaren achtereen bleef hij op pad, ook
    al werd zijn eerste huwelijk erdoor verstoord. Hij trok onder
    meer door Joegoslavi&amp;euml;, Albani&amp;euml; en Bulgarije. Geld
    verdiende hij met incidentele reportages in het 
    &lt;em&gt;Algemeen Handelsblad&lt;/em&gt;

    en lezingen en met het schrijven van vijf succesromans. Het
    bekendst werd Den Doolaard met zijn op de Balkan spelende
    avonturenverhalen. 
    &lt;em&gt;De Herberg met het Hoefijzer&lt;/em&gt;

    uit 1933, een lange en als volwaardige literatuur erkende
    novelle, handelde bijvoorbeeld over de bloedwraaktraditie in
    Albani&amp;euml;. Het een jaar later gepubliceerde 
    &lt;em&gt;Orient Express&lt;/em&gt;

    trok niet alleen belangstelling vanwege het actuele belang van
    de daarin weergegeven vrijheidsstrijd in Macedoni&amp;euml;, maar
    ook om de beschrijving van sensationele terreur en
    samenzwering. De in 1936 gepubliceerde roman 
    &lt;em&gt;De groote verwildering&lt;/em&gt;

    gaat over de eerste beklimming van de Mont Blanc en werd
    ge&amp;iuml;nspireerd door Den Doolaards liefde voor de bergsport.
    Terwijl zijn romantisch getinte boek 
    &lt;em&gt;De bruiloft der zeven zigeuners&lt;/em&gt;

    uit 1939 opnieuw Joegoslavi&amp;euml; als decor kreeg, speelde het
    een jaar eerder verschenen 
    &lt;em&gt;Wampie. De roman van een zorgeloze zomer&lt;/em&gt;

    zich bij wijze van uitzondering geheel in Nederland af. Het
    boek was sterk persoonlijk gekleurd. Met lichte toets wordt
    daarin beschreven hoe Den Doolaard het meisje het hof had
    gemaakt dat kort tevoren zijn tweede echtgenote was geworden.
    Deze ruim veertien jaar jongere vrouw - Erie - zou hem op veel
    van zijn reizen vergezellen en hem in zijn verdere leven bij
    zijn werk ter zijde staan.&lt;/p&gt;
&lt;p&gt;De ontvangst van Den Doolaards romans was intussen in de
    Nederlandse literaire kritiek niet onverdeeld enthousiast.
    Recensenten als Menno ter Braak vonden dat de auteur
    handelingen en gebeurtenissen wat al te doorzichtig verzonnen
    en tot drama opgevijzeld had en in de tekening van zijn vele
    romanfiguren, voorzover zij geen replica's waren van hemzelf,
    de psychologische diepgang miste (Ter Braak, 
    &lt;em&gt;Verzameld werk&lt;/em&gt;

    V, 319-325; VI, 275-280). Van dergelijke kritiek trok Den
    Doolaard zich weinig aan: door zijn rondtrekkende levenswijze
    was hij inmiddels trouwens enigszins van het Nederlandse
    literaire wereldje losgeraakt. Wel trad hij op verzoek van zijn
    vriend Albert Kuyle in 1934 toe tot de redactie van het nieuw
    opgerichte tijdschrift 
    &lt;em&gt;De Nieuwe Gemeenschap&lt;/em&gt;

    . Toen dit blad al snel een fascistische en antisemitische
    koers ging varen, stapte hij in 1935 op.&lt;/p&gt;
&lt;p&gt;In 1935 kreeg Den Doolaard - lid geworden van de
    Sociaal-Democratische Arbeiderspartij - een aanstelling als
    reisreporter bij het socialistische dagblad 
    &lt;em&gt;Het Volk&lt;/em&gt;

    . Als 'vliegende verslaggever' trok hij door heel Europa en
    Noord-Afrika, per vliegtuig de landen bezoekend die in het
    nieuws waren. Zijn buitenlandse reizen maakten Den Doolaard
    voor het eerst bewust van de onvrijheid in autoritair
    geregeerde landen. Die onvrijheid ondervond hij aan den lijve
    in Bulgarije, Oostenrijk en Itali&amp;euml;, waar hij na
    politieverhoor het land werd uitgezet. Met schrik en
    verontwaardiging nam hij de opkomst van het
    nationaal-socialisme in Duitsland waar. Onder de titel 'Rondom
    het Derde Rijk' maakte hij in de zomer van 1937 een serie
    politiek geladen reportages over nazi-infiltratie en
    -intimidatie in Duitslands buurlanden. Deze verslagen bleken
    maar al te vaak strijdig met de neutrale houding die 
    &lt;em&gt;Het Volk&lt;/em&gt;

    intussen in zijn berichtgeving in acht had genomen.
    Meningsverschillen met de redactie - vooral ook van
    persoonlijke aard - deden hem eind september 1937 ontslag
    nemen. De reportagereeks werd een jaar later onder de titel 
    &lt;em&gt;Het hakenkruis over Europa&lt;/em&gt;

    gebundeld.&lt;/p&gt;
&lt;p&gt;Voor Den Doolaard kwam de Duitse inval in Nederland dan ook
    niet als een verrassing. Al in februari 1940 naar het
    landelijke Heide-Kalmthout bij Antwerpen verhuisd konden hij en
    zijn vrouw vandaar in mei en juni, voor de Duitse legers uit,
    op de fiets naar Zuid-Frankrijk vluchten. In Bordeaux zagen zij
    er op het laatste moment van af met een gereedliggend schip
    naar Groot-Brittanni&amp;euml; te ontsnappen; het was het schip dat
    kort daarna door de Duitsers werd getorpedeerd, waarbij onder
    anderen Marsman omkwam. In Vichy-Frankrijk moest Den Doolaard,
    strikte politiecontrole en een arbeidsvergunning ontlopend,
    zich opnieuw met zware handenarbeid, nu als landarbeider en
    houthakker, zien te redden. Pas een jaar later gelukte het hem
    en zijn vrouw om met hulp van Nederlandse diplomaten de nodige
    visa te bemachtigen en via Spanje en Portugal naar
    Groot-Brittanni&amp;euml; te ontkomen, waar zij op 10 mei 1941
    veilig aankwamen.&lt;/p&gt;
&lt;p&gt;In Londen werd Den Doolaard vanaf 18 juni 1941 redacteur en
    omroeper, eerst samen met H.J. van den Broek bij
    zeeliedenomroep 'De Brandaris' en, na samenvoeging op 1
    november 1942, bij het vernieuwde 'Radio Oranje'. In september
    1944 volgde hij hier Van den Broek op als chef. Zijn
    duidelijke, sonore stemgeluid van nieuwslezer en commentator -
    de voor de oorlog gehouden lezingen hadden hem in dictie en
    voordracht goed getraind - werd in bezet Nederland al gauw
    populair, en zijn felle anti-naziteksten, soms in versvorm
    gegoten, vonden een gretig gehoor.&lt;/p&gt;
&lt;p&gt;In de kleine Nederlandse kolonie van Londen was Den Doolaard
    een bekende persoonlijkheid, die met zijn zelfverzekerd en
    opgewekt optreden tot de hoogste kringen wist door te dringen.
    Over zijn ontmoetingen met koningin Wilhelmina haalde hij later
    - in het autobiografische 
    &lt;em&gt;Ogen op de rug&lt;/em&gt;

    uit 1971 - geestig-hartelijke herinneringen op. Zijn contacten
    met Nederlandse geheime diensten in de Britse hoofdstad gaven
    Den Doolaard een goed inzicht in de wijze waarop het er daar -
    vaak amateuristisch en ruzi&amp;euml;nd - aan toe kon gaan. Nog in
    1980 zou hij daarover in een rake kritiek op het negende deel
    van L. de Jongs 
    &lt;em&gt;Koninkrijk der Nederlanden in de Tweede Wereldoorlog&lt;/em&gt;

    met kennis van zaken een brochure publiceren: 
    &lt;em&gt;Londen en de zaak Van 't Sant&lt;/em&gt;

    .&lt;/p&gt;
&lt;p&gt;In februari 1945 was Den Doolaard voor 'Radio Oranje' op
    bezoek in het als gevolg van oorlogshandelingen overstroomde
    Walcheren. Het bracht hem op de gedachte om, wanneer bij de
    bevrijding van geheel Nederland zijn radiowerk tot een einde
    zou komen, over de dijkdichting een boek te schrijven.
    Ingelijfd bij het Militair Gezag wist Den Doolaard
    verbindingsofficier bij de Dienst Droogmaking Walcheren te
    worden, en in die functie kon hij zien en beleven hoe het
    eiland met succes werd drooggelegd. In 1947 schreef hij in vijf
    maanden de roman 
    &lt;em&gt;Het verjaagde water&lt;/em&gt;

    , die in binnen- en buitenland een bestseller werd.&lt;/p&gt;
&lt;p&gt;Inmiddels had Den Doolaard zijn zwervende levenswijze van
    voor de oorlog hervat. Veel verbleef hij weer in
    Joegoslavi&amp;euml;, door hem zijn 'tweede vaderland' genoemd; hij
    had zich daar zelfs met zijn gezin definitief willen vestigen,
    wanneer voor hem niet, na een tweejarig verblijf in 1952/1953,
    de daar heersende onvrijheid onverdraaglijk was geworden. Zijn
    vaste woonplaats werd van 1954 tot aan zijn dood het Veluwse
    dorpje Hoenderloo, van waaruit hij grote reizen maakte. Reeds
    vanaf 1948 was hij reizend correspondent geworden bij het
    katholieke dagblad 
    &lt;em&gt;De Gelderlander&lt;/em&gt;

    , waar hem als niet-katholiek toch de vrijheid gelaten werd
    alles wat hij te berde wilde brengen te publiceren. Vrijwel
    ieder jaar ging Den Doolaard naar Joegoslavi&amp;euml;, later
    vooral naar Griekenland. Ook kwam hij herhaaldelijk buiten
    Europa: de Verenigde Staten had hij reeds in 1948 en in
    1949/1950 leren kennen, en in 1960 en in 1961 bezocht hij India
    en Thailand. De verslagen die hij hiervan in de krant
    publiceerde, verschenen, met aanvullingen, in per land
    gebundelde reisboeken, waarvoor Cas Oorthuys vaak de
    fotoreportage verzorgde.&lt;/p&gt;
&lt;p&gt;Het reizende bestaan bleef zijn weerslag vinden in Den
    Doolaards literaire werk, met name in de romans 
    &lt;em&gt;Kleine mensen in de grote wereld&lt;/em&gt;

    uit 1953 en 
    &lt;em&gt;Het land achter Gods rug&lt;/em&gt;

    uit 1956. Toch begon Den Doolaards journalistieke werk het in
    kwaliteit en productie van zijn romankunst te winnen. Als
    politiek commentator was hij zichzelf in zijn opvattingen
    gelijk gebleven. Naar eigen zeggen wilde hij de 'anarchistische
    individualist' zijn met links-progressieve sympathie&amp;euml;n die
    niet bij enige politieke partij was aangesloten. Zijn
    lidmaatschap van de Partij van de Arbeid had hij na de
    politi&amp;euml;le acties tegen Indonesi&amp;euml; opgezegd. Den
    Doolaard waarschuwde voor gevaarlijke verschijnselen van
    toenemende onvrijheid in vele staten en - na Hiroshima - voor
    de dreiging van een atoomoorlog. Praktisch-politieke wenken of
    alternatieve oplossingen bood hij niet.&lt;/p&gt;
&lt;p&gt;Ook op gevorderde leeftijd bleef Den Doolaard schrijven, zij
    het in trager tempo. Twee romans en een verhalenbundel hadden
    weinig succes. Later werk miste vaak de vaart en de
    spontaniteit van vroeger en kon soms verglijden in
    breedsprakigheid en herhalingen. Den Doolaards energie en
    levendigheid verflauwden in latere jaren echter allerminst. Hij
    'doolde' nog steeds, zij het op den duur meer als
    vakantieganger en congresbezoeker dan als reporter. Uiterst
    actief was hij nog lang - als bestuurslid en vice-voorzitter -
    in de schrijversorganisatie International PEN, waarbij hem
    vooral de persvrijheid ter harte ging. Voor iemand die fysiek
    altijd zoveel had gepresteerd, waren de kwalen van de ouderdom
    niet gemakkelijk te dragen. Bijzonder kwellend werden in zijn
    laatste levensjaren een toenemende doofheid en een vermindering
    van het gezichtsvermogen. Het einde kwam op de hoge ouderdom
    van 93 jaar.&lt;/p&gt;
&lt;p&gt;Den Doolaard was een man met uitzonderlijk veel durf en
    panache, avontuurlijk en ondernemend. In de Nederlandse
    literatuur blijft hij bekend als een - vooral in de jaren
    dertig tot voorbij de jaren zestig - bijzonder populair
    romanschrijver. Zijn verhalen hadden talrijke lezers geboeid en
    vooral op jongeren die na hun jeugdlectuur voor het eerst
    dergelijke spannende en emotionerende boeken voor volwassenen
    onder ogen kregen, een blijvend diepe indruk gemaakt.&lt;/p&gt;
&lt;p&gt;
  &lt;a href='agedeelte'&gt;A: &lt;/a&gt;Collectie-C.J.G. Spoelstra, persdocumentatie en
  geluids- en beeldmateriaal betreffende Spoelstra in het
  Nederlands Letterkundig Museum en Documentatiecentrum te
  's-Gravenhage; persdocumentatie betreffende C.J.G. Spoelstra in
  het Nederlands Instituut voor Oorlogsdocumentatie te
  Amsterdam.&lt;/p&gt;
&lt;p&gt;
  &lt;a href='pgedeelte'&gt;P: &lt;/a&gt;
  A. den Doolaard publiceerde twee autobiografie&amp;euml;n: 
    &lt;em&gt;Het leven van een landloper&lt;/em&gt;

    [1958] (4de herz. dr.; Amsterdam 1979) en 
    &lt;em&gt;Ogen op de rug. Terugkijkend naar boeken en tijdgenoten&lt;/em&gt;

    (Amsterdam 1971). 'Bibliografie A. den Doolaard' in de onder L
    genoemde publicatie van Van de Waarsenburg, 168-171.&lt;/p&gt;
&lt;/p&gt;
&lt;p&gt;
  &lt;a href='lgedeelte'&gt;L: &lt;/a&gt;Secundaire bibliografie van publicaties over A. den
  Doolaard in: Siem Bakker, 'A. den Doolaard' [aug. 1998], in 
  &lt;em&gt;Kritisch lexicon van de moderne Nederlandstalige
  literatuur&lt;/em&gt;

  (Alphen aan den Rijn [etc.] 1980- ). Verder: H.J. van den Broek, 
  &lt;em&gt;Hier Radio-Oranje. Vijf jaar radio in oorlogstijd&lt;/em&gt;

  (Amsterdam 1947); verhoor van C.J.G. Spoelstra, in 
  &lt;em&gt;Verslag houdende de uitkomsten van het onderzoek [der]
  Enqu&amp;ecirc;tecommissie Regeringsbeleid 1940-1945&lt;/em&gt;

  VIIc ('s-Gravenhage 1955) 17-18, 788-790; Joos Florquin, 'A. den
  Doolaard', in idem, 
  &lt;em&gt;Ten huize van ...&lt;/em&gt;

  IX (Brugge 1973) 87-136; L. de Jong, 
  &lt;em&gt;Het Koninkrijk der Nederlanden in de Tweede Wereldoorlog&lt;/em&gt;

  IXa, X en XIV ('s-Gravenhage 1979, 1980-1982, 1991); Hans van de
  Waarsenburg, 
  &lt;em&gt;A. den Doolaard. Gesprekken over zijn leven en werk&lt;/em&gt;

  (Amsterdam 1982); interview door Igor Cornelissen, in 
  &lt;em&gt;Vrij Nederland&lt;/em&gt;

  , 17-4-1982; Frank van Vree, 
  &lt;em&gt;De Nederlandse pers en Duitsland, 1930-1939. Een studie naar
  de vorming van de publieke opinie&lt;/em&gt;

  (Groningen 1989); L. de Jong, 
  &lt;em&gt;Herinneringen&lt;/em&gt;

  I en II ('s-Gravenhage 1993, 1996); Harry van Wijnen, 'Strijdbaar
  tot het laatst', in 
  &lt;em&gt;NRC Handelsblad&lt;/em&gt;

  , 2-7-1994.&lt;/p&gt;
&lt;p&gt;
  &lt;a href='igedeelte'&gt;I: &lt;/a&gt; Beeldbank van het Nationaal Archief 
in Den Haag [Collectie ANEFO; Den Doolaard in maart 1942].&lt;/p&gt;
&lt;p&gt;I. Sch&amp;ouml;ffer&lt;/p&gt; 
&lt;dtml-var bwn_footer&gt;</text>
  </biography>
</biodes>

