<biodes version="1.0">
  <fileDesc>
    <title>Pelleboer, Jan Hendrik (1924-1992)</title>
    <ref target="http://resources.huygens.knaw.nl/bwn1880-2000/lemmata/bwn5/pelleboe"/>
    <publisher>
      <name>Biografisch Woordenboek van Nederland:1880-2000</name>
      <ref target="http://resources.huygens.knaw.nl/bwn1880-2000"/>
    </publisher>
  </fileDesc>
  <person>
    <idno type="id">pelleboe</idno>
    <persName><name type="geslachtsnaam">Pelleboer</name>, Jan Hendrik</persName>
    <sex value="1"/>
    <event type="birth" when="1924"/>
    <event type="death" when="1992"/>
    <state type="occupation">weerkundige</state>
  </person>
  <biography>
    <graphic url="http://resources.huygens.knaw.nl/bwn1880-2000/lemmata/bwn5/images/images/pelleboe.jpg"/>
    <text>&lt;dtml-var bwn_header&gt;
 &lt;p class='genealogie'&gt;
  &lt;strong&gt;Pelleboer, Jan Hendrik&lt;/strong&gt;, weerkundige ('s-Heerenbroek (Ov.) 2-5-1924 - Paterswolde (Dr.) 18-7-1992). 
Zoon van Hendrik Pelleboer, veehouder, en Gerridina Holtland.
  Gehuwd op 31-8-1951 met Jantje Diewerke Jeikelina Huizinga (geb.
  1930). Uit dit huwelijk werden 2 zoons en 1 dochter geboren.
  

  
  &lt;/p&gt;
&lt;p&gt;
  &lt;img class='bwnimg' BORDER='0' align='right' src='images/pelleboe.jpg' alt='afbeelding van Pelleboer, Jan Hendrik'&gt;Jan Pelleboer groeide op als enig kind in 's-Heerenbroek, op
    het Overijsselse platteland. Hij moest er meewerken op de
    boerderij van zijn vader, hoewel zijn belangstelling al op
    jeugdige leeftijd meer uitging naar de lucht dan naar de grond.
    Jan registreerde dagelijks de thermometer- en barometerstand en
    de hoeveelheid neerslag, gegevens die hij weergaf in
    grafiekjes. Ook voerde hij temperatuurmetingen uit, zodat hij
    bijvoorbeeld kon waarschuwen voor nachtvorst. Op een gegeven
    moment ging hij ertoe over zijn weersvoorspellingen op een
    papier te schrijven en dat op de schuurdeur van het
    plaatselijke caf&amp;eacute; 'De Kroon' te prikken. Aanvankelijk
    verborg hij zich dan achter de schuur om te zien of iemand zijn
    mededeling zou lezen. Zijn initiatief bleek een succes, en
    jarenlang hielden vele boeren de weersverwachting van de jonge
    meteoroloog aan de schuurdeur nauwlettend in de gaten. Ook op
    andere manieren deed hij in het dorp van zich spreken. Zo gaf
    hij al vroeg blijk van commercieel inzicht door, rondrijdend
    met een bord 'Peltax', zijn fiets als taxi te gebruiken.&lt;/p&gt;
&lt;p&gt;Na de lagere school - waar hij een ongedurige leerling was -
    volgde Pelleboer vanaf 1938 de Christelijke Lagere
    Landbouwschool in Kampen. Toen hij deze opleiding in 1943
    voltooide, werd hij door de Duitse bezetter in het kader van de
    'Arbeitseinsatz' gedurende een half jaar tewerkgesteld op een
    boerderij in het dorpje Nienberge bij M&amp;uuml;nster.&lt;/p&gt;
&lt;p&gt;Het was echter duidelijk dat in Pelleboer geen boer
    schuilde. Al op zestienjarige leeftijd had hij zijn eerste
    brief geschreven aan H.G. Cannegieter, hoofddirecteur van het
    Koninklijk Nederlandsch Meteorologisch Instituut (KNMI), over
    zonnevlekken die hij had waargenomen. Dit contact met 'De Bilt'
    werd voortgezet, en in maart 1943 plaatste het KNMI een
    officieel termijnstation, een thermometer en een regenmeter in
    de tuin van de boerderij van zijn ouders, waar hij al die tijd
    was blijven wonen. Vanaf dat moment was Pelleboer officieel
    KNMI-waarnemer, een functie die hij met overgave vervulde. Hij
    hield nauwkeurig het aantal uren zonneschijn, de gevallen
    neerslag en de temperatuur bij. Ruim twee jaar zou Pelleboer
    zijn meteorologische waarnemingen verrichten.&lt;/p&gt;
&lt;p&gt;Door de oorlogssituatie kwam Pelleboer ook op een andere
    manier dichter bij het KNMI. Vanwege voedselgebrek in het
    westen kwamen geregeld stedelingen bij de boerderij in
    's-Heerenbroek langs. Zo ook W. Bleker van het KNMI, die
    Pelleboer reeds kende van zijn termijnstationswerk. Als dank
    voor de gastvrijheid en voor 'het verzamelen van etenswaren'
    zorgde Bleker ervoor dat Pelleboer - hoewel niet in het bezit
    van het vereiste HBS-diploma - in augustus 1945 gedurende
    &amp;eacute;&amp;eacute;n maand een opleiding tot synoptisch waarnemer in
    De Bilt mocht volgen. Een maand later, per 1 oktober 1945, trad
    Pelleboer in dienst bij het KNMI als assistent van de
    meteorologische dienst. Met drie anderen startte Pelleboer de
    meteodienst op vliegveld Eelde in noord-Drenthe. Hij verhuisde
    toen naar het nabijgelegen Paterswolde. Hier zou hij zijn
    aanstaande echtgenote vinden: een dochter van de familie
    waarbij hij in de kost was.&lt;/p&gt;
&lt;p&gt;Negen jaar zou Pelleboer voor het KNMI werkzaam zijn. In
    deze periode gaf hij reeds een 'eigen gezicht' aan de
    berichtgeving. Daarmee verschilde zijn aanpak hemelsbreed van
    die van het ambtelijke KNMI. Pelleboer voelde haarfijn aan wat
    de mensen in de dagelijkse weerberichten wilden horen. Zijn
    motto luidde: 'Breng het weerverhaal op een voor iedereen
    begrijpelijke wijze. Geef het weer een rapportcijfer, dan kan
    iedereen zich een voorstelling van het te verwachten weer maken
    (''Voor maandag krijgt het weer van mij een klein zeventje'').
    Wees daarnaast eerlijk en openhartig in de betrouwbaarheid van
    de weersverwachting'. Pelleboer trok hierbij ook vaak
    vergelijkingen met het weer in het verleden. Hij had een
    bijzonder goed geheugen voor data en cijfers, en herinnerde
    zich veel weersituaties. Ook luisterde hij dagelijks naar vele
    buitenlandse weerberichten.&lt;/p&gt;
&lt;p&gt;In 1947 stuurde Pelleboer zijn eerste weerverslagen naar de 
    &lt;em&gt;Provinciale Overijsselsche en Zwolsche Courant,&lt;/em&gt;

    en vanaf september 1948 was hij tevens freelance weerkundig
    journalist voor het 
    &lt;em&gt;Nieuwsblad van het Noorden&lt;/em&gt;

    . Daarnaast hield Pelleboer, vooral in Groningen en Drenthe,
    lezingen voor leden van landbouwverenigingen en de Bond van
    Plattelandsvrouwen over het onderwerp 'Hoe komt het weerbericht
    tot stand?'. Dankzij zijn improvisatietalent en humorvolle
    presentatie waren deze voordrachten steeds een succes. Dat
    Pelleboer vaak naar eigen inzicht handelde, onafhankelijk van
    zijn werkgever het KNMI, bleek ook op 21 juni 1950, toen
    koningin Juliana en prins Bernhard een bezoek brachten aan
    Groningen, waarbij zij in een open cal&amp;egrave;che door de stad
    reden. Pelleboer zag in Eelde 'zwaar weer' aankomen, belde
    onmiddellijk met de Groninger politie en gaf door dat er tegen
    zes uur een stortbui te verwachten was. Het programma van de
    Koningin werd versneld en bekort, en enkele minuten nadat zij
    binnen was, barstte, vlak na zessen, een hevig onweer los.
    Pelleboer ontving hiervoor een bedankbrief van de
    hoofdcommissaris van politie van de stad Groningen, maar ook
    een berisping van het KNMI.&lt;/p&gt;
&lt;p&gt;In 1954 kreeg het KNMI een nieuwe directeur, die de
    medewerkers verbood journalistiek werk te verrichten en
    lezingen over het weer te houden. Deze taken dienden te
    geschieden vanuit De Bilt en uitgevoerd te worden door
    academici. Dit was voor Pelleboer reden ontslag te nemen en
    voor zichzelf te beginnen. Als freelancer pakte hij alles aan:
    in totaal zou hij voor 42 dag- en weekbladen en tijdschriften
    bijdragen over het weer schrijven, met een maximum van twintig
    tegelijk. Zijn kracht was dat hij onmiddellijk kon reageren op
    aanvragen van krantenredacties bij onverwachte weersituaties
    als stormen, windhozen etc. Het vaste contract dat het 
    &lt;em&gt;Nieuwsblad van het Noorden&lt;/em&gt;

    hem aanbood, weigerde hij: Pelleboer bleef zelfstandig, hoewel
    hij wel dagelijks naar de redactie toog. Naast het schrijven
    van weerverslagen werkte 'Pel' - zoals men hem op de redactie
    aansprak - van 1954 tot 1968 bij de sportredactie. Hij
    verzamelde de voetbaluitslagen van het weekend en werd 'chef
    van de uitslagendienst'.&lt;/p&gt;
&lt;p&gt;Ook via radio en televisie berichtte Pelleboer over het
    weer. Zijn eerste radio-optreden vond plaats via de
    Wereldomroep. Veertien jaar lang, van 1972 tot 1986, hield hij
    hier elke ochtend zijn internationale weerpraatje. Bij de
    nationale omroepen was hij vanaf 1974 vooral in de
    radioprogramma's van de TROS te horen. Pelleboers
    televisieoptreden bij deze omroep maakte hem vanaf het einde
    van de jaren zeventig tot een bekende Nederlander. Zijn
    markante kop en bijzondere stem, twee octaven te hoog en met
    een mix van Gronings, Drents en Overijssels accent, en zijn
    eigen humorvolle stijl van presenteren, stonden daar borg voor.
    Zijn weersverwachting voor het weekend, vrijdagmiddag in zijn
    woonplaats opgenomen - 'Ik doe het alleen als jullie naar
    Paterswolde komen' - en 's avonds uitgezonden, trok vele
    kijkers. Het was ook de TROS die zorgde voor de sponsoring van
    de door Pelleboer zelf bedachte telefonische weerlijn, waarmee
    hij begin jaren tachtig begon. Drie keer per dag sprak hij op
    een bandje actuele informatie in. Deze weerlijn werd een enorm
    succes. De anderhalf miljoen gulden die hem er in 1987 voor
    werd geboden, sloeg Pelleboer af. Reden was dat hij de weerlijn
    zelf bedacht had en graag in eigen hand wilde houden.&lt;/p&gt;
&lt;p&gt;In augustus 1984 kwam er aan Pelleboers televisieoptredens
    een einde. Hij wilde het rustiger aan gaan doen, wat niet
    wegnam dat Pelleboer nog dagelijks een weersverwachting
    samenstelde aan de hand van bijvoorbeeld de weerkaartschrijver
    die, naast andere apparatuur, thuis in zijn werkkamer stond.
    Pelleboer werkte op een kleinschalige manier zoals het KNMI in
    het groot deed. Ook had hij zelf een netwerk opgezet van
    tweehonderd regenwaarnemers, die hem de nodige informatie
    verschaften, en betaalde hij De Bilt voor het ontvangen van
    gegevens van twintig weerstations in Nederland. Hoewel hij het
    KNMI had verlaten, bleven de contacten bestaan, wat wederzijds
    op prijs werd gesteld.&lt;/p&gt;
&lt;p&gt;Ondanks zijn populariteit bleef Pelleboer de gewone 'Pel'.
    Hij had een hekel aan dikdoenerij en relativeerde zijn
    bekendheid. Ook had hij veel gevoel voor humor en kon
    cabaretesk uit de hoek komen. Hij was een voortreffelijk
    organisator, hield van een feest, maar zat in feite het liefst
    rustig thuis in huize 'Cumulus' (: 'mooiweerwolkje') bij zijn
    vrouw en kinderen. Juist op het moment dat Pelleboer zijn
    carri&amp;egrave;re geleidelijk wilde afsluiten, overleed hij
    onverwacht, op 68-jarige leeftijd, aan een hartaanval.&lt;/p&gt;
&lt;p&gt;Jan Pelleboer was de eerste Nederlandse weerkundige die de
    weersverwachting als 'entertainment' bracht. Hij populariseerde
    en verklaarde het weer zodanig dat hij lezers en luisteraars
    wist te boeien. Het weer werd een belangrijk onderdeel van de
    dagelijkse nieuwsvoorziening. Doordat Pelleboer het weer
    commercialiseerde en er een show van wist te maken groeide hij
    uit tot een bekende Nederlander.&lt;/p&gt;
&lt;p&gt;
  &lt;a href='pgedeelte'&gt;P: &lt;/a&gt;o.a. 
    &lt;em&gt;Wat voor weer?&lt;/em&gt;

    (Bussum 1976); 
    &lt;em&gt;Volksweerkunde. Klopt het of niet. Spreuken, rijmpjes en
    gezegden over het weer en hun waarde in de praktijk&lt;/em&gt;

    ('s-Gravenhage 1976); 
    &lt;em&gt;Extremen in Noord-Nederland; sneeuwstormen, hagel,
    windhozen, noodweer, orkanen etc.&lt;/em&gt;

    (Groningen 1977); samen met Armand Pien, 
    &lt;em&gt;Weerkalender&lt;/em&gt;

    (Deurne 1983); 
    &lt;em&gt;Weerboek. Extreme weersituaties van de laatste twee eeuwen
    in Nederland&lt;/em&gt;

    (Deurne [etc.] 1983); 
    &lt;em&gt;Vakantieweerboek. 'Zon in het buitenland ... en ook in eigen
    land'&lt;/em&gt;

    (Deurne 1984).&lt;/p&gt;
&lt;p&gt;
  &lt;a href='lgedeelte'&gt;L: &lt;/a&gt;
  &lt;em&gt;Jan Pelleboer. Weerman en dorpsmens&lt;/em&gt;. Onder red. van Cathrinus Schaafsma en Albert Odding (Bedum
  1995); C. Schaafsma, lemma in 
  &lt;em&gt;Drentse biografie&amp;euml;n. Levensbeschrijvingen van bekende en
  onbekende Drenten&lt;/em&gt;

  V. Onder red. van Jan Bos en Willem Foorthuis (Groningen 1997)
  112-118.&lt;/p&gt;
&lt;p&gt;
  &lt;a href='igedeelte'&gt;I: &lt;/a&gt;
  &lt;em&gt;Drentse biografie&amp;euml;n. Levensbeschrijvingen van bekende en
  onbekende Drenten&lt;/em&gt;

  V. Onder red. van Jan Bos en Willem Foorthuis (Groningen 1997)
  112 [Foto: Archief 
  &lt;em&gt;Nieuwsblad van het Noorden&lt;/em&gt;].&lt;/p&gt;
&lt;p&gt;Rianne Schuurman&lt;/p&gt; 
&lt;dtml-var bwn_footer&gt;</text>
  </biography>
</biodes>

