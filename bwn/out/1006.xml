<biodes version="1.0">
  <fileDesc>
    <title>Koolhoven, Sijtse Frederik Willem (1886-1946)</title>
    <ref target="http://resources.huygens.knaw.nl/bwn1880-2000/lemmata/bwn1/koolhoven"/>
    <publisher>
      <name>Biografisch Woordenboek van Nederland:1880-2000</name>
      <ref target="http://resources.huygens.knaw.nl/bwn1880-2000"/>
    </publisher>
  </fileDesc>
  <person>
    <idno type="id">koolhoven</idno>
    <persName><name type="geslachtsnaam">Koolhoven</name>, Sijtse Frederik Willem</persName>
    <sex value="1"/>
    <event type="birth" when="1886"/>
    <event type="death" when="1946"/>
    <state type="occupation">vliegtuigbouwkundige</state>
  </person>
  <biography>
    <graphic url="http://resources.huygens.knaw.nl/bwn1880-2000/lemmata/bwn1/images/images/KOOLHOVEN.jpg"/>
    <text>&lt;dtml-var bwn_header&gt;
 &lt;p class='genealogie'&gt;
  &lt;strong&gt;Koolhoven, Sijtse Frederik Willem&lt;/strong&gt; (Frits), vliegtuigbouwer (Bloemendaal 11-1-1886 - Haarlem 1-7-1946).

Zoon van Abraham Koolhoven, wethouder van Bloemendaal, en Adriana
Johanna Lonbar Petri. Gehuwd met Marie Jeanne Elise Duchateau op
29-7-1909. Na scheiding c. 1912 hertrouwd op 26-11-1924 met Catharina
Johanna Louisa Hoevels (geb. H&amp;ouml;vels: geslachts-naamwijziging bij
K.B. 11-9-1906 no. 44). Het eerste huwelijk was kinderloos, in het
tweede waren 2 stiefzoons uit een eerder huwelijk van C.J.L. Hoevels.
Op 21-2-1927 genaturaliseerd in Engeland: bij Wet 31-12-1936 Stbl. no.
1216 genaturaliseerd tot Nederlander.


&lt;img src=&amp;quot;images/KOOLHOVEN.jpg&amp;quot; align=&amp;quot;right&amp;quot; BORDER=&amp;quot;0&amp;quot; alt=&amp;quot;afbeelding van Koolhoven, Sijtse Frederik Willem&amp;quot; class=&amp;quot;bwnimg&amp;quot;&gt;

&lt;/p&gt;
&lt;p&gt;Frits Koolhoven studeerde na de HBS te hebben doorlopen aan de
Technische Hogescholen te Luik en Antwerpen. In deze laatste stad
vervolgens in dienst van de firma Minerva Motors, die zich bezig hield
met de bouw van motorfietsen, en later ook van automobielen. Tussen
1904 en 1910 maakte Koolhoven zich terzelfdertijd ook naam als motoren
autocoureur, waarbij hij met name in Belgi&amp;euml; vele successen
behaalde. Toen zijn belangstelling voor de luchtvaart gewekt was,
verliet hij de Minerva fabriek, om in Frankrijk bij de vliegschool van
Hanriot te B&amp;eacute;theny vliegen te leren. Op 20 oktober 1910 behaalde
hij hier het vliegbrevet no. 290.&lt;/p&gt;
&lt;p&gt;Teruggekeerd in Nederland nam Koolhoven reeds op 26 en 27 november
1910 deel aan vlieg-demonstraties te Soesterberg, te zamen met G.P.
Kuiler en H. Wijnmalen. Eveneens te Soesterberg werd hij chef van de
exploitatie van de Maatschappij voor Luchtvaart, die daar door Verwey
&amp;amp; Lugard was opgezet. Hier bouwde hij ook het eerste vliegtuig naar
eigen ontwerp, de tweedekker 'Heidevogel' (later - ten onrechte
- FK-1 genoemd), die op 7 maart 1911 de eerste vlucht maakte.&lt;/p&gt;
&lt;p&gt;Toen eind 1911 de Maatschappij voor Luchtvaart werd opgeheven,
keerde Koolhoven naar Frankrijk terug. Korte tijd werkte hij als
constructeur bij de vliegtuigfabriek van Deperdussin, maar reeds in
1912 ging hij naar de Britse dochteronderneming British Deperdussin.
Toen dit bedrijf in augustus 1913 - als gevolg van moeilijkheden bij de
moederonderneming in Frankrijk - moest sluiten, ging Koolhoven over
naar de vliegtuigafdeling van Sir W.G. Armstrong Whitworth &amp;amp; Co. te
Newcastle. Hier bouwde hij gedurende de Eerste Wereldoorlog zijn eerste
werkelijk succesvolle ontwerpen, zoals de FK-3 en FK-8 verkenners; van
dit laatste type werden ongeveer 1500 exemplaren gebouwd.&lt;/p&gt;
&lt;p&gt;In 1917 trad Koolhoven in dienst van de nieuw opgerichte British
Aerial Transport Co. (B.A.T.), als chef-constructeur. Behalve enkele
snelle, maar -mede door het einde van de oorlog - niet in groten getale
gebouwde jachtvliegtuigen bouwde hij hier het eerste als zodanig
ontworpen verkeersvliegtuig met gesloten passagierscabine, de FK-26,
dat in april 1919 de eerste vlucht maakte. Kort na de oorlog sloot de
firma B.A.T. echter haar poorten, en Koolhoven keerde terug naar
Nederland. Gedurende zijn verblijf in Engeland had Koolhoven wel het
Britse staatsburgerschap verkregen; eerst bij de Wet van 31-12-1936
Stbl. 1216 zou hij weer Nederlander worden.&lt;/p&gt;
&lt;p&gt;In Nederland werd Koolhoven allereerst als adviserend ingenieur
werkzaam bij de Spijker automobielfabriek. Hij keerde daarmee,
tijdelijk, terug tot zijn oude liefde, en ontwierp de zescylinder
Spijker C4, het laatste model van de fabriek. Van 1922 tot 1926 was
Koolhoven als constructeur werkzaam bij de N.V. Nationale
Vliegtuig-Industrie te Den Haag. Hier ontwierp hij het eerste
drie-motorige verkeersvliegtuig van de KLM, de FK-33. Overigens werd
slechts het tweepersoons jachtvliegtuig FK-31 door deze fabriek in
(kleine) serie gebouwd. In 1928 richtte Koolhoven uiteindelijk een
eigen bedrijf, Koolhoven Vliegtuigen, op, dat gevestigd was op
Waalhaven, aanvankelijk met een kapitaal van f. 500.000,-. In 1934 werd
het bedrijf omgezet in een N.V., en het kapitaal uitgebreid tot f.
1.000.000,-.&lt;/p&gt;
&lt;p&gt;De eerste jaren waren niet bijzonder succesvol: tussen 1929 en 1932
werden slechts tien vliegtuigen gebouwd, en in 1934 waren nog slechts
ongeveer 50 mensen in het bedrijf werkzaam; dit aantal zou binnen
enkele jaren wel stijgen tot ruim 600.&lt;/p&gt;
&lt;p&gt;Meer resultaat behaalde Koolhoven in de jaren dertig met enkele
lichte vliegtuigen, als de FK-43, die door de KLM ook als
taxi-vliegtuig werd gebruikt, en het FK-46 les- en sportvliegtuig. Ook
bouwde hij enkele tweemotorige verkeersvliegtuigen (FK-48, FK-50), maar
het grote succes kwam pas met de FK-51. Van dit verkennings- en
lesvliegtuig werden meer dan honderd exemplaren geleverd aan de
luchtstrijdkrachten van Nederland (landmacht en marine),
Nederlandsch-Indi&amp;euml; en de Spaanse (Republikeinse) regering. Een
opmerkelijk ontwerp uit dezelfde periode was de FK-55, een
jachtvliegtuig met de motor achter de bestuurder, waarbij de twee
tegengesteld draaiende schroeven via &amp;eacute;&amp;eacute;n lange as en een
versnellingsbak werden aangedreven. Van het laatste ontwerp van
Koolhoven, het FK-58 jachtvliegtuig, werd een serie aan Frankrijk
geleverd. In mei 1940 werd de fabriek bij het bombardement van
Waalhaven volledig vernield, en na de oorlog werd het niet weer
opgericht.&lt;/p&gt;
&lt;p&gt;Koolhoven overleed, vrijwel reeds in vergetelheid, in 1946 aan de
gevolgen van een hersenbloeding. In veel opzichten was hij een geniaal
constructeur geweest, die met zijn ontwerpen zijn tijd dikwijls vooruit
was. Ook buiten de Nederlandse grenzen vonden zijn verdiensten ruime
erkenning. Koolhoven miste echter het talent om zijn bedrijf groot te
maken. Eerst tegen de Tweede Wereldoorlog begon het door hem geleide
bedrijf een aanzienlijke groei te vertonen. Die zelfde oorlog maakte
aan deze ontwikkeling echter een abrupt einde. In ieder geval blijft
Koolhoven echter na Fokker de tweede Nederlandse vliegtuigbouwer van
wereldnaam.&lt;/p&gt;
&lt;p&gt;
  &lt;a href='lgedeelte'&gt;L: &lt;/a&gt;N.N. 'Bij den maker der F.K.' s' in 
&lt;em&gt;&amp;quot;Het Vliegveld&amp;quot;&lt;/em&gt;

18 (1934) 10 (oktober) 295-297; Frits Koolhoven jubileert' in 
&lt;em&gt;De Vliegsport&lt;/em&gt;

1 (1935) 10 (25 oktober); C. van Steenderen jr.,
'F.K.-Mijlpalen', in 
&lt;em&gt;De Vliegsport&lt;/em&gt;

3 (1938) 51 (5 augustus) 7-10 en 
&lt;em&gt;ibidem,&lt;/em&gt;

52 (12 augustus) 7-11; A.J. Jackson, 'The British Aerial Transport
Co. Ltd.', in 
&lt;em&gt;Air Pictorial&lt;/em&gt;

22 (1960) 126-128, 139; O. Tapper, 
&lt;em&gt;Armstrong Whitworth Aircraft since 1913&lt;/em&gt;

(London, 1973); Th. Postma en Th. Wesseling, 
&lt;em&gt;Frits Koolhoven&lt;/em&gt;

('s-Gravenhage, [1979]); Sytze van der Zee, &lt;i&gt;Vergeten legende. Frits Koolhoven, 1886-1946&lt;/i&gt; (Amsterdam 2001). &lt;/p&gt;

&lt;p&gt;
&lt;a href=&amp;quot;igedeelte&amp;quot;&gt;I: &lt;/a&gt;&lt;i&gt;Persoonlijkheden in het Koninkrijk der Nederlanden in woord en beeld&lt;/i&gt;. Onder hoofdred. van H.P. van den Aardweg (Amsterdam 1938) 838.
&lt;/p&gt;

&lt;p&gt;H.J. Hazewinkel&lt;/p&gt; 
&lt;dtml-var bwn_footer&gt;</text>
  </biography>
</biodes>

