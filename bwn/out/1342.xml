<biodes version="1.0">
  <fileDesc>
    <title>Oltmans, Willem Leonard (1925-2004)</title>
    <author>Hans Meijer</author>
    <ref target="http://resources.huygens.knaw.nl/bwn1880-2000/lemmata/bwn6/oltmans"/>
    <date when="2008-03-06"/>
    <publisher>
      <name>Biografisch Woordenboek van Nederland:1880-2000</name>
      <ref target="http://resources.huygens.knaw.nl/bwn1880-2000"/>
    </publisher>
  </fileDesc>
  <person>
    <idno type="id">oltmans</idno>
    <persName><name type="geslachtsnaam">Oltmans</name>, Willem Leonard</persName>
    <sex value="1"/>
    <event type="birth" when="1925"/>
    <event type="death" when="2004"/>
    <state type="occupation">journalist</state>
    <state type="occupation">publicist</state>
  </person>
  <biography>
    <graphic url="http://resources.huygens.knaw.nl/bwn1880-2000/lemmata/bwn6/images/images/OLTMANS.jpg"/>
    <text>&lt;dtml-var bwn_header&gt;
 &lt;p class=&amp;quot;genealogie&amp;quot;&gt;

&lt;strong&gt;Oltmans, Willem Leonard&lt;/strong&gt;, journalist en publicist (Huizen 10-6-1925 - Amsterdam 30-9-2004). Zoon van Antonie 
Cornelis Oltmans, scheikundig ingenieur, later advocaat, en Alexandrine van der Woude. Gehuwd op 19-12-1957 met Josephine Anna Friederike Westerman, grondstewardess. 
Dit huwelijk, dat op 5-7-1960 werd ontbonden, bleef kinderloos. Geregistreerd partnerschap op 26-1-2004 met Petrus Antonius 
Josephus van de Wouw (geb. 1945), fotomodel.
&lt;/p&gt;

&lt;img src=&amp;quot;images/OLTMANS.jpg&amp;quot; align=&amp;quot;right&amp;quot; BORDER=&amp;quot;0&amp;quot; alt=&amp;quot;afbeelding van Oltmans, Willem Leonard&amp;quot; class=&amp;quot;bwnimg&amp;quot;&gt;



&lt;p&gt;Willem Oltmans groeide op in grote welstand, samen met een oudere en een jongere broer, dankzij in Nederlands-Indi&#235; met de 
productie van kinine vergaard kapitaal. Hoewel zijn jeugd in de villa 'De Horst' in Huis ter Heide bij Zeist onbezorgd was, 
ervoer hij die emotioneel als eenzaam. Hij voldeed niet aan de verwachtingen van de familie en voelde zich onbegrepen en niet 
geaccepteerd. Hij kreeg een vormelijke, elitaire opvoeding, met veel aandacht voor muziek, maar met weinig warmte. De relatie 
met zijn ouders was dan ook afstandelijk. De problematische verstandhouding had grote invloed op zijn persoonlijkheidsvorming.&lt;/p&gt; 

&lt;p&gt;Na moeizaam het Baarnsch Lyceum te hebben doorlopen ging de jonge Oltmans in 1946 naar het Nederlands Opleidingsinstituut voor 
het Buitenland op kasteel Nijenrode in Breukelen. Het bleek te hoog gegrepen, en hij verliet deze opleiding voortijdig. Ook 
zijn poging in 1948 via een studie politieke wetenschappen aan Yale University in het Amerikaanse New Haven alsnog de 
buitenlandse dienst binnen te komen strandde om dezelfde reden. In 1950 keerde Oltmans gedeprimeerd naar Nederland terug, 
worstelend met een identiteitscrisis. Na veel omzwervingen belandde hij in augustus 1953 kortstondig bij het &lt;i&gt;Algemeen 
Handelsblad&lt;/i&gt; op het bureau-buitenland. Vervolgens werkte hij van juli 1954 tot december 1955 voor het persbureau United 
Press International, waar hij telexberichten vertaalde en verspreidde.&lt;/p&gt;

&lt;p&gt;Oltmans vond in deze periode maar moeizaam zijn bestemming, niet alleen wat werk betreft, maar ook als mens. Zijn 
homoseksualiteit was daaraan mede debet. Om zichzelf beter te begrijpen had hij al vanaf zijn negende een dagboek bijgehouden. 
Tot aan zijn dood was hij een nauwgezette chroniqueur van zijn eigen leven en deed hij tot in het intiemste detail verslag van 
zijn belevingen. Zijn motief tot deze grondige registratie van zijn bestaan was een werk te verwezenlijken waarin zichtbaar zou 
worden hoe een mens wordt tot wat hij is. In dit psychologische kader was schrijven voor hem een levensvervulling en vormden
 zijn dagboeken en latere publicaties als het ware zijn 'raison d'&#234;tre'.&lt;/p&gt;

&lt;p&gt;In een wanhopige poging zijn homoseksualiteit te ontkennen verloofde Oltmans zich in augustus 1955 met Frieda Westerman, 
de dochter van een hoge employee bij oliemaatschappij Esso. Om de geruchten over zijn geaardheid te ontvluchten, vestigde hij 
zich begin 1956 in Rome als freelance journalist. Hij werd er correspondent voor enkele dagbladen, waaronder &lt;i&gt;De Telegraaf&lt;/i&gt;.
 Zijn drang naar 'waarheid' vormde voor Oltmans de leidraad in zijn werk als journalist. De ware toedracht diende compromisloos 
aan het licht te worden gebracht, waarbij hij overigens altijd zelf bepaalde hoe die 'werkelijkheid' er precies uitzag. In zijn 
zoektocht de feiten te achterhalen kende Oltmans geen ontzag voor autoriteiten. Met bluf en charme slaagde hij er vaak in deuren 
geopend te krijgen die normaal gesloten bleven en wist hij in contact te komen met hooggeplaatste personen.&lt;/p&gt;

&lt;p&gt;Aldus kreeg Oltmans op 12 juni 1956 ook toegang tot de Indonesische president Soekarno (1945-1967) tijdens diens bezoek aan 
Europa, met Rome als eerste stop. Daarmee nam Oltmans' leven een beslissende wending. Hij beeldde zich in een verzoenende rol 
te kunnen spelen in de toentertijd ernstig verstoorde Nederlands-Indonesische betrekkingen en in Nederland begrip te kunnen 
kweken voor het Indonesische standpunt inzake Nieuw-Guinea: het grote twistpunt tussen beide landen. Oltmans negeerde daarbij 
de instructie van &lt;i&gt;De Telegraaf&lt;/i&gt; het in Nederland intens gehate staatshoofd te mijden. Daarop ontsloeg de hoofdredactie 
hem en keerde de krant zich fel tegen hem. Het verslag van zijn ontmoeting met Soekarno verscheen vervolgens in &lt;i&gt;Elseviers 
Weekblad&lt;/i&gt; op 23 juni 1956. Het werd voorpaginanieuws van vele Nederlandse dagbladen. Oltmans' reputatie als een tegendraadse 
en controversi&#235;le journalist was daarmee gevestigd.&lt;/p&gt;

&lt;p&gt;Oltmans' artikelen brachten hem in contact met de zogeheten Groep-Rijkens, een informele groep zakenlieden rondom de 
oud-topman van Unilever, Paul Rijkens, die ten behoeve van de goede verhoudingen met Djakarta het afstaan van Nieuw-Guinea 
bepleitte. Met financi&#235;le steun van enkele captains of industry arriveerde Oltmans in december 1956 in Indonesi&#235; om vandaar 
uit de Nederlandse politiek en publieke opinie te bewerken. Dit openlijke politieke engagement had tot gevolg dat de kranten 
waarvoor hij nog schreef, hem verweten een verlengstuk van Soekarno's politiek te zijn geworden en hem vervolgens merendeels 
buitensloten. Het optreden van Oltmans wekte ook de gram van minister van Buitenlandse Zaken Joseph Luns (1952-1971), en dat 
had verreikender gevolgen. Deze instrueerde namelijk alle Nederlandse diplomatieke missies om 'deze eenmotorige mug' - zoals 
hij hem noemde - voortaan geen persfaciliteiten meer te verlenen en elk contact te mijden. Het was het begin van Oltmans' 
problemen met de Nederlandse Staat.&lt;/p&gt;

&lt;p&gt;Onwetend van de opdracht van minister Luns hem te boycotten bleef Oltmans zich actief opstellen inzake Nieuw-Guinea. Zijn 
koeriersactiviteiten voor de Groep-Rijkens werden ge&#239;ntensiveerd. Aangezien hij in Nederland niet meer re&#231;u was, verhuisde 
Oltmans in december 1957 naar New York. Directe aanleiding was zijn relatie met Frieda, die daar intussen werkte als 
grondstewardess voor de KLM. Hij wilde de verbintenis een serieuze kans geven en trouwde met haar tegen beter weten in. 
New York zou - met onderbrekingen - 35 jaar lang zijn thuisbasis vormen. In de Verenigde Staten was Oltmans actief in het 
lezingencircuit; voor hem een belangrijke inkomstenbron. Aangezien hij inmiddels praktiserend homoseksueel was, was het 
huwelijk gedoemd te mislukken. In de zomer van 1960 volgde de echtscheiding. Oltmans zou daarna geen vaste relatie meer 
kennen, zij het dat hij in 1967 wel een hechte vriendschap voor het leven aanging - weliswaar platonisch en lange tijd op 
afstand - met het twintig jaar jongere fotomodel Peter van de Wouw, een relatie die kort voor zijn dood alsnog werd geformaliseerd.&lt;/p&gt;

&lt;p&gt;In april 1961 bereikte het gelobby van Oltmans inzake Nieuw-Guinea zijn hoogtepunt. Hij wist door te dringen tot naaste 
adviseurs van de Amerikaanse president John F. Kennedy (1961-1963). Aangezien de Groep-Rijkens geen noemenswaardig resultaat 
boekte en het conflict met Indonesi&#235; dreigde te escaleren, probeerde Oltmans in de nationale impasse een doorbraak te forceren
 door op 17 juni 1961 activiteiten van de groep in een artikel in het weekblad &lt;i&gt;Vrij Nederland&lt;/i&gt; te openbaren. De ophef 
hierover was groot. Oltmans werd in parlement en media een landverrader genoemd en definitief tot persona non grata verklaard. 
De Groep-Rijkens verbrak alle banden met hem. Zijn koeriersrol was uitgespeeld. Later zou hij hierover uitvoerig publiceren, 
onder andere in &lt;i&gt;De verraders &lt;/i&gt;(1968) en in &lt;i&gt;Den vaderland getrouwe. Uit het dagboek van een journalist &lt;/i&gt;(1973). 
Hoewel door toedoen van de Verenigde Staten in 1962 aan de Nieuw-Guineakwestie een einde kwam met de overdracht van het gebied 
aan Indonesi&#235;, handhaafde een rancuneuze Luns de boycotinstructie jegens Oltmans. Zelfs na het vertrek van de bewindsman uit 
de landspolitiek in 1971 bleef deze van kracht.&lt;/p&gt;

&lt;p&gt;Ondanks deze heimelijke obstructie - waarvan het vermoeden bij hem steeds groter werd - liet Oltmans zich niet muilkorven. 
Indonesi&#235; bleef hem tot de val van Soekarno in 1967 sterk bezighouden. Maar ook de andere internationale verwikkelingen van 
zijn tijd, zoals Cuba, de dekolonisatie in Afrika, de oorlog in Vietnam en de Oost-Westverhoudingen, hadden zijn bijzondere 
aandacht. Hij stond als journalist vaak vooraan bij tal van wereldgebeurtenissen en sprak geregeld, als een van de eersten, 
de direct betrokkenen. Toch genoot Oltmans als verslaggever geen hoge achting bij zijn collega's. Zijn publicaties blonken 
niet uit in schrijfstijl, en mede daardoor verkochten de meeste van zijn boeken- uiteindelijk ruim vijftig - slecht.&lt;/p&gt;

&lt;p&gt;Oltmans talent als interviewer was echter onmiskenbaar. Begin jaren zeventig verraste hij de perswereld door de gesprekken 
die hij voerde met vooraanstaande politici en wetenschappers over het sombere rapport van de Club van Rome (1972) over de 
toekomst van het milieu en de grondstoffenvoorziening. Hij bundelde deze 125 interviews in de tweedelige reeks &lt;i&gt;Grenzen 
aan de Groei &lt;/i&gt;(1973-1974). Ook daarna deed Oltmans voortdurend van zich spreken door ophefmakende interviewreportages en 
door boeken over uiteenlopende onderwerpen, vari&#235;rend van de reconstructie van een moordcomplot op president Kennedy tot 
reportages over het Huis van Oranje. Hij was gefascineerd door de koninklijke familie en kende velen die in nauw contact 
stonden met de Oranjes.&lt;/p&gt;

&lt;p&gt;In de jaren tachtig voelde Oltmans zich geroepen de publieke opinie in het Westen beter te infomeren over de Sovjet-Unie
 om de negatieve beeldvorming over de communistische mogendheid weg te nemen. Zijn - samen met de buitenlanddeskundige van 
het Kremlin Georgi Arbatow geschreven - boek &lt;i&gt;Het Sowjetstandpunt. Moskou's visie op de Oost-West problematiek&lt;/i&gt; uit 
1981 kreeg veel aandacht en werd in verscheidene talen uitgegeven. Ondertussen bemoeide Oltmans zich ook met de relatie 
Nederland-Suriname. Hij onderkende een soortgelijk, door emoties overheerst negatief patroon in de bilaterale betrekkingen 
als waarvan eerder sprake was tussen Nederland en Indonesi&#235;. Zichzelf ook nu weer overschattend, meende Oltmans hier 
eveneens een bemiddelende rol te kunnen spelen. Het resultaat van zijn onbegrepen inspanningen was echter nihil.&lt;/p&gt;

&lt;p&gt;Financieel ging Oltmans magere jaren tegemoet. De ruime erfenis die hij na het overlijden van zijn vader en moeder - 
in respectievelijk 1966 en 1974 - had gekregen, was opgeteerd, mede door verkeerde beleggingen. Om zijn levenspeil op 
niveau te houden zag hij zich genoodzaakt aanvullende middelen van bestaan te zoeken. Een poging, in de tweede helft van
 de jaren tachtig, zijn netwerk te gebruiken om Nederlandse ondernemers te introduceren in het Oostblok en daar als consultant
 financieel van mee te profiteren, was geen succes. De opvattingen van de ondernemerswereld bleken niet de zijne, wat - zoals 
zo vaak in zijn loopbaan - tot hooglopende ruzies leidde en een mislukking betekende van dit initiatief. &lt;/p&gt;

&lt;p&gt;Vervolgens richtte Oltmans zijn aandacht op Zuid-Afrika, het land waar zijn beide broers zich in 1948 hadden gevestigd. 
Vanaf 1986 verbleef hij daar geregeld om er in 1990 permanent te gaan resideren, mede omdat zijn vriend Peter er woonde. 
Ook in Zuid-Afrika toonde Oltmans zich een beroepsbemoeial. Zijn drang om de ware machtspolitieke gang van zaken te 
achterhalen in het land, werd niet op prijs gesteld door het wankelende Apartheidsregime. Hij werd in augustus 1992 
op beschuldiging van spionage het land uitgezet. &lt;/p&gt;

&lt;p&gt;Wrokkig - hij vermoedde mede de hand van de Nederlandse Binnenlandse Veiligheidsdienst in zijn uitwijzing - 
en geheel berooid betrok Oltmans een eenkamerwoning in de Amsterdamse Jordaan. Hij had schulden en moest leven van een 
bijstandsuitkering. Om zijn magere inkomen aan te vullen probeerde Oltmans toegang te krijgen tot de wereld van het 
televisie-amusement. 
Zoals steeds zocht hij bewust de publiciteit, en hij werd een veelgevraagde gast in televisieprogramma's. Zijn dandy-achtig 
voorkomen in combinatie met zijn uitgesproken opinies, onverbloemd taalgebruik en weinig diplomatiek gedrag maakte hem tot
 een mediagenieke verschijning. Doorgaans vond men hem een arrogante betweter en valse 'relnicht', maar anderzijds was er 
ook wel waardering voor 'het fenomeen' Oltmans vanwege zijn openhartigheid en authenticiteit. In ieder geval was hij een 
nationale beroemdheid geworden, die door menig artiest gretig werd geparodieerd. Oltmans trok zich van alle commentaar 
niets aan. Achter een fa&#231;ade van onfeilbaarheid en onaantastbaarheid ging hij als steeds zijn eigen gang. Het maakte hem 
echter steeds meer tot een onbegrepen man, steeds eenzamer en cynischer, die op den duur een karikatuur van zichzelf 
dreigde te worden.&lt;/p&gt;

&lt;p&gt;Daar Oltmans vermoedde dat de Nederlandse overheid hem zijn werk als journalist al decennialang stelselmatig had 
gedwarsboomd, spande hij in 1991 een proces aan tegen de Nederlandse Staat. Daarbij wilde hij vooral Luns ontmaskeren, 
tegen wie hij een grote aversie had ontwikkeld. Oltmans wenste genoegdoening, moreel &#233;n financieel. Met een beroep op de 
Wet Openbaarheid Bestuur wist hij alle belastende documenten te verkrijgen en hij deed daar verslag van in het boek 
&lt;i&gt;Vogelvrij&lt;/i&gt; (1992). Werd Oltmans lange tijd gezien als een soort Don Quichote die gedachtespinsels najoeg, nu 
bleken zijn beschuldigingen wel degelijk gegrond te zijn. Hij begon lof te oogsten voor zijn vechtlust en vasthoudendheid.&lt;/p&gt;

&lt;p&gt;In een poging het voor de overheid pijnlijke proces voortijdig te stoppen, deed de regering hem tot tweemaal toe een 
schikkingsvoorstel. De eerste keer door minister-president R.F.M. Lubbers (1982-1994), kort voor diens vertrek als premier. 
Lubbers had zich in de zaak-Oltmans verdiept, was tot de overtuiging gekomen dat er iets niet in de haak was en had de ban 
over hem ongedaan gemaakt. Hij was het die hem weer als geaccrediteerd journalist op zijn buitenlandse reizen meenam. 
Oltmans weigerde echter elke tegemoetkoming op principi&#235;le gronden en volhardde in zijn streven naar volledige erkenning 
van zijn gelijk en een bijpassende financi&#235;le compensatie. Aangezien de rechtsgang nog jarenlang zou kunnen voortslepen, 
ging hij ten slotte toch akkoord met het regeringsvoorstel tot een bindende arbitrage buiten de rechter om. De daartoe 
benoemde commissie van drie stelde Oltmans in mei 2000 in het gelijk en wees hem tot ieders verrassing - ook van hemzelf 
- een schadeloosstelling toe van 8 miljoen gulden netto voor reputatieschade en inkomstenderving.&lt;/p&gt;


&lt;p&gt;Oltmans triomfeerde met duivels plezier. Niet alleen was hij weer een bemiddeld man, maar hij wist zich ook geheel 
gerehabiliteerd. Aan het eind van zijn leven leek hij - ook in de relatie met zijn levensgezel Peter - eindelijk wat tot 
rust te komen. Hoewel de zeventig inmiddels gepasseerd, bleef Oltmans frequent publiceren. Prioriteit kreeg het project dat hij 
als zijn levenswerk beschouwde: de uitgave van zijn dagboeken. De eerste in de reeks van memoires was al in 1985 verschenen. 
Nadat hij in 1997 met de publicatie van deel zes zijn betrokkenheid met de Nieuw-Guineakwestie had afgesloten, werkte 
hij vanaf 2001 in een rap tempo aan de uitgave van de vervolgdelen. Voorts publiceerde hij over tal van andere zeer 
uiteenlopende onderwerpen.
Daarbij kon hij het niet laten tegen de stroom in te blijven roeien. In zijn levenslange strijd tegen 'verkeerde beeldvorming' 
steunde hij in mei 2002 openlijk het door het Westen gehate bewind van de Irakese dictator Saddam Hoessein (1979-2003) door 
een bezoek te brengen aan diens rechterhand Tariq Aziz. Het was een laatste oprisping van weerbarstigheid.&lt;/p&gt;

&lt;p&gt;Lang genoot Willem Oltmans niet meer van zijn nieuw verworven rijkdom. Hoewel hij altijd een grote vitaliteit had 
uitgestraald, werd begin 2004 kanker geconstateerd. Zoals hij altijd baas over zijn eigen 'brain', 'body' en leven was 
geweest, zo regisseerde Oltmans ook zijn dood. Hij gaf nog een paar laatste interviews, stelde zijn dagboekenproject 
veilig en - 79 jaar oud en fysiek op - besloot dat het genoeg was. Bijgestaan door zijn partner Peter bepaalde hij zelf 
het einde. Oltmans was tegen die tijd milder gaan denken over zijn ouders en gaan inzien dat ook zij een product van hun
 eigen opvoeding en tijd waren. Zich verzoend hebbend met hen en zijn milieu - waarmee hij zijn leven lang had geworsteld - 
 werd hij op zijn uitdrukkelijke wens bijgezet in het familiegraf op begraafplaats 'Den en Rust' in Bilthoven.&lt;/p&gt;

&lt;p&gt;Willem Oltmans was een gecompliceerde persoonlijkheid, een gevoelsmens die primair reageerde, wat zijn omgang met 
anderen vaak bemoeilijkte. Achter een fa&#231;ade van beschaving, eruditie en charme school een grillige en zoekende man, 
dwars van aard en zeer lichtgeraakt. Als hij zich onheus behandeld voelde - en dat gebeurde snel - , reageerde hij in 
de felst mogelijke bewoordingen. Omdat hij wars was van compromissen en weinig openstond voor andere opinies, waren 
ruzies frequent het gevolg. Oltmans' leven kende een aaneenschakeling van hoogoplopende conflicten, die meermalen tot
 in de rechtszaal zouden worden uitgevochten.&lt;/p&gt;


&lt;p&gt;
&lt;a href=&amp;quot;agedeelte&amp;quot;&gt;A: &lt;/a&gt;Archief W.L. Oltmans (dagboekaantekeningen, correspondentie, artikelen, krantenknipsels, 
foto's) in de Koninklijke Bibliotheek te 's-Gravenhage.
&lt;/p&gt;

&lt;p&gt;
&lt;a href=&amp;quot;pgedeelte&amp;quot;&gt;P: &lt;/a&gt;Een overzicht van boeken en pamfletten van W.L. Oltmans (1968-2005) op de website van 
uitgeverij 'Papieren Tijger': http://www.papierentijger.org/oltmans.html [6-2-2008].
&lt;/p&gt;

&lt;p&gt;
&lt;a href=&amp;quot;lgedeelte&amp;quot;&gt;L: &lt;/a&gt;Behalve necrologie&#235;n o.a. door Gerrit den Ambtman, in &lt;i&gt;Algemeen Dagblad&lt;/i&gt;, 1-10-2004, 
door J.M. Bik, in &lt;i&gt;NRC Handelsblad&lt;/i&gt;, 1-10-2004, door Jaap Stam, in &lt;i&gt;de Volkskrant&lt;/i&gt;, 1-10-2004, door Marjan 
Agerbeek, in &lt;i&gt;Trouw&lt;/i&gt;, 2-10-2004, door Ren&#233; Zwaap, in &lt;i&gt;De Groene Amsterdammer&lt;/i&gt;, 8-10-2004 en door Rudie Kagie, 
in &lt;i&gt;Vrij Nederland&lt;/i&gt;, 9-10-2004: Paul Rijkens, &lt;i&gt;Handel en wandel. Nagelaten gedenkschriften&lt;/i&gt; (Rotterdam 1965) 
160-181; H.J.A. Hofland, &lt;i&gt;Tegels lichten of ware verhalen over de autoriteiten in het land van de voldongen feiten&lt;/i&gt; 
(Amsterdam 1972) 42-75; interview door Bibeb, in &lt;i&gt;Vrij Nederland&lt;/i&gt;, 6-7-1985; interview door Hans Hoffmann in 
&lt;i&gt;Playboy&lt;/i&gt; (aug. 1988) 15-26; Carel Enkelaar, &lt;i&gt;Ooggetuige. Achterkanten van de media&lt;/i&gt; (z.pl. 1992) 376-398; 
Erik van Ree, 'Op het tweede gezicht. Willem Oltmans', in &lt;i&gt;de Volkskrant&lt;/i&gt;, 7-12-1996; Hugo Camps, 'De bittere 
strijd van Willem Oltmans', in &lt;i&gt;Elsevier&lt;/i&gt;, 28-1-1998; Jos Slats,'Willem Oltmans rekent af. De man van acht miljoen', 
in &lt;i&gt;Vrij Nederland&lt;/i&gt;, 3-6-2000; Gerard Trentelman, 'Willem Oltmans blijft boos', in &lt;i&gt;Panorama&lt;/i&gt; 88 (2001) nr. 31; 
interview door Bas Senstius, in &lt;i&gt;Plus. Magazine voor de actieve 50-plusser&lt;/i&gt; 11 (2001) 7/8 (juli/aug.) 14-17; 
'Ik leerde om zelf na te denken' in losse bijlage van &lt;i&gt;Elsevier&lt;/i&gt; (apr. 2001) 20-23; Piet Hagen, 'Willem Oltmans', 
in idem, &lt;i&gt;Journalisten in Nederland. Een persgeschiedenis in portretten, 1850-2000&lt;/i&gt; (Amsterdam 2002) 446-455; 
Ellen Pasman, &lt;i&gt;Oud zeer. Over de fa&#231;ades van de Nederlandse rechtsstaat&lt;/i&gt; (Utrecht 2002); 'In de spiegel: Willem 
Oltmans', in &lt;i&gt;Panorama&lt;/i&gt;, 7-11-2003; 'Dubbelspel: Het ware gezicht van Willem Oltmans', in &lt;i&gt;HP/De Tijd&lt;/i&gt;, 
31-10-2003. Op 9 juli 2005 zond de AVRO de televisiedocumentaire &lt;i&gt;Willem Oltmans, de eenmotorige mug&lt;/i&gt; van Rens 
Broekhuis uit. Op 12 november 2008 zond de Humanistische Omroep in de serie &lt;i&gt;Profiel&lt;/i&gt; de documentaire 'Willem Oltmans, de man van 8 miljoen' van Maud Keus uit. 
&lt;/p&gt;

&lt;p&gt;
&lt;a href=&amp;quot;igedeelte&amp;quot;&gt;I: &lt;/a&gt;ANP Historisch Fotoarchief, beeldnummer 38936 [Oltmans in januari 1972].
&lt;/p&gt;


&lt;p&gt;Hans Meijer&lt;/p&gt;
 
&lt;dtml-var bwn_footer&gt;

</text>
  </biography>
</biodes>

