<biodes version="1.0">
  <fileDesc>
    <title>Musscher, Johannes Hendricus van (1924-1989)</title>
    <ref target="http://resources.huygens.knaw.nl/bwn1880-2000/lemmata/bwn4/mussche"/>
    <publisher>
      <name>Biografisch Woordenboek van Nederland:1880-2000</name>
      <ref target="http://resources.huygens.knaw.nl/bwn1880-2000"/>
    </publisher>
  </fileDesc>
  <person>
    <idno type="id">mussche</idno>
    <persName><name type="geslachtsnaam">Musscher</name>, Johannes Hendricus van</persName>
    <sex value="1"/>
    <event type="birth" when="1924"/>
    <event type="death" when="1989"/>
    <state type="occupation">zanger</state>
  </person>
  <biography>
    <graphic url="http://resources.huygens.knaw.nl/bwn1880-2000/lemmata/bwn4/images/images/MUSSCHER.jpg"/>
    <text>&lt;dtml-var bwn_header&gt;
 &lt;p class='genealogie'&gt;
  &lt;strong&gt;Musscher, Johannes Hendricus van&lt;/strong&gt;, (bekend onder de naam &lt;b&gt;Johnny Jordaan&lt;/b&gt;), liedjeszanger (Amsterdam 7-2-1924 - Amsterdam 8-1-1989). 
Zoon van Bastiaan van Musscher, dakbewerker, en Wilhelmina
  Catharina Verbrugge. Gehuwd op 11-11-1943 met Jannetje de Graaff.
  Dit huwelijk, waaruit 1 dochter werd geboren, werd op 7-10-1982
  door echtscheiding ontbonden.
  
&lt;img src=&amp;quot;images/MUSSCHER.jpg&amp;quot; align=&amp;quot;right&amp;quot; BORDER=&amp;quot;0&amp;quot; alt=&amp;quot;afbeelding van Musscher, Johannes Hendricus van&amp;quot; class=&amp;quot;bwnimg&amp;quot;&gt;
  

  
  &lt;/p&gt;
&lt;p&gt;'We hadden het arm hoor. Als de mieren. We hadden niks'
    (Wierenga, 54), zo herinnerde Jan van Musscher zich later zijn
    jeugd in de Jordaan. In deze Amsterdamse volksbuurt groeide hij
    op als de oudste van twee broers in een Rooms-katholiek
    arbeidersgezin. Aangezien zijn vader, een dakbewerker, door
    zijn slechte gezondheid vrijwel altijd thuis zat, zag zijn
    moeder zich gedwongen hard te werken om het gezin voor de
    schrijnendste armoede te behoeden. Ondanks de dagelijkse zorgen
    was zij een blijmoedige Jordanese, en dank zij haar had
    'Jantje' in de naargeestige crisisjaren een plezierige jeugd.
    Tegenslagen bleven hem echter niet bespaard. Zo moest hij al op
    tienjarige leeftijd, als gevolg van een stoeipartij, een oog
    missen, en vanaf zijn twaalfde had hij maagklachten, waarvoor
    hij menigmaal in het ziekenhuis moest worden behandeld.&lt;/p&gt;
&lt;p&gt;Toen Jan van Musscher acht was, begon hij met zijn ruim twee
    jaar jongere neef Carel Verbrugge - die later als zanger bekend
    zou worden onder de naam Willy Alberti - op straat en in
    buurtcaf&amp;eacute;s liedjes te zingen. Het met deze 'smartlappen'
    verdiende geld droeg hij trouw af aan zijn moeder, waardoor het
    gezin wat ruimer kon leven. Na enkele jaren ambachtsschool
    stond Jan eerst een tijdlang aan de roerpot bij de chocolade-
    en suikerwerkfabriek van J.C. Klene &amp;amp; Co. aan de
    Looiersgracht. Vervolgens werkte hij in een kartonnage- en in
    een scheerapparatenfabriek.&lt;/p&gt;
&lt;p&gt;In zijn vrije tijd bleef Jan van Musscher echter optreden.
    Vanaf zijn veertiende zong hij met accordeonbegeleiding van
    zijn trouwe metgezel Jan Hillegers ieder weekeinde in een
    buurtcaf&amp;eacute;, en ook oogstte hij succes met humoristische
    voordrachten. Daarbij gebruikte hij voor het eerst de
    artiestennaam 'Johnny Jordaan'. Tijdens de Duitse bezetting
    werd het steeds moeilijker om met dergelijke optredens
    voldoende geld te verdienen, al kwam zijn zangtalent wel van
    pas toen hij - inmiddels getrouwd - op hongertocht in
    Noord-Holland van de boeren eetwaren probeerde los te krijgen.
    Na de bevrijding, met het weer op gang komen van het
    uitgaansleven, vond Johnny een betrekking als zingende kelner
    in een kroeg aan de Oudebrugsteeg. Hier zou hij negen jaar
    werken. Een diep ingrijpende gebeurtenis in zijn leven was het
    overlijden van zijn moeder in mei 1952, en het is niet
    uitgesloten dat de beroerte waardoor hij kort daarna werd
    getroffen een gevolg was van de ondergane emotie. Ofschoon hij
    lichamelijk vrijwel geheel herstelde, zou het nog enige jaren
    duren voordat hij dit verdriet te boven kwam.&lt;/p&gt;
&lt;p&gt;De ommekeer in Johnny's leven kwam in 1955. Op 7 februari
    van dat jaar - zijn 31e verjaardag - nam hij 'voor de grap'
    deel aan een door een platenmaatschappij georganiseerde
    talentenjacht. Johnny bereikte de finale, en op 2 maart werd de
    lyrische volkszanger tot zijn verbazing uitgeroepen tot 'De
    beste stem van de Jordaan'. Op de tweede plaats eindigde Helena
    Jansen-Polder, bekend onder de naam 'Tante Leen', met wie hij
    later veel zou samenwerken. Het succes was overweldigend.
    Binnen veertien dagen werd zijn eerste grammofoonplaat met 'De
    Parel van de Jordaan' en 'Bij ons in de Jordaan' uitgebracht.
    In een jaar tijds zouden meer dan een miljoen platen van hem
    worden verkocht. Deze populariteit had hij overigens niet te
    danken aan de radio, want een aantal omroepverenigingen
    weigerde aanvankelijk zijn als 'ordinair' beschouwde liedjes
    uit te zenden. Wel trad hij in juli 1955 op voor de televisie,
    waardoor hij ook buiten Amsterdam bekend werd.&lt;/p&gt;
&lt;p&gt;Het was het begin van een bliksemcarri&amp;egrave;re. Er volgden
    optredens in het hele land en ook in Vlaanderen, waar Johnny
    Jordaan eveneens razend populair was. Dank zij een handige
    impresario, die hem onder zijn hoede had genomen, verdiende hij
    weldra meer op &amp;eacute;&amp;eacute;n dag dan tevoren in een hele week.
    Soms gaf hij wel drie maal daags een concert, en in veel
    plaatsen werd hij door een uitzinnige menigte verwelkomd. Het
    koperen huwelijksfeest van Johnny en zijn vrouw, in april 1956,
    sloeg wat dit betreft alles. Half Amsterdam was bij die
    gelegenheid op de been om de gevierde volkszanger tijdens een
    rijtoer door de Jordaan toe te juichen. Zo groot was het
    enthousiasme dat de toestand op een gegeven moment uit de hand
    dreigde te lopen en hij voor een horde bewonderaars de vlucht
    moest nemen.&lt;/p&gt;
&lt;p&gt;In deze gloriejaren bracht Johnny Jordaan zijn succesnummers
    ook ten gehore voor de vele na de oorlog ge&amp;euml;migreerde
    Nederlanders, zowel via de microfoon van Radio Nederland
    Wereldomroep als in levenden lijve op overzeese tournees. In
    1957 vierde hij in Veneti&amp;euml; triomfen tijdens een
    songfestival op het San Marcoplein, en in 1959 zong hij in
    Londen zijn Jordaanlied in een televisieshow met Nederlandse
    artiesten onder leiding van Wim Sonneveld. Aangezien Johnny
    goedhartig en sentimenteel van aard was, heeft hij talloze
    malen belangeloos voor allerlei goede doelen optredens gegeven.
    Geregeld werd zijn repertoire uitgebreid met nieuwe, door Harry
    de Groot en Pi V&amp;eacute;riss geschreven liedjes.&lt;/p&gt;
&lt;p&gt;Het succes duurde niet lang. Het vele geld dat Johnny
    Jordaan verdiende, liet hij door zijn vingers glippen, mede
    door zijn na&amp;iuml;eve goedhartigheid en ook doordat handige
    zakenlui er steeds weer in slaagden hem in hun eigen voordeel
    te misleiden. Toen de fiscus hem na enige jaren navorderingen
    oplegde, zat hij volkomen aan de grond en moest hij hals over
    kop zijn bezittingen verkopen. Reeds in 1958 was Johnny's
    populariteit tanende: het teruglopende theaterbezoek door de
    opkomst van de televisie en de groeiende belangstelling voor
    popmuziek deden zijn ster snel verbleken. Doordat hij roofbouw
    had gepleegd op zijn zwakke lichaam, was bovendien zijn
    gezondheid zienderogen achteruit gegaan. Een maagzweer
    ontaardde in een ernstige maagbloeding, en tevens openbaarde
    zich suikerziekte. Na een zware depressie liet hij zich
    overhalen deelgenoot te worden van een Jordaancabaret in
    Scheveningen. Daar knoopte hij zijn eerste homoseksuele relatie
    aan. De hierdoor ontstane spanningen met zijn vrouw en
    kwaadaardige lasterpraatjes leidden tot een mislukte
    zelfmoordpoging.&lt;/p&gt;
&lt;p&gt;In 1962 begon Johnny Jordaan als zingende kastelein een
    kroeg in Rotterdam, die aanvankelijk druk werd bezocht, maar na
    verloop van tijd minder goed liep. Mede door voortdurende
    belastingschulden geplaagd, week hij uit naar Antwerpen, waar
    hij opnieuw een caf&amp;eacute; kocht. Ook daar verliep de klandizie
    na enige jaren, terwijl hij gekweld werd door heimwee. Door
    toedoen van Tante Leen kon hij in 1968 naar Nederland
    terugkeren. Zijn platenmaatschappij vereffende de
    belastingschulden, en Harry de Groot schreef een nieuw liedje,
    ''n Pikketanussie', dat onmiddellijk een tophit werd. Johnny's
    oude succesnummers werden toen opnieuw op langspeelplaten
    uitgebracht. Ook maakte hij nieuwe lp's, onder andere met
    operettemelodie&amp;euml;n (1977). In deze periode trad Johnny
    vrijwel altijd op met Tante Leen, die als een moeder over hem
    waakte. Samen maakten zij tournees naar de Verenigde Staten en
    Canada. In 1969 werd hij acteur. Hij vertolkte de rol van 'De
    Mop' in 
    &lt;em&gt;De Jantjes&lt;/em&gt;

    bij het Amsterdams Volkstoneel van Beppie Nooy. Tijdens een
    voorstelling te Apeldoorn, in november 1970, werd hij getroffen
    door een hersenbloeding, in het ziekenhuis gevolgd door vijf
    hartaanvallen. Toen hij enigszins was hersteld, kreeg hij in
    november 1972 een luisterrijke benefietavond aangeboden, die
    via de televisie werd uitgezonden. Mede hierdoor werd hij in
    staat gesteld in zijn woning in Beverwijk een rustig leven te
    leiden.&lt;/p&gt;
&lt;p&gt;Maar rust kon Johnny daar niet vinden, en in mei 1977 ging
    hij zijn geluk beproeven met het exploiteren van een hotel in
    de Spaanse badplaats Benidorm. Al na een jaar keerde hij terug
    in Amsterdam. Zijn laatste levensjaren was Johnny lichamelijk
    aan het eind van zijn latijn. Slechts omringd door de zorgen
    van zijn vriend Ton Slierendrecht - met wie hij 31 jaar een
    vaste relatie onderhield - en een paar goede kennissen, leefde
    hij tamelijk vereenzaamd, ook doordat hij door een
    bloedvatenvernauwing aan een rolstoel was gekluisterd. Nog
    zelden trad hij voor het voetlicht. Eind 1988 volgde opnieuw
    een hersenbloeding, waaraan hij enkele weken later op 64-jarige
    leeftijd overleed.&lt;/p&gt;
&lt;p&gt;Hiermee kwam een einde aan het leven van de beroemdste
    volkszanger uit de tweede helft van de jaren vijftig, wiens -
    kortstondige - succes voor die tijd ongekend was, en die
    uiteindelijk aan dat succes ten onder ging. Zelf zei hij
    daarover: 'Ik heb zoveel rottigheid en ellende meegemaakt. En -
    de Lieve Heer is m'n getuige - ik doe nooit een mens kwaad.
    Waar heb ik het aan te danken?' (&lt;em&gt;Het Parool&lt;/em&gt;

    , 9-1-1989).&lt;/p&gt;
&lt;p&gt;
  &lt;a href='agedeelte'&gt;A: &lt;/a&gt;Persdocumentatie betreffende Johnny Jordaan bij het
  Theater Instituut Nederland te Amsterdam&lt;/p&gt;
&lt;p&gt;
  &lt;a href='lgedeelte'&gt;L: &lt;/a&gt;Behalve artikelen en necrologie&amp;euml;n o.a in 
  &lt;em&gt;De Telegraaf&lt;/em&gt;

  , 26-3-1955, 3-12-1966, 10-11-1983 en 9-1-1989; 
  &lt;em&gt;Het Parool&lt;/em&gt;

  , 27-4-1956, 9-12-1972 en 9-1-1989; 
  &lt;em&gt;Gooi- en Eemlander&lt;/em&gt;

  , 23-8-1977, 
  &lt;em&gt;NRC Handelsblad&lt;/em&gt;

  , 9-1-1989: Hans Wierenga, 
  &lt;em&gt;Johnny Jordaan. Ze kunnen van me zeggen wat ze willen&lt;/em&gt;

  (Utrecht [etc.], 1972): Bert Hiddema, 
  &lt;em&gt;De zon schijnt voor iedereen. Een biografie van Johnny
  Jordaan&lt;/em&gt;

  (Amsterdam 1994)&lt;/p&gt;

&lt;a href=&amp;quot;igedeelte&amp;quot;&gt;I: &lt;/a&gt;ANP Historisch Fotoarchief, beeldnummer 53191 [Johnny Jordaan in april 1970] [Foto: Ton Schutz].&lt;/p&gt;

&lt;p&gt;A.W.J. de Jonge&lt;/p&gt; 
&lt;dtml-var bwn_footer&gt;</text>
  </biography>
</biodes>

