<biodes version="1.0">
  <fileDesc>
    <title>Beer Poortugael, jhr. Jacobus Catharinus Cornelis den (1832-1913)</title>
    <ref target="http://resources.huygens.knaw.nl/bwn1880-2000/lemmata/bwn5/beer"/>
    <publisher>
      <name>Biografisch Woordenboek van Nederland:1880-2000</name>
      <ref target="http://resources.huygens.knaw.nl/bwn1880-2000"/>
    </publisher>
  </fileDesc>
  <person>
    <idno type="id">beer</idno>
    <persName><name type="geslachtsnaam">Beer Poortugael</name>, jhr. Jacobus Catharinus Cornelis den</persName>
    <sex value="1"/>
    <event type="birth" when="1832"/>
    <event type="death" when="1913"/>
    <state type="occupation">legerofficier</state>
    <state type="occupation">minister</state>
  </person>
  <biography>
    <graphic url="http://resources.huygens.knaw.nl/bwn1880-2000/lemmata/bwn5/images/images/beerpo.jpg"/>
    <text>&lt;dtml-var bwn_header&gt;
 &lt;p class='genealogie'&gt;
  &lt;strong&gt;Beer Poortugael, jhr. Jacobus Catharinus Cornelis
  den&lt;/strong&gt;, (verheven in de Nederlandse adel bij KB d.d. 15-1-1903, nr. 39), legerofficier en minister (Leiden 1-2-1832 - 's-Gravenhage 30-1-1913). Zoon van Dideric Jacob den Beer Poortugael, legerofficier,
  later rijksontvanger, en Hermina Clasina Muller. Gehuwd op
  9-8-1856 met Anna Maria Carolina Evers (1835-1859). Dit huwelijk
  bleef kinderloos. Na haar overlijden gehuwd op 8-5-1862 met
  Louisa Wilhelmina Elisabeth Amarantha Heule (1829-1889). Uit dit
  huwelijk werden, behalve 2 zoons en 1 dochter die jong zijn
  overleden, 2 zoons en 2 dochters geboren.
  

  

  
  &lt;/p&gt;
&lt;p&gt;
  &lt;img class='bwnimg' BORDER='0' align='right' src='images/beerpo.jpg' alt='afbeelding van Beer Poortugael, Jhr. Jacobus Catharinus Cornelis&amp;#10;  den'&gt;Den Beer Poortugael volgde van 1848 tot 1852 de opleiding
    tot infanterieofficier aan de Koninklijke Militaire Academie in
    Breda, waarna hij als luitenant diende bij het 4de en 5de
    Regiment Infanterie. In april 1860 werd hij op de afdeling
    Personeel en Militaire Zaken van het departement van Oorlog in
    Den Haag geplaatst. Hier was Den Beer, met een onderbreking van
    enkele maanden in 1866, werkzaam tot zijn overplaatsing naar de
    Generale Staf in november 1868.&lt;/p&gt;
&lt;p&gt;De Generale Staf was eerder dat jaar, naar Pruisisch
    voorbeeld, gereorganiseerd tot een orgaan dat zich bezighield
    met alle aspecten van 's lands defensie. Daartoe behoorde ook
    de opleiding van stafofficieren. Op instigatie van Den Beer
    Poortugael - sinds 1865 kapitein - werd hiervoor een Stafschool
    in het leven geroepen, die uiteindelijk werd gevestigd in
    Breda. Den Beer, die vanaf 1869 als leraar strategie,
    krijgsgeschiedenis en tactiek aan de school was verbonden, had
    het toelatingsexamen echter zo moeilijk gemaakt dat slechts
    vier officieren hiervoor slaagden. Hoewel de eisen nadien wat
    werden verlicht, was de school aanvankelijk geen groot succes.
    Niet alleen het toelatings-, maar ook het eindexamen bleek een
    struikelblok. Kritiek vanuit het leger en de Tweede Kamer bleef
    niet uit. In 1873 vonden enkele personeelswijzigingen bij de
    school plaats. Den Beer behield echter zijn functie en een jaar
    later kreeg hij, onder gelijktijdige bevordering tot majoor,
    zelf de leiding over de school. Tijdens zijn directoraat begon
    de omvorming van de Stafschool tot Krijgsschool voor
    Officieren. Rekening houdend met de kritiek maakte Den Beer er
    een instituut van met een bredere opzet, een minder streng
    toelatingsexamen en zonder eindexamen.&lt;/p&gt;
&lt;p&gt;Intussen behoorde Den Beer Poortugael tot de officieren en
    oud-officieren die in geschrifte actief deelnamen aan het debat
    over de inrichting van de Nederlandse defensie. Reeds als
    betrekkelijk jong luitenant pleitte hij in zijn brochure uit
    1862 
    &lt;em&gt;Hoe moeten de schutterijen in Nederland worden zamengesteld
    en ingerigt?&lt;/em&gt;

    voor een soort legerreserve, die zou moeten bestaan uit
    afgezwaaide miliciens. Na de Pruisische successen in de oorlog
    tegen Oostenrijk in 1866 herzag Den Beer zijn mening en
    ontpopte hij zich als een voorstander van een leger van
    dienstplichtigen. Zijn brochure 
    &lt;em&gt;Ne&amp;ecirc;rland's legervorming bij vermeerdering van
    militie&lt;/em&gt;

    uit 1867 bevat de neerslag van deze denkbeelden.&lt;/p&gt;
&lt;p&gt;Gedurende de Frans-Duitse oorlog van 1870/1871 stond Den
    Beer Poortugael tijdelijk aan het hoofd van de
    Kanselarijafdeling van het gemobiliseerde Nederlandse leger. In
    deze functie kwam hij voor het eerst in aanraking met het
    internationale recht en zag hij in dat kennis daarvan voor elke
    officier van belang was. Teruggekeerd bij de Stafschool werd
    hij door de minister van Oorlog belast met de lessen in het
    internationaal publiekrecht, voor zover dit betrekking had op
    het oorlogsrecht. Bij de voorbereiding hiervan kwam Den Beer
    tot de conclusie dat het onderwerp in bredere kring aandacht
    verdiende. Aangezien een Nederlands boek over dit onderwerp
    ontbrak, nam hij zelf de taak op zich in deze leemte te
    voorzien. In november 1872 verscheen van zijn hand het boekwerk
    
    &lt;em&gt;Het oorlogsrecht&lt;/em&gt;

    , een omvangrijke publicatie van bijna vierhonderd bladzijden
    met vele bijlagen. In het voorwoord bij de eerste druk schreef
    hij dat 'er geen krachtiger middel [bestaat] om de rampen van
    den oorlog te beperken, dan dat ieder wete wat tijdens den
    oorlog geoorloofd en verboden is en er van doordrongen worde,
    dat het de plicht der Staten is elkander in tijd van vrede
    zooveel mogelijk goed en in tijd van oorlog zoo weinig mogelijk
    kwaad te doen. Ook op dit gebied', aldus Den Beer, 'zal kennis
    macht kneuzen'.&lt;/p&gt;
&lt;p&gt;In 1876 verliet Den Beer Poortugael de Stafschool en werd
    hij benoemd tot intendant der 2e klasse - overeenkomend met de
    rang van luitenant-kolonel -, tevens belast met de waarneming
    van de functie van hoofdintendant (: hoofd van de militaire
    administratie) op het departement in Den Haag. Volgens de
    toenmalige minister van Oorlog, H.J.R. Beijen (1876/1877), die
    hem voor deze betrekking had voorgedragen, was Den Beer buiten
    de kring der intendanten de geschiktste kandidaat, omdat hij
    over 'meer dan gewone krijgskennis' beschikte en verder ten
    volle bekend was 'met de eerste eischen voor een stafofficier
    en een Intendant bij het Nederlandsche Leger' (concept
    benoemings-KB, 26-11-1876, nr. 13).&lt;/p&gt;
&lt;p&gt;Drie jaar later nam Den Beer Poortugaels carri&amp;egrave;re een
    onverwachte wending. Op 1 februari 1879 trad hij als minister
    van Oorlog toe tot het vooruitstrevend-liberale
    ministerie-Kappeyne van de Coppello (1877-1879) als opvolger
    van de overleden J.K.H. de Roo van Alderwerelt. Juist toen
    naderde de Nieuwe Hollandsche Waterlinie, ontworpen als
    antwoord op de vraag hoe Nederland het beste kon worden
    verdedigd, haar voltooiing. Den Beer bracht enkele wijzigingen
    aan in de plannen van zijn voorganger, die het hele project
    moesten afronden, maar hij kreeg geen gelegenheid zijn werk af
    te maken, omdat het kabinet al een half jaar later, op 20
    augustus, ten val kwam door interne verdeeldheid over de
    noodzaak tot grondwetsherziening. Den Beer verdedigde het
    standpunt van zijn vriend J. Kappeyne van de Coppello in de
    brochure 
    &lt;em&gt;De noodzakelijkheid tot grondwetsherziening voor de
    defensie&lt;/em&gt;

    .&lt;/p&gt;
&lt;p&gt;Na dit kortstondige avontuur keerde Den Beer in oktober 1879
    als kolonel bij de Generale Staf terug. In de landmacht
    vervulde hij achtereenvolgens de functie van directeur der
    Militaire Verkenningen in 1880-1883, gouverneur van de
    Koninklijke Militaire Academie in 1883-1885, inspecteur van het
    Militair Onderwijs - onder gelijktijdige benoeming tot
    generaal-majoor - in 1885/1886 en commandant van de 3e Divisie
    Infanterie in 1887/1888.&lt;/p&gt;
&lt;p&gt;In april 1889 werd Den Beer Poortugael tot commandant van de
    nog in aanbouw zijnde Stelling van Amsterdam benoemd. Over de
    inrichting van dit verdedigingsstelsel had hij al in 1878 zijn
    opvatting gegeven in een brochure getiteld 
    &lt;em&gt;Amsterdam in staat van beleg!&lt;/em&gt;

    Hierin had hij onder meer betoogd dat - indachtig het Duitse
    beleg van Parijs van september 1870 tot januari 1871 - de
    stelling zou moeten worden vergroot om de inwoners van de stad
    en de mensen die in de stelling een toevlucht hadden gezocht,
    te vrijwaren tegen uithongering. Nu Den Beer als commandant
    rechtstreeks te maken kreeg met de inrichting en uitvoering van
    het verdedigingsstelsel rondom de hoofdstad pleitte hij opnieuw
    voor de aanleg van een brede fortengordel, die tot aan de kust
    diende te worden doorgetrokken, teneinde ook het
    Noordzeekanaal, de sluizen bij IJmuiden en Haarlem te
    beschermen. Dit geheel zou de kern van de Nederlandse defensie
    moeten worden. Toen zijn voorstel het uiteindelijk moest
    afleggen tegen het plan slechts een beperkte kringstelling om
    Amsterdam aan te leggen, diende hij zijn ontslag in, waarna hij
    in februari 1891 werd gepensioneerd.&lt;/p&gt;
&lt;p&gt;Met de publicatie van 
    &lt;em&gt;Het oorlogsrecht&lt;/em&gt;

    in 1872 was Den Beer Poortugael in &amp;eacute;&amp;eacute;n klap
    uitgegroeid tot een autoriteit op dit gebied, wat onder meer
    blijkt uit zijn benoeming, in 1874, tot lid en later erelid van
    het Institut de Droit international. Nadien bleef hij zich in
    verschillende publicaties met deze problematiek bezighouden.
    Het was daarom niet verwonderlijk dat Den Beer - sinds 1899
    luitenant-generaal - deel uitmaakte van de Nederlandse
    delegatie naar de Eerste en Tweede Haagse Vredesconferentie in
    1899 en 1907, en naar de Internationale Conferentie te
    Gen&amp;egrave;ve over de verbetering van het lot der gewone
    krijgslieden in de legers te velde in 1906. Behalve specialist
    op het terrein van het oorlogsrecht was Den Beer ook een
    gedreven pleitbezorger om geschillen tussen staten op te lossen
    door zodanige internationale rechtsregels dat oorlogen zouden
    kunnen worden vermeden. In die zin zou men Den Beer, die meende
    dat uit een oorlog slechts onrecht kon voortkomen, een pacifist
    kunnen noemen, zij het dat hij een oorlog niet tot iedere prijs
    wilde uitsluiten.&lt;/p&gt;
&lt;p&gt;Sinds 30 juli 1892 was Den Beer Poortugael lid van de Raad
    van State, een functie die hij tot zijn dood zou uitoefenen.
    Dit betekende overigens niet dat zijn verdere activiteiten zich
    achter de schermen afspeelden. Reeds in oktober van dat jaar
    trad hij naar buiten met een open brief aan de minister van
    Oorlog, A.L.W. Seyffardt (1891-1894) - afgedrukt in het 
    &lt;em&gt;Algemeen Handelsblad&lt;/em&gt;

    (18/21-10-1892) - naar aanleiding van diens, in zijn ogen
    onbevredigende, plannen met de Stelling van Amsterdam; een
    interventie die ten slotte, zowel in de Eerste als in de Tweede
    Kamer, tot een debat zou leiden. Den Beer zou de publiciteit
    blijven zoeken voor zijn denkbeelden. Zo schrok hij er niet
    voor terug in 1900 in de 
    &lt;em&gt;Nieuwe Rotterdamsche Courant&lt;/em&gt;

    een anti-Duits artikel te publiceren en zich twee jaar later in
    dezelfde zin uit te laten in de brochure 
    &lt;em&gt;Nederland en Duitschland&lt;/em&gt;

    . In artikelen in de 
    &lt;em&gt;Militaire Spectator&lt;/em&gt;

    en in enkele Belgische bladen sprak hij zich onomwonden uit
    voor militaire samenwerking tussen Nederland en
    Belgi&amp;euml;.&lt;/p&gt;
&lt;p&gt;In 1892 had Den Beer Poortugael een verzoekschrift ingediend
    om in de adelstand te worden verheven, een en ander op grond
    van zijn afstamming uit een Schiedams regentengeslacht. De Hoge
    Raad van Adel adviseerde echter negatief, waarop de minister
    van Justitie het verzoek afwees. Tien jaar later diende Den
    Beer, onder aanvoering van dezelfde motieven, een uitvoeriger
    rekest in. Nu ontving de minister een positief advies van de
    Hoge Raad van Adel, waarop in januari 1903 bij KB zijn vurig
    gewenste verheffing in de adelstand plaatsvond.&lt;/p&gt;
&lt;p&gt;
  &lt;a href='agedeelte'&gt;A: &lt;/a&gt;Familiearchief-Den Beer Poortugael in het Zeeuws
  Archief te Middelburg; collectie-Den Beer Poortugael
  [onge&amp;iuml;nventariseerd] in het Haags Gemeentearchief; collectie
  brieven van A. Schimmelpenninck van der Oye in het archief
  Persoonlijke Collecties in het Algemeen Rijksarchief te
  's-Gravenhage.&lt;/p&gt;
&lt;p&gt;
  &lt;a href='pgedeelte'&gt;P: &lt;/a&gt;Behalve de in de tekst genoemde publicaties en talloze
    artikelen in 
    &lt;em&gt;De Militaire Spectator&lt;/em&gt;

    , in het 
    &lt;em&gt;Orgaan van de Vereeniging ter Beoefening van de
    Krijgswetenschap&lt;/em&gt;

    , in 
    &lt;em&gt;De Gids&lt;/em&gt;

    en in verscheidene andere dag-, week- en maandbladen, o.a.: 
    &lt;em&gt;Onze kustverdediging. Eene militaire studie van de kaart&lt;/em&gt;

    (Breda 1875); 
    &lt;em&gt;Krijgsgebruiken in den oorlog te land (oorlogsrecht) en de
    rechten der neutralen. Handleiding voor officieren en ten
    dienste van het militair onderwijs&lt;/em&gt;

    (Breda 1886); 
    &lt;em&gt;Het internationaal maritiem recht&lt;/em&gt;

    (Breda 1888); 
    &lt;em&gt;Oorlogs- en neutraliteitsrecht&lt;/em&gt;

    ('s-Gravenhage 1900); 
    &lt;em&gt;1831. De Tiendaagsche Veldtocht&lt;/em&gt;

    [bevat o.a. het dagboek van zijn vader] ('s-Gravenhage 1906); 
    &lt;em&gt;Oorlogs- en neutraliteitsrecht op den grondslag van de
    conferentie van Gen&amp;egrave;ve in 1906 en de twee Haagsche
    vredes-conferenti&amp;euml;n&lt;/em&gt;

    ('s-Gravenhage 1907); 
    &lt;em&gt;La neutralit&amp;eacute; sur l'Escaut&lt;/em&gt;

    ('s-Gravenhage 1911).&lt;/p&gt;
&lt;p&gt;
  &lt;a href='lgedeelte'&gt;L: &lt;/a&gt;W.E. van Dam van Isselt, 
  &lt;em&gt;De stelling van Amsterdam&lt;/em&gt;

  (Haarlem 1905); Henri van der Mandere, in 
  &lt;em&gt;Grotius. Internationaal jaarboek voor 1913&lt;/em&gt;

  , I (1913) 1-18; [G.T. Campagne,] 
  &lt;em&gt;Honderdvijftig jaar Generale Staf: 1814 - 11 maart - 1964.
  Overzicht van de ontwikkeling van de Koninklijke Landmacht&lt;/em&gt;

  ('s-Gravenhage 1964); C.C. van Valkenburg, 'Adelsbeleid sedert
  1813', in 
  &lt;em&gt;De Hoge Raad van Adel. Geschiedenis en werkzaamheden&lt;/em&gt;

  ('s-Gravenhage 1966) 55-73; W. Klinkert, 
  &lt;em&gt;Het vaderland verdedigd. Plannen en opvattingen over de
  verdediging van Nederland, 1874-1914&lt;/em&gt;

  ('s-Gravenhage 1992), met een carri&amp;egrave;reoverzicht op p. 495;
  W. Bevaart, 
  &lt;em&gt;De Nederlandse defensie (1839-1874)&lt;/em&gt;

  ('s-Gravenhage 1993); idem, 
  &lt;em&gt;De gouden zon. De hogere vorming van officieren der
  Koninklijke Landmacht, 1868-1992&lt;/em&gt;

  ('s-Gravenhage 1995); W. Klinkert, 'J.C.C. den Beer Poortugael
  (1832-1913)', in 
  &lt;em&gt;Kopstukken uit de krijgsmacht. Nederlandse vlag- en
  opperofficieren, 1815-1955&lt;/em&gt;

  . Onder red. van G. Teitler en W. Klinkert (Amsterdam 1997)
  250-267.&lt;/p&gt;
&lt;p&gt;
  &lt;a href='igedeelte'&gt;I: &lt;/a&gt;
  &lt;em&gt;Nederland's Adelsboek&lt;/em&gt;

  79 (1988) 334 [Schilderij door P. Josselin de Jong].&lt;/p&gt;
&lt;p&gt;H.L. Zwitzer&lt;/p&gt; 
&lt;dtml-var bwn_footer&gt;</text>
  </biography>
</biodes>

