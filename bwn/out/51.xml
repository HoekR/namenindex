<biodes version="1.0">
  <fileDesc>
    <title>Asselbergs, Wilhelmus Johannes Maria Antonius (1903-1968)</title>
    <ref target="http://resources.huygens.knaw.nl/bwn1880-2000/lemmata/bwn1/asselbergs"/>
    <publisher>
      <name>Biografisch Woordenboek van Nederland:1880-2000</name>
      <ref target="http://resources.huygens.knaw.nl/bwn1880-2000"/>
    </publisher>
  </fileDesc>
  <person>
    <idno type="id">asselbergs</idno>
    <persName><name type="geslachtsnaam">Asselbergs</name>, Wilhelmus Johannes Maria Antonius</persName>
    <sex value="1"/>
    <event type="birth" when="1903"/>
    <event type="death" when="1968"/>
    <state type="occupation">schrijver</state>
  </person>
  <biography>
    <graphic url="http://resources.huygens.knaw.nl/bwn1880-2000/lemmata/bwn1/images/images/ASSELBERGS.jpg"/>
    <text>&lt;dtml-var bwn_header&gt;
 &lt;p class='genealogie'&gt;
  &lt;strong&gt;Asselbergs, Wilhelmus Johannes Maria Antonius&lt;/strong&gt;

(ps. o.a. &lt;b&gt;Anton van Duinkerken&lt;/b&gt;) schrijver (Bergen op Zoom 2-1-1903 - Nijmegen 27-7-1968).

Zoon van Antonius Johannes Josephus Aloysius Asselbergs, bierbrouwer en
houthandelaar, en Cornelia Maria Gerberdina van Loon. Gehuwd op
8-9-1930 met Leonie Judith Anna Arnolds. Uit dit huwelijk werden 4
zonen en 4 dochters geboren.



&lt;img src=&amp;quot;images/ASSELBERGS.jpg&amp;quot; align=&amp;quot;right&amp;quot; BORDER=&amp;quot;0&amp;quot; alt=&amp;quot;afbeelding van Asselbergs, Wilhelmus Johannes Maria Antonius&amp;quot; class=&amp;quot;bwnimg&amp;quot;&gt;

&lt;/p&gt;
&lt;p&gt;Asselbergs was de oudste zoon in een katholiek gezin. Hij koos voor
de opleiding tot geestelijke en bezocht daartoe van 1915 tot 1927 het
klein- en groot-seminarie achtereenvolgens te Ginneken en Hoeven.
Opgegroeid in een omgeving die ook het dichterschap als een
priesterlijk-apostolische daad zag, schreef hij zijn eerste verzen als
uitingen van katholiek en Brabants gemeenschapsgevoel, in brede
expressionistische stijl (&lt;em&gt;Onder Gods ogen,&lt;/em&gt;

1927). Extatisch van karakter pasten deze gedichten niet alleen in de
stemming van de 'katholieke jongeren', van wie hij een van de
leidende figuren zou worden, maar waren ook de weergave van zijn
missionerende geest en onstuimige geluksdrang. Na een ernstige
geestelijke crisis, o.a. veroorzaakt door een conflict tussen zijn
idealen als priester en schrijver, verliet hij in 1927 het
groot-seminarie te Hoeven om Nederlands te gaan studeren aan de R.K.
Leergangen te Tilburg. Als dichter en criticus van enige naam volgde
dat jaar zijn benoeming tot vast medewerker aan het dagblad 
&lt;em&gt;De Tijd,&lt;/em&gt;

hetgeen hem in 1929 naar Amsterdam deed verhuizen. In de
vernieuwingsbeweging van de 'katholieke jongeren' had hij nu
een zeer belangrijk aandeel o.a. als medewerker aan 
&lt;em&gt;Roeping&lt;/em&gt;

(1927-1928) en redacteur van 
&lt;em&gt;De Gemeenschap.&lt;/em&gt;

Zijn protest tegen de puriteinse levensinstelling en
kleinburgerlijkheid deed de 25-jarige zijn briljante essay 
&lt;em&gt;Verdediging van Carnaval&lt;/em&gt;

(1928) schrijven. Polemist van nature bond hij in de bundels literaire
kritieken 
&lt;em&gt;Roofbouw&lt;/em&gt;

(1929) en 
&lt;em&gt;Achter de Vuurlijn&lt;/em&gt;

(1930) de strijd aan tegen wat door hem als verslapping en
verburgerlijking van het katholieke leven beschouwd werd. Door zijn
aanvallen op het literaire oordeel van de clerus, dat hij als
incompetent en bekrompen karakteriseerde, leverde Asselbergs een
belangrijke bijdrage aan de artistieke vernieuwing in katholieke
kring.&lt;/p&gt;
&lt;p&gt;In 
&lt;em&gt;Hedendaagsche ketterijen&lt;/em&gt;

(1929) zette de moralist al zijn polemisch vernuft in tegen de moderne
relativistische moraal en de gevaarlijke consequenties van vitalisme en
irrationalisme, en wees het evenwicht van het katholieke dogma aan als
remedie voor de crisis van de moderne mentaliteit. Dit werk stond aan
het begin van een 10-jarig debat tussen hem en Menno ter Braak; een
indrukwekkende confrontatie tussen humanistisch christendom en
athe&amp;iuml;stisch humanisme. In de po&amp;euml;zie van deze jaren (&lt;em&gt;Hart van Brabant,&lt;/em&gt;

[1936]) laat hij een heel ander aspect van zijn wezen zien dan zijn
strijdbaarheid: zijn melancholie over verloren jeugdidealen, tot
uitdrukking komend in verstilde verzen en de breuk weerspiegelend in de
katholieke kring, nu sommige jongeren van 
&lt;em&gt;De Gemeenschap&lt;/em&gt;

tegen zijn wil de fascistische richting gekozen hadden. Hoewel zijn
toon fel en apologetisch bleef (vgl. zijn hekeldichten),
ori&amp;euml;nteerde hij zich meer en meer op cultuur-en
literair-historisch werk. Buiten katholieke kring werd zijn belang al
vroeg erkend: in 1934 werd Asselbergs als eerste katholiek in de
redactie van 
&lt;em&gt;De Gids&lt;/em&gt;

opgenomen. Zijn literair-historische arbeid (o.a. 
&lt;em&gt;Dichters der Contra-Reformatie,&lt;/em&gt;

1932) werd bekroond met een eredoctoraat te Leuven (1937). In 1940 werd
hij, groot Vondelkenner, bijzonder hoogleraar in de Vondelstudie te
Leiden. Zijn scherpe uitspraken tegen het nationaal-socialisme leidden
in 1942 tot zijn internering in het gijzelaarskamp
Sint-Michielsgestel.&lt;/p&gt;
&lt;p&gt;Na de oorlog leek veel van zijn emancipatorische taak volbracht te
zijn en richtte Asselbergs zich steeds meer op
literair-wetenschappelijk werk. Toch was het ook toen nog lang niet
gemakkelijk voor hem buiten katholieke kring volledige erkenning en
binnen de katholieke wereld volledige
&lt;em&gt;&lt;/em&gt;

ontplooiing te verwerven. Een ernstig auto-ongeluk kort na de
bevrijding van Nederland betekende een tegenslag, die hem een blijvende
handicap aan zijn rechterhand bezorgde. Zijn in 1948 begonnen
hoogleraarschap in de kunstgeschiedenis aan de Jan van Eyck-Academie te
Maastricht, werd evenals die in Leiden be&amp;euml;indigd toen hem in 1952
het ordinariaat in de Nederlandse en Algemene Letterkunde aan de
Katholieke Universiteit te Nijmegen werd aangeboden. Deze benoeming
noodzaakte hem, als katholiek al vrij gauw bij de 'doorbraak'
betrokken, zijn lidmaatschap van de Partij van de Arbeid op te geven,
hetgeen voor hem geen gemakkelijk gebracht offer was.&lt;/p&gt;
&lt;p&gt;Toch bood dit hoogleraarschap voor Asselbergs, behalve
maatschappelijke zekerheid, ook de rust voor intenser wetenschappelijk
werk. Oorspronkelijk literair essayist, intu&amp;iuml;tief te werk gaand,
met veel aandacht voor de psychologische en cultuurhistorische waarde
van de literaire tekst, begon hij het belang van de filologische en
historische methode van onderzoek later meer in te zien. Zijn grote
kennis van het humanisme binnen de Europese literatuurgeschiedenis
maakte hem tot een onzer universele literatuur-historici. Op latere
leeftijd herschreef hij een deel van zijn werk in 
&lt;em&gt;Verzamelde Geschriften&lt;/em&gt;

(1962) en dicteerde in 1964 de autobiografische (onvoltooide),
cultuurhistorisch belangrijke 
&lt;em&gt;Brabantse herinneringen,&lt;/em&gt;

een van zijn beste werken.&lt;/p&gt;
&lt;p&gt;Asselbergs, of beter Van Duinkerken, want onder die naam was hij in
Nederland bekend en steeds meer geliefd, bleef tot zijn dood een
veelbesproken en gewaardeerd man. Zijn joyeuze, zuidelijke levensstijl,
bonhomie, hang naar gemeenschap en vriendenkring en behoefte tot
schittering die hij als ongemeen knap orator en stilist kon bevredigen,
moeten het oog niet doen sluiten voor niet minder wezenlijke trekken
van zijn karakter: zijn weemoed, onzekerheid, eenvoud en ingetogenheid.
Zijn mooiste verzen zijn ervan vervuld 
&lt;em&gt;(Tobias met den Engel...,&lt;/em&gt;

1946).&lt;/p&gt;
&lt;p&gt;Asselbergs belang ligt in de literaire en artistieke vernieuwing die
hij in het katholieke milieu bracht, in het staan voor een persoonlijk
doorleefd christendom boven lauwheid, katholieke massa-organisatie, en
het openen van een principi&amp;euml;le discussie met niet-katholieke
tijdgenoten. Zijn hele leven 'Brabander' gebleven, onvermoeid
pleitend voor de culturele eenwording van de Midden-Nederlandse
gewesten (&lt;em&gt;Groot-Nederland en wij,&lt;/em&gt;

[1931]), haalde hij veel van de Brabantse en katholieke cultuur uit hun
isolement, en wist zich tot een nationale figuur te ontwikkelen. In
zijn wetenschappelijk oeuvre treft de grote eruditie, het visionaire en
evocatieve karakter, maar hindert in vroegere werken soms de
verwaarlozing van filologisch-historische detailstudie. Als dichter is
hij sterk onderschat. Alle genres beoefenend, ontroert hij het meest
schrijvend over 'eenvoudige' thema's als (echtelijke)
liefde, dood en eenzaamheid.&lt;/p&gt;
&lt;p&gt;
  &lt;a href='agedeelte'&gt;A: &lt;/a&gt;Archief-Anton van Duinkerken in Letterkundig Museum Den
Haag; Gemeentearchief Nijmegen.&lt;/p&gt;
&lt;p&gt;
  &lt;a href='pgedeelte'&gt;P: &lt;/a&gt;Behalve de reeds genoemde werken bibliografie in onder L genoemd
werk van Brachin.&lt;/p&gt;
&lt;p&gt;
  &lt;a href='lgedeelte'&gt;L: &lt;/a&gt;P. Brachin, 
&lt;em&gt;Anton van Duinkerken.&lt;/em&gt;

3e herz. dr. [Brugge enz., 1971] bevat een opsomming van vele
publikaties over het leven, persoonlijkheid en werk van Van Duinkerken;
H.[P.G.] Schollen, 
&lt;em&gt;Aspecten van het tijdschrift De Gemeenschap&lt;/em&gt;

(Baarn, 1978). Proefschrift Leiden.&lt;/p&gt;


&lt;p&gt;
&lt;a href=&amp;quot;igedeelte&amp;quot;&gt;I: &lt;/a&gt;&lt;i&gt;Jaarboek van de Koninklijke Nederlandse Akademie van Wetenschappen 1968-1969&lt;/i&gt; (Amsterdam 1969) afbeelding tegenover pagina 248.&lt;/p&gt;




&lt;p&gt;A.H.J. Roes&lt;/p&gt; 
&lt;dtml-var bwn_footer&gt;</text>
  </biography>
</biodes>

