<biodes version="1.0">
  <fileDesc>
    <title>Breemen, Jan Frans Leonard van (1874-1961)</title>
    <ref target="http://resources.huygens.knaw.nl/bwn1880-2000/lemmata/bwn2/breemen"/>
    <publisher>
      <name>Biografisch Woordenboek van Nederland:1880-2000</name>
      <ref target="http://resources.huygens.knaw.nl/bwn1880-2000"/>
    </publisher>
  </fileDesc>
  <person>
    <idno type="id">breemen</idno>
    <persName><name type="geslachtsnaam">Breemen</name>, Jan Frans Leonard van</persName>
    <sex value="1"/>
    <event type="birth" when="1874"/>
    <event type="death" when="1961"/>
    <state type="occupation">medicus</state>
  </person>
  <biography>
    <graphic url="http://resources.huygens.knaw.nl/bwn1880-2000/lemmata/bwn2/images/images/BREEMEN.jpg"/>
    <text>&lt;dtml-var bwn_header&gt;
 &lt;p class='genealogie'&gt;
  &lt;strong&gt;Breemen, Jan Frans Leonard van&lt;/strong&gt;, reumatoloog (Amsterdam 11-5-1874 - Amsterdam 7-2-1961).

Zoon van Jan Henri van Breemen, koopman, en Hendrika Klazina Tuk.
Gehuwd op 30-7-1901 met Ignatia Henriette Wilhelmina Maria Deutmann.
Uit dit huwelijk werden 2 zoons en 2 dochters geboren. Na echtscheiding
(28-4-1925) gehuwd op 19-6-1925 met Elisabeth Anna Maria Schrik,
violiste. Uit dit huwelijk werden geen kinderen geboren.

&lt;img src=&amp;quot;images/BREEMEN.jpg&amp;quot; align=&amp;quot;right&amp;quot; BORDER=&amp;quot;0&amp;quot; alt=&amp;quot;afbeelding van Breemen, Jan Frans Leonard van&amp;quot; class=&amp;quot;bwnimg&amp;quot;&gt;

&lt;/p&gt;
&lt;p&gt;Van Breemen bezocht in zijn geboorteplaats zowel de lagere school
als het Barlaeus gymnasium, dat hij echter voortijdig wegens conflict
met zijn leraren verliet. Een poging toegelaten te worden tot de
zeevaartschool mislukte wegens afkeuring op grond van onvoldoende
gezichtsvermogen. Na het afleggen van een staatsexamen gymnasium-B
studeerde hij geneeskunde aan de Universiteit van Amsterdam en behaalde
hij op 8 juni 1901 het artsendiploma. Reeds tijdens zijn universitaire
studie toonde Van Breemen grote belangstelling voor fysische therapie,
die destijds - althans in Nederland - vrijwel uitsluitend in handen van
masseurs en kwakzalvers was. Onder zijn universitaire leermeesters trof
hij slechts bij de farmacoloog prof. B.J. Stokvis waardering voor
fysische therapie aan. Een aanbod van prof. C. Winkler, neuroloog en
psychiater, assistent op zijn afdeling te worden, wees Van Breemen van
de hand, aangezien dit - volgens de toen geldende normen in de medische
wereld - onverenigbaar was met zijn voorgenomen huwelijk.&lt;/p&gt;
&lt;p&gt;Van Breemen vestigde zich als huisarts te Amsterdam en verbond zich
in 1902 tevens als arts aan een armenhuis met een jaarsalaris van
f1500,-. Dit verhinderde hem niet een studiereis te maken langs
belangrijke fysiotherapeutische instituten in Oostenrijk, Duitsland,
Zweden, Denemarken en Frankrijk, waar hij elektrotherapie
bestudeerde.&lt;/p&gt;
&lt;p&gt;Teruggekeerd in Amsterdam in 1902 verwezenlijkte Van Breemen zijn
plan een centraal instituut voor fysische therapie te stichten, door
het oprichten van de Vereeniging voor Physische Therapie (14 februari
1903). Door deze vereniging werd het pand Keizersgracht 489 aangekocht
en ingericht tot een modern fysiotherapeutisch behandelingscentrum,
waarvoor de artsen als organisatievorm de stichting kozen. Het
instituut werd op 15 juni 1905 in gebruik genomen als Instituut voor
Physische Therapie, met Van Breemen als directeur-geneesheer. Het
instituut was aanvankelijk alleen toegankelijk voor particuliere
pati&amp;euml;nten, zij het tegen zeer verlaagde tarieven. Nadat in 1910
ook het aangrenzende pand Keizersgracht 491 met behulp van
geldschieters was aangekocht, werd tevens een polikliniek voor on- en
minvermogenden geopend. Hiertoe had Van Breemen geld ingezameld, vooral
onder oud-pati&amp;euml;nten.&lt;/p&gt;
&lt;p&gt;Onder degenen die het Instituut bezochten, trok het grote aantal
lijders aan reumatische aandoeningen zijn aandacht. Van Breemen besefte
tevens hoe weinig de geneeskunde deze pati&amp;euml;nten te bieden had. Op
het Vierde Internationale Congres voor Physische Therapie, dat in 1913
te Berlijn werd gehouden, riep hij de aandacht op voor het
reumapro-bleem. Zijn plan om tot internationale samenwerking te komen
werd door de oorlogsomstandigheden vertraagd. Buiten het medische vlak
ging zijn belangstelling naar politiek en samenleving uit. Zo was hij
gedurende korte tijd in 1919 lid van de Vereeniging tot bestudering van
socialistische vraagstukken en van de Bond van socialistische
intel-lectueelen, waarvan o.a. Henriette Roland Holst, H.P. Berlage en
H.J.F.M. Sneevliet lid waren.&lt;/p&gt;
&lt;p&gt;Na de oorlog is hij een rol gaan spelen in het bestuur van de
International Society of Medical Hydrology. Op een in 1925 te Parijs
gehouden bijeenkomst van deze organisatie werd op initiatief van Van
Breemen besloten tot het oprichten van een internationaal comit&amp;eacute;
tot reumatiekbestrijding, hetgeen in 1927 zijn beslag kreeg met de
Engelse dr. R. Fortescue Fox als president en Van Breemen als
secretaris-generaal. Het volgende jaar werd het comit&amp;eacute; omgezet in
de Ligue Internationale contre le Rhumatisme. Tot het uitbreken van de
Tweede Wereldoorlog heeft Van Breemen zes internationale congressen van
de liga georganiseerd en tevens fungeerde hij van 1929 tot 1939 als
beherend redacteur van het Engelstalige tijdschrift 
&lt;em&gt;Acta Rheumatica&lt;/em&gt;

(later: 
&lt;em&gt;Acta Rheumatologica).&lt;/em&gt;

Publikatie van het onder zijn leiding en redactie geconcipieerde
'International handbook of rheumatic diseases' - met
medewerking van o.a. W.S.C. Copeman (Londen) en Ph. Hench (Rochester) -
leed op het laatste ogenblik schipbreuk door het uitbreken van de
Tweede Wereldoorlog. In december 1939 onderbrak Van Breemen alle
activiteiten van de liga; deze werden pas in 1949 hervat met een groot
internationaal congres te New York, waar Van Breemen een uitbundige
huldiging kreeg.&lt;/p&gt;
&lt;p&gt;Ook op nationaal niveau organiseerde hij de reumatiekbestrijding. Op
23 oktober 1926 werd op zijn initiatief de Nederlandsche Vereeniging
tot Rheumatiekbestrijding opgericht. Veel moeizamer bleek de weg tot de
wetenschappelijke erkenning van de reumatologie in Nederland. Hoewel
Van Breemen daartoe in 1941 een bijeenkomst had georganiseerd op zijn
Amsterdams instituut, dat inmiddels herdoopt was tot Amsterdams Centrum
voor Rheumatiekbestrijding, werd pas in 1946 de Nederlandse Vereeniging
van Rheumatologen opgericht. In 1948 volgde de offici&amp;euml;le erkenning
van de reumatologie als klinisch specialisme. Zijn streven naar
universitaire erkenning van de reumatologie heeft Van Breemen niet
bekroond gezien. Van het geld dat ter gelegenheid van zijn tachtigste
verjaardag in 1954 werd bijeengebracht, richtte hij met medewerking van
zijn mede-'veteranen' het Internationale Studiecentrum van
Rheumatische Ziekten Amsterdam (ISRA) op, waarvan de
oprichtingsvergadering op 15 juni 1955 in het Trippenhuis te Amsterdam
werd gehouden. Anders dan in Van Breemens ambitieuze bedoelingen heeft
gelegen, moesten zijn activiteiten zich tot het organiseren van
internationale workshops over deelonderwerpen van de reumatologie
beperken.&lt;/p&gt;
&lt;p&gt;Origineel-wetenschappelijke bijdragen tot de studie en nadere kennis
van de reumatologie leverde Van Breemen niet, maar zijn verdiensten als
organisatorisch pionier op het terrein van voortgaand onderzoek van
reuma en verpleging van reumapati&amp;euml;nten waren groot. Deze werden
niet alleen in het buitenland erkend door o.a. een eredoctoraat aan de
Karels-Universiteit te Praag, ter gelegenheid van het 600-jarig bestaan
van deze universiteit in 1947, maar ook in Nederland, waar in 1980 het
door hem gestichte Instituut voor Physische Therapie de naam kreeg: Jan
van Breemen Instituut. Centrum voor Reumatologie en Revalidatie. De
door Van Breemen gecre&amp;euml;erde en geschraagde internationale en
nationale organisaties voor reumatologie en reumatiekbestrijding bleken
van groot praktisch nut toen kort voor, maar vooral ook na de Tweede
Wereldoorlog een sterk groeiende belangstelling in deze richting
ontstond bij de wetenschappelijke en klinische geneeskunde, vooral in
Amerika en Groot-Brittani&amp;euml;. Anders dan daar echter het geval was
stond Van Breemen min of meer in de continentaal-Europese traditie van
een aanpak door het 'Kurort', waarbij rust, ontspanning en
vormen van fysische geneeswijzen op de voorgrond stonden.&lt;/p&gt;
&lt;p&gt;
  &lt;a href='agedeelte'&gt;A: &lt;/a&gt;Collectie-J.F.L. van Breemen in Jan van Breemen Instituut te
Amsterdam.&lt;/p&gt;
&lt;p&gt;
  &lt;a href='pgedeelte'&gt;P: &lt;/a&gt;
  &lt;em&gt;Overzicht van de werken van dr. J. van Breemen, 1903-1925&lt;/em&gt;

(Amsterdam, [ca. 1926]). Voorts o.a.: 
&lt;em&gt;Over aetiologie, diagnostiek en therapie van chronische rheumatische
aandoeningen&lt;/em&gt;

(Rotterdam, 1926); 
&lt;em&gt;Leerboek der physische therapie. Voordrachten voor artsen.&lt;/em&gt;

(Utrecht, 1929); 
&lt;em&gt;Hoe moet de lijder aan rheumatiek leven?&lt;/em&gt;

(Amsterdam, 1938); 
&lt;em&gt;Differenti&amp;euml;le diagnostiek en behandeling van chronisch
rheumatische ziekten voor den praktizeerenden arts&lt;/em&gt;

(Amsterdam, 1942).&lt;/p&gt;
&lt;p&gt;
  &lt;a href='lgedeelte'&gt;L: &lt;/a&gt;G. van Dam, in 
&lt;em&gt;Nederlands Tijdschrift voor Geneeskunde&lt;/em&gt;

105 (1961) 342-344; J. Forestier, S. de S&amp;egrave;ze, in 
&lt;em&gt;Revue du rhumatisme et des maladies osteo-articulaires&lt;/em&gt;

28 (1961) 347-349; W.H.D. de Haas, W.S.C. C[opeman], in 
&lt;em&gt;Annals of the rheumatic diseases&lt;/em&gt;

20 (1961) 115-116; E.L. Westerneng-van der Plank, 'Het leven van de
reumapionier dr. Jan van Breemen', in 
&lt;em&gt;Reuma wereldwijd&lt;/em&gt;

2 (1978) 2 (april) 14-16 en 3 (augustus) 14-16.&lt;/p&gt;
&lt;p&gt;
&lt;a href=&amp;quot;igedeelte&amp;quot;&gt;I: &lt;/a&gt;&lt;i&gt;Persoonlijkheden in het Koninkrijk der Nederlanden in woord en beeld&lt;/i&gt;. Onder hoofdred. van H.P. van den Aardweg (Amsterdam 1938) 233.
&lt;/p&gt;

&lt;p&gt;J.K. van der Korst&lt;/p&gt; 
&lt;dtml-var bwn_footer&gt;</text>
  </biography>
</biodes>

