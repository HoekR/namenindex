<biodes version="1.0">
  <fileDesc>
    <title>Buijtendijk, Frederik Jacobus Johannes (1887-1974)</title>
    <ref target="http://resources.huygens.knaw.nl/bwn1880-2000/lemmata/bwn3/buijtendijk"/>
    <publisher>
      <name>Biografisch Woordenboek van Nederland:1880-2000</name>
      <ref target="http://resources.huygens.knaw.nl/bwn1880-2000"/>
    </publisher>
  </fileDesc>
  <person>
    <idno type="id">buijtendijk</idno>
    <persName><name type="geslachtsnaam">Buijtendijk</name>, Frederik Jacobus Johannes</persName>
    <sex value="1"/>
    <event type="birth" when="1887"/>
    <event type="death" when="1974"/>
    <state type="occupation">psycholoog</state>
    <state type="occupation">fysioloog</state>
  </person>
  <biography>
    <graphic url="http://resources.huygens.knaw.nl/bwn1880-2000/lemmata/bwn3/images/images/BUIJTENDIJK.jpg"/>
    <text>&lt;dtml-var bwn_header&gt;
 &lt;p class='genealogie'&gt;
  &lt;strong&gt;Buijtendijk, Frederik Jacobus Johannes&lt;/strong&gt;

  (bekend onder de naam &lt;b&gt;Buytendijk&lt;/b&gt;), wijsgerig antropoloog (Breda 29-4-1887 - Nijmegen 21-10-1974).

  Zoon van Antonie Buijtendijk, officier en mathematicus, en Ida
  Therese Bodenthal. Gehuwd op 15-6-1911 met Henri&amp;euml;tte
  Wilhelmina van Bemmel. Uit dit huwelijk werden 3 zoons en 1
  dochter geboren.
  

  &lt;img src=&amp;quot;images/BUIJTENDIJK.jpg&amp;quot; align=&amp;quot;right&amp;quot; BORDER=&amp;quot;0&amp;quot; alt=&amp;quot;afbeelding van Buijtendijk, Frederik Jacobus Johannes&amp;quot; class=&amp;quot;bwnimg&amp;quot;&gt;

  
  &lt;/p&gt;
&lt;p&gt;Frits Buytendijk, enig kind in een Nederlands Hervormd
    gezin, kreeg dank zij zijn vader, die wiskunde doceerde aan de
    Koninklijke Militaire Academie, al vroeg belangstelling voor de
    natuur. De jonge Buytendijk verzamelde planten, kevers en
    vlinders; hij had een aquarium en een terrarium en probeerde
    wat hij waarnam te beschrijven en te tekenen. Belangeloze
    liefde voor de natuur is hem zijn hele leven bijgebleven. Op de
    lagere school volgden voor hem de HBS te Breda, later te
    Alkmaar en ten slotte in 1904 de studie geneeskunde aan de
    Universiteit van Amsterdam. Op 21 oktober 1909 behaalde hij het
    artsexamen. Daarna specialiseerde hij zich in de fysiologie.
    Zijn eerste dierproeven waren van fysiologisch-chemische aard,
    maar deze experimenten bevredigden zijn belangstelling voor de
    natuur alleen gedeeltelijk; ook dierpsychologische experimenten
    kregen zijn aandacht. In 1918 promoveerde hij aan de
    Rijksuniversiteit te Utrecht cum laude tot doctor in de
    geneeskunde op de dissertatie 
    &lt;em&gt;Proeven over gewoontevorming bij dieren.&lt;/em&gt;

    Zijn promotor was de fysioloog H. Zwaardemaker, de kenner van
    de zintuigen, vooral de smaak-, reuk- en gehoorzin; thema's
    waarvoor Buytendijk blijvende belangstelling heeft gehad.&lt;/p&gt;
&lt;p&gt;Ondertussen had Buytendijk, na al in 1906 in Berlijn en
    Napels als student wetenschappelijk werkzaam te zijn geweest,
    in 1911 en 1912 als assistent ervaring in Duitse, Zwitserse en
    Engelse laboratoria opgedaan, onder andere bij de fysioloog
    C.S. Sherrington. Op een kort verblijf in het fysiologisch
    laboratorium van H.J. Hamburger te Groningen, volgde in het
    academisch jaar 1913/1914 een benoeming aan de Vrije
    Universiteit te Amsterdam. Hij werd assistent aan het
    biologisch laboratorium, gehuisvest in de kliniek van de
    psychiater L. Bouman. Zo kon hij zich tevens in de psychiatrie
    en neurologie bekwamen. Tijdens de Eerste Wereldoorlog werd hij
    als officier van gezondheid in psychiatrische dienst
    gemobiliseerd.&lt;/p&gt;
&lt;p&gt;Inmiddels was Buytendijk in 1914 tot lector in de algemene
    biologie aan de Vrije Universiteit benoemd, in 1919 gevolgd
    door een hoogleraarschap met leeropdracht voor fysiologie en
    algemene biologie. Uit deze tijd dateert zijn belangstelling
    voor de fenomenologie. Hij hield voordrachten te Keulen, waar
    de fenomenologische antropoloog Max Scheler doceerde, en hij
    leerde er de wijsgerige antropoloog Helmuth Plessner kennen,
    die gedurende enige tijd in Amsterdam bij hem kwam werken.
    Buytendijks dierfysiologische en dierpsychologische interessen
    versmolten in een breed opgezette levensleer, die al vroeg ook
    de mens zou insluiten, getuige bijvoorbeeld zijn 
    &lt;em&gt;Bijdrage tot een onderzoek naar het wezensverschil van
    mensch en dier&lt;/em&gt;

    (1922). Hij kwam tot de overtuiging dat de empirische
    wetenschap vraagt om een transempirische doorlichting. Zijn
    belangstelling verschoof, ongetwijfeld onder invloed van zijn
    taak onderwijs te geven aan geneeskundestudenten, van het dier
    naar de mens. Hij was ervan overtuigd dat men de mens niet
    vanuit het dier kan begrijpen. In de inaugurele rede 
    &lt;em&gt;Over het verstaan der levensverschijnselen,&lt;/em&gt;

    waarmee Buytendijk in 1925 als hoogleraar de leeropdracht
    algemene fysiologie aan de Rijksuniversiteit te Groningen
    aanvaardde, pleitte hij voor een - van de causaal verklarende
    te onderscheiden, maar niet te scheiden - fenomenologische
    fysiologie. Hier werd de aanzet gegeven voor het belangrijke
    boek waarmee hij - veertig jaar later - het laatste hoogtepunt
    van zijn lange reeks publikaties zou bereiken: 
    &lt;em&gt;Prolegomena van een antropologische fysiologie&lt;/em&gt;

    (Utrecht [etc.], 1965). Van groot belang was zijn in de jaren
    twintig begonnen en levenslang durende contact met de
    antropologische internist en neuroloog Viktor von
    Weizs&amp;auml;cker, van wie Buytendijk de idee van de
    'Gestaltkreis' overnam.&lt;/p&gt;
&lt;p&gt;Buytendijk was als lid van de Nederlandse Hervormde Kerk
    weinig actief geweest, maar in de tijd dat hij aan de Vrije
    Universiteit werd benoemd, werd hij streng protestant. Hij zou
    het meer dan tien jaar blijven. Mede onder invloed van de
    kwestie rond de predikant J.G. Geelkerken, die in 1926 door de
    Synode van de Gereformeerde Kerken uit zijn ambt werd gezet
    wegens zijn uitlating over de historiciteit van de bijbel, gaf
    Buytendijk, intussen hoogleraar in Groningen geworden, de
    gereformeerde geloofsovertuiging weer op.&lt;/p&gt;
&lt;p&gt;Toen hij in 1925 naar Groningen verhuisd was, had hij het
    contact met Amsterdam allerminst verbroken. Wekelijks op
    vrijdag reisde hij daarheen om zijn lessen aan het Mensendieck
    Instituut en de Academie voor Lichamelijke Opvoeding voort te
    zetten. Hij had belangstelling voor de sportgeneeskunde. Ook de
    beweging voor de verspreiding van de pedagogische beginselen
    van Maria Montessori had in hem een warm voorstander gevonden.
    Mede in verband met deze betrokkenheid bij de lichamelijke en
    persoonlijke vorming, ontwierp hij een leer van de menselijke
    houding en beweging, die hij paarde aan een filosofie van de
    persoonlijkheidsvorming, gebaseerd op de - ook door Romano
    Guardini ge&amp;iuml;nspireerde - idee van de onbevangenheid. De
    houding en beweging van zijn pyknische gestalte waren als die
    van een officier, rechtop en gedecideerd. Zijn lijfspreuk was
    'Ziet de leli&amp;euml;n des velds...' (Matt. 6 : 28, Luc. 12 :
    27).&lt;/p&gt;
&lt;p&gt;Buytendijks belangstelling voor het katholicisme kan
    misschien al worden getraceerd tot het tijdstip waarop zijn
    geliefde leermeester, de fysioloog Th. Place, hem als jong
    student Augustinus' 
    &lt;em&gt;Belijdenissen&lt;/em&gt;

    te lezen gaf. Zij dateert, volgens eigen getuigenis, in elk
    geval uit de tijd, in de jaren '20, waarin hij Scheler, Jacques
    Maritain, Guardini en V.E. von Gebsattel leerde kennen. Ook
    zijn latere jarenlange vriendschap met Anton van Duinkerken -
    vooral in de periode waarin welke zij beiden, Van Duinkerken
    als redacteur en Buytendijk sinds 1936 als medewerker, bij het
    R.K. dagblad 
    &lt;em&gt;De Tijd&lt;/em&gt;

    betrokken waren - heeft wellicht tot zijn bekering bijgedragen.
    Van Duinkerkens vrouw fungeerde als doopmoeder, toen hij in
    1937 katholiek werd gedoopt: 'sub conditione', omdat hij al in
    de Nederlandse Hervormde Kerk gedoopt was. Hij was in hetzelfde
    jaar al eerder lid van de toen juist geopende Pauselijke
    Academie van Wetenschappen geworden. Hij onderhield hartelijke
    betrekkingen met verschillende docenten van het Hoger Instituut
    voor Wijsbegeerte, centrum van neothomistische en
    fenomenologische filosofie te Leuven.&lt;/p&gt;
&lt;p&gt;Misschien mede onder invloed van de Amsterdams-katholieke
    kring waartoe Van Duinkerken behoorde, werd ook Buytendijk een
    van de eerste en krachtigste bestrijders van het
    nationaal-socialisme. Bijzondere aandacht verdienen in dit
    verband zijn publikaties over het rassenvraagstuk. Hij verwierp
    de eng-positivistische antropologie van zijn dagen, die vrij
    spel liet aan allerlei irrationele bijmengsels van ideologische
    aard, in het bijzonder die van bloed en bodem, ten gunste van
    een empirische wetenschap waarin een rationeel doordachte,
    wijsgerige antropologie kon worden verdisconteerd. Juist in dit
    opzicht was het college indrukwekkend waarmee hij in 1940, als
    divisiearts gedemobiliseerd, zijn werk in Groningen hervatte.
    Openhartig en moedig verwierp hij hierin principieel de
    rassentheorie&amp;euml;n die door de bezetter werden gehuldigd. Hij
    werd als gijzelaar te Haaren van juli tot oktober 1942
    ge&amp;iuml;nterneerd.&lt;/p&gt;
&lt;p&gt;In 1946 aanvaardde Buytendijk een leeropdracht in de
    algemene en theoretische psychologie aan de Rijksuniversiteit
    te Utrecht. In hetzelfde jaar werd hij in Nijmegen vereerd met
    een buitengewoon hoogleraarschap met als onderwijsopdracht
    algemene psychologie (gewijzigd in 1951 in theoretische
    psychologie), en met een gasthoogleraarschap, ook in 1946, op
    het gebied van de vergelijkende psychologie in Leuven.
    Buytendijk, die gedurende zijn hele leven een belangrijke
    internationale wetenschappelijke correspondentie onderhield,
    genoot van zijn academische taken. Hij vestigde zich weer in
    Amsterdam, waar hij tot het einde van zijn leven aan de
    Keizersgracht woonde. Het was de bloeitijd van zijn leven. Hij
    en zijn 'school' - die als de Utrechtse school bekend is
    geworden - werkten een fenomenologische psychologie en
    psychopathologie uit, met vooral existentialistische trekken.
    Buytendijk bepaalde zijn houding ten opzichte van
    fenomenologie, existentialisme en Daseinsanalyse nauwkeurig in
    'Zur Ph&amp;auml;nomenologie der Begegnung' (1950). Hij noemde zich
    graag een leerling van de Zwitserse psychiater, zijn vriend,
    Ludwig Binswanger, met wie hij de gedachte deelde dat kennis
    een talent van het hart is. Hij was een levendig spreker en
    gevierd geleerde met bestsellers als 
    &lt;em&gt;De vrouw. Haar natuur, verschijningen bestaan&lt;/em&gt;

    18e dr. (Utrecht [etc.], 1975), waarvan vele vertalingen zijn
    verschenen. Toen hij in 1957 op zeventigjarige leeftijd in
    Utrecht met emeritaat ging, werd hem de bundel 
    &lt;em&gt;Rencontre, Encounter, Begegnung&lt;/em&gt;

    aangeboden.&lt;/p&gt;
&lt;p&gt;Buytendijk bleef, ook nadat hij met emeritaat was gegaan,
    actief. Hij vervulde nog enkele academische taken, maar schonk
    zijn aandacht vooral aan de Katholieke Centrale Vereniging voor
    Geestelijke Volksgezondheid te Utrecht, waarvan hij sinds 1948
    voorzitter was. Voor hem was de onbevangenheid het wezen van de
    psychische gezondheid. Zijn betekenis voor de culturele
    emancipatie van het Nederlandse katholicisme, onder andere ten
    aanzien van de seksualiteitsbeleving, heeft tot in de jaren
    zestig doorgewerkt. Hijzelf voelde zich in het laatste tijdperk
    van zijn leven eenzaam. Hij vreesde dat de fenomenologie in
    Europa op haar retour was, maar vond troost in de gedachte dat
    zij in de Verenigde Staten van Amerika veld won. Op zijn
    sterfbed heeft hij de Engelse vertaling van 
    &lt;em&gt;Prolegomena van een antropologische fysiologie: Prolegomena
    to an Anthropological Physiology&lt;/em&gt;

    (Pittsburgh, 1974) nog in handen gehad.&lt;/p&gt;
&lt;p&gt;Buytendijk overleed te Nijmegen in de kliniek van zijn
    leerling de neuroloog J.J.G. Prick, op hetzelfde tijdstip als
    waarop hij 65 jaar eerder zijn artsdiploma had behaald. Hij
    ligt op het kerkhof van Kekerdom begraven.&lt;/p&gt;
&lt;p&gt;
  &lt;a href='agedeelte'&gt;A: &lt;/a&gt;Collectie-Buytendijk in het Katholiek Documentatie
  Centrum (KDC) te Nijmegen.&lt;/p&gt;
&lt;p&gt;
  &lt;a href='pgedeelte'&gt;P: &lt;/a&gt;
  Behalve in de tekst genoemde werken: bibliografie tot 1957
    in 
    &lt;em&gt;Rencontre, Encounter, Begegnung...&lt;/em&gt;

    (Utrecht [etc.], 1957) met aanvulling tot 1961 in 
    &lt;em&gt;Gawein&lt;/em&gt;

    10 (1961-1962) 1 (oktober) 56-57. Bibliografie tot 1980 in
    onder L genoemd werk van Dekkers, 
    &lt;em&gt;Het bezielde lichaam,&lt;/em&gt;

    290 - 318. Bibliografie van artikelen in 
    &lt;em&gt;De Tijd&lt;/em&gt;

    in 
    &lt;em&gt;Tijdingen. Brieven van F.J.J. Buytendijk aan Anton van
    Duinkerken.&lt;/em&gt;

    Bez. door A. Lap en H. Struyker Boudier (Zeist, 1987).
    Carolingia impressa: 7.
&lt;/p&gt;
&lt;p&gt;
  &lt;a href='lgedeelte'&gt;L: &lt;/a&gt;T.g.v. afscheid Katholieke Universiteit op 13 oktober
  1961 herdenkingsartikelen van P.J.A. Calon [et al.] in 
  &lt;em&gt;Gawein&lt;/em&gt;

  10 (1961 - 1962) 1 (oktober) 1-55; A. van Duinkerken, 'F.J.J.
  Buytendijk', 
  &lt;em&gt;Festoenen voor een kerkportaal&lt;/em&gt;

  (Leuven, 1966) 173 - 185; H. Fortmann, 'Leven v&amp;oacute;&amp;oacute;r en
  boven alle boeken', in 
  &lt;em&gt;Heel de mens&lt;/em&gt;

  (Bilthoven, [1927]) 197-207; J.J.G. Prick, in 
  &lt;em&gt;Jaarboek van de Koninklijke Nederlandse Akademie van
  Wetenschappen 1974.&lt;/em&gt;

  207-229; F.J.Th. Rutten, in 
  &lt;em&gt;Nederlands tijdschrift voor de psychologie en haar
  grensgebieden&lt;/em&gt;

  30 (1975) 2 (maart) III-XIX; W.J.M. Dekkers, 
  &lt;em&gt;Het bezielde lichaam. Het ontwerp van een antropologische
  fysiologie en geneeskunde volgens F.J.J. Buytendijk&lt;/em&gt;

  (Zeist, 1985); 
  &lt;em&gt;De rede van het hart. Correspondentie van F.J.J. Buytendijk
  met Romano Guardini.&lt;/em&gt;

  Ingel. en geann. door H. Struyker Boudier (Zeist, 1986).
  (Carolingia Impressa: 4); R. ter Meulen, 'De deugd van een
  geboren heer. F.J.J. Buytendijk over deemoed, ontmoeting en
  seigneuriale cultuur', in 
  &lt;em&gt;Psychologie en Maatschappij&lt;/em&gt;

  11 (1987) 1 (maart) 5-23: themanummer Buytendijk.&lt;/p&gt;
&lt;p&gt;
&lt;a href=&amp;quot;igedeelte&amp;quot;&gt;I: &lt;/a&gt;&lt;i&gt;Persoonlijkheden in het Koninkrijk der Nederlanden in woord en beeld&lt;/i&gt;. Onder hoofdred. van H.P. van den Aardweg (Amsterdam 1938) 281.
&lt;/p&gt;

&lt;p&gt;H.M.A. Struyker Boudier&lt;/p&gt; 
&lt;dtml-var bwn_footer&gt;</text>
  </biography>
</biodes>

