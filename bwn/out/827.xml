<biodes version="1.0">
  <fileDesc>
    <title>IJsselmuiden, Joseph Johan Wilhelm (1887-1967)</title>
    <ref target="http://resources.huygens.knaw.nl/bwn1880-2000/lemmata/bwn3/ijsselmuiden"/>
    <publisher>
      <name>Biografisch Woordenboek van Nederland:1880-2000</name>
      <ref target="http://resources.huygens.knaw.nl/bwn1880-2000"/>
    </publisher>
  </fileDesc>
  <person>
    <idno type="id">ijsselmuiden</idno>
    <persName><name type="geslachtsnaam">IJsselmuiden</name>, Joseph Johan Wilhelm</persName>
    <sex value="1"/>
    <event type="birth" when="1887"/>
    <event type="death" when="1967"/>
    <state type="occupation">politicus</state>
  </person>
  <biography>
    <graphic url="http://resources.huygens.knaw.nl/bwn1880-2000/lemmata/bwn3/images/images/IJSSELMUIDEN.jpg"/>
    <text>&lt;dtml-var bwn_header&gt;
 &lt;p class='genealogie'&gt;
  &lt;strong&gt;IJsselmuiden, Joseph Johan Wilhelm&lt;/strong&gt;, accountant en politicus (Arnhem 23-3-1887 - Arnhem 1-4-1967).

  Zoon van Augustinus IJsselmuiden, kruidenier, en Anna Bernardina
  Wouters. Gehuwd op 30-8-1912 met Theodora Francisca Hendrika
  Brons. Uit dit huwelijk werden 2 zoons geboren. Na haar
  overlijden (20-1-1951) gehuwd op 18-5-1955 met Josephina
  Wilhelmina Elisabeth Brons. Uit dit huwelijk werden geen kinderen
  geboren.
  
&lt;img src=&amp;quot;images/IJSSELMUIDEN.jpg&amp;quot; align=&amp;quot;right&amp;quot; BORDER=&amp;quot;0&amp;quot; alt=&amp;quot;afbeelding van IJsselmuiden, Joseph Johan Wilhelm&amp;quot; class=&amp;quot;bwnimg&amp;quot;&gt;
  
  &lt;/p&gt;
&lt;p&gt;IJsselmuiden bezocht in Arnhem de lagere school, in
    Sint-Michielsgestel de katholieke kostschool 'Huize Ruwenberg'
    van de fraters van Tilburg en daarna de gemeentelijke HBS te
    Arnhem. In 1907 behaalde hij de MO-akte boekhouden, en vanaf
    1911 was hij als accountant werkzaam te Arnhem. Daarnaast heeft
    hij, lid geworden van de Roomsch-Katholieke Staatspartij
    (RKSP), een interessante politieke carri&amp;egrave;re gehad: het
    begon in 1919 met een lidmaatschap van de Arnhemse gemeenteraad
    (1919-1946) en van de Gelderse Provinciale Staten (1919-1932).
    Vanaf 1919 tot 1925 was hij, met een korte onderbreking in
    1921, wethouder van sociale zaken en later financi&amp;euml;n.
    Gedeputeerde was hij van 1946 tot 1956, lid van de Eerste Kamer
    vanaf september 1932 tot mei 1933, om hierna tot de Tweede
    Kamer toe te treden tot maart 1950.&lt;/p&gt;
&lt;p&gt;Op het nationale en provinciale niveau is IJsselmuidens
    leven en werken minder in het oog springend geweest dan in
    Arnhem en omgeving. In deze stad was hij decennia lang de
    exponent van emancipatie van katholieken ten opzichte van de
    liberalen en sociaal-democraten, maar ook van ontvoogding van
    het katholieke volk van arbeiders en kleine middenstand van de
    overwegend liberaal geori&amp;euml;nteerde katholieke aristocratie.
    In 1919 was IJsselmuiden voor Arnhem een homo novus in de
    (katholieke) politiek. Hij werd de eerste katholieke wethouder.
    Dit was een hele omslag in Arnhem. De eerste verkiezing met
    algemeen stemrecht in 1919 had, mede door toedoen van onder
    meer IJsselmuidens propaganda, geleid tot meer dan een
    verdubbeling van het aantal katholieke raadsleden. Voor het
    eerst kwam nu het numerieke aandeel van de katholieken in
    Arnhem (ca. 40%) ook enigszins tot uitdrukking in de verdeling
    van raadszetels. Mede door de bezielende activiteit van
    jongeren uit de kring van de RK Jongelingen-Vereeniging ''St.
    Carolus Borromeus&amp;quot; bleek de katholieke kiesvereniging nu ook de
    katholieke arbeiders aan te spreken. Zeker de eerste tien tot
    vijftien jaren van zijn politieke carri&amp;egrave;re zijn bepaald
    bewogen te noemen. In 1919 speelde hij als kandidaat-wethouder
    van de rechtse raadsfractie (confessionelen) een belangrijke
    rol bij de vorming van een 'afspiegelingscollege' op basis van
    een politiek programma: het convenant. IJsselmuiden was met de
    socialist L. Hermans en enkele liberalen de architect van dit
    vroege voorbeeld van doorbreking van de antithese tussen
    confessioneel en niet-confessioneel. In de praktijk bleek het
    convenant niet te werken. Uit teleurstelling en woede over de
    consequent afwijzende houding van zijn opponenten ten aanzien
    van 'katholieke verlangens' trad hij in februari 1921 na een
    flinke rel als wethouder van sociale zaken af. Een half jaar
    later keerde hij als wethouder van financi&amp;euml;n terug&lt;/p&gt;
&lt;p&gt;Deze 'fanatieke jonge Roomsche volksman', zoals burgemeester
    S.J.R. de Monchy hem kenschetste, won weliswaar na 1921
    geleidelijk de sympathie van de sociaal-democraten, maar riep
    tegelijkertijd groeiende tegenstand op in het liberale kamp en
    vooral in zijn eigen katholieke fractie. IJsselmuiden kwam met
    enkele vertegenwoordigers van de arbeiders te staan tegenover
    de middenstand en enkele werkgevers. Zelfs de Arnhemse clerus
    bemoeide zich met de conflicten en zag IJsselmuiden als het
    grootste struikelblok voor katholieke eenheid in de politiek.
    Bij de begrotingsbehandelingen voor 1926 stemde zijn fractie
    verdeeld over zijn voorstellen. Hij trad af en werd
    fractievoorzitter. Misschien mede om deze interne oorzaken
    raakte hij in de lokale politieke arena op de achtergrond. Zijn
    politiek werd in elk geval bedachtzamer, en ook door zijn
    provinciale en nationale bemoeienissen groeide hij uit tot
    &amp;eacute;minence grise van de katholieke politiek in Arnhem. Hij
    bleef als propagandist zeer actief tot in de jaren vijftig, en
    'De oude IJ', zoals hij in Arnhem werd genoemd, heeft menige
    crisis binnen de Arnhemse of Gelderse RKSP en Katholieke
    Volkspartij (KVP) bezworen.&lt;/p&gt;
&lt;p&gt;IJsselmuidens politieke carri&amp;egrave;re zou model kunnen staan
    voor een hele generatie katholieke politici: begonnen nog
    v&amp;oacute;&amp;oacute;r de periode van het Rijke Roomsche Leven (1920-
    1940) en aflopend in de nadagen van de katholieke verzuiling.
    Voor deze generatie was het politieke leven verstrengeld met
    een veelzijdige en intensieve bemoeienis met tal van verzuilde
    organisaties op diverse niveaus en terreinen. IJsselmuiden was
    voorzitter van de RK Jongelingen-Vereeniging ''St. Carolus
    Borromeus&amp;quot; (1904-1907), oprichter en bestuurder van de
    Katholieke Sociale Actie (1906 - 1923), die ter bevordering van
    katholieke eenheid alle sociale organisaties trachtte te
    omvatten, en lid van de culturele vereniging Geloof en
    Wetenschap (vanaf 1908). Hij was bovendien bijna 50 jaar actief
    in de RK Drankbestrijding en in het kader van de RK
    Kinderuitzending. Dit laatste werk ontstond in 1914, toen veel
    Belgische vluchtelingen in Nederland tijdelijk onderdak vonden;
    later bestond het uit het verzorgen van een tijdelijk
    vakantieverblijf voor stadskinderen op het platteland. In de
    jaren dertig was hij de ziel van de Algemeene RK
    Propagandaclub, in de jaren twintig bestuurder van het RK
    Maatschappelijk Ziekenhuiswerk, de RK Volksuniversiteit, de RK
    Hoogere Burgerschool, de RK Reclasseringsvereeniging en
    bestuurder van de Geldersche Spaarbank, dit alles te Arnhem.
    Verder was hij een tijd lang landelijk voorzitter van de bond
    van katholieke gemeenteraadsleden, voorzitter van de
    Provinciale Bond het 'Wit-Gele Kruis'. Ook voor algemene
    maatschappelijke belangen in zijn provincie kwam hij op: bijv.
    als commissaris van de Provinciale Geldersche
    Electriciteits-Maatschappij. Hiermee zijn alleen nog maar de
    belangrijkste functies genoemd.&lt;/p&gt;
&lt;p&gt;Kenmerkend voor IJsselmuidens optreden in politieke colleges
    en openbare bijeenkomsten waren zijn spontaniteit en
    directheid. Mede hierdoor was hij voor velen een begenadigd
    spreker en propagandist. Zijn soms primaire reacties leidden
    ook wel tot minder diplomatieke omgang met politieke
    opponenten. Verder was hij een bescheiden man. Zeker in de
    tweede helft van zijn carri&amp;egrave;re zocht hij de publiciteit
    niet en werkte hij liever achter de schermen dan in de
    schijnwerpers van de pers.&lt;/p&gt;
&lt;p&gt;Zijn inspiratiebron van het katholicisme, maar dan wel een
    sociaal-politieke variant die in de traditie stond van H.J.A.M.
    Schaepman, A.M.A.J. Ari&amp;euml;ns en H.A. Poels. Deze stond in
    vele kwesties lijnrecht tegenover de conservatief-katholieke
    stroming van vooral werkgevers. In katholiek Arnhem
    symboliseerde het politieke succes van IJsselmuiden de
    succesvolle opkomst van jonge kritische katholieken, werknemers
    en kleine middenstanders. Het tijdperk dat alleen katholieke
    regenten van aristocratische komaf de dienst uitmaakten in het
    politieke, culturele en sociale leven van de katholieke
    Arnhemmers werd met de komst van IJsselmuiden als eerste
    katholieke wethouder afgesloten.&lt;/p&gt;
&lt;p&gt;
  &lt;a href='agedeelte'&gt;A: &lt;/a&gt;Gemeenteverslagen in Gemeentearchief
  Arnhem.&lt;/p&gt;
&lt;p&gt;
  &lt;a href='lgedeelte'&gt;L: &lt;/a&gt;Herdenkingsartikelen in 
  &lt;em&gt;Arnhemsch Dagblad,&lt;/em&gt;

  2-3-1932 en 21-3-1957; 
  &lt;em&gt;Het Centrum,&lt;/em&gt;

  2-3-1932; 
  &lt;em&gt;De Gelderlander-Pers,&lt;/em&gt;

  21-3-1957 en 4-4-1967 aanwezig in collectie knipsels van het
  Katholiek Documentatie Centrum te Nijmegen.&lt;/p&gt;


&lt;a href=&amp;quot;igedeelte&amp;quot;&gt;I: &lt;/a&gt;
Katholiek Documentatie Centrum te Nijmegen, Collectie personen: afb. 2A10835 [Foto: archief Katholieke Volkspartij].&lt;/p&gt;


&lt;p&gt;T. Duffhues&lt;/p&gt; 
&lt;dtml-var bwn_footer&gt;</text>
  </biography>
</biodes>

