<biodes version="1.0">
  <fileDesc>
    <title>Cleber, Jozef (1916-1999)</title>
    <author>Rob van Putten</author>
    <ref target="http://resources.huygens.knaw.nl/bwn1880-2000/lemmata/bwn6/cleber"/>
    <date when="2004-04-23"/>
    <publisher>
      <name>Biografisch Woordenboek van Nederland:1880-2000</name>
      <ref target="http://resources.huygens.knaw.nl/bwn1880-2000"/>
    </publisher>
  </fileDesc>
  <person>
    <idno type="id">cleber</idno>
    <persName><name type="geslachtsnaam">Cleber</name>, Jozef</persName>
    <sex value="1"/>
    <event type="birth" when="1916"/>
    <event type="death" when="1999"/>
    <state type="occupation">componist</state>
    <state type="occupation">dirigent</state>
    <state type="occupation">omroepmedewerker</state>
  </person>
  <biography>
    <graphic url="http://resources.huygens.knaw.nl/bwn1880-2000/lemmata/bwn6/images/images/CLEBER.jpg"/>
    <text>&lt;dtml-var bwn_header&gt;
 &lt;p class=&amp;quot;genealogie&amp;quot;&gt;

  

  &lt;strong&gt;Cleber, Jozef&lt;/strong&gt;, componist, dirigent en

  omroepmedewerker 

  (Maastricht 2-6-1916 - Hilversum 21-5-1999). Zoon van

  Gerardus Josephus Cleber, organist en koordirigent, en Anna Maria

  Bastian. Gehuwd op 8-2-1939 met Elisa Magdelijns (1917-2007). Uit

  dit huwelijk werd 1 dochter geboren. Na echtscheiding (25-9-1951) gehuwd op 12-12-1951 met Johanna Dirkje de Bruijn (1923 - Hilversum 14-6-2015), cabareti&amp;egrave;re. Uit dit huwelijk werd 1 dochter geboren.

  

  

  

  &lt;/p&gt;&lt;img src=&amp;quot;images/CLEBER.jpg&amp;quot; align=&amp;quot;right&amp;quot; BORDER=&amp;quot;0&amp;quot; alt=&amp;quot;afbeelding van Cleber, Jozef&amp;quot; class=&amp;quot;bwnimg&amp;quot;&gt;

    &lt;p&gt;Jos Cleber - spreek uit als 'Kleb&amp;egrave;r' - was de jongste in een

    acht kinderen tellend rooms-katholiek gezin. Al op zeer

    jeugdige leeftijd bleek zijn buitengewone muzikale aanleg en

    kreeg hij muziekonderricht van zijn vader, die organist en

    koordirigent was van de Sint-Servaeskerk in Maastricht. Na de

    middelbare school ging Jos aan het Muzieklyceum in die stad

    viool en piano studeren. Tijdens zijn studie kreeg hij ook

    belangstelling voor jazz. Het was vooral zijn fascinatie voor

    de muziek van de Amerikaanse pianist en orkestleider Duke

    Ellington die hem deed besluiten om aan het conservatorium van

    Luik saxofoon en klarinet te studeren. Daar vond men echter dat

    hij 'typische trombone-lippen' had, waardoor hij voor dit

    instrument koos.&lt;/p&gt;

    &lt;p&gt;Nog tijdens zijn muziekstudie kocht Cleber, vijftien jaar

    oud, zich in als altviolist in het Maastrichtsch Stedelijk

    Orkest. Als dienstplichtige was hij gelegerd in Den Haag, maar

    hij mocht de dienst al na korte tijd verlaten toen hij een

    engagement kreeg bij het orkest van Paul Godwin. Toen hij met

    dit gezelschap omstreeks 1936 in Zwitserland op tournee was,

    wist hij een aanstelling te krijgen bij het Tonhalle Orchester

    Z&amp;uuml;rich. De dreiging van de Tweede Wereldoorlog deed hem in 1939

    terugkeren naar Nederland. Hier kon hij als trombonist en

    violist aan de slag in het orkest van het 'Tuschinski-Theater',

    dat onder leiding stond van Max Tak. Via deze musicus en

    componist, die tevens medewerker was van de AVRO, kwam hij in

    mei 1940 als trombonist bij het AVRO-Amusementsorkest onder

    leiding van Elzard Kuhlman. Dit gezelschap zou een jaar later

    worden opgeheven en opgaan in het Groot Amusementsorkest van de

    door de Duitse bezetter gelijkgeschakelde Nederlandsche Omroep.

    In 1942 kreeg Cleber een aanstelling als trombonist bij het

    Concertgebouw-Orkest, waarvoor hij zich moest aanmelden als lid

    van de Kultuurkamer. Tijdens de bezettingsjaren studeerde hij

    ook nog directie, harmonie en contrapunt bij de componist Kees

    van Baaren in Amsterdam.&lt;/p&gt;

    &lt;p&gt;Een toevallige ontmoeting met orkestleider Theo Uden Masman

    op het station van Hilversum leidde ertoe dat Cleber in mei

    1945 als trombonist bij diens befaamde dansorkest 'De Ramblers'

    kwam. Echter niet voor lang, want inmiddels had hij van

    dirigent Dolf van der Linden het verzoek gekregen als

    trombonist en arrangeur mee te werken aan een nieuw te vormen

    radio-orkest, het 'Metropole Orkest'. Vanaf de oprichting in

    november 1945 tot mei 1948 zou Cleber aan dit orkest verbonden

    blijven. In diezelfde periode leidde hij ook nog een eigen

    twaalfkoppig ensemble 'Selecta'. Verder was hij trombonist in

    enkele door Dolf van der Linden geleide studioformaties, zoals

    het 'Decca Swing Combo'.&lt;/p&gt;

    &lt;p&gt;In juni 1948 vertrok Cleber naar Nederlands-Indi&amp;euml;. Zijn

    vrouw en dochtertje Yvonne volgden later, nadat er huisvesting

    was geregeld. In Indi&amp;euml; stelde hij op verzoek van Radio Batavia

    een groot amusementsorkest samen. Dit werd het 'Cosmopolitain

    Orkest', bestaande uit veertig musici van een tiental

    verschillende nationaliteiten.&lt;/p&gt;

    &lt;p&gt;Na de soevereiniteitsoverdracht, eind december 1949, kreeg

    hij van de Nederlandse regering opdracht het Indonesische

    volkslied 'Indonesia Raya' te orkestreren voor symfonieorkest.

    Van deze uit 1924 daterende compositie van Wage Rudolf

    Soepratman bestond slechts een eenvoudige pianopartij. De

    orkestratie was een geschenk van Nederland aan de jonge

    republiek Indonesi&amp;euml;. Cleber beschouwde dit later als de

    opdracht die hem de meeste voldoening had geschonken. Het

    Indonesische volkslied wordt nog altijd in zijn toonzetting

    gespeeld.&lt;/p&gt;

    &lt;p&gt;Nadat zijn vrouw en dochter al eind 1949 naar Nederland

    waren teruggekeerd, verliet Cleber Indonesi&amp;euml; twee jaar later

    als gevolg van de verslechterende politieke situatie in dit

    land. In 1951 vond de echtscheiding plaats en trouwde hij met

    Joke de Bruijn, die hij bij Radio Batavia had leren kennen.

    Cleber trad in dienst bij de AVRO, waar hij - samen met Gerard

    van Krevelen - het AVRO-Theaterorkest dirigeerde. Daarnaast

    kreeg hij van directeur Willem Vogt de opdracht een nieuw

    allround amusementsorkest samen te stellen. Eind april 1952

    werd het nieuwe orkest, 'De Zaaiers' - genoemd naar het grote

    wandplastiek boven de ingang van de AVRO-studio - aan de

    luisteraars voorgesteld. Een jaar later werd ook het

    'Cosmopolitain Orkest' (her)opgericht, bestaande uit 'De

    Zaaiers', aangevuld met extra strijkers, waardoor het een des

    te 'romiger' klank kreeg.&lt;/p&gt;

    &lt;p&gt;Het uit 25 musici bestaande orkest 'De Zaaiers' was

    gedurende een groot aantal jaren het populairste Nederlandse

    amusementsorkest. In 1957 won Cleber met dit orkest en een

    aantal solisten - onder wie Mieke Telkamp, Willy Alberti,

    Johnny Jordaan en accordeonist Harry Mooten - op het Festival

    van Veneti&amp;euml; de Gouden Gondel, terwijl hij voor zijn arrangement

    van de traditional 'Carnaval de Venise' de Zilveren Gondel

    ontving. In de loop der jaren begeleidde Cleber met zijn

    orkesten talloze Nederlandse en internationale vocalisten en

    instrumentale solisten met een repertoire vari&amp;euml;rend van

    klassiek tot jazz. Als orkestleider nam hij in ieder opzicht

    een centrale, dominerende positie in. 'Inspraak duldde hij

    niet. Zijn woord was wet' (Gieben). Muziek moest voor hem

    altijd niveau hebben.&lt;/p&gt;

    &lt;p&gt;Cleber was een romanticus, die ook hield van nieuwe

    uitdagingen. In het voorjaar van 1962 vertrok hij met zijn

    tweede echtgenote en hun dochter Karian naar Zuid-Afrika. Voor

    de Suid Afrikaanse Uitsaai Korporasie in Johannesburg zou

    Cleber een nieuw orkest formeren, maar het kwam uiteindelijk

    niet tot stand, omdat hij niet voldoende goede musici kon

    vinden. Uiteindelijk keerde hij, na herhaalde verzoeken van de

    AVRO, in februari 1964 terug naar Hilversum. Daar nam hij

    opnieuw de leiding op zich van 'De Zaaiers' en het

    'Cosmopolitain Orkest'. Pogingen om deze orkesten aan te passen

    aan de veranderende muzikale smaak, onder andere door

    uitbreiding van de ritmesectie, strandden vanwege geldgebrek.

    In 1966 besloot de AVRO vanwege de steeds toenemende

    personeelskosten het orkest en 'De Zaaiers' op te heffen,

    waardoor ook het 'Cosmopolitain Orkest' ophield te bestaan.&lt;/p&gt;

    &lt;p&gt;Cleber was intussen niet alleen orkestleider bij de AVRO. In

    de tweede helft van de jaren vijftig en de eerste helft van de

    jaren zestig was hij ook een van de vaste dirigenten van

    platenmaatschappij Phonogram. Hij maakte onder meer opnamen met

    Mieke Telkamp, Corry Brokken, 'De Selvera's', Conny Stuart,

    Willy Alberti en Jules de Corte. Verder nam hij tal van

    instrumentale uitvoeringen met zijn eigen 'Cosmopolitain

    Orkest' op.&lt;/p&gt;

    &lt;p&gt;In de zomer van 1966 kreeg Jos Cleber een aanstelling als

    muziekadviseur bij de AVRO-televisie. In deze functie was hij

    onder meer vanaf 1968 tot aan zijn pensionering in 1981 de

    producer van 

    &lt;em&gt;Jonge mensen op (weg naar) het concertpodium&lt;/em&gt;. Voor dit

    door Joop Stokkermans geregisseerde programma rekruteerde

    Cleber veelbelovende studenten van Nederlandse en buitenlandse

    conservatoria, die vervolgens de gelegenheid kregen hun

    muzikale talenten voor de televisie te tonen. Ook had Cleber de

    muzikale leiding bij het jaarlijkse Grand Gala du Disque.&lt;/p&gt;

    &lt;p&gt;Cleber was een uiterst productief componist. Zijn bekendste

    compositie is 'De Postkoets' (1957). Oorspronkelijk geschreven

    als herkenningsmelodie voor een radioprogramma werd het op een

    tekst van Ferry van Delden - 'Ver over berg en dal klonk er het

    hoorngeschal' - een grote muzikale hit in de uitvoering door

    het zangeressenduo 'De Selvera's'. Kenmerkend voor deze

    compositie zijn de authentieke geluiden, zoals een hoorn a

    staccato, hoefgetrappel en de ritmische zweepslagen van de

    koetsier op de achtergrond. Dergelijke effecten voegde Cleber

    ook toe aan zijn 'Sleighride in Alaska', waarin hondengeblaf en

    eveneens zweepgeklap te horen zijn. In Anchorage, de grootste

    stad van Alaska, vond men deze compositie zo mooi dat men hem

    in 1959 tot ereburger benoemde.&lt;/p&gt;

    &lt;p&gt;In opdracht van president Soekarno schreef Cleber in 1950

    'Djaja Widjaja', een compositie over de geschiedenis van

    Indonesi&amp;euml; voor orkest en groot koor, gebaseerd op oude

    volkswijsjes. Voor 'The golden circle song', dat hij in 1959

    schreef voor de KLM ter gelegenheid van de opening van de

    vliegroute over de noordpool, ontving hij de eretitel 'Skipper

    of the Flying Dutchman'. Andere bekende composities van Cleber

    zijn: 'Rickshaw ride' (1949), 'Kleine gouden ster' (1952) en

    'Een droomfestijn' (1958).&lt;/p&gt;

    &lt;p&gt;Cleber - een groot filmliefhebber - schreef ook muziek voor

    films, documentaires en radio- en televisiespelen, bijvoorbeeld

    voor de Indonesische speelfilm 

    &lt;em&gt;Frida&lt;/em&gt; (1951) en de eerste Nederlandse speelfilm in kleur 

    &lt;em&gt;Jenny&lt;/em&gt; (1958) van Willy van Hemert. Ook orkestreerde hij

    de muziek voor de film 

    &lt;em&gt;Moutarde van Sonansee&lt;/em&gt; (1955) onder regie van Toon

    Hermans.&lt;/p&gt;

    &lt;p&gt;Cleber was een begenadigd arrangeur. Hij had grote

    bewondering voor vakgenoten als Michel Legrand, Nelson Riddle

    en Rogier van Otterloo. Voor zijn eigen orkesten maakte hij

    veelvuldig gebruik van voortreffelijke arrangeurs, zoals Pi

    Scheffer en Bert Paige. Zelf schreef hij in de loop der jaren

    vele honderden arrangementen, niet alleen voor zijn eigen

    orkesten, maar ook voor het 'Metropole Orkest' en het

    'Promenade Orkest'. Clebers arrangementen verraden niet alleen

    een gedegen kennis van de klassieke muziek, maar ook - zo

    blijkt uit het veelvuldige gebruik van bijzondere ritmische

    elementen - een grote belangstelling voor de jazz.&lt;/p&gt;

    &lt;p&gt;In 1981 ging Cleber met pensioen. Daarmee kwam ook een einde

    aan zijn muzikale carri&amp;egrave;re. Hij kreeg nu volop tijd om zich te

    wijden aan zijn grote hobby, het schilderen, totdat dit begin

    jaren negentig door een blijvende motorische storing als gevolg

    van een licht herseninfarct onmogelijk werd. Na een kort

    ziekbed kwam er in mei 1999 plotseling een einde aan het leven

    van een man die bijna een halve eeuw lang actief was geweest in

    de meest uiteenlopende muzikale genres. Jos Cleber was een

    gedreven musicus en vooral ook een perfectionist, die niets

    wilde weten van het kunstmatige onderscheid tussen klassieke en

    lichte muziek: voor hem bestond er alleen maar goede en slechte

    muziek.&lt;/p&gt;

  &lt;p&gt;&lt;a href=&amp;quot;pgedeelte&amp;quot;&gt;P: &lt;/a&gt;Tientallen composities en honderden arrangementen van

  Jos Cleber in de muziekbibliotheek van de Stichting Muziekcentrum

  van de Omroep te Hilversum. Cleber als trombonist: 

  &lt;em&gt;Dutch Jazz Masters: The Ramblers&lt;/em&gt; (CD: Mercury 538 586-2) en

  

  &lt;em&gt;Liefde in Rhythme. Combo's in Nederland&lt;/em&gt; I: 1946-1951 (CD:

  NJA-9501). Cleber als orkestleider o.a.: 

  &lt;em&gt;Jos Cleber presents his Cosmopolitain Orchestra&lt;/em&gt; [1954] (LP:

  Philips P 10055 R); 

  &lt;em&gt;Music of the City. Amsterdam&lt;/em&gt; [1958] (LP: Columbia CL 1169);

  

  &lt;em&gt;Music captain, please&lt;/em&gt; [1959] (LP: Decca DR

  99223).&lt;/p&gt;&lt;p&gt;&lt;a href=&amp;quot;lgedeelte&amp;quot;&gt;L: &lt;/a&gt;Hans de la Rive Box, 

  &lt;em&gt;Bonte parade. Een revue van bekende Nederlandse radiosprekers

  en artisten&lt;/em&gt; (Amsterdam [1948]) 153-154; 'Wat is en doet een

  arrangeur&amp;quot;, in 

  &lt;em&gt;Muziek&lt;/em&gt;, 27-12-1948; 'Jos Cleber repeteert', in 

  &lt;em&gt;Pedoman Radio Gids&lt;/em&gt;, 19-9-1948; 'Jos Cleber. Dirigent,

  componist en arrangeur', in 

  &lt;em&gt;Radiobode&lt;/em&gt;, 20-9-1953; 'Mijn debuut', in 

  &lt;em&gt;Televizier&lt;/em&gt;, 21-3-1981; 

  &lt;em&gt;Wie is wie op televisie. Een blik achter de schermen van

  tv-persoonlijkheden&lt;/em&gt; (Utrecht 1984); Allard J.M. M&amp;ouml;ller, 

  &lt;em&gt;Batavia, a swinging town! Dansorkesten en jazzbands in

  Batavia, 1922-1949&lt;/em&gt; ('s-Gravenhage 1987); Paul Arnoldus, in 

  &lt;em&gt;Het Parool&lt;/em&gt;, 1-6- 1999; Sabine Gieben, in 

  &lt;em&gt;Elsevier&lt;/em&gt;, 5-6-1999; Corry Brokken, 

  &lt;em&gt;Wat mij betreft. Memoires&lt;/em&gt; (Amsterdam 2000)

  74-75.&lt;/p&gt;&lt;p&gt;&lt;a href=&amp;quot;igedeelte&amp;quot;&gt;I: &lt;/a&gt;

  Jos Cleber omstreeks 1975 [Foto in

  familiebezit].&lt;/p&gt;&lt;p&gt;Rob van Putten&lt;/p&gt;
 
&lt;dtml-var bwn_footer&gt;</text>
  </biography>
</biodes>

