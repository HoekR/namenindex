<biodes version="1.0">
  <fileDesc>
    <title>Leck, Bart Antony van der (1876-1958)</title>
    <ref target="http://resources.huygens.knaw.nl/bwn1880-2000/lemmata/bwn5/leck"/>
    <publisher>
      <name>Biografisch Woordenboek van Nederland:1880-2000</name>
      <ref target="http://resources.huygens.knaw.nl/bwn1880-2000"/>
    </publisher>
  </fileDesc>
  <person>
    <idno type="id">leck</idno>
    <persName><name type="geslachtsnaam">Leck</name>, Bart Antony van der</persName>
    <sex value="1"/>
    <event type="birth" when="1876"/>
    <event type="death" when="1958"/>
    <state type="occupation">beeldend kunstenaar</state>
  </person>
  <biography>
    <graphic url="http://resources.huygens.knaw.nl/bwn1880-2000/lemmata/bwn5/images/images/leck.jpg"/>
    <text>&lt;dtml-var bwn_header&gt;
 &lt;p class='genealogie'&gt;
  &lt;strong&gt;Leck, Bart Antony van der&lt;/strong&gt;, beeldend kunstenaar (Utrecht 26-11-1876 - Blaricum (N.H.) 13-11-1958). 
Zoon van Bart Antonij van der Leck, huisschilder, en Hendrika
  Gathier. Gehuwd op 18-7-1912 met Bertha Aleida Teerink
  (1883-1959), onderwijzeres. Uit dit huwelijk werden 3 dochters
  geboren.
  

  
  &lt;/p&gt;
&lt;p&gt;
  &lt;img class='bwnimg' BORDER='0' align='right' src='images/leck.jpg' alt='afbeelding van Leck, Bart Antony van der'&gt;Binnen het eenvoudige arbeidersmilieu waarin Bart van der
    Leck samen met twee broers en een zuster opgroeide, werd weinig
    waarde gehecht aan de intellectuele ontwikkeling van de
    kinderen. Op veertienjarige leeftijd verruilde hij de
    schoolbanken dan ook voor een ambachtelijke vorming in
    verschillende Utrechtse glasschilderateliers. In een daarvan
    ontmoette hij in 1893 de architect in opleiding Piet
    Klaarhamer, onder wiens hoede hij zich geestelijk begon te
    ontplooien. In zijn zoektocht naar een hem passende
    levenshouding schoof Van der Leck vanuit zijn christelijke
    achtergrond steeds meer op naar de socialistische idealen, die
    indertijd opgeld begonnen te doen. En hoewel hij zich nooit
    aansloot bij een politieke partij of een maatschappelijke
    groepering, bleef hij deze ideologie tot het eind van zijn
    leven toegedaan.&lt;/p&gt;
&lt;p&gt;De technische beheersing van het kunstvak bevredigde Van der
    Leck kennelijk onvoldoende, reden om modeltekenavonden te gaan
    volgen, onder andere bij het Utrechtse schildergenootschap
    'Kunstliefde'. In 1900 verhuisde hij naar Amsterdam en schreef
    hij zich in aan de Rijksschool voor Kunstnijverheid. Vanaf 1901
    bezocht hij ook de avondklassen van de Rijksacademie van
    Beeldende Kunsten. Beide opleidingen werden in 1904 met goed
    gevolg afgesloten, waarna Van der Leck zich toelegde op de
    toegepaste kunsten, vaak in samenwerking met Klaarhamer. Zo
    verzorgden zij in 1905 een gelithografeerde prachtuitgave van 
    &lt;em&gt;Het Hooglied van Salomo&lt;/em&gt;

    . Klaarhamer kalligrafeerde de tekst direct op steen en Van der
    Leck ontwierp de illustraties.&lt;/p&gt;
&lt;p&gt;Na zijn academiejaren in Amsterdam leidde Van der Leck een
    nomadisch bestaan. Op een van zijn logeeradressen in Enschede
    ontmoette hij in 1906 zijn latere echtgenote Bertha, een
    onderwijzeres uit Glanerbrug, die evenals Klaarhamer een
    belangrijk klankbord werd in zijn geestelijke vormingsproces.
    Mogelijk maakte hij omstreeks die tijd ook al kennis met de
    kunstcriticus en -pedagoog H.P. Bremmer, zijn derde
    intellectuele leidsman.&lt;/p&gt;
&lt;p&gt;Aan Van der Lecks keuze voor 'gemeenschapskunst' lag een
    politieke stellingname ten grondslag. Hij wilde geen kunst
    maken voor een kleine culturele elite, maar met zijn werk een
    bijdrage leveren aan de totstandkoming van een heilstaat.
    Vandaar dat hij zich in de loop van zijn carri&amp;egrave;re zou
    bezighouden met technieken die een brede verspreiding van het
    werk ook buiten het specifieke kunstpubliek mogelijk maakten,
    zoals gebrandschilderd glas, interieurtextiel en ruimtelijke
    kleurbeelding, lithografie en affichekunst, typografie en
    keramiek.&lt;/p&gt;
&lt;p&gt;Aangezien opdrachten vooralsnog uitbleven, begon Van der
    Leck vrij werk te produceren, aanvankelijk - uit geldgebrek -
    voornamelijk pastels. Geheel in lijn met zijn opleiding in de
    toegepaste kunsten is in zijn vrije oeuvre van meet af aan een
    streven te herkennen naar monumentaliteit. Omdat dergelijke
    (muur)schilderkunst doorgaans werd aangebracht in de openbare
    ruimte en vaak een boodschap beoogde uit te dragen, moest zij
    bij een groot publiek tot de verbeelding spreken. Onderwerp van
    zijn schilderijen was steevast de gewone man en vrouw in zijn
    of haar dagelijkse beslommeringen. Van der Leck dacht aan zijn
    werk een algemenere betekenis en grotere zeggingskracht te
    geven door de afgebeelde personages te reduceren tot
    archetypes. Hij ontdeed hen van hun persoonlijke,
    karakteristieke gelaatstrekken en liet hen bij voorkeur
    aantreden in identieke houding en kleding. Van der Leck was
    minder gericht op het individu dan op de mensheid in het
    algemeen. Dit streven bracht hem er in 1910 toe te verhuizen
    naar Soesterberg, waar hij op het lokale militaire oefenterrein
    ruim de gelegenheid had dergelijke ge&amp;uuml;niformeerde
    individuen te bestuderen.&lt;/p&gt;
&lt;p&gt;Tussen 1910 en 1915 paste Van der Leck zijn schilderstijl
    ook formeel aan de karakteristieken van de wandschilderkunst
    aan: hij bouwde taferelen op uit horizontale friezen en ging
    dieptewerking tegen door schaduwen en overlappingen te
    vermijden. Vormen werden geschematiseerd door kleuren te
    egaliseren en vlakken te vatten in contouren die in toenemende
    mate werden 'opgestrakt'. De voorstelling lichtte hij uit de
    natuurlijke context door haar tegen een witte achtergrond te
    plaatsen. Tegelijkertijd begon Van der Leck te schilderen op
    eternietplaten, met de bedoeling dat dit werk direct in de muur
    ingemetseld of in een lambrizering opgenomen zou worden. Zo
    vervaagde in zijn werk geleidelijk de grens tussen de
    monumentale en de vrije schilderkunst, waarmee hij zowel binnen
    als buiten Nederland een unieke positie innam.&lt;/p&gt;
&lt;p&gt;Deze periode van artistieke ontplooiing werd financieel
    mogelijk gemaakt door Bremmer, die Van der Leck vanaf 1912 van
    een vast jaarinkomen voorzag in ruil voor de schilderijen die
    ontstonden. In 1914 bracht Bremmer hem in contact met de
    kunstverzamelaarster Helene Kr&amp;ouml;ller-M&amp;uuml;ller, wat
    leidde tot zijn aanstelling bij de afdeling Gebouwen van Wm.H.
    M&amp;uuml;ller &amp;amp; Co., de firma die zij van haar vader had
    ge&amp;euml;rfd, en zijn verhuizing naar Den Haag. Dit bureau stond
    op dat moment onder leiding van de gerenommeerde bouwmeester
    H.P. Berlage. De beoogde - en door Van der Leck zo gekoesterde
    - samenwerking tussen architect en schilder kwam door hun
    onderlinge competentiestrijd over de mate van inbreng in
    gemeenschappelijke projecten echter niet van de grond. Binnen
    twee jaar nam Van der Leck ontslag, maar hij verzekerde zich
    van een contract met Kr&amp;ouml;ller-M&amp;uuml;ller zoals dat in het
    verleden met Bremmer had gegolden: een regelmatige toelage in
    ruil voor de geproduceerde schilderijen.&lt;/p&gt;
&lt;p&gt;Terzelfder tijd verhuisde Van der Leck naar het Gooi, waar
    hij in het voorjaar van 1916 kennismaakte met de schilder Piet
    Mondriaan, een contact dat voor beiden bijzonder vruchtbaar zou
    blijken. In zijn voortdurende streven naar monumentaliteit had
    Van der Leck - als eerste! - zijn palet intussen gereduceerd
    tot de primaire kleuren rood, geel en blauw (en de niet-kleuren
    zwart en wit). Mondriaan was hem voor in het verregaand
    abstraheren van het onderwerp, een voorbeeld dat Van der Leck
    snel zou volgen, wat op weerstand stuitte bij zijn
    patronen.&lt;/p&gt;
&lt;p&gt;Eind december 1916 kwam Van der Leck in contact met de
    kunstenaar Theo van Doesburg. Deze had het plan opgevat
    gelijkgestemde collega's te verenigen, een plan dat in 1917 zou
    leiden tot de oprichting van het tijdschrift 
    &lt;em&gt;De Stijl.&lt;/em&gt;

    Dit blad wilde een spreekbuis zijn voor de vaderlandse en - na
    de Eerste Wereldoorlog - ook de internationale avant-garde in
    een streven naar een nieuwe monumentale kunst. In zijn
    bijdragen aan 
    &lt;em&gt;De Stijl&lt;/em&gt;

    definieerde Van der Leck de functies van de schilderkunst en de
    architectuur in hun onderlinge relatie en maakte hij zich sterk
    voor een steviger positie van de schilder ten opzichte van de
    vanouds dominante architect. Het is echter bij slechts twee
    artikelen gebleven, want hoewel hij in belangrijke mate mede
    vorm had gegeven aan het gedachtegoed van het tijdschrift,
    be&amp;euml;indigde hij al binnen een half jaar zijn medewerking en
    zegde hij zelfs na de eerste jaargang zijn abonnement op.
    Wrijvingen tussen hem en met name Van Doesburg op het
    organisatorische vlak, alsmede het feit dat hij hem ervan
    verdacht goede sier te maken met andermans - onder meer Van der
    Lecks - artistieke verworvenheden waren daartoe aanleiding. De
    artistieke meningsverschillen met Mondriaan, onder andere over
    de 'openheid' van de compositie, werden zo groot dat het
    contact - met diens vertrek naar Parijs in 1919 - werd
    verbroken.&lt;/p&gt;
&lt;p&gt;Ook de (zakelijke) betrekkingen met Kr&amp;ouml;ller-M&amp;uuml;ller
    en Bremmer werden kortstondig opgeschort, omdat dezen het niet
    eens waren met de richting die Van der Leck in zijn werk was
    ingeslagen. In navolging van Mondriaan had hij zijn onderwerpen
    sterk geabstraheerd. Hij reduceerde ze tot primair gekleurde
    geometrische vormen tegen een witte achtergrond, die de
    beschouwer slechts in gedachten tot het oorspronkelijk
    uitgangspunt kon reconstrueren. Dat dit uitgangspunt er op een
    gegeven moment voor Van der Leck zelf helemaal niet meer toe
    deed, blijkt uit een aantal schilderijen uit de jaren 1918 tot
    1921, waarin de mathematische ordening van de kleurvlakjes een
    allesoverheersende rol speelt. Deze (bijna) volledige
    abstractie vonden Bremmer en Kr&amp;ouml;ller-M&amp;uuml;ller niet bij
    Van der Leck passen, en ook zelf kwam deze al snel tot de
    conclusie dat hij hiermee op een doodlopend spoor zat.&lt;/p&gt;
&lt;p&gt;Parallel aan dit 'abstracte' werk schilderde Van der Leck in
    een stijl die bestond uit vergelijkbare primaire kleurvlakjes
    tegen een wit fond, waarin nu wel het oorspronkelijke
    uitgangspunt herkenbaar bleef. Deze ontwikkeling viel bij zijn
    begunstigers wel in goede aarde, en het contact werd in 1920
    hervat. Met enige varianten zou hij tot aan zijn dood in deze
    stijl blijven werken. Welk onderwerp er werd afgebeeld, bleef
    van ondergeschikt belang, en dat stelde hem in staat veelvuldig
    in te gaan op voorstellen van Bremmer om een bepaald thema te
    behandelen. Voor Van der Leck bleef de openheid van de
    compositie centraal staan, een openheid die kan worden
    beschouwd als metafoor voor de vrijheid van het individu om
    zich in een nieuwe maatschappijvorm naar eigen capaciteiten en
    wensen te ontwikkelen.&lt;/p&gt;
&lt;p&gt;In de jaren twintig produceerde Van der Leck gemiddeld
    slechts een viertal schilderijen per jaar, die via Bremmer bij
    een bevoorrechte bovenlaag van de bevolking terechtkwamen. Van
    der Leck exposeerde betrekkelijk weinig en ondernam slechts
    incidenteel pogingen zijn werk een bredere verspreiding te
    geven, bijvoorbeeld door goedkope fotolitho's van recente
    schilderijen te laten drukken. Ook die vonden echter hun weg
    voornamelijk naar een goed ingevoerde kunstelite, aangezien het
    grote publiek nog lang niet toe was aan zo'n avant-gardistische
    vorm van beeldende kunst.&lt;/p&gt;
&lt;p&gt;In 1929 werd Van der Leck getroffen door een beroerte,
    waardoor hij aan een oog grotendeels blind werd en geruime tijd
    niet kon werken. Intussen zagen zijn afnemers zich
    geconfronteerd met de gevolgen van de economische crisis,
    waardoor de forse bedragen die zijn schilderijen moesten
    opbrengen ook voor hen onbetaalbaar werden. Bremmer zag zich
    genoodzaakt zijn stipendium fors terug te schroeven. Dit werd
    slechts gedeeltelijk gecompenseerd door de kleine toelage die
    Jo de Leeuw van de firma Metz &amp;amp; Co hem verstrekte in ruil
    voor kleuradviezen voor de stoffencollecties en interne
    verbouwingen. Van de tapijten die Van der Leck via Metz op de
    markt kon brengen, kreeg hij bij verkoop een percentage.&lt;/p&gt;
&lt;p&gt;Op advies van Bremmer begon Van der Leck zich de
    ingewikkelde techniek van het glazuren van keramiek eigen te
    maken. Pas na ettelijke jaren experimenteren leidde dit tot de
    gewenste resultaten, waarna vanaf het midden van de jaren
    dertig een onafzienbare stroom beschilderde tegels en
    wandborden op gang kwam. Ook deze keramiek kwam voor het
    overgrote deel bij Bremmers connecties terecht. Hetzelfde gold
    voor Van der Lecks in fotolithografie gedrukte editie van Hans
    Christian Andersens sprookje 
    &lt;em&gt;Het Vlas&lt;/em&gt;

    , dat hij in 1942 geheel met de hand op steen vormgaf en
    illustreerde. Deze nadruk op de kunstnijverheid ging ten koste
    van zijn schilderijenproductie, die vrijwel stil kwam te liggen
    en pas na de oorlog enigszins werd hervat. Het aantal werken
    dat hij toen voltooide, bleef beperkt tot vijfentwintig in
    dertien jaar.&lt;/p&gt;
&lt;p&gt;Pas aan het einde van zijn carri&amp;egrave;re werd Van der Leck
    in de gelegenheid gesteld zijn ideaal te verwezenlijken. Door
    de bevriende architect Piet Elling werd hij een aantal malen
    gevraagd kleur aan te brengen in door hem ontworpen
    particuliere woningen, maar ook in publieke gebouwen. Als
    apotheose van Van der Lecks monumentale streven mag het door
    architect Pierre Cuijpers ontworpen internaat van de
    Rijksluchtvaartschool in Eelde worden beschouwd. In de jaren
    1955 tot 1957 voorzag hij niet alleen het hele interieur van de
    voor hem zo karakteristieke kleurelementen, maar bepaalde hij
    alle kleuren in het complex (vloeren, gordijnen, beddespreien
    etc.).&lt;/p&gt;
&lt;p&gt;Bart van der Leck stierf in het harnas. Na zijn
    gebruikelijke ochtendwandeling overleed de bijna 82-jarige in
    zijn atelier, gezeten aan zijn ezel. Hoewel hij een bevlogen
    man was, heeft hij zijn boodschap slechts in beperkte mate
    kunnen uitdragen. Terecht beschouwde hij zichzelf als voorloper
    van een nieuwe vorm van monumentale schilderkunst, hoewel
    daaraan onmiddellijk dient te worden toegevoegd dat hij een te
    grote solist was om zich te schikken in gemeenschappelijke
    projecten. Dat Van der Leck niet als een van de eerste
    omgevingskunstenaars, maar als kunstschilder de geschiedenis is
    ingegaan - waarbij de nadruk steeds uitgerekend op zijn
    connecties met 
    &lt;em&gt;De Stijl&lt;/em&gt;

    wordt gelegd -, maakt de tragiek van dit kunstenaarsleven des
    te schrijnender.&lt;/p&gt;
&lt;p&gt;
  &lt;a href='agedeelte'&gt;A: &lt;/a&gt;Archief-Bart van der Leck in het Rijksbureau voor
  Kunsthistorische Documentatie te 's-Gravenhage.&lt;/p&gt;
&lt;p&gt;
  &lt;a href='pgedeelte'&gt;P: &lt;/a&gt;'Geschriften van Bart van der Leck', in de onder L genoemde
    publicatie van Van Kooten, 203.&lt;/p&gt;
&lt;p&gt;
  &lt;a href='lgedeelte'&gt;L: &lt;/a&gt;'Bibliografie van Bart van der Leck', in 
  &lt;em&gt;Bart van der Leck&lt;/em&gt;

  . Onder red. van Toos van Kooten [Tentoonstellingscatalogus
  Kr&amp;ouml;ller-M&amp;uuml;ller Museum] (Otterlo 1994) 195-202. Verder:
  Carel Blotkamp en Cees Hilhorst, 'De dissidente kunstenaars: Bart
  van der Leck, Vilmos Husz&amp;aacute;r, Georges Vantongerloo', in 
  &lt;em&gt;De vervolgjaren van De Stijl, 1922-1932&lt;/em&gt;

  . Onder red. van Carel Blotkamp (Amsterdam [etc.] 1996) 311-362; 
  &lt;em&gt;Vriendschap op afstand. De briefwisseling tussen Bart van der
  Leck en H.P. Bremmer&lt;/em&gt;

  . Bezorgd door Cees Hilhorst (Bussum 1999).&lt;/p&gt;
&lt;p&gt;
  &lt;a href='igedeelte'&gt;I: &lt;/a&gt;
  &lt;em&gt;Bart van der Leck&lt;/em&gt;

  , Onder red. van Toos van Kooten [Tentoonstellingscatalogus
  Kr&amp;ouml;ller-M&amp;uuml;ller Museum] (Otterlo 1994) 129.&lt;/p&gt;
&lt;p&gt;Cees Hilhorst&lt;/p&gt; 
&lt;dtml-var bwn_footer&gt;</text>
  </biography>
</biodes>

