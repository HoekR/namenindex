<biodes version="1.0">
  <fileDesc>
    <title>Arisz, Willem Hendrik (1888-1975)</title>
    <ref target="http://resources.huygens.knaw.nl/bwn1880-2000/lemmata/bwn5/arisz"/>
    <publisher>
      <name>Biografisch Woordenboek van Nederland:1880-2000</name>
      <ref target="http://resources.huygens.knaw.nl/bwn1880-2000"/>
    </publisher>
  </fileDesc>
  <person>
    <idno type="id">arisz</idno>
    <persName><name type="geslachtsnaam">Arisz</name>, Willem Hendrik</persName>
    <sex value="1"/>
    <event type="birth" when="1888"/>
    <event type="death" when="1975"/>
    <state type="occupation">plantkundige</state>
  </person>
  <biography>
    <graphic url="http://resources.huygens.knaw.nl/bwn1880-2000/lemmata/bwn5/images/images/arisz.jpg"/>
    <text>&lt;dtml-var bwn_header&gt;
 &lt;p class='genealogie'&gt;
  &lt;strong&gt;Arisz, Willem Hendrik&lt;/strong&gt;, plantkundige (Utrecht 3-2-1888 - Groningen 20-6-1975). Zoon van Lambertus Arisz, inspecteur bij het telegraafwezen, en
  Wilhelmina Hendrika van der Kaaij. Gehuwd op 16-9-1929 met
  Augusta Maria Sabron (1894-1983). Uit dit huwelijk werden 2 zoons
  geboren.
  

  
  &lt;/p&gt;
&lt;p&gt;
  &lt;img class='bwnimg' BORDER='0' align='right' src='images/arisz.jpg' alt='afbeelding van Arisz, Willem Hendrik'&gt;Arisz doorliep het Stedelijk Gymnasium in zijn geboortestad.
    Mede onder invloed van zijn oudere broer Lambertus, die
    medicijnen studeerde, kreeg Arisz al vroeg belangstelling voor
    de natuurwetenschappen. Na het gymnasium ging hij in 1906
    biologie studeren aan de Utrechtse universiteit. De nieuwe
    experimentele richtingen in de plant- en dierkunde hadden voor
    hem de grootste aantrekkingskracht. Op 23 juni 1911 legde hij
    het doctoraalexamen af.&lt;/p&gt;
&lt;p&gt;Arisz begon zijn wetenschappelijke carri&amp;egrave;re als
    assistent op het laboratorium van de Utrechtse fysioloog H.
    Zwaardemaker, waar zijn broer eveneens werkzaam was. Korte tijd
    later verhuisde hij naar het laboratorium van Max Verworn in
    Bonn.&lt;/p&gt;
&lt;p&gt;Toen Arisz' plan om op een zo&amp;ouml;logisch onderwerp te
    promoveren niet uitvoerbaar bleek, koos hij voor de
    plantenfysiologie als zijn specialisatie en werd hij assistent
    op het Botanisch Laboratorium in Utrecht. Zijn promotor, prof.
    F.A.F.C. Went, betrok hem bij het enkele jaren daarvoor
    gestarte onderzoek naar de invloed van uitwendige prikkels als
    licht en zwaartekracht op de groeibewegingen van de plant.
    Arisz' bijdrage aan deze onderzoekslijn, die de Utrechtse
    botanie mettertijd internationale faam zou bezorgen, had
    betrekking op het effect van licht op de kromming van
    groeitoppen in planten. Arisz promoveerde op 11 juni 1914 cum
    laude op een dissertatie getiteld 
    &lt;em&gt;Onderzoekingen over fototropie&lt;/em&gt;

    .&lt;/p&gt;
&lt;p&gt;Na zijn promotie zette Arisz zijn carri&amp;egrave;re voort als
    assistent bij de afdeling Technische Botanie van de Technische
    Hoogeschool Delft. Zijn werkzaamheden aldaar waren echter maar
    van korte duur. In 1915 aanvaardde hij een betrekking als
    wetenschappelijk onderzoeker aan het in 1912 opgerichte
    Besoekisch proefstation te Djember in Oost-Java. Arisz
    bestudeerde hier erfelijkheidsverschijnselen bij de tabaksplant
    en verdiepte zich in het bijzonder in het transport van de
    rubberdeeltjes door de sapcirculatie in de rubberboom. De
    resultaten van dit laatste onderzoek waren van fundamenteel
    belang voor de botanie en lijken tevens niet zonder betekenis
    te zijn geweest voor zijn latere onderzoekingen. Arisz is tien
    jaar in Djember gebleven, vanaf 1922 als directeur van het
    proefstation. Zijn prestaties in Nederlands-Indi&amp;euml; bleven
    in het vaderland niet onopgemerkt.&lt;/p&gt;
&lt;p&gt;Eind 1925 werd Arisz aan de Groningse universiteit benoemd
    tot buitengewoon hoogleraar met als opdracht onderwijs te geven
    in de plantenfysiologie. Op 5 juni 1926 aanvaardde hij dit ambt
    met het uitspreken van een oratie 
    &lt;em&gt;Over het begrip autonomie bij de periodiciteit in de
    ontwikkeling der planten.&lt;/em&gt;

    Hierin liet hij zijn licht schijnen over de vraag of
    seizoensgebonden verschijnselen als bladafval louter bepaald
    worden door interne oorzaken. Arisz heeft zich in Groningen
    aanvankelijk vooral toegelegd op het onderwijs. Hij heeft dit
    met volle overgave gedaan en stelde zichzelf daarbij hoge
    eisen. Zijn beginjaren waren mede door zijn omvangrijke
    onderwijstaak zwaar. In 1928 geraakte Arisz in een depressie.
    Hij bleek overwerkt te zijn en moest zijn colleges voor langere
    tijd laten waarnemen door enkele van zijn medewerkers.&lt;/p&gt;
&lt;p&gt;Na het aftreden van zijn collega prof. J.C. Schoute werd
    Arisz' aanstelling in juli 1931 omgezet in een gewoon
    professoraat met dezelfde leeropdracht. Tegelijkertijd werd hij
    benoemd tot directeur van het Botanisch Laboratorium en de
    Hortus Botanicus. Arisz vervulde laatstgenoemde functie met
    uitgesproken opvattingen over onder meer de maatschappelijke
    betekenis van de tuin. In 1937 was hij een van de
    initiatiefnemers voor de oprichting van een vereniging van
    vrienden van de hortus, de Stichting 'Henricus Munting', die
    ten doel had de tuin en het publiek dichter bij elkaar te
    brengen.&lt;/p&gt;
&lt;p&gt;Pas in de tweede helft van de jaren dertig begon Arisz'
    onderzoek goed op gang te komen. Het accent lag daarin van meet
    af aan op vragen met betrekking tot de opname en het transport
    van allerlei chemische substanties door de plant. Dat gold niet
    alleen voor Arisz' eigen werk, maar ook voor dat van zijn
    promovendi. Veertien van de in totaal achttien proefschriften
    die onder zijn leiding zijn totstandgekomen, handelden over
    transport- en opnameverschijnselen.&lt;/p&gt;
&lt;p&gt;Arisz' pogingen de fysiologie van deze verschijnselen op te
    helderen brachten hem ertoe bestaande theorie&amp;euml;n te
    kritiseren. De resultaten van zijn onderzoek en dat van zijn
    promovendi verschaften hem argumenten om de veronderstelling te
    weerleggen dat opname van stoffen door de plant niets anders is
    dan een passief diffusieproces. Tevens kon hij hiermee de
    hypothese van Hugo de Vries, hoogleraar plantenfysiologie aan
    de Universiteit van Amsterdam, weerleggen dat de
    protoplasmastroming in de plantencel de oorzaak is van het
    transport. Arisz toonde aan dat er geen simpele samenhang
    bestaat tussen opname en transport. In het eerste geval gaat
    het om een actief proces dat energie vereist, maar geen directe
    invloed heeft op het transport in de plant. Zijn idee&amp;euml;n
    over transport baseerde Arisz op de door hem gepostuleerde
    symplasmatheorie, volgens welke de celprotoplasten van een
    weefsel een samenhangend geheel vormen. Op grond van
    experimenteel-fysiologische en microscopische onderzoekingen
    stelde hij daarin dat de celprotoplasten van een bepaald
    weefsel, zoals bijvoorbeeld de transportvaten, een samenhangend
    geheel vormen. De gedachte over de plant als een eenheid in
    algemenere zin was een kernstuk van zijn wetenschappelijke
    natuurvisie. Bij de overdracht van zijn rectoraat, in september
    1948, koos Arisz dit als thema voor zijn redevoering 
    &lt;em&gt;Transport in de plant als basis voor de eenheid van het
    organisme&lt;/em&gt;

    .&lt;/p&gt;
&lt;p&gt;Als onderzoeker was Arisz een laatbloeier. Zijn grootste
    productiviteit bereikte hij nadat hij de vijftig reeds was
    gepasseerd. Het overgrote deel van zijn publicaties dateert van
    na 1940. Nadat hij in juli 1958 met emeritaat was gegaan, heeft
    Arisz nog opvallend veel gepubliceerd. Daarbij ging het niet
    alleen om grote overzichtsartikelen maar ook om de resultaten
    van experimenteel werk. De internationale erkenning van zijn
    werk heeft enige tijd op zich laten wachten. In de jaren zestig
    werd zijn symplasmatheorie tot een basisonderdeel van het
    begrippenapparaat van de plantenfysiologie. Een blijk van
    buitenlandse waardering was zijn benoeming tot erelid van de
    Deutsche Botanische Gesellschaft in 1961. In eigen land waren
    zijn verdiensten reeds eerder erkend, zoals onder andere blijkt
    uit zijn verkiezing tot lid van de Koninklijke Nederlandse
    Akademie van Wetenschappen in 1940.&lt;/p&gt;
&lt;p&gt;Arisz was een buitengewoon gedreven onderzoeker, maar zeker
    niet iemand wiens actieradius beperkt bleef tot de beslotenheid
    van het laboratorium. Overtuigd van de grote waarde van de
    natuurwetenschappen heeft hij verscheidene bestuurlijke
    functies vervuld die hem in staat stelden de belangen van het
    onderzoek en van de onderzoeker te behartigen. Hij was onder
    andere van 1946 tot 1951 voorzitter van de Koninklijke
    Nederlandse Botanische Vereniging. Van 1953 tot 1960 was Arisz
    bestuurslid en van 1955 tot 1960 vice-voorzitter van de
    Nederlandse Organisatie voor Zuiver-Wetenschappelijk Onderzoek.
    Verder maakte hij deel uit van de in 1957 ingestelde Commissie
    ontwikkeling natuurwetenschappelijk onderzoek. Aan het rapport
    van deze commissie voegde Arisz een bijlage toe waarin hij
    specifieke aandacht vroeg voor de biologie. Daarin pleitte hij
    voor de ontwikkeling van interdisciplinaire vakken als
    biochemie en biofysica en spoorde hij zijn vakbroeders aan te
    komen tot landelijke samenwerking.&lt;/p&gt;
&lt;p&gt;Hoewel opgevoed in de school van Went, is Arisz toch niet
    voortgegaan langs de lijn die daar met het tropismenonderzoek
    was uitgezet. Terwijl het Utrechtse onderzoek een zeer krachtig
    stempel heeft gedrukt op de Nederlandse plantenfysiologie, is
    Arisz een andere weg gegaan. In Groningen ontwikkelde hij een
    eigen programma, waarmee hij de plantenfysiologie op vruchtbare
    wijze heeft gediversifieerd.&lt;/p&gt;
&lt;p&gt;
  &lt;a href='pgedeelte'&gt;P: &lt;/a&gt;Bibliografie in 
    &lt;em&gt;Literatuurlijst nr. 3994 (Centrum voor Landbouwpublikaties
    en Landbouwdocumentatie te Wageningen)&lt;/em&gt;

    (jan. 1977).&lt;/p&gt;
&lt;p&gt;
  &lt;a href='lgedeelte'&gt;L: &lt;/a&gt;Behalve necrologie&amp;euml;n door R.J. Helder en M.H. van
  Raalte, in 
  &lt;em&gt;Vakblad voor Biologen&lt;/em&gt;

  55 (1975) nr. 17, 263-264; I. de Haan, in 
  &lt;em&gt;Acta Botanica Neerlandica&lt;/em&gt;

  17 (1969) 3-5; M.H. van Raalte, in 
  &lt;em&gt;Jaarboek [der] Koninklijke Nederlandse Akademie van
  Wetenschappen 1975&lt;/em&gt;

  (Amsterdam 1976) 188-192; Hermann Ulrich, in 
  &lt;em&gt;Berichte der Deutschen Botanischen Gesellschaft&lt;/em&gt;

  91 (1978) 257-260: A.E. Kersten, 
  &lt;em&gt;Een organisatie van en voor onderzoekers. De Nederlandse
  Organisatie voor Zuiver-Wetenschappelijk Onderzoek (Z.W.O.),
  1947-1988&lt;/em&gt;

  (Assen 1996).&lt;/p&gt;
&lt;p&gt;
  &lt;a href='igedeelte'&gt;I: &lt;/a&gt;

  Vakblad voor Biologen 55 (1975) nr. 17, 263.&lt;/p&gt;
&lt;p&gt;R.P.W. Visser&lt;/p&gt; 
&lt;dtml-var bwn_footer&gt;</text>
  </biography>
</biodes>

