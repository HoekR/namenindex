<biodes version="1.0">
  <fileDesc>
    <title>Stulemeijer, Carel Lambertus (1880-1968)</title>
    <ref target="http://resources.huygens.knaw.nl/bwn1880-2000/lemmata/bwn1/stulemeijer"/>
    <publisher>
      <name>Biografisch Woordenboek van Nederland:1880-2000</name>
      <ref target="http://resources.huygens.knaw.nl/bwn1880-2000"/>
    </publisher>
  </fileDesc>
  <person>
    <idno type="id">stulemeijer</idno>
    <persName><name type="geslachtsnaam">Stulemeijer</name>, Carel Lambertus</persName>
    <sex value="1"/>
    <event type="birth" when="1880"/>
    <event type="death" when="1968"/>
    <state type="occupation">ondernemer</state>
  </person>
  <biography>
    <graphic url="http://resources.huygens.knaw.nl/bwn1880-2000/lemmata/bwn1/images/images/STULEMEIJER.jpg"/>
    <text>&lt;dtml-var bwn_header&gt;
 &lt;p class='genealogie'&gt;
  &lt;strong&gt;Stulemeijer, Carel Lambertus&lt;/strong&gt;, industrieel (Rotterdam 20-9-1880 - Breda 24-1-1968).

Zoon van Adrianus Hendrikus Stulemeijer, aannemer, en Catharina Agatha
van Heck. Gehuwd op 24-4-1903 met de Belgische Esther Lucie Marie
Th&amp;eacute;r&amp;egrave;se Ghislaine Evrard. Zij hadden 1 zoon en 6 dochters.

&lt;img src=&amp;quot;images/STULEMEIJER.jpg&amp;quot; align=&amp;quot;right&amp;quot; BORDER=&amp;quot;0&amp;quot; alt=&amp;quot;afbeelding van Stulemeijer, Carel Lambertus&amp;quot; class=&amp;quot;bwnimg&amp;quot;&gt;

&lt;/p&gt;
&lt;p&gt;Na het vroegtijdig overlijden van de vader (op 48-jarige leeftijd)
is het talrijke gezin Stulemeijer, vermoedelijk om economische redenen,
naar Breda verhuisd. Carel Stulemeijer, kreeg zijn opleiding aan het
pensionaat St. Louis te Oudenbosch en het college St. Rombout te
Mechelen (Belgi&amp;euml;). Hij deed vervolgens een jaar kantoorpraktijk op
in een leerfabriek te Dongen en vestigde zich op 18-jarige leeftijd in
Breda als agent en handelaar in bouwmaterialen. Te zamen met zijn
oudere broers Frans en Jacques-Marie stichtte hij in 1898 de firma F.J.
Stulemeijer, aanvankelijk agentuur in stenen en bouwmaterialen, daarna
handel in en fabricage van hetzelfde en ten slotte bouwonderneming,
&amp;eacute;&amp;eacute;n der eerste gewapendbetonfabrikanten in Nederland. In 1905
is de onderneming (175 man personeel) omgezet in de N.V. Internationale
Gewapendbeton Bouw (IGB). De eerste grote opdracht vormde de bouw van
het Palacehotel te Scheveningen in 1910. Intussen had Charles
Stulemeijer de S.A. La Soci&amp;eacute;t&amp;eacute; Belge des Betons te Brussel
opgericht (1909) die hij tot 1913 leidde. De groei van de IGB ging
gepaard met talrijke deelnemingen buitenlands, o.a. in 1920 de S.A.
Soci&amp;eacute;t&amp;eacute; Nord France te Rijssel, in 1921 de S.A. Des Ciments
de Thieu te Brussel en in 1922 de Sociedad Ib&amp;eacute;rica de
Construcciones Y Obras P&amp;uacute;blicas S.A. te Madrid en Valencia. In het
binnenland was het belangrijkste de medewerking der IGB aan de
financiering der NV Hollandsche Kunstzijde Industrie te Breda (HKI),
door Stulemeijer opgericht in 1919. Na de Eerste Wereldoorlog bleef hij
(tot 1944) gedelegeerd commissaris der IGB maar concentreerde hij zich
hoofdzakelijk op de HKI in de dagelijkse leiding van 1933 tot 1952,
daarna tot 1964 als gedelegeerd lid van de raad van bestuur.&lt;/p&gt;
&lt;p&gt;Zijn activiteit in de kunstzijde sproot voort uit de reeds
v&amp;oacute;&amp;oacute;r de Eerste Wereldoorlog door hem onderkende winstkansen.
Er ontstonden contacten met een Franse combinatie die in Roosendaal een
kunstzijdefabriek wilde stichten maar onvoldoende kapitaal bezat.
Uiteindelijk vestigde de HKI zich te Breda, echter zonder de deelneming
der Fransen die een alleenheerschappij wensten, waarin Stulemeijer niet
kon berusten. Niet lang daarna kwam het tot samenwerking met de in 1911
gestichte NV Nederlandsche Kunstzijdefabriek (ENKA) die in 1929 na
fusie met Vereinigte Glanzstoff Fabriken de Algemeene Kunstzijde Unie
vormt (AKU). Onder Stulemeijers leiding nam de HKI een eigen plaats in
het AKU-concern in. Tijdens de malaisejaren '30 redde hij het
bedrijf van de ondergang door een reorganisatie en legde de grondslag
voor de naoorlogse groei. Grote opdrachten voor spinmachines ten
behoeve van de kunstzijdefabricage verwierf naast de tot het
Stulemeijer-concern behorende Constructiewerkplaats en Machinefabriek
IGB ook de Machinefabriek 'Breda' voorheen Backer en Rueb,
waarin Stulemeijer in 1928 persoonlijk een belangrijk pakket aandelen
kreeg; door de daaropvolgende deelnemingen van HKI en AKU in de
'Breda' ontstond over en weer een belangengemeenschap. De in
1884 te Breda gestichte particuliere bank Van Mierlo en Zoon, die in
1900 de heren Stulemeijer met belangrijke kredieten had gesteund, kon
tijdens de malaise dank zij ingrijpen van Stulemeijer in 1932 zijn
zelfstandigheid als regionale bank behouden als Van Mierlo &amp;amp; Zoon
NV.&lt;/p&gt;
&lt;p&gt;Als ondernemer behoorde Stulemeijer te zamen met figuren als C.J.K.
van Aalst, E. Heldring, F.H. Fentener van Vlissingen, A.F. Philips en
H.J.E. Wenckebach tot de wegbereiders van het moderne bedrijfsleven in
Nederland, dynamische promotors v&amp;oacute;&amp;oacute;r en na de Eerste
Wereldoorlog van de Nederlandse economische expansie. Hij was daarin
een exponent van de grote katholieke ondernemers, doordrongen van
progressief katholiek sociaal denken, zich baserend op de encycliek 
&lt;em&gt;Rerum Novarum,&lt;/em&gt;

en in conservatief Breda verdacht als de 'rode' Stulemeijer.
Samen met F.M. Wibaut en jhr. H. Smissaert bracht hij in 1908 een
preadvies uit over de wettelijke regeling van de arbeidsduur voor
volwassen arbeiders waarin hij een verkorting hiervan bepleit. In 1917
richtte hij in zijn diocees de RK Werkgeversvereeniging op; hij nam
zitting in het landelijk bestuur en was lid van de Hooge Raad van
Arbeid. Lang v&amp;oacute;&amp;oacute;r de wettelijke regeling stelde hij in 1942
een Centrale Ondernemingsraad in voor de HKI.&lt;/p&gt;
&lt;p&gt;Uit zijn sociale bewogenheid vloeiden talrijke functies op sociaal
terrein voort, o.a. medeoprichter van de RK Openbare Leeszaal en het
Onze Lieve Vrouwe Lyceum te Breda, initiatiefnemer van een goed
georganiseerde t.b.c.-bestrijding en enige tijd raadslid en wethouder
van Breda. Door zijn huwelijk met een Waalse was hij sterk Frans
geori&amp;euml;nteerd. Hij had grote interesse voor literatuur,
schilderkunst en muziek, en voorts beoefende hij de golfsport.&lt;/p&gt;
&lt;p&gt;
  &lt;a href='pgedeelte'&gt;P: &lt;/a&gt;
  &lt;em&gt;Praeadvies over wettelijke regeling van den arbeidsduur voor
volwassen arbeiders.&lt;/em&gt;

(Amsterdam, [1908]); 
&lt;em&gt;Praeadvies over industrialisatie (werkherstel-werkverruiming)&lt;/em&gt;

['s-Gravenhage, 1935].&lt;/p&gt;
&lt;p&gt;
  &lt;a href='lgedeelte'&gt;L: &lt;/a&gt;A.J.M. van Dal, 
&lt;em&gt;Bouwen en spinnen 1898-1948. De geschiedenis van een
ondernemersgeneratie&lt;/em&gt;

(Breda, 1948); Max Dendermonde, 
&lt;em&gt;Nieuwe tijden nieuwe schakels. De eerste vijftig jaren van de A.K.U,
(SA.,&lt;/em&gt;

1961); A. Heerding, 
&lt;em&gt;Cement in Nederland&lt;/em&gt;

(Amsterdam, 1971).&lt;/p&gt;

&lt;p&gt;
&lt;a href=&amp;quot;igedeelte&amp;quot;&gt;I: &lt;/a&gt;&lt;i&gt;Persoonlijkheden in het Koninkrijk der Nederlanden in woord en beeld&lt;/i&gt;. Onder hoofdred. van H.P. van den Aardweg (Amsterdam 1938) 1431.
&lt;/p&gt;

&lt;p&gt;Joh. de Vries&lt;/p&gt; 
&lt;dtml-var bwn_footer&gt;</text>
  </biography>
</biodes>

