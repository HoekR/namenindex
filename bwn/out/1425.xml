<biodes version="1.0">
  <fileDesc>
    <title>Polak, Leonard (1880-1941)</title>
    <ref target="http://resources.huygens.knaw.nl/bwn1880-2000/lemmata/bwn2/polak"/>
    <publisher>
      <name>Biografisch Woordenboek van Nederland:1880-2000</name>
      <ref target="http://resources.huygens.knaw.nl/bwn1880-2000"/>
    </publisher>
  </fileDesc>
  <person>
    <idno type="id">polak_2</idno>
    <persName><name type="geslachtsnaam">Polak</name>, Leonard</persName>
    <sex value="1"/>
    <event type="birth" when="1880"/>
    <event type="death" when="1941"/>
    <state type="occupation">rechtsfilosoof</state>
  </person>
  <biography>
    <graphic url="http://resources.huygens.knaw.nl/bwn1880-2000/lemmata/bwn2/images/images/POLAKL.jpg"/>
    <text>&lt;dtml-var bwn_header&gt;
 &lt;p class='genealogie'&gt;
  &lt;strong&gt;Polak, Leonard&lt;/strong&gt;, filosoof en strafrechtstheoreticus (Steenwijk 6-1-1880 - Sachsenhausen (Duitsland) 9-12-1941).

Zoon van Abraham Polak, koopman, en Henriette Cohen. Gehuwd op
16-7-1917 met Henriette Antoinette Schwarz. Uit dit huwelijk werden 3
dochters geboren.

&lt;img src=&amp;quot;images/POLAKL.jpg&amp;quot; align=&amp;quot;right&amp;quot; BORDER=&amp;quot;0&amp;quot; alt=&amp;quot;afbeelding van Polak, Leonard&amp;quot; class=&amp;quot;bwnimg&amp;quot;&gt;

&lt;/p&gt;
&lt;p&gt;Polak deed eindexamen gymnasium te Zwolle in 1898 en werd in dat
jaar als student in de rechtswetenschap ingeschreven aan de
Universiteit van Amsterdam. In 1903 legde hij cum laude het doctoraal
examen af. Hierop volgde een ongewone loopbaan. Het lag voor de hand
dat Polak op een proefschrift zou promoveren, en ook over het onderwerp
schijnt van de aanvang af geen twijfel te hebben bestaan; Polak was
sterk onder de indruk geweest van de toenmalige hoogleraar voor
strafrecht, G.A. van Hamel, de diep overtuigde en welsprekende voorman
van wat toen de 'moderne richting' in het strafrecht heette en
dus felle bestrijder van de vergeldingsgedachte. Het lag geheel in de
lijn van het strijdbaar idealisme en de kritische aanleg van Polak dat
hij als onderwerp de vergelding koos, in de verwachting een hecht
gefundeerde weerlegging van deze leer te kunnen leveren. Bijzonder,
zelfs voor een man van zijn begaafdheid, was de brede opvatting van
deze studie. Hij voelde zich genoopt allereerst een hechte wijsgerige
grondslag voor haar te leggen. Met de wijsbegeerte, in die tijd in
Amsterdam gedoceerd door C. Bellaar Spruyt, had hij tevoren slechts
terloopse aanraking gehad. Thans bracht zijn studie hem tot een
standpunt nauw verwant aan dat van G. Heymans, het zogenaamde
'psychisch monisme' (misschien juister 'mono-psychisme'
te noemen). Met Heymans maakte hij pas in 1909 kennis; hij kan dus niet
als diens leerling in eigenlijke zin gelden; niettemin is hij diens
opvattingen met zeldzame getrouwheid blijven belijden.&lt;/p&gt;
&lt;p&gt;De wijsbegeerte boeide Polak zodanig dat hij in 1913 in de
openbaarheid trad met een geschrift dat aanvankelijk als inleiding van
zijn proefschrift bestemd was, maar dat allengs de gedaante had
aangenomen van een zelfstandig en uitvoerig wijsgerig betoog: 
&lt;em&gt;Kennisleer contra materie-realisme.&lt;/em&gt;

De uitzonderlijke vrijgevigheid en het vaste vertrouwen van zijn
geenszins bijzonder bemiddelde ouders maakte hem mogelijk zich ook
verder zonder tijdslimiet en zonder naar eigen inkomsten te zoeken
geheel aan de wetenschap te wijden. Het genoemde boek oogstte de
waardering van Heymans en van de hoogbejaarde oud-hoogleraar te Utrecht
jhr. B.H.C.K. van der Wijck, maar werd voor het overige met weinig
sympathie ontvangen, zowel wegens de weinig overzichtelijke manier van
schrijven als wegens de scherpe wijze van polemiseren. Dit laatste is
zijn leven lang een trek van Polak gebleven. Hij was van nature zeker
geen agressief, integendeel een zeer humaan voelend man, maar zijn
hartstochtelijke liefde voor wat hem als de waarheid voorkwam maakte
dat hij miskenning daarvan nauwelijks anders dan uit oppervlakkigheid
of vooringenomenheid wist te verklaren.&lt;/p&gt;
&lt;p&gt;Het in genoemd boek verdedigde wijsgerige standpunt van Heymans, het
'psychisch monisme', kan men omschrijven als de leer dat onze
kennis weliswaar wetmatig samenhangt met een 'werkelijkheid',
maar ons over de aard daarvan niets leert en allerminst als een
afbeelding daarvan kan gelden. Wel is in verband daarmee de meest
waarschijnlijke hypothese dat die 'werkelijkheid' gelijk van
aard is als de menselijke geest, of althans van geestelijke aard. Een
duidelijk verschil met Heymans is er slechts in richting van
belangstelling; hij had een sterke neiging tot metafysische hypothesen,
die in zijn latere jaren zelfs tot belangstelling voor occulte
verschijnselen leidde. Polak was op dit punt veel terughoudender, en zo
is het begrijpelijk dat de kennistheoretische en meer nog de ethische
aspecten van Heymans' leer bij hem de grootste nadruk hebben. Deze
waren voor hem het onbestrijdbaar vaststaande, waarvoor hij steeds weer
met grote strijdbaarheid opkwam. Met nadruk heeft hij steeds weer
gesteld dat ethische normen geheel onafhankelijk zijn van welke
godsdienstige voorstellingen ook, zelfs door deze laatste eerder worden
vervalst. Zij vormen een voor ons onafwijsbare beoordelingsmaatstaf van
het karakter, dat met een strikt determinisme volkomen verenigbaar is.
Het genoemde boek leverde de grondslag voor Polaks toelating als
privaatdocent voor kennistheorie aan de Universiteit van Amsterdam in
1913. In 1914, ter opening van zijn tweede collegejaar, gaf hij in een
uitvoerige, later nog uitgewerkte rede 
&lt;em&gt;Oorlogsfilosofie&lt;/em&gt;

(1915) een bestrijding van 
&lt;em&gt;Die Philosophie des Krieges&lt;/em&gt;

(1907) van S.R. Steinmetz.&lt;/p&gt;
&lt;p&gt;Heymans, die Polaks werk bleef waarderen, wist te bewerken dat de
Groningse universiteit in 1922 aan de auteur het doctoraat honoris
causa in de wijsbegeerte verleende, waarmee deze reeds als Heymans'
aangewezen opvolger kon gelden. Dit is hij dan ook in 1928 geworden,
overigens uitsluitend voor wijsbegeerte: de psychologie werd van
Heymans' totale leeropdracht afgesplitst, wat bij de ontwikkeling
van dit vak niet meer dan normaal mocht heten. De benoeming is
overigens niet tot stand gekomen dan na heftige weerstand van vele
kanten, op grond van Polaks afwijzing van de godsdienst, die wel niet
stelliger, maar wel veel strijdbaarder was dan bij Heymans. (Hij trad
herhaaldelijk op als spreker voor de Vrijdenkers Radio
Omroepvereeniging.) Inmiddels was Polak reeds van 1925 tot 1928, toen
de leerstoel van W. van der Vlugt na diens aftreden was opgeheven,
bijzonder hoogleraar voor rechtsfilosofie te Leiden geweest.&lt;/p&gt;
&lt;p&gt;Polaks kijk op het onderwerp van zijn proefschrift had in de loop
van de tijd een diametrale verandering ondergaan: meer en meer was hij
voor de vergeldingsgedachte gewonnen, en omstreeks 1916 waren zijn
denkbeelden tot vastheid gekomen in de vorm die hij de
'objectiveringstheorie' heeft genoemd. Hij beschouwde
sedertdien de vergelding als een onafwijsbare eis van gerechtigheid,
die wel met andere strafdoeleinden verenigbaar was, maar daarvoor onder
geen omstandigheden kon wijken. Zijn uitgangspunt was daarbij het
hoofdbeginsel van de ethiek van Heymans: de objectiviteit en de
gerichtheid van het zedelijke verwijt tegen het karakter. De
ego&amp;iuml;stische neigingen in het karakter mogen niet slagen, niet
alleen niet in praktisch opzicht (schadevergoeding, restitutie), maar
ook niet in zoverre dat hij die onzedelijk handelt niet de voldoening
mag genieten van een handelen dat van het standpunt van de rechtsorde
en dus van dat van een behoorlijk gezind mens juist betreurenswaardig
is. Aan de mate van deze betreurenswaardigheid moet het strafleed
evenredig zijn. Als strafleed komt echter in geen geval de doodstraf in
aanmerking; de dood op zich zelf is geen leed, de doodsangst kan dit
zijn, maar staat niet in verband met het vergrijp. Merkwaardigerwijze
is juist de strafrechtstheorie het enige gebied waar Polak vrij sterk
van Heymans verschilt. De uitwerking van deze gedachten heeft Polak nog
zoveel werk gekost dat hij het raadzaam achtte om in 1921 te promoveren
op 
&lt;em&gt;De zin der vergelding.&lt;/em&gt;

Deel I. Bij zijn overlijden lag deel II echter zover gereed dat het als
zodanig kon worden uitgegeven zonder dat dit ernstig stoort. Naast
Polaks eigen zienswijze omvat het boek een uitermate diepgaande
kritische analyse van alle toentertijd nog in aanmerking komende
straftheorie&amp;euml;n.&lt;/p&gt;
&lt;p&gt;Na zijn optreden als hoogleraar te Groningen heeft zich bij Polak
een zekere geremdheid geopenbaard. Zijn intreerede heeft hij niet
uitgegeven, en zijn latere geschriften zijn, behoudens een aantal vrij
korte tijdschriftartikelen, bijna alle het uitvloeisel van tot hem
gekomen verzoeken. Belangrijke veranderingen in zijn denkbeelden
openbaren zij niet. Uit een verzoek is ook voortgekomen het enige boek
dat hij in de jaren van zijn professoraat heeft gepubliceerd: 
&lt;em&gt;Sexuele ethiek&lt;/em&gt;

(1936). Het is geschreven ten behoeve van een reeks, uitgegeven door de
Nederlandse afdeling van de Wereldbond voor sexuele hervorming. Het
populair bedoelde, maar allerminst oppervlakkige boekje is bijzonder
interessant omdat Polak zich hier op een deelgebied van de ethiek
beweegt dat van zijn centrale ethische beginsel, de objectiviteit, wel
bijzonder ver moest liggen. Het beginsel verloochent hij niet; uitingen
van sexualiteit zijn voor hem goed of slecht naar gelang van de
gezindheid waaruit zij voortkomen. De gunstigste kansen voor
verwezenlijking van de zedelijke norm levert overigens wel het
levenslange huwelijk, ge&amp;iuml;nspireerd zowel door wederkerige liefde
als door de bedoeling een gezin te stichten. Evenals Heymans verwacht
hij een voortgaande verbetering van de mensheid door het doen gelden
van eugenetische overwegingen bij de partnerkeuze. Hij hoopt dat de
eigenschappen die erotische gevoelens opwekken, hoewel onbewust,
diegene zullen zijn die een uit eugenetisch oogpunt wenselijke keuze
bevorderen.&lt;/p&gt;
&lt;p&gt;In november 1940 werd Polak als jood door de bezetter op
nonactiviteit gesteld. Toen hij onmiddellijk daarop bemerkte dat
proefschriften hem ook niet meer werden toegezonden beklaagde hij zich
in een brief, waarin hij de bezetter aanduidde als 'de vijand'.
Deze brief kwam door toedoen van de toenmalige rector in handen van
organen van de bezetter, wat leidde tot Polaks arrestatie en
uiteindelijk tot zijn overbrenging naar het kamp Sachsenhausen. Volgens
getuigenis van lotgenoten heeft hij daar zijn lot met grote geestkracht
en zonder ooit te buigen gedragen. Zelfs daar gaf hij nog colleges.
Zijn gezondheid was echter niet tegen het regime bestand. Eind december 
1941 overleed hij aan fysieke uitputting tijdens het sjouwen van stenen.&lt;/p&gt;
&lt;p&gt;
  &lt;a href='pgedeelte'&gt;P: &lt;/a&gt;Bibliografie in zijn 
&lt;em&gt;Verzamelde werken&lt;/em&gt;

IV, 294-298.&lt;/p&gt;
&lt;p&gt;
  &lt;a href='lgedeelte'&gt;L: &lt;/a&gt;P. Spigt, 
&lt;em&gt;Prof.mr.dr. Leo Polak, een erflater van onze beschaving&lt;/em&gt;

(Amsterdam, 1946); H.J. Pos, 'Dr Leonard Polak' in 
&lt;em&gt;De Nieuwe Stem&lt;/em&gt;

l (1946) 180-184; L.G. van der Wal, 
&lt;em&gt;Herdenking van Leo Polak.&lt;/em&gt;

Rede... Groningen. (Groningen, 1946); idem, in L. Polak, 
&lt;em&gt;Verzamelde werken&lt;/em&gt;

(Amsterdam, 1947) III, vii-xvii; I. Kisch, 'Kritische
beschouwingen', in 
&lt;em&gt;Algemeen Nederlands Tijdschrift voor wijsbegeerte en psychologie&lt;/em&gt;

44 (1951 -1952) 193-207; F. Sassen, in 
&lt;em&gt;Wijsgerig leven in Nederland in de twintigste eeuw&lt;/em&gt;

3e dr. (Amsterdam, 1960) 67, 76, 77-80; L. van der Wal, 'Leo Polak,
voor alles een ethicus', in 
&lt;em&gt;Rekenschap&lt;/em&gt;

13 (1966) 195-201; [P. Spigt], 
&lt;em&gt;Leo Polak 1880-1941&lt;/em&gt;

(Amsterdam, 1967); J. Remmelink, 'De wetenschappelijke betekenis
van Leo Polak voor het strafrecht', in 
&lt;em&gt;Tijdschrift voor straf-recht&lt;/em&gt;

77 (l 968) 115-131; 
&lt;em&gt;Over Leo Polak 1880-1941.&lt;/em&gt;

Vier opstellen van L. van der Wal, B.V.A. R&amp;ouml;ling, J. Remmelink en
B. Delfgaauw (Amsterdam, 1969); Dorothy Rabinowitz, 
&lt;em&gt;New lives. Survivors of the Holocaust living in America&lt;/em&gt;

(New York, ca. 1978); J. Remmelink, 'Leo Polak honderd jaar geleden
geboren', in 
&lt;em&gt;Nederlands Juristenblad 55&lt;/em&gt;

(1980) 13-14.&lt;/p&gt;


&lt;p&gt;
&lt;a href=&amp;quot;igedeelte&amp;quot;&gt;I: &lt;/a&gt;[P. Spigt], 
&lt;em&gt;Leo Polak 1880-1941&lt;/em&gt;

(Amsterdam, 1967) Afbeeldingen achterin [Leo Polak tijdens een toespraak op het Internationale Filosofencongres in Praag, 1934].&lt;/p&gt;





&lt;p&gt;G.E.Langemeijer&lt;/p&gt; 
&lt;dtml-var bwn_footer&gt;</text>
  </biography>
</biodes>

