<biodes version="1.0">
  <fileDesc>
    <title>Meester, Theodoor Herman de (1851-1919)</title>
    <ref target="http://resources.huygens.knaw.nl/bwn1880-2000/lemmata/bwn3/meester"/>
    <publisher>
      <name>Biografisch Woordenboek van Nederland:1880-2000</name>
      <ref target="http://resources.huygens.knaw.nl/bwn1880-2000"/>
    </publisher>
  </fileDesc>
  <person>
    <idno type="id">meester</idno>
    <persName><name type="geslachtsnaam">Meester</name>, Theodoor Herman de</persName>
    <sex value="1"/>
    <event type="birth" when="1851"/>
    <event type="death" when="1919"/>
    <state type="occupation">regeringsleider</state>
    <state type="occupation">minister</state>
    <state type="occupation">minister-president</state>
  </person>
  <biography>
    <text>&lt;dtml-var bwn_header&gt;
 &lt;p class='genealogie'&gt;
  &lt;strong&gt;Meester, Theodoor Herman de&lt;/strong&gt;, minister van Financi&amp;euml;n (Harderwijk 16-12-1851 - 's-Gravenhage 27-12-1919).

  Zoon van Gerrit Abraham de Meester, burgemeester en lid van de
  Tweede Kamer, en Theodora Hermina van Meurs. Gehuwd op 6-7-1881
  met Josina Agnes Reiniera Woltera Parker. Uit dit huwelijk werden
  2 zoons en 1 dochter geboren.
  

  
  &lt;/p&gt;
&lt;p&gt;Als een van de drie zonen in een Harderwijks
    burgemeestersgezin (een jongere broer was de in zijn tijd
    bekende letterkundige Johan de Meester) lag het voor de hand
    dat Theodoor Herman het gymnasium in zijn geboorteplaats zou
    bezoeken. Hij studeerde vervolgens te Utrecht, waar hij op 28
    mei 1875 op stellingen bij J.A. Fruin cum laude promoveerde tot
    doctor in de beide rechten. Nog dat zelfde jaar aanvaardde hij
    de betrekking tot adjunct-commies op de provinciale griffie te
    Zwolle. Hier werd zijn, hem levenslang bijgebleven,
    belangstelling voor financieel-economische vraagstukken gewekt;
    tevens gaf hij sinds 1879 les in de beginselen van
    staathuishoudkunde en staatsinstellingen aan de Zwolse
    Burgeravondschool. In 1885, toen uitzicht op verdere promotie
    voor de inmiddels commies-chef geworden De Meester was
    afgesneden door de benoeming van een van zijn collega's tot
    griffier van Provinciale Staten, volgde hij de bekende jurist
    J. Oppenheim op als secretaris van de gemeente Groningen. In
    1892 werd De Meester benoemd tot administrateur en chef van de
    Generale Thesaurie aan het ministerie van Financi&amp;euml;n. Als
    zodanig was hij betrokken bij de voorbereiding en uitvoering
    van tal van maatregelen op het gebied van spoorwegen,
    concessies, pensioenwetgeving enz. die voor de staat
    belangrijke financi&amp;euml;le gevolgen hadden.&lt;/p&gt;
&lt;p&gt;In 1898 kwam het ambt van vice-president van de Raad van
    Nederlandsch-Indi&amp;euml; vacant. Tegen de gewoonte in - het
    dagelijks voorzitterschap van dit hoge Indische
    regeringscollege placht te worden voorbehouden aan zeer
    verdienstelijke Indische ambtenaren - drong gouverneur-generaal
    jhr. C.H.A. van der Wijck aan op de uitzending van een
    financieel expert uit Nederland. Op voorspraak van de minister
    van Financi&amp;euml;n, tevens voorzitter van de ministerraad, N.G.
    Pierson, viel de keuze op de met Indi&amp;euml; geheel onbekende De
    Meester, hetgeen in de Indische ambtenaarswereld voor de nodige
    opschudding zorgde. In zijn nieuwe werkkring toonde De Meester
    zich een voorstander van het verlenen van grotere
    financi&amp;euml;le zelfstandigheid aan Indi&amp;euml;. Een duidelijk
    stempel heeft hij overigens niet op de Indische politiek
    gedrukt, daarvoor was hij met al zijn deskundigheid
    vermoedelijk toch te zeer een vreemde eend in de bijt.
    Bovendien kreeg hij met zijn gezondheid te kampen. In 1904
    keerde hij met verlof naar Nederland terug. In 1905 werd hij
    tot vice-president herbenoemd en stond hij op het punt naar
    Indi&amp;euml; terug te keren, toen hem een uitnodiging van H.
    Goeman Borgesius, de leider van de Unieliberalen, bereikte om
    deel te nemen aan de formatiebesprekingen voor een nieuw
    kabinet dat de plaats zou moeten innemen van het bij de Tweede
    Kamerverkiezingen met klein verschil verslagen
    ministerie-Kuyper.&lt;/p&gt;
&lt;p&gt;Hoewel De Meester al vroeg met de liberale beginselen had
    gesympathiseerd, had hij zich nooit met de actieve politiek
    ingelaten. Dit heeft hem er echter niet van weerhouden om, toen
    hij, wederom op Piersons initiatief, daarvoor door Goeman
    Borgesius was gevraagd en nadat verschillende andere kandidaten
    hadden geweigerd, de portefeuille van Financi&amp;euml;n en het
    (tijdelijk) voorzitterschap van de ministerraad op zich te
    nemen in het naar hem en minister van Justitie E.E. van Raalte
    genoemde vrijzinnige kabinet, dat op 17-8-1905 optrad. Die daad
    getuigde van politieke moed, aangezien het nieuwe ministerie
    niet op de meerderheid in de Tweede Kamer kon rekenen. Slechts
    35 kamerleden waren gekozen op het gemeenschappelijk programma
    van de Liberale Unie en de vrijzinnig-democraten. De steun van
    de buiten deze coalitie gebleven rechtse Vrij-Liberalen en van
    de sociaal-democraten was echter onmisbaar om de 48
    confessionele kamerleden die de oppositie vormden, het hoofd te
    kunnen bieden. Het was onder deze omstandigheden begrijpelijk
    dat Goeman Borgesius er de voorkeur aan gaf zelf buiten de
    regering te blijven, te meer waar zijn kamerzetel (voor het
    district Enkhuizen) slechts met een meerderheid van 103 stemmen
    op de antirevolutionairen was veroverd.&lt;/p&gt;
&lt;p&gt;Noch de ministers noch zijn premier blonken onder deze
    omstandigheden uit door grote regeerkracht. De belangrijkste
    kwesties waarvoor het ministerie-De Meester zich zag gesteld,
    waren het kiesrecht- en het militaire vraagstuk. Nog in het
    najaar van 1905 werd een staatscommissie-De Beaufort ingesteld,
    die de invoering van een blanco-kiesrechtartikel in de Grondwet
    moest voorbereiden, opdat een eventuele realisering van het
    algemeen kiesrecht zo nodig bij gewone wet zou kunnen
    plaatsvinden. Een voorstel voor een dergelijk blanco-artikel
    werd inderdaad in oktober 1907 bij de Tweede Kamer ingediend,
    maar is door de val van het 'kabinet van kraakporcelein' niet
    meer in behandeling genomen.&lt;/p&gt;
&lt;p&gt;Ingrijpende bezuinigingen op de militaire uitgaven zouden
    uiteindelijk voor De Meester en zijn ministerie een
    onoverkomelijk struikelblok blijken te zijn. De minister van
    Oorlog, H.P. Staal, kondigde voor het jaar 1907 de afschaffing
    van het zg. blijvend gedeelte van het militieleger bij
    artillerie en cavalerie aan. Dit was een door loting aangewezen
    deel van een lichting dat na de eerste oefening onder de
    wapenen moest blijven tot dekking van een mogelijke mobilisatie
    of het tegengaan van wanordelijkheden. Staals denkbeelden
    kwamen erop neer dat deze laatste taken in handen zouden worden
    gelegd van de landweer; verschillende kazernes zouden dan in de
    winter gesloten kunnen worden.&lt;/p&gt;
&lt;p&gt;Tegen deze plannen rees in en buiten het parlement heftig
    verzet; zelfs het staatshoofd, koningin Wilhelmina, liet zich
    niet onbetuigd. In de 'nacht van Staal' op 21-12-1906 kon de
    minister van Oorlog zich in de Tweede Kamer dan ook alleen
    staande houden op belofte dat hij nadere inlichtingen over zijn
    plannen zou verschaffen. Voordat het echter zover kwam, werd
    zijn begroting op 9-2-1907 door de Eerste Kamer afgestemd.
    Weliswaar werd het kabinet gereconstrueerd, zij het met een
    andere minister van Oorlog, maar de verwerping andermaal van de
    begroting van Oorlog, dit keer in de Tweede Kamer, precies een
    jaar na de 'nacht van Staal', maakte het kabinet opnieuw
    demissionair. Voor Goeman Borgesius was door de verdeeldheid
    onder de liberalen de animo om voor de derde maal een minister
    van Oorlog te zoeken verdwenen. Op 12-2-1908 kregen De Meester
    en zijn ambtgenoten ontslag en nam het uit de rechterzijde
    gevormde ministerie-Heemskerk hun plaatsen in. In feite kon het
    afgetreden kabinet slechts op &amp;eacute;&amp;eacute;n belangrijke
    prestatie bogen: de totstandkoming van een door minister van
    Justitie Van Raalte verdedigde wet op de arbeidsovereenkomst
    (1907). Van de plannen van De Meester voor een ingrijpende
    belastinghervorming werd alleen het voorstel tot afschaffing
    van het tiendrecht in 1907 verwezenlijkt. Voor het overige had
    hij zich achter de regeringstafel doen kennen als een wel
    overtuigd maar niet altijd even overtuigende verdediger van het
    kabinetsbeleid.&lt;/p&gt;
&lt;p&gt;Na zijn aftreden bleef De Meester de landspolitiek trouw. In
    1909 werd hij voor het district Den Helder in de Tweede Kamer
    gekozen, waar hem in 1913 de leiding toeviel van de
    Unieliberale kamerclub. Ook was hij lid van de Haagse
    gemeenteraad (2-12-1908 - 7-12-1909; 27-6-1910 - 30-3-1914),
    terwijl hij nog verschillende andere functies bekleedde. Zo was
    hij politiek redacteur van 
    &lt;em&gt;Het Vaderland&lt;/em&gt;

    (1912- 1914) en voorzitter van de pensioenraden voor
    burgerlijke en militaire ambtenaren. Ook leidde hij een in 1915
    ingestelde staatscommissie die vier jaar later rapporteerde
    over de voorbereiding van een algemene herziening van de
    niet-militaire pensioenwetgeving. In toenemende mate begon
    echter zijn gezondheid hem parten te spelen, zodat hij in 1917
    de uitnodiging aannam toe te treden tot dat toenmalige rustoord
    van verdienstelijke staatslieden, de Raad van State. Van die
    rust heeft hij echter maar twee jaar mogen genieten.&lt;/p&gt;
&lt;p&gt;De parlementaire journalist C.K. Elout zou De Meester ten
    tijde van zijn premierschap eens omschrijven als het ouderwetse
    type van de goede vriendelijke schoolmeester, die door
    betrouwbaarheid en rechtschapenheid ook politieke tegenstanders
    respect afdwong (&lt;em&gt;De Heeren in Den Haag,&lt;/em&gt;

    13). Toch zal de periode van zijn ministerschap niet het
    gelukkigste tijdvak in zijn leven zijn geweest. Daarvoor was
    zijn politieke ervaring te gering, de verdeeldheid onder de
    linkerzijde te groot, de oppositie van rechts te bitter.&lt;/p&gt;
&lt;p&gt;
  &lt;a href='agedeelte'&gt;A: &lt;/a&gt;Een collectie-De Meester is aanwezig in het Algemeen
  Rijksarchief te 's-Gravenhage.&lt;/p&gt;
&lt;p&gt;
  &lt;a href='pgedeelte'&gt;P: &lt;/a&gt;'De provinciale inkomsten-belasting', in 
    &lt;em&gt;Vragen des tijds&lt;/em&gt;

    (1888) II, 271-301; 'Benige opmerkingen over het wetsontwerp
    betreffende de plaatselijke belastingen', 
    &lt;em&gt;ibidem&lt;/em&gt;

    (1891) I, 181-206; hij voert het woord bij behandeling van het
    onderwerp 'Koloniale leeningen', in 
    &lt;em&gt;Verslagen der Algemeene Vergaderingen van het Indisch
    Genootschap,&lt;/em&gt;

    11-4-1905 (zie voor zijn bijdrage aan de bespreking over
    Indische Comptabiliteitswet en Indische Regeeringsreglement, 
    &lt;em&gt;ibidem,&lt;/em&gt;

    18-2-1908); 'Van Gijn's wetsontwerp tot regeling van de
    inrichting der staatsbegrooting en staatsrekening', in 
    &lt;em&gt;De Economist&lt;/em&gt;

    (1917) 159-175.&lt;/p&gt;
&lt;p&gt;
  &lt;a href='lgedeelte'&gt;L: &lt;/a&gt;
  &lt;em&gt;De Indische Gids&lt;/em&gt;

  20 (1898) II, 835-838; [M. van Geuns], 
  &lt;em&gt;Weekblad voor Indi&amp;euml;&lt;/em&gt;

  1 (1904) 1 (1 mei) 3-7; 
  &lt;em&gt;De Indische Gids&lt;/em&gt;

  27 (1905) II, 1703-1704; C.K. Elout, 
  &lt;em&gt;De Heeren in Den Haag I&lt;/em&gt;

  (Amsterdam, 1907); [F. Netscher], 'Karakterschets van Mr. Th.H.
  de Meester', in 
  &lt;em&gt;De Hollandsche Revue&lt;/em&gt;

  14 (1909) 920-931; 
  &lt;em&gt;Het Vaderland,&lt;/em&gt;

  28-12-1919 ocht. en 30-12-1919 av.; P. Rink, in 
  &lt;em&gt;De Amsterdammer,&lt;/em&gt;

  3-1-1920; W.H. Vermeulen, 
  &lt;em&gt;Parlementaire geschiedenis van Nederland 1901-1914&lt;/em&gt;

  ('s-Gravenhage, 1950); E. van Raalte, 
  &lt;em&gt;Staatshoofd en ministers&lt;/em&gt;

  (Zwolle, 1971); P.J. Oud, 
  &lt;em&gt;Honderd jaren. Een eeuw van staatkundige vormgeving in
  Nederland 1840-1940&lt;/em&gt;

  8e herz. dr. (Assen, 1982).&lt;/p&gt;
&lt;p&gt;C. Fasseur&lt;/p&gt; 
&lt;dtml-var bwn_footer&gt;</text>
  </biography>
</biodes>

