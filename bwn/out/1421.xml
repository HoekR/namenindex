<biodes version="1.0">
  <fileDesc>
    <title>Polak, Anna Sophie (1874-1943)</title>
    <ref target="http://resources.huygens.knaw.nl/bwn1880-2000/lemmata/bwn5/polak"/>
    <publisher>
      <name>Biografisch Woordenboek van Nederland:1880-2000</name>
      <ref target="http://resources.huygens.knaw.nl/bwn1880-2000"/>
    </publisher>
  </fileDesc>
  <person>
    <idno type="id">polak_5</idno>
    <persName><name type="geslachtsnaam">Polak</name>, Anna Sophie</persName>
    <sex value="2"/>
    <event type="birth" when="1874"/>
    <event type="death" when="1943"/>
    <state type="occupation">sociaal hervormster</state>
  </person>
  <biography>
    <graphic url="http://resources.huygens.knaw.nl/bwn1880-2000/lemmata/bwn5/images/images/POLAKAS.jpg"/>
    <text>&lt;dtml-var bwn_header&gt;
 &lt;p class='genealogie'&gt;
  &lt;strong&gt;Polak, Anna Sophie&lt;/strong&gt;, sociaal hervormster (Rotterdam 27-4-1874 - Auschwitz-Birkenau (Polen) 26-2-1943). 
Dochter van Herman Joseph Polak, leraar, later hoogleraar
  Griekse taal- en letterkunde, en Louisa Helena Stibbe.
  
&lt;img src=&amp;quot;images/POLAKAS.jpg&amp;quot; align=&amp;quot;right&amp;quot; BORDER=&amp;quot;0&amp;quot; alt=&amp;quot;afbeelding van Polak, Anna Sophie&amp;quot; class=&amp;quot;bwnimg&amp;quot;&gt;
  
  &lt;/p&gt;
&lt;p&gt;Anna Polak groeide op als enig kind in een intellectueel
    liberaal-joods gezin in Rotterdam. Toen zij zestien jaar was,
    behaalde ze het diploma van de vijfjarige HBS voor meisjes.
    Van haar vader, conrector van het Erasmiaansch Gymnasium,
    kreeg ze daarna onderwijs in Latijn en Grieks. In 1893 legde
    zij als extranea het eindexamen gymnasium-A af. Toch volgde
    er geen academische studie. Het enige vak dat haar aantrok,
    was klassieke talen, maar dat bood een jonge vrouw geen ander
    beroepsvooruitzicht dan dat van lerares, en daarvoor voelde
    zij niets.&lt;/p&gt;
&lt;p&gt;Het gezin was inmiddels naar Groningen verhuisd, waar
    vader Polak in 1894 hoogleraar in de Griekse taal- en
    letterkunde was geworden. Voor Anna Polak volgde een periode
    van zelfstudie en sociale en politieke activiteiten. Zo werd
    ze be&amp;euml;digd vertaalster in het Italiaans en deed ze
    Toynbeewerk onder fabrieksmeisjes, een vorm van
    maatschappelijk werk gericht op volksopvoeding en op
    verbetering van de verhouding tussen de sociale klassen.
    Mogelijk kwam zij hierdoor in contact met Cato
    Pekelharing-Doyer, een van de initiatiefneemsters voor de
    Nationale Tentoonstelling van Vrouwenarbeid, die ze vanaf
    1896 terzijde stond. Anna Polak noemde de tentoonstelling,
    die van juli tot september 1898 in Den Haag plaatsvond, haar
    'leerschool op het gebied der vrouwenbeweging'.&lt;/p&gt;
&lt;p&gt;De Nationale Tentoonstelling van Vrouwenarbeid inspireerde
    Anna Polak tot het schrijven van haar eerste boek, 
    &lt;em&gt;Vrouwenwerk in Nederland. Beschouwingen over eenige zijden
    der vrouwenbeweging&lt;/em&gt;

    (1902). Een van de hoofdstukken was gewijd aan de
    opzienbarende rede die Catharine van Tussenbroek, de tweede
    vrouwelijke arts in Nederland, op de Nationale
    Tentoonstelling had gehouden. Terwijl medici meenden dat
    jonge vrouwen uit de middenklasse te zwak waren voor serieuze
    arbeid, stelde Van Tussenbroek juist dat 'het tekort aan
    levensenergie' waaraan veel jonge vrouwen leden, te wijten
    was aan het ontbreken van serieuze inspanning en een doel in
    hun leven. Deze meisjes zaten in de regel na de middelbare
    school thuis te wachten op een (goed) huwelijk.&lt;/p&gt;
&lt;p&gt;Het idee dat arbeid niet per se negatief moest worden
    opgevat, maar daarentegen 'een der rijkste bronnen van
    levensvreugde voor iedere volwassen valide persoon, zoo man
    als vrouw' kon betekenen (Anna Polak, 
    &lt;em&gt;Leidraad voor de Amsterdamsche meisjes&lt;/em&gt;

    , 4), werd een blijvend thema in het werk van Polak. In 1914
    noemde zij arbeid - mits aan bepaalde voorwaarden werd
    voldaan - zelfs een noodzakelijk element voor het levensgeluk
    van ieder mens. Daarbij bestreed zij het idee dat een vrouw
    voor haar levensgeluk afhankelijk zou zijn van een man. Wat
    naast arbeid nodig was, was de liefde voor een ander mens,
    maar die geliefde persoon behoefde 'voor de normale vrouw
    niet volstrekt een man ... te zijn. Zij kan haar liefde geven
    aan een moeder, een zuster, een vriendin, een aangenomen kind
    ... mits het slechts een menschelijk wezen zij, wiens hart
    h&amp;agrave;&amp;agrave;r hart tegemoet klopt' (Anna Polak, 'De arbeid
    der vrouw', 214).&lt;/p&gt;
&lt;p&gt;De Nationale Tentoonstelling van 1898 was niet alleen
    inspirerend, maar bleek ook een financieel succes. Met het
    batig saldo werd in 1901 de Nationale Vereeniging voor
    Vrouwenarbeid (NVvVA) opgericht, met als uitvoerend orgaan
    het Nationaal Bureau voor Vrouwenarbeid (NBV). Doel van dit
    bureau was 'verkenning, verruiming, en verbetering van het
    arbeidsterrein der Nederlandsche vrouw'. Anna Polak was eerst
    lid en van 1907 tot 1908 bestuurslid van de Groningse
    afdeling van de Vereeniging voor Vrouwenkiesrecht; in 1904
    werd zij penningmeesteres van de NVvVA.&lt;/p&gt;
&lt;p&gt;In 1907 moest de eerste directrice van het Nationaal
    Bureau voor Vrouwenarbeid, Marie Jungius, zich om
    gezondsheidsredenen terugtrekken. Na een kort interregnum
    werd Anna Polak met ingang van 15 september 1908 de derde
    directrice van het in Den Haag gevestigde bureau. Aangezien
    haar vader in juni van dat jaar was overleden, ging haar
    moeder met haar mee, toen Anna van Groningen naar Den Haag
    verhuisde. Enkele maanden voor de benoeming van Polak was
    Marie Heinen tot adjunct-directrice benoemd. Polak en Heinen
    zouden 28 jaar intensief en vruchtbaar samenwerken. Deze twee
    betaalde medewerkers hadden tot taak om, met steun van
    vrijwillige medewerksters, onderzoek te doen op het gebied
    van vrouwenarbeid, de vele honderden verzoeken om informatie
    per jaar te beantwoorden en te reageren op politieke
    ontwikkelingen.&lt;/p&gt;
&lt;p&gt;Naast de geestelijk-emotionele bevrediging die 'arbeid'
    kon geven - waartoe ze nadrukkelijk ook het werk van de
    huisvrouw rekende -, ging het Anna Polak vooral om de
    economische onafhankelijkheid van vrouwen, een in die dagen
    nog bijna revolutionair begrip. Een belangrijk en vooral door
    haar uitgebouwd onderdeel van het werk van het NBV was de
    beroepskeuzevoorlichting voor meisjes. Polak publiceerde zo'n
    55 brochures - met titels als 
    &lt;em&gt;Het vakonderwijs in de industriescholen voor meisjes en
    daaraan verwante inrichtingen. Wat het is en wat het worden
    moet&lt;/em&gt;

    (1911) en 
    &lt;em&gt;De rechte persoon op de rechte plaats&lt;/em&gt;

    (1921) - en tientallen artikelen in kranten en tijdschriften,
    waaronder 
    &lt;em&gt;De Economist&lt;/em&gt;

    . Van 1922 tot 1936 was Polak lid van de Hooge Raad van
    Arbeid, een erkenning van regeringswege van haar grote
    deskundigheid.&lt;/p&gt;
&lt;p&gt;De jaren twintig en dertig zouden in veel opzichten
    moeilijk zijn. De overheid trof steeds meer maatregelen die
    de betaalde arbeid van vrouwen beperkten, met het ontslag bij
    huwelijk van de rijksambtenares als een van de ingrijpendste.
    Anna Polak noemde deze maatregel - een koninklijk besluit van
    maart 1924 (nr. 122) - 'de grootste slag, dien de
    vrouwenbeweging hier te lande ooit ontving' (&lt;em&gt;Maandbulletin NBV&lt;/em&gt;

    , 15-1-1924, p. 2). Het was een ferme uitspraak van iemand
    die niet alleen in Nederland, maar ook internationaal als
    deskundige werd gezien, getuige onder meer haar functie als
    voorzitster van de Trades and Professions Committee (het
    Permanente Comit&amp;eacute; voor Vrouwenarbeid) van de
    Internationale Vrouwenraad van 1920 tot 1925 en haar
    lidmaatschap van het Comit&amp;eacute; d'Experts pour le Travail
    f&amp;eacute;minin van het Internationaal Arbeidsbureau te
    Gen&amp;egrave;ve (ILO) (1932-1936).&lt;/p&gt;
&lt;p&gt;De Nederlandse regering had met het KB van 1924 de toon
    gezet, en andere beperkende maatregelen volgden. Het
    Nationaal Bureau voor Vrouwenarbeid werd steeds meer in de
    verdediging gedrongen. Hieraan moet waarschijnlijk een
    opmerkelijke verandering in de manier waarop Anna Polak over
    de arbeid van vrouwen sprak, worden toegeschreven. In haar
    streven alle beroepen open te stellen voor vrouwen bestreed
    zij tot aan de jaren twintig de redenering dat er sprake zou
    zijn van specifieke vrouwen- of mannenarbeid. Daarna schreef
    ze wel over 'vrouwenberoepen', vermoedelijk in een poging om
    toch in ieder geval de arbeid waarin vrouwen goed waren
    vertegenwoordigd, voor hen te behouden.&lt;/p&gt;
&lt;p&gt;In de loop van de jaren dertig raakte het NBV zijn plaats
    als centrum van de vrouwenarbeidsbeweging kwijt, een
    ontwikkeling waartoe ziekte en terugtreden van Anna Polak
    hebben bijgedragen. Zij had zich volkomen aan haar taak
    gewijd en was nu geestelijk aan het einde van haar krachten.
    In februari 1936 werd Polak door het bestuur van de NVvVA
    verzocht met ziekteverlof te gaan; zelf vond zij dat niet
    nodig. Waarschijnlijk vertoonde ze de eerste tekenen van
    dementie. Haar toestand verbeterde niet, en zij werd met
    ingang van 15 september 1936 eervol ontslagen. Haar moeder,
    met wie ze in Den Haag steeds had samengewoond, was op 4
    september van dat jaar overleden. De NVvVA was niet in staat
    geweest een goed pensioen voor Polak en Heinen te regelen. Er
    moest in juni 1936 dan ook in de vrouwenbeweging 'gebedeld'
    worden om een pensioentje voor Polak, onder de noemer van
    'een ereschuld'.&lt;/p&gt;
&lt;p&gt;Over de laatste jaren van Anna Polak is weinig bekend. Zij
    werd onder curatele gesteld en beantwoordde haar post niet
    meer zelf. Na haar ontslag bleef ze nog enkele maanden boven
    het Nationaal Bureau wonen - waar zij vanaf 1917, op
    anderhalf jaar na, boven of naast woonde -, verhuisde nog
    tweemaal en werd in 1941 opgenomen in de psychiatrische
    inrichting 'Oud-Rosenburg' in Den Haag. Begin 1943 werd zij
    daar door de Duitse bezetters samen met de andere joodse
    pati&amp;euml;nten weggehaald en naar het doorgangskamp
    Westerbork getransporteerd. Vandaar volgde op 23 februari
    deportatie naar het vernietigingskamp Auschwitz-Birkenau,
    waar zij onmiddellijk na aankomst is omgebracht.&lt;/p&gt;
&lt;p&gt;
  &lt;a href='pgedeelte'&gt;P: &lt;/a&gt;
  &lt;em&gt;Leekegedachten over volksbelangen&lt;/em&gt;

    (Haarlem 1904); 
    &lt;em&gt;Rapport der Commissie van de Vereeniging voor
    Vrouwenkiesrecht inzake grondwetswijziging&lt;/em&gt;

    ('s-Gravenhage 1906); 
    &lt;em&gt;Leidraad voor de Amsterdamsche meisjes bij de keuze van
    een beroep&lt;/em&gt;

    ('s-Gravenhage [1913]); 'De arbeid der vrouw', in 
    &lt;em&gt;De vrouw, de vrouwenbeweging en het vrouwenvraagstuk.
    Encyclopaedisch handboek&lt;/em&gt;

    I. Onder red. van C.M. Werker-Beaujon [e.a.] (Amsterdam 1914)
    204-225; 'Het standpunt der Staatscommissie over de
    Werkloosheid ten opzichte van den arbeid der vrouw', in 
    &lt;em&gt;Vragen des Tijds&lt;/em&gt;

    (1916) II 85-109; 
    &lt;em&gt;Vrouwen van beteekenis&lt;/em&gt;

    ('s-Gravenhage [ca. 1929]); [Samen met L.G. Kortenhorst en
    E.C. van Dorp,] 
    &lt;em&gt;Het voor en tegen van arbeidsvrijheid voor de gehuwde
    vrouw. Praeadviezen uitgebracht voor den Nationalen
    Vrouwenraad van Nederland&lt;/em&gt;
  &lt;em&gt;op 8 April 1932 te Rotterdam&lt;/em&gt;

    (Leiden 1932); 'Geen nieuw, maar anti-feminisme', in Emmy J.
    Belinfante [e.a.], 
    &lt;em&gt;De triomf van het wanbegrip (Famke's beweringen)&lt;/em&gt;

    (Haarlem 1933) 36-40; 'Vrouwen in crisistijd', in 
    &lt;em&gt;De Economist&lt;/em&gt;

    82 (1933) 841-865.&lt;/p&gt;
&lt;p&gt;
  &lt;a href='lgedeelte'&gt;L: &lt;/a&gt;Frans Netscher, 'Karakterschets: Anna Polak', in 
  &lt;em&gt;De Hollandsche Revue&lt;/em&gt;

  19 (1914) 558-566; H&amp;eacute;l&amp;egrave;ne van der Veer, lemma in 
  &lt;em&gt;Biografisch Woordenboek van het Socialisme en de
  Arbeidersbeweging in Nederland&lt;/em&gt;

  III (Amsterdam 1988) 169-172; Francisca de Haan, 
  &lt;em&gt;Sekse op kantoor. Over vrouwelijkheid, mannelijkheid en
  macht, Nederland, 1860-1940&lt;/em&gt;

  (Hilversum 1992); Corrie van Eijl, 
  &lt;em&gt;Het werkzame verschil. Vrouwen in de slag om arbeid,
  1898-1940&lt;/em&gt;

  (Hilversum 1994) vooral 128-148.&lt;/p&gt;

&lt;p&gt;
&lt;a href=&amp;quot;igedeelte&amp;quot;&gt;I: &lt;/a&gt;Corrie van Eijl, 
  &lt;em&gt;Het werkzame verschil. Vrouwen in de slag om arbeid,
  1898-1940&lt;/em&gt;

  (Hilversum 1994) 278.&lt;/p&gt;





&lt;p&gt;Francisca de Haan&lt;/p&gt; 
&lt;dtml-var bwn_footer&gt;</text>
  </biography>
</biodes>

