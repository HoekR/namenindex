<biodes version="1.0">
  <fileDesc>
    <title>Houwink, Roelof Martinus Frederik (1899-1987)</title>
    <ref target="http://resources.huygens.knaw.nl/bwn1880-2000/lemmata/bwn4/houwink"/>
    <publisher>
      <name>Biografisch Woordenboek van Nederland:1880-2000</name>
      <ref target="http://resources.huygens.knaw.nl/bwn1880-2000"/>
    </publisher>
  </fileDesc>
  <person>
    <idno type="id">houwink</idno>
    <persName><name type="geslachtsnaam">Houwink</name>, Roelof Martinus Frederik</persName>
    <sex value="1"/>
    <event type="birth" when="1899"/>
    <event type="death" when="1987"/>
    <state type="occupation">dichter</state>
    <state type="occupation">schrijver</state>
  </person>
  <biography>
    <graphic url="http://resources.huygens.knaw.nl/bwn1880-2000/lemmata/bwn4/images/images/HOUWINK.jpg"/>
    <text>&lt;dtml-var bwn_header&gt;
 &lt;p class='genealogie'&gt;
  &lt;strong&gt;Houwink, Roelof Martinus Frederik&lt;/strong&gt;, (pseudoniem &lt;b&gt;H. van Elro&lt;/b&gt;), dichter en schrijver (Breda 17-1-1899 - Zeist 3-6-1987). Zoon van Roelof Lambertus Houwink, ambtenaar bij de PTT, en
  Gerardina Martha Charlesia Catharina Westerink. Gehuwd op
  30-12-1926 met Petronella van Nie. Uit dit huwelijk werd 1 zoon
  geboren; er was 1 pleegdochter.
  

  

  &lt;img src=&amp;quot;images/HOUWINK.jpg&amp;quot; align=&amp;quot;right&amp;quot; BORDER=&amp;quot;0&amp;quot; alt=&amp;quot;afbeelding van Houwink, Roelof Martinus Frederik&amp;quot; class=&amp;quot;bwnimg&amp;quot;&gt;

  
  &lt;/p&gt;
&lt;p&gt;Roel Houwink bracht zijn kinderjaren door in Middelburg -
    door hem later, in 1976, beschreven in zijn 
    &lt;em&gt;Middelburgs dagboek&lt;/em&gt;

    - en bezocht het gymnasium in Groningen en Utrecht. Na het
    eindexamen in 1918 publiceerde Roel zijn eerste kritieken in
    het 
    &lt;em&gt;Utrechtsch Dagblad&lt;/em&gt;

    ; via een ingezonden stuk was hij in aanraking gekomen met
    hoofdredacteur P.H. Ritter jr. Hij debuteerde in datzelfde
    jaar met het gedicht 'Zwerverseinde' in het tijdschrift 
    &lt;em&gt;Stroomingen&lt;/em&gt;

    en in 1921 in proza met de novelle 'Muggendans' in 
    &lt;em&gt;Elsevier's Ge&amp;iuml;llustreerd Maandschrift&lt;/em&gt;

    (31 (1921) LXI, 336-345). Zelf noemde hij deze laatste
    publikatie meestal zijn literaire debuut.&lt;/p&gt;
&lt;p&gt;In april 1919 verhuisde het gezin Houwink naar Zeist. Vijf
    maanden later liet Roel zich inschrijven als student in de
    rechten aan de Rijksuniversiteit te Utrecht. In de Zeister
    boekhandel van diens vader leerde hij Hendrik Marsman kennen.
    Het werd het begin van een literaire vriendschap, die tot
    1926 zou duren. Beiden hadden het expressionisme ontdekt en
    waren vol hartstocht voor de literatuur. Houwink maakte
    Marsmans gedichten bekend, eerst in het 
    &lt;em&gt;Utrechtsch Dagblad&lt;/em&gt;

    . In 1922 zou hij hem in 
    &lt;em&gt;De Nieuwe Kroniek&lt;/em&gt;

    de meest geavanceerde dichter noemen. Samen vormden zij in
    1925 de redactie van 
    &lt;em&gt;De Vrije Bladen&lt;/em&gt;

    . Toen Marsman na een jaar teleurgesteld aftrad, besloot
    Houwink aanvankelijk te blijven. Een nummer later nam hij
    niettemin zijn ontslag, onder meer omdat hij anders was gaan
    denken over de relatie tussen leven en kunst. Daarmee
    verwijderde hij zich van de groep rond 
    &lt;em&gt;De Vrije Bladen&lt;/em&gt;

    en dus ook van Marsman.&lt;/p&gt;
&lt;p&gt;In 1925 ontdekte Houwink, op dat moment werkzaam bij de
    Utrechtse boekhandel Kemink, 
    &lt;em&gt;Der R&amp;ouml;merbrief&lt;/em&gt;

    van Karl Barth uit 1919. Daarmee ging een wereld voor hem
    open, en hij begon zich verder te verdiepen in de geschriften
    van deze Duitse theoloog en in de bijbel. Vooreerst sloot hij
    zich overigens nog niet bij een kerkgenootschap aan; pas in
    oktober 1940 zou hij lid worden van de Nederlandse Hervormde
    Kerk. Ook in maatschappelijk opzicht veranderde omstreeks
    1925 zijn leven. Na op 17 december 1925 het doctoraal examen
    te hebben afgelegd trouwde hij en trad hij als
    directiesecretaris in dienst bij Uitgeverij Elsevier in
    Amsterdam, waar Herman Robbers directeur was. Zakelijke
    moeilijkheden brachten hem er echter spoedig toe ontslag te
    nemen; hij keerde terug naar de omgeving van Utrecht en
    probeerde van de pen te leven. Vanaf 1930 woonde hij weer in
    Zeist.&lt;/p&gt;
&lt;p&gt;Houwinks bekering had ook invloed op zijn literaire werk.
    Als literator kwam hij in 1928, na enkele omzwervingen,
    terecht bij de groep van de Jong-Protestanten en het
    tijdschrift 
    &lt;em&gt;Opwaartsche Wegen&lt;/em&gt;

    . Van 1932 tot 1940 was hij redacteur en tevens een van de
    belangrijkste woordvoerders van dit blad. Zijn eerste bundels
    verzen - 
    &lt;em&gt;Hesperiden&lt;/em&gt;

    en 
    &lt;em&gt;Madonna in tenebris&lt;/em&gt;

    , beide uit 1925 - publiceerde hij onder de naam H. van Elro,
    maar toen zijn werk een andere inhoud kreeg, gebruikte hij
    deze naam niet meer. In de in 1926 verschenen bundel 
    &lt;em&gt;Christus' ommegang in het Westen&lt;/em&gt;

    laat hij scherp zien dat het offici&amp;euml;le christendom zich
    vergenoegt met de schijn, maar Christus niet erkent als een
    macht in en achter het leven. Ook in latere artikelen trekt
    hij scherp van leer tegen de verburgerlijking van het
    christendom, die hij vooral in de christelijke organisaties
    en partijen meende waar te nemen. Houwink wilde een bezinning
    op de waarheden van het evangelie, waardoor de christen zich
    midden in zijn tijd zou plaatsen.&lt;/p&gt;
&lt;p&gt;Ook kunst en leven waren, naar de mening van Houwink, niet
    te scheiden. Het kunstwerk heeft een eigen realiteit, met als
    gevolg dat kunst en religie niet kunnen worden vereenzelvigd;
    de religiositeit wordt ook niet bepaald door de inhoud.
    Houwink voelde niets voor het, vooral door K.H. Heeroma
    gepropageerde, 'dichterschap in de gemeente': daar mocht,
    zijns inziens, alleen het Woord Gods worden verkondigd. De
    dichter spreekt namelijk door het beeld, waardoor de
    verkondiging slechts kan worden vertroebeld. Het grote gevaar
    van de christelijke letterkunde is 'dat zij meent de
    schoonheid anders dan door het leven harer makers te kunnen
    kerstenen', dat dus een 'christelijk' onderwerp al
    christelijke literatuur zou opleveren. Houwink pleitte dan
    ook voor een existenti&amp;euml;le methode voor de letterkundige
    kritiek, die er vanuit ging dat het kunstwerk een
    synthetische geesteshouding tot uitdrukking bracht ('De
    methode der letterkundige kritiek', in 
    &lt;em&gt;De Weegschaal: essays...&lt;/em&gt;

    bijeengebr. door B. Bakker [e.a.] (Kampen [1936]) 69-86).&lt;/p&gt;
&lt;p&gt;Houwink was er intussen diep van overtuigd dat de westerse
    cultuur ten einde liep. Als oorzaak van dit verval zag hij de
    individualisering en subjectivering. In 
    &lt;em&gt;Haagsch Maandblad&lt;/em&gt;

    (15 (1938) II, 247-257) vergeleek hij de westerse mens met
    een verwend kind: alle behoeften verschuiven van het
    kwalitatieve naar het kwantitatieve; doordat alles de
    intensiteit verliest is er een steeds grotere roep om
    sensatie. Houwink stemde in met de cultuurkritieken van
    bijvoorbeeld O. Spengler en J. Huizinga, maar bracht
    daarnaast met eigen gepubliceerde vertalingen het werk van de
    christelijke cultuurfilosofen Th. Spoerri en F.W. Foerster
    onder de aandacht van het Nederlandse publiek.&lt;/p&gt;
&lt;p&gt;Deze onheilsverwachtingen voor Europa, maar ook zijn
    opvattingen over de sociale taak van de schrijver en zijn
    visie van een verzoenend christendom over alle
    tegenstellingen heen brachten Houwink ertoe gedurende de
    Duitse bezetting zijn literaire werkzaamheden voort te zetten
    en daartoe niet alleen in 1941 lid te worden van de
    Kultuurkamer, maar tevens actief mee te werken aan pro-Duitse
    tijdschriften zoals 
    &lt;em&gt;De Schouw&lt;/em&gt;

    en het 
    &lt;em&gt;Haagsch Maandblad&lt;/em&gt;

    , waarin hij schreef over de taak van de schrijver en over
    'volksche' literatuur, die niet de uiting van het individu,
    maar van de gemeenschap moest zijn. Na een aanvankelijke
    weigering werd hij ook literair recensent bij de
    gelijkgeschakelde radio.&lt;/p&gt;
&lt;p&gt;Anderzijds werd Houwink geen lid van de
    Nationaal-Socialistische Beweging (NSB). In een brief uit mei
    1941 stelde hij tegenover zijn voormalig mede-redactielid van
    
    &lt;em&gt;Opwaartsche Wegen&lt;/em&gt;

    , de bij het departement van Volksvoorlichting benoemde
    NSB'er J. van Ham, dat hij lid van de Kultuurkamer wilde
    worden, maar zich uitdrukkelijk geen nationaal-socialist
    wenste te beschouwen en elke vorm van rassenhaat en
    jodenvervolging afwees (Venema, 83-84). Afgezien van wellicht
    materi&amp;euml;le overwegingen - het lidmaatschap van de
    Kultuurkamer verschafte nu eenmaal de mogelijkheid van
    noodzakelijke inkomsten - moet voor Houwink de idee van de
    Nieuwe Orde met de gedachte aan een ware volksgemeenschap en
    een terugkeer tot zelfdiscipline en sociale dienstbaarheid
    aantrekkelijk zijn geweest. In deze geest althans schreef hij
    waarderend over het herleefde volksbewustzijn en de ware
    gemeenschapszin, waarvan de oudere en nieuwere literatuur
    blijk gaf. Met kerk en kerkewerk brak hij intussen niet.&lt;/p&gt;
&lt;p&gt;Dat Houwink na de bevrijding voor houding en werkzaamheid
    in de oorlogsjaren moest boeten, werd door hem aanvaard: de
    Eereraad voor de Letterkunde veroordeelde hem als een der
    eersten tot een publikatieverbod gedurende vijf jaar. Hij
    legde zich bij de uitspraak neer, maar probeerde in 1947,
    toen hij zag dat de straffen milder werden, in hoger beroep
    te gaan. Dit app&amp;egrave;l was echter niet meer ontvankelijk.
    Tegen het einde van de schorsing werd opnieuw een
    strafvervolging ingesteld. Hoewel onverdachte figuren als
    Ritter en K.H. Miskotte voor hem hadden gepleit, werd hij op
    30 maart 1949 door de kantonrechter in Utrecht veroordeeld
    tot onder andere verbeurdverklaring van ? 1000.&lt;/p&gt;
&lt;p&gt;Reeds v&amp;oacute;&amp;oacute;r de Tweede Wereldoorlog had Houwink
    gepubliceerd over psychologische onderwerpen. Na het afleggen
    van een colloquium doctum studeerde hij vanaf 1945
    psychologie aan de Utrechtse universiteit. Op 7 juli 1952
    behaalde hij het doctoraal. Vervolgens trad hij in dienst bij
    de Stichting voor Hervormd Diaconaal Maatschappelijk Werk te
    Zeist voor de sectie huwelijks- en gezinsproblemen. Op 1
    januari 1971 ging Houwink met pensioen. Tussen 1952 en 1955
    publiceerde hij geregeld gedichten, artikelen en
    boekbesprekingen in het weekblad 
    &lt;em&gt;In de Waagschaal&lt;/em&gt;

    . De door hem gebundelde po&amp;euml;zie werd nauwelijks
    opgemerkt. Na zijn pensionering verschenen, grotendeels in
    eigen beheer, kleine bundels, in beperkte oplage. Samen met
    Arjen F. de Groot publiceerde hij bovendien vijf bundels bij
    diens uitgeverij Kairos. Levensbeschouwelijke artikelen
    verschenen in de 
    &lt;em&gt;Nieuwe Zeister Courant&lt;/em&gt;

    . Houwink distantieerde zich van het orthodoxe christendom en
    bestudeerde de oosterse godsdiensten. Zo vertaalde hij in
    1976 de 
    &lt;em&gt;Tao-Teh-King&lt;/em&gt;

    van Lao-Tse. Gedurende de laatste jaren van zijn leven
    schreef hij tanka's - hij publiceerde de eerste Nederlandse
    tanka - en haiku's.&lt;/p&gt;
&lt;p&gt;Roel Houwink, die het eerste moderne proza in ons land
    schreef - 
    &lt;em&gt;Novellen&lt;/em&gt;

    (1920-1922) uit 1924 -, maar na 1940 van zijn literaire
    omgeving vervreemdde, blijft als literator in de jaren
    twintig en dertig van belang, door zijn inspirerende invloed
    op de jong-protestantse literaire beweging, uitmondend in
    zijn langdurige redacteurschap van 
    &lt;em&gt;Opwaartsche Wegen&lt;/em&gt;

    , maar ook door zijn steun en hulp aan bijvoorbeeld Hendrik
    Marsman en Gerrit Achterberg.&lt;/p&gt;
&lt;p&gt;
  &lt;a href='agedeelte'&gt;A: &lt;/a&gt;Collectie-Houwink in het Nederlands Letterkundig
  Museum en Documentatiecentrum te 's-Gravenhage.
  Collectie-Houwink in Rijksinstituut voor Oorlogsdocumentatie te
  Amsterdam.&lt;/p&gt;
&lt;p&gt;
  &lt;a href='pgedeelte'&gt;P: &lt;/a&gt;Onvolledige bibliografie in 
    &lt;em&gt;De Nederlandse en Vlaamse auteurs. Van middeleeuwen tot
    heden...&lt;/em&gt;

    . Onder hoofdred. van G.J. van Bork en P.J. Verkruijsse
    (Weesp, 1985) 287.&lt;/p&gt;
&lt;p&gt;
  &lt;a href='lgedeelte'&gt;L: &lt;/a&gt;P.H. Ritter jr., 
  &lt;em&gt;De kritische reis&lt;/em&gt;

  (Amsterdam, 1928); Anthonie Donker, 
  &lt;em&gt;Fausten en faunen. Beschouwingen over boeken en menschen&lt;/em&gt;

  (Amsterdam, 1930); J.J. Oversteegen, 
  &lt;em&gt;Vorm of vent. Opvattingen over de aard van het literaire
  werk in de Nederlandse kritiek tussen de twee
  wereldoorlogen&lt;/em&gt;

  (Amsterdam, 1969); J.H. Scheps, 
  &lt;em&gt;Scheps inventariseert&lt;/em&gt;

  I (Apeldoorn, 1973) 14-16, 725-731; Hans Anten, 
  &lt;em&gt;Van realisme naar zakelijkheid. Proza-opvattingen tussen
  1916 en 1932&lt;/em&gt;

  (Utrecht, 1982); J.J. Kelder, 
  &lt;em&gt;Schrijven voor de nieuwe orde. Literatuur en schrijverschap
  in De Schouw, tijdschrift van de Kultuurkamer&lt;/em&gt;

  (Utrecht, 1983); Adriaan Venema, 
  &lt;em&gt;Schrijvers, uitgevers en hun collaboratie&lt;/em&gt;

  (4 dln.; Amsterdam, 1988-1992); Wim Hazeu, 
  &lt;em&gt;Gerrit Achterberg. Een biografie&lt;/em&gt;

  (Amsterdam, 1988); Dineke Colenbrander [e.a], 
  &lt;em&gt;Opwaartsche Wegen&lt;/em&gt;

  [Schrijversprentenboek 28] ('s-Gravenhage, 1989); Magdalena
  Berkers, 
  &lt;em&gt;Op weg naar de Onnoembare. Over Roel Houwink&lt;/em&gt;

  (Hilversum, 1989); Anne Schipper, 'Roel Houwink en zijn houding
  ten opzichte van de Kultuurkamer', in 
  &lt;em&gt;Woordwerk. Christelijk Literair Tijdschrift&lt;/em&gt;

  7 (maart 1989) 15-31; Michiel van Diggelen en Kees van
  Domselaar, 'Over leven en werk van Roel Houwink (1899-1987)',
  in 
  &lt;em&gt;Trouw&lt;/em&gt;

  , 13-9-1990.&lt;/p&gt;

&lt;p&gt;
&lt;a href=&amp;quot;igedeelte&amp;quot;&gt;I: &lt;/a&gt;&lt;i&gt;Persoonlijkheden in het Koninkrijk der Nederlanden in woord en beeld&lt;/i&gt;. Onder hoofdred. van H.P. van den Aardweg (Amsterdam 1938) 707.
&lt;/p&gt;


&lt;p&gt;H. Jongsma&lt;/p&gt; 
&lt;dtml-var bwn_footer&gt;</text>
  </biography>
</biodes>

