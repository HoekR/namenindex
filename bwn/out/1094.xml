<biodes version="1.0">
  <fileDesc>
    <title>Lely, Cornelis (1854-1929)</title>
    <ref target="http://resources.huygens.knaw.nl/bwn1880-2000/lemmata/bwn1/lely"/>
    <publisher>
      <name>Biografisch Woordenboek van Nederland:1880-2000</name>
      <ref target="http://resources.huygens.knaw.nl/bwn1880-2000"/>
    </publisher>
  </fileDesc>
  <person>
    <idno type="id">lely</idno>
    <persName><name type="geslachtsnaam">Lely</name>, Cornelis</persName>
    <sex value="1"/>
    <event type="birth" when="1854"/>
    <event type="death" when="1929"/>
    <state type="occupation">waterbouwkundige</state>
    <state type="occupation">minister</state>
  </person>
  <biography>
    <graphic url="http://resources.huygens.knaw.nl/bwn1880-2000/lemmata/bwn1/images/images/LELY.jpg"/>
    <text>&lt;dtml-var bwn_header&gt;
 &lt;p class='genealogie'&gt;
  &lt;strong&gt;Lely, Cornelis&lt;/strong&gt;, civiel-ingenieur en staatsman (Amsterdam 23-9-1854 - 's-Gravenhage 22-1-1929).

Zevende zoon van Jan Lely, makelaar in granen en zaden, en Adriana
Maria Elisabeth van Houten. Gehuwd op 22-12-1881 met Gerarda Jacoba van
Rinsum, dochter van een Amsterdams commissionair in effecten. Uit dit
huwelijk waren behalve 2 jong overleden kinderen 3 zoons en 1 dochter.



&lt;img src=&amp;quot;images/LELY.jpg&amp;quot; align=&amp;quot;right&amp;quot; BORDER=&amp;quot;0&amp;quot; alt=&amp;quot;afbeelding van Lely, Cornelis&amp;quot; class=&amp;quot;bwnimg&amp;quot;&gt;





&lt;/p&gt;
&lt;p&gt;Lely studeerde na zijn eindexamen HBS te Amsterdam aan de
Polytechnische School, de latere Technische Hogeschool, te Delft en
behaalde in 1875 op 20-jarige leeftijd het diploma van
civiel-ingenieur. De hoge verwachtingen die zijn Delftse leermeesters
van hem koesterden, gingen aanvankelijk niet in vervulling. Niet minder
dan elf jaren moest Lely zich tevreden stellen met matig gehonoreerde
tijdelijke banen. Zo werd hij van 1875-1876 geplaatst bij de
nauwkeurigheidswaterpassing. In dezelfde jaren werkte hij ook nog aan
het ontwerp van een sluis te Spaarndam. Eind 1876 werd hij buitengewoon
opzichter bij de Staatsspoorwegen. Het daaropvolgende jaar werd hij in
dezelfde rang te werk gesteld bij de Rijkswaterstaat te Zwolle, waar
hij belast werd met de bouw van een keersluis in het Zwolse Diep. Zijn
hoogste chef was de hoofdingenieur J. van der Toorn. Van dit werk werd
hij in de zomer van 1878 tijdelijk ontheven. Op aanbeveling van zijn
leermeester prof.dr. L. Cohen Stuart, werd hij door de minister van
Waterstaat mr. J.P.R. Tak van Poortvliet aangezocht een aantal
technische nota's samen te stellen voor de verdediging van de
ontwerp-Kanalenwet, waartegen in de Tweede Kamer tal van bezwaren waren
gerezen. Het wetsontwerp werd verworpen door de Kamer, maar de
voortreffelijke indruk die de jonge ingenieur op de minister gemaakt
had, zou jaren later op onverwachte wijze worden gehonoreerd.&lt;/p&gt;
&lt;p&gt;Lely's chef Van der Toorn werd in 1879 overgeplaatst naar Den
Haag en belast met het beheer van de grote rivieren. Zijn buitengewone
opzichter ging met hem mee en kreeg de opdracht een kanaal van
Amsterdam naar Tiel te ontwerpen. Op eigen verzoek nam Lely in 1881
ontslagen werd chef bij de waterpassing te Leiden, een functie die hij
in 1883 verwisselde voor een tijdelijke aanstelling als ingenieur bij
het zojuist opgerichte waterschap De Schipbeek te Deventer. In deze
kwaliteit ontwierp hij een plan tot verbetering van de Schipbeek. Voor
de uitvoering was echter geen geld beschikbaar en daarom werd Lely in
1885 ontslagen. Een sollicitatie naar het directeurschap van Openbare
Werken te Kampen had niet het gewenste resultaat. Voor een hem
aangeboden leraarschap aan de Militaire Academie bedankte hij,
vermoedelijk omdat hij een functie ambieerde bij de Zuiderzeevereniging
waarvan het streven hem evenzeer als zijn vader in hoge mate aantrok.
In afwachting van de kansen die mogelijk voor hem op dat terrein waren
weggelegd, vestigde hij zich in 1886 als repetitor te Delft.&lt;/p&gt;
&lt;p&gt;De Zuiderzeevereniging was op 4 januari 1886 opgericht om een
onderzoek in te stellen naar de wenselijkheid en uitvoerbaarheid van de
afsluiting en droogmaking van de Zuiderzee, omdat na de val van het
ministerie-Heemskerk (1877) van de overheid over deze aangelegenheid
geen initiatief meer was te verwachten. Op 1 oktober 1886 traden J. van
der Toorn en C. Lely, resp. als chef van het Technisch Onderzoek en als
ingenieur, in dienst van de vereniging. Nog geen jaar later nam Van der
Toorn ontslag omdat de geldmiddelen van de vereniging te gering waren
voor de opmetingen en onderzoekingen die hij noodzakelijk achtte. Lely
werd nu chef van het Technisch Onderzoek in zijn plaats en Van der
Toorn trad op als honorair raadadviseur van de vereniging tot diens
overlijden in 1888. Lely legde zijn onderzoek en adviezen, die enige
decenni&amp;euml;n later vrijwel ongewijzigd zouden worden gevolgd bij de
uitvoering van de Zuiderzeewerken in 8 nota's (de laatste in 1892)
vast. Nog v&amp;oacute;&amp;oacute;r de publikatie van de laatste nota werd Lely,
zeer waarschijnlijk op aanbeveling van Tak van Poortvliet, op 36-jarige
leeftijd benoemd tot minister van Waterstaat, Handel en Nijverheid in
het ministerie-Van Tienhoven (1891-1894). Tijdens zijn ministerschap
kwam de wet tot verbetering van de Berkel, de Schipbeek en de Regge tot
stand, zodat hij als minister een plan verdedigde dat hij als ingenieur
ontworpen had. Aangezien in het ministerie-Van Tienhoven geen
eenstemmigheid heerste over de droogmaking van de Zuiderzee en de
publieke opinie daarvoor ook nog niet rijp was, beperkte Lely zich op
dit punt tot instelling van een staatscommissie met de opdracht te
onderzoeken of een afsluiting en droogmaking van de Zuiderzee als door
de Zuiderzeevereniging voorgesteld in 's lands belang behoorde te
worden ondernomen. Zelfwas hij voorzitter van deze staatscommissie,
maar hij trad als zodanig alleen op tijdens de eerste en de laatste
vergadering. In haar eindrapport (1894) sprak de staatscommissie zich
met een grote meerderheid uit ten gunste van de uitvoering van het
plan-Lely.&lt;/p&gt;
&lt;p&gt;Na de verkiezingen in 1894 werd Lely voor de liberalen lid van de
Tweede Kamer, niet omdat de politiek hem aantrok, maar alleen om
invloed te kunnen blijven uitoefenen op de plannen tot droogmaking van
de Zuiderzee.&lt;/p&gt;
&lt;p&gt;In 1897 werd hij opnieuw minister van Waterstaat, Handel en
Nijverheid. Gedurende deze tweede ambtsperiode kwamen de Ongevallenwet
(1900) en de Mijnwet (1901) tot stand, terwijl de aanleg van een nieuwe
Scheveningse vissershaven en de verbetering van het Noordzeekanaal
eveneens aan zijn wetgevende arbeid te danken was (1899). Een
wetsontwerp voor de afsluiting en droogmaking van de Zuiderzee werd in
1901 bij de Tweede Kamer ingediend. In verband met de bezwaren van de
minister van Financi&amp;euml;n Pierson werd het wetsontwerp beperkt tot
het maken van de afsluitdijk en de beide kleinste polders. Na de
verkiezingen in hetzelfde jaar keerde Lely niet terug in het kabinet en
zijn wetsontwerp werd ingetrokken. Lely werd opnieuw lid van de Tweede
Kamer en vervolgens gouverneur van Suriname (1902-1905), lid van de
Tweede Kamer (1905-1910) en van de Eerste Kamer (1910-1913) en
wethouder van 's-Gravenhage (1908-1913). Tijdens het ministerie-De
Meester werd een wetsontwerp ingediend, dat slechts de droogmaking van
de Wieringermeer behelsde en evenmin als eerder genoemde
wetsvoorstellen tot wet werd verheven.&lt;/p&gt;
&lt;p&gt;Cort van der Linden bood Lely in 1913 de portefeuille van Waterstaat
aan. Lely accepteerde op voorwaarde dat de droogmaking van de Zuiderzee
deel zou uitmaken van het regeringsprogramma. Wetten ter bevordering
van de Maaskanalisatie (1915), de verbetering van het Noordzeekanaal
(1917), de Rotterdamse Waterweg (1919), de instelling van de
postcheque- en girodienst (1916), verbetering van het wegennet en
spoor- en tramwegen bereikten in deze periode het staatsblad. Voor Lely
zelf is ongetwijfeld de grootste voldoening geweest dat de
volksvertegenwoordiging zijn wetsontwerp betreffende de afsluiting en
droogmaking der Zuiderzee zonder hoofdelijke stemming aanvaardde
(1918). De plannen waarvoor hij zijn gehele leven gevochten had, konden
nu tot uitvoering komen.&lt;/p&gt;
&lt;p&gt;De voltooiing van de afsluitdijk heeft hij niet meer meegemaakt,
maar als voorzitter van de Zuiderzeeraad, het adviesorgaan bij de
voorbereiding en uitvoering van de Zuiderzeewerken, heeft hij tot aan
zijn dood meegewerkt aan de verwezenlijking van zijn ontwerpen. Van
1918-1922 was hij voor de laatste maal lid van de Tweede Kamer. Daarna
stelde hij zich niet meer als kandidaat beschikbaar. Naast zijn
ambtelijk werk heeft hij tal van nevenfuncties bekleed, o.m. voorzitter
van het College van Curatoren van het Koninklijk Nederlands
Meteorologisch Instituut (1906-1913), president-curator van de
Technische Hogeschool (1927-1929) en voorzitter en lid van vele
commissies in binnen- en buitenland.&lt;/p&gt;
&lt;p&gt;Zijn levenswandel was in overeenstemming met zijn godsdienstige
opvattingen, hij was een trouw lid van de Doopsgezinde Broederschap,
Zijn eenvoud en rechtschapenheid waren spreekwoordelijk. Daarnaast
bezat hij een groot doorzettingsvermogen. Naast zijn werk in de
openbaarheid was hij in hoge mate gehecht aan zijn gezin. Het
overlijden van zijn vrouw (1914) was een slag die hij nooit te boven is
gekomen.&lt;/p&gt;
&lt;p&gt;Zijn wetenschappelijke verdiensten werden erkend door zijn benoeming
tot lid van de Koninklijke Akademie van Wetenschappen, afd. Natuurkunde
(1895) en door het eredoctoraat van de Technische Hogeschool te Delft
(1905).&lt;/p&gt;
&lt;p&gt;
  &lt;a href='pgedeelte'&gt;P: &lt;/a&gt;
  Zie voor publikaties hieronder genoemd werk.
&lt;/p&gt;
&lt;p&gt;
  &lt;a href='lgedeelte'&gt;L: &lt;/a&gt;K. Jansma, 
&lt;em&gt;Lely, de bedwinger der Zuiderzee.&lt;/em&gt;

(Amsterdam, 1948); C.E.P.M. Raedts, 'Ir. Cornelis Lely en zijn
betekenis voor de Nederlandse Mijnbouwpolitiek in Limburg', in 
&lt;em&gt;Studies over de sociaal-economische geschiedenis van Limburg
1976.&lt;/em&gt;

Onder red. van dr. Remigius Dieteren O.F.M. en drs. J.F.L. Philips
(Assen, 1976) 29-82.&lt;/p&gt;

&lt;p&gt;
&lt;a href=&amp;quot;igedeelte&amp;quot;&gt;I: &lt;/a&gt;W. van der Ham, &lt;i&gt;Verover mij dat land. Lely en de Zuiderzeewerken &lt;/i&gt;(Den Haag 2007) 6 [Foto: Rijkswaterstaat].




&lt;p&gt;J.M.G. van der Poel&lt;/p&gt; 
&lt;dtml-var bwn_footer&gt;</text>
  </biography>
</biodes>

