<biodes version="1.0">
  <fileDesc>
    <title>Tellegen, Jan Willem Cornelis (1859-1921)</title>
    <ref target="http://resources.huygens.knaw.nl/bwn1880-2000/lemmata/bwn2/tellegen"/>
    <publisher>
      <name>Biografisch Woordenboek van Nederland:1880-2000</name>
      <ref target="http://resources.huygens.knaw.nl/bwn1880-2000"/>
    </publisher>
  </fileDesc>
  <person>
    <idno type="id">tellegen_2</idno>
    <persName><name type="geslachtsnaam">Tellegen</name>, Jan Willem Cornelis</persName>
    <sex value="1"/>
    <event type="birth" when="1859"/>
    <event type="death" when="1921"/>
    <state type="occupation">burgemeester</state>
  </person>
  <biography>
    <graphic url="http://resources.huygens.knaw.nl/bwn1880-2000/lemmata/bwn2/images/images/TELLEGENJWC.jpg"/>
    <text>&lt;dtml-var bwn_header&gt;
 &lt;p class='genealogie'&gt;
  &lt;strong&gt;Tellegen, Jan Willem Cornelis&lt;/strong&gt;, burgemeester van Amsterdam (Groningen 31-5-1859 - Amsterdam 16-4-1921).

Zoon van Bernardus Dominicus Hubertus Tellegen, hoogleraar in het
staats- en volkenrecht, en Johanna Sepina Boldewina Adriana barones Van
Ittersum. Gehuwd op 5-9-1887 met Alida Johanna Jacoba Fock. Uit dit
huwelijk werden 2 zoons en 3 dochters geboren.

&lt;img src=&amp;quot;images/TELLEGENJWC.jpg&amp;quot; align=&amp;quot;right&amp;quot; BORDER=&amp;quot;0&amp;quot; alt=&amp;quot;afbeelding van Tellegen, Jan Willem Cornelis&amp;quot; class=&amp;quot;bwnimg&amp;quot;&gt;

&lt;/p&gt;
&lt;p&gt;Tellegen doorliep de HBS in Groningen en studeerde vervolgens aan de
Polytechnische School te Delft, waar hij in 1882 het diploma van
civiel-ingenieur behaalde. De vooruitzichten voor een pas afgestudeerde
waren in die tijd niet gunstig, en er was geen sprake van dat deze
meteen een baan zou kunnen krijgen waaraan de titel van ingenieur zou
zijn verbonden. Tellegen begon dan ook zijn loopbaan met ingang van 1
september 1882 als buitengewoon opzichter bij de aanleg van de
staatsspoorweg Groningen-Delfzijl. In 1885 kwam hij in Deventer als
adjunct-ingenieur in dienst bij de Koninklijke Nederlandsche
Locaal-Spoorwegmaatschappij en hij had daar bemoeienis met de aanleg
van de lijn Apeldoorn-Deventer-Almelo en de bouw van de spoorwegbrug
over de IJssel. In deze Deventerse tijd bleek al dadelijk dat Tellegen
niet uitsluitend de technische deskundige was, maar ruimere
maatschappelijke belangstelling koesterde: tussen 1886 en 1890 had hij
de redactie van de rubriek 'Staten-Generaal' van het in 1886
opgerichte tijdschrift 
&lt;em&gt;De Ingenieur,&lt;/em&gt;

waarbij hij goede overzichten gaf van de wijze waarop technische en
economische kwesties in de Kamers behandeld werden, soms met scherpe
kritiek. Intussen was de spoorlijn reeds in 1887 gereedgekomen en in
exploitatie gegeven bij de Hollandsche IJzeren Spoorweg-Maatschappij en
zag Tellegen zich gedwongen een ander heenkomen te zoeken. In dat jaar
kon hij als hoofdopzichter worden geplaatst bij Gemeentewerken in
Arnhem, waar hij in 1890 tot directeur werd benoemd. Gedurende de elf
jaren van zijn directeurschap bracht Tellegen in Arnhem heel wat tot
stand. Met krachtige hand werkte hij aan de stadsverbetering door
krotopruiming, restauratie en stadsuitbreiding, waarbij hij ervoor
zorgde dat het park Sonsbeek niet aan de woningbouw ten offer viel,
maar voor recreatie werd bestemd. Uit alles bleek een voor sociale en
economische problemen levendige belangstelling, die voor hem ook
partijpolitieke consequenties had. Aanvankelijk was hij lid van de
Liberale Unie en van 1895 tot 1901 bestuurslid, maar bij de oprichting
in 1901 van de Vrijzinnig-Demo-cratische Bond bedankte hij voor de Unie
en werd hij lid van de nieuwe partij. Tellegens reputatie op het
terrein van de woningbouw was zozeer gevestigd, dat de gemeente
Amsterdam, die in grote moeilijkheden verkeerde ten aanzien van de
woningbouw, een beroep op hem deed. Met ingang van 1 april 1901 werd
hij in Amsterdam tot directeur benoemd van de op die datum ingestelde
Gemeentelijke Dienst van Bouw- en Woningtoezicht. Tellegen was een
fervent bestrijder van de in de 19e eeuw in deze stad ontstane
revolutiebouw, die in de jaren 1899 en 1900 tot vele instortingen had
geleid. De op grond van de Woningwet van 1901 in 1905 door de
gemeenteraad aangenomen - unieke -bouwverordening is grotendeels het
werk van Tellegen geweest. Hoewel de bepaling in deze verordening over
het verbod van alkoofwoningen hevige strijd met het college van B&amp;amp;W
heeft teweeggebracht, won Tellegen ten slotte het pleit en werd dit
verbod in de verordening opgenomen. Tellegen was een man van grote
deskundigheid, die met grote energie te werk ging en geen enkele
inbreuk op de bestaande voorschriften duldde. Hij nam de
onbewoonbaarverklaring met kracht ter hand en zijn beleid werd door de
groep van aannemers en architecten, die misbruik maakten van de
stadsuitbreiding door het bouwen van slechte woningen, het
'schrikbewind van Tellegen' genoemd.&lt;/p&gt;
&lt;p&gt;Toen in 1915 jhr. A. R&amp;ouml;ell zijn functie als burgemeester van
Amsterdam neerlegde wegens zijn benoeming tot commissaris der Koningin
in Noord-Holland, werd Tellegen uiteindelijk samen met de
antirevolutionair mr. S. de Vries Czn. en de christelijk-historische
bankdirecteur mr.dr. C.F. Schoch door deze commissaris voor het
burgemeestersambt van de hoofdstad voorgedragen aan de minister van
Binnenlandse Zaken, mr. P.W.A. Cort van der Linden. R&amp;ouml;ell was van
mening dat met de benoeming van Tellegen aan Amsterdam geen dienst zou
worden gedaan, daar deze zich als vrij-zinnig-democraat steeds had
geconcentreerd op het sociale vraagstuk en in toonaangevende kringen
van de hoofdstad, op wier steun de burgemeester bij voorbaat moest
kunnen rekenen, gedurende zijn veertienjarig verblijf geen betrekkingen
had aangeknoopt. Het representatief karakter van het burgemeesterschap
zou door de benoeming van Tellegen verloren gaan. Dit zelfde gold voor
De Vries, en R&amp;ouml;ell gaf de voorkeur aan Schoch, waarbij het ambt
geen 'capitis diminutio' zou ondergaan, al waren diens
capaciteiten dan niet zo hoog aan te slaan als die van Tellegen.
Desondanks gaf de liberale minister Cort van der Linden de voorkeur aan
Tellegen, die met ingang van 15 maart 1915 als burgemeester van
Amsterdam, waar de Sociaal-Democratische Arbeiderspartij (SDAP) met
vijftien zetels &amp;eacute;&amp;eacute;n derde van de gemeenteraad uitmaakte, werd
benoemd. Deze benoeming van een eenvoudig hoofdambtenaar tot
burgemeester heeft sommigen teleurgesteld en bracht het
gemeenteraadslid mr. E.J. Everwijn Lange ertoe zijn zetel ter
beschikking te stellen, omdat hij niet wenste te vergaderen onder
voorzitterschap van een burgemeester die kort tevoren nog als ambtenaar
zijn ondergeschikte was geweest.&lt;/p&gt;
&lt;p&gt;De bestuursperiode van Tellegen als burgemeester viel in een heel
zware en zorgelijke tijd, mede ten gevolge van de Eerste Wereldoorlog
en de daardoor ontstane voedselschaarste. Tellegen, die geneigd was
zich van alle onderdelen van zijn werk rekenschap te geven, heeft zich
in deze tijd met wegcijfering van zijn eigen persoon volledig ingezet
en zeer veel baanbrekend werk verricht. De uitvoering van de
Distributiewet berustte bij hem als burgemeester, hij was de
verantwoordelijke man, die met kennis van zaken moest adviseren en in
1917 het aardappeloproer het hoofd moest bieden. In de Amsterdamse
ziekenfondsstrijd, die in 1916 ontbrandde tussen de fondsgeneesheren,
die verhoging van honorarium wilden, en de ziekenfondsen, trad Tellegen
als bemiddelaar op en bewerkstelligde hij dat in 1917 de conflicten
werden be&amp;euml;indigd, die inmiddels ook met de specialisten en
apothekers waren ontstaan. Latere geschillen over contributieverhoging
in verband met de stijging van de prijzen der geneesmiddelen bleven aan
de arbitrage van Tellegen onderworpen, die voorzitter was van de
ziekenfonds-commissie. Zijn grote steun en toeverlaat was zijn vriend
de socialistische wethouder F.M. Wibaut, die zeer deskundig was op het
gebied van de financiering en volkshuisvesting en hem ook trouw heeft
bijgestaan bij de voedselvoorziening. In 1918, toen in Rusland en
elders een staatkundige ommekeer had plaatsgevonden, organiseerde het
Revolutionair Socialistisch Comit&amp;eacute; betogingen, die de burgemeester
spannende dagen bezorgden. Verder schonk hij veel aandacht aan de
stadsuitbreiding, die op 1 januari 1921 een feit werd en waarbij
diverse randgemeenten werden geannexeerd, waardoor het gemeentelijk
grondgebied ruim driemaal zo groot werd. Juist op terreinen van het
woning-vraagstuk, de stadsuitbreiding e.d. werd Tellegen ook landelijk
een bekend deskundige: hij verrichtte belangrijk werk in commissies en
droeg bij tot het welslagen van menig gespecialiseerd congres.&lt;/p&gt;
&lt;p&gt;Tellegen was Amsterdam met hart en ziel toegedaan en heeft ondanks
persoonlijke moeilijkheden, zoals het overlijden van zijn oudste zoon
in januari 1920, met toewijding en energie zijn werk voortgezet, totdat
hij ten slotte in januari 1921 erkende aan een rustperiode toe te zijn
en na een buitenlandse reis, waarvan hij herstel had verwacht,
overleed.&lt;/p&gt;
&lt;p&gt;
  &lt;a href='agedeelte'&gt;A: &lt;/a&gt;Kabinetsarchief van de commissaris der Koningin in
Noord-Holland in het Provinciehuis in Noord-Holland; archief-J.W.C.
Tellegen betreffende de Amsterdamsche Ziekenfondscommissie in het
Gemeentearchief Amsterdam.&lt;/p&gt;
&lt;p&gt;
  &lt;a href='lgedeelte'&gt;L: &lt;/a&gt;R.A. van Sandick, in 
&lt;em&gt;De Ingenieur&lt;/em&gt;

30 (1915) 195-197; R.A. van Sandick en I.A. Lindo, 
&lt;em&gt;ibidem,&lt;/em&gt;

36 (1921) 325-327; 
&lt;em&gt;Ons Amsterdam&lt;/em&gt;

3 (1951) 106-112; G.W. Borrie, 
&lt;em&gt;F.M. Wibaut. Mens en magistraat&lt;/em&gt;

(Assen, 1968); J.A. Groen jr., 'Burgemeester Tellegen stierf een
halve eeuw geleden', in 
&lt;em&gt;Ons Amsterdam&lt;/em&gt;

23 (1971) 84-90.&lt;/p&gt;

&lt;p&gt;
&lt;a href=&amp;quot;igedeelte&amp;quot;&gt;I: &lt;/a&gt;&lt;em&gt;Ons Amsterdam&lt;/em&gt;

23 (1971) 86.&lt;/p&gt; 



&lt;p&gt;Mw. M.M. Warning&amp;#134;&lt;/p&gt; 
&lt;dtml-var bwn_footer&gt;</text>
  </biography>
</biodes>

