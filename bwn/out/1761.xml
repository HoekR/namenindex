<biodes version="1.0">
  <fileDesc>
    <title>Stork, Dirk Willem (1855-1928)</title>
    <ref target="http://resources.huygens.knaw.nl/bwn1880-2000/lemmata/bwn2/storkdw"/>
    <publisher>
      <name>Biografisch Woordenboek van Nederland:1880-2000</name>
      <ref target="http://resources.huygens.knaw.nl/bwn1880-2000"/>
    </publisher>
  </fileDesc>
  <person>
    <idno type="id">storkdw</idno>
    <persName><name type="geslachtsnaam">Stork</name>, Dirk Willem</persName>
    <sex value="1"/>
    <event type="birth" when="1855"/>
    <event type="death" when="1928"/>
    <state type="occupation">ondernemer</state>
  </person>
  <biography>
    <graphic url="http://resources.huygens.knaw.nl/bwn1880-2000/lemmata/bwn2/images/images/STORKDW.jpg"/>
    <text>&lt;dtml-var bwn_header&gt;
 &lt;p class='genealogie'&gt;
  &lt;strong&gt;Stork, Dirk Willem&lt;/strong&gt;, industrieel (Oldenzaal 4-4-1855 - Hengelo (Ov) 15-2-1928).

Zoon van Charles Theodorus Stork, industrieel, en Alida Philippina
Johanna Reincke de Sitter. Gehuwd op 9-7-1878 met Fenna Zeper. Uit dit
huwelijk werden 1 zoon en 3 dochters geboren. Na haar overlijden
(26-5-1888) gehuwd op 6-3-1890 met Cornelia Sara Elisabeth Thomas. Uit
dit huwelijk werden 1 zoon en 2 dochters geboren.

&lt;img src=&amp;quot;images/STORKDW.jpg&amp;quot; align=&amp;quot;right&amp;quot; BORDER=&amp;quot;0&amp;quot; alt=&amp;quot;afbeelding van Stork, Dirk Willem&amp;quot; class=&amp;quot;bwnimg&amp;quot;&gt;

&lt;/p&gt;
&lt;p&gt;Stork werd geboren als oudste zoon van de uit Oldenzaal afkomstige
grondlegger der machinefabriek Gebr. Stork &amp;amp; Co. te Hengelo. Na de Twentsche Industrie- en Handelsschool te Enschede te hebben bezocht, trad hij in 1872 in dienst van het vaderlijk bedrijf, om in
1893 in de firma te worden opgenomen. Hij richtte zijn aandacht in het
bijzonder op de commerci&amp;euml;le en administratieve aspecten van de
fabriek en was sinds de eeuwwisseling belast met de financi&amp;euml;le
hoofdleiding. Bijzondere verdienste heeft Stork verkregen door zijn
zorg voor de maatschappelijke belangen van het personeel en de goede
verhouding tussen directie en arbeiders. Hij verwezenlijkte op deze
wijze de denkbeelden van zijn vader en volgde het voorbeeld van zijn
vriend de Delftse fabrikant J.C. van Marken. De eerste stap op een
lange weg was in 1881 de oprichting van de Vereeniging tot behartiging
van de belangen van het personeel verbonden aan de machinefabriek van
Gebr. Stork &amp;amp; Co, waarvan het gehele vaste personeel, ingevolge hun
aanstelling, lid was. Stork zag dit als 'de vrucht van de geest en
de gezindheid, die de stichter der fabriek bezielde, toen hij fabrikant
wilde worden'. Met de oprichting hadden de firmanten voor ogen
'een belangengemeenschap te scheppen tussen werkgever en
werknemers, tussen kapitaal en arbeid, waarbij de bloei der zaak
zoozeer mede aan de arbeiders ten goede komt, dat allen geprikkeld
worden hun beste krachten voor de zaak in te spannen'. De in 1883
opgerichte 'De Kern' - de tweede in Nederland na Van Markens
initiatief- schiep voor de directie de gelegenheid, zo vaak als het
haar wenselijk voorkwam in overleg te treden met en voorlichting te
ontvangen van de vertegenwoordigers van het personeel over vraagtukken
die de stoffelijke en zedelijke belangen van het personeel en de bloei
der fabriek raakten. In de loop der jaren werden een aantal fondsen in
'De Kern', waarvan Stork 47 jaar voorzitter was, ondergebracht.
Deze fondsen bestreken uiteindelijk nagenoeg het gehele veld der toen
nog niet wettelijk geregelde sociale voorzieningen. Maar men ging op de
weg der samenwerking nog verder: er werd in 1906 een vorm van
co-partnership in het leven geroepen, waarbij de vereniging commandite
vennoot in de firma werd. Dit liep in de crisisjaren '30 echter op
een teleurstelling uit.&lt;/p&gt;
&lt;p&gt;In het verlengde van deze initiatieven moeten Storks bemoeiingen
gezien worden binnen de plaatselijke gemeenschap door zijn medewerking
aan de stichting van een ziekenhuis en een dagsanatorium en de
oprichting van een co&amp;ouml;peratieve levensmidde-lenwinkel. Van 1891
tot 1922 was Stork lid der Kamer van Koophandel en Fabrieken te
Hengelo.&lt;/p&gt;
&lt;p&gt;De vooraanstaande plaats in Hengelo leidde tot een vergelijkbare
positie op nationaal niveau, zowel op sociaal als op economisch gebied.
Het lidmaatschap van de Provinciale Staten van Overijssel (van 1893 tot
1903) en dat van de Eerste Kamer (1903-1910; 1916-1920) gaf Stork
gelegenheid zijn liberale denkbeelden landelijke bekendheid te geven.
Hij nam naar aanleiding van de indiening van het ontwerp-Ongevallenwet
1901 het initiatief tot de oprichting in 1899 van de Vereeniging van
Nederlandsche Werkgevers, waarvan hij jarenlang voorzitter was. Uit het
streven van de verzekeringsplichtige werkgevers om zelf te bepalen hoe
ze hun risico t.z.v. de Ongevallenwet zouden dragen, werd de Centrale
Werkgevers Risico-Bank op 26 maart 1902 opgericht, die tot 1967 zou
blijven bestaan.&lt;/p&gt;
&lt;p&gt;Storks betekenis op economisch gebied blijkt allereerst uit de vele
commissariaten die hij bekleedde, onder meer van de Ned. Gist- en
Spiritusfabriek, Heemaf, Werf Conrad, Twentsche Bontweverij en
Twentsche Bank. Bij de laatste verwierf hij zich de bijnaam van
'dokter voor zieke zaken'. Bijzondere invloed had Stork bij de
oprichting van de Koninklijke Nederlandsche Hoogovens en Staalfabrieken
NV. Het eerste contact over deze zaak van de initatiefnemer H.J.E.
Wenckebach met Stork en zijn broer C.F. Stork dateert van 1915. In de
zomer van 1917 vormde dit drietal met J. Muysken het 'kleine
comit&amp;eacute;', dat de opzet verder stuwde en tot een goed einde
bracht. Na de oprichting in 1918 was D.W. Stork tot 1920
president-commissaris der jonge vennootschap.&lt;/p&gt;
&lt;p&gt;Stork is het voorbeeld van een industrieel die, behorend tot de
tweede generatie der vroege industrialisatie in Nederland, zijn
denkbeelden over sociale verhoudingen op eigentijdse wijze vorm wist te
geven. De ervaringen opgedaan in een zich ontwikkelend
provincieplaatsje, stimuleerden hem bij de groei tot een nationale
figuur. Hoezeer ook in eigen kring het tij veranderde bleek in de jaren
'20, toen het overleg over specifieke loonzaken niet meer binnen de
beslotenheid van 'De Kern' kon worden gevoerd, maar
buitenstaanders in de vorm van vakbondsvertegenwoordigers zich als
overleg-partners aanmeldden. Hoe teleurgesteld door deze ontwikkeling
ook, accepteerde Stork deze verandering uiteindelijk ten volle en gaf
hij daarmee blijk dat een typering uit de vroege Hoogoventijd hem niet
ten onrechte gegeven was: 'een gulle vent met een gulle lach, aan
wie niets kleinzieligs kleeft.' (Joh. de Vries, 
&lt;em&gt;Hoogovens...,&lt;/em&gt;

96).&lt;/p&gt;
&lt;p&gt;
  &lt;a href='agedeelte'&gt;A: &lt;/a&gt;Archief Gebr. Stork &amp;amp; Co. te Hengelo in Rijksarchief in
Overijssel te Zwolle.&lt;/p&gt;
&lt;p&gt;
  &lt;a href='lgedeelte'&gt;L: &lt;/a&gt;H. Smissaert, 'D.W. Stork', in 
&lt;em&gt;Eigen Haard&lt;/em&gt;

38 (1912) 638-640, 644-647; F.G. Waller, in 
&lt;em&gt;De Fabrieksbode 47&lt;/em&gt;

(1928) 8 (25 febr.) 1-2; W.C. Mees, 
&lt;em&gt;Man van de daad. Marien Mees en de opkomst van Rotterdam&lt;/em&gt;

(Rotterdam, 1946) 350-366; 
&lt;em&gt;Tachtig jaar Stork.&lt;/em&gt;

[Samengest. door C. Beets]. (Hengelo, ca. 1948); Joh. de Vries, 
&lt;em&gt;Hoogovens IJmuiden 1918-1968.Ontstaan en groei van een
basisindustrie&lt;/em&gt;

[IJmuiden, 1968]; Ontstaan en groei van een basisindustrie [IJmuiden,
1968]; W. de Vries Wzn., 
&lt;em&gt;De totstandkoming van de Ongevallenwet 1901...&lt;/em&gt;

(Deventer, [1970]) passim.&lt;/p&gt;


&lt;p&gt;
&lt;a href=&amp;quot;igedeelte&amp;quot;&gt;I: &lt;/a&gt;Jacobus Hannema, &lt;i&gt;Het geslacht Stork&lt;/i&gt; (Almelo 1999) 81 [Portret: J.Ph. Veth, 1916].&lt;/p&gt; 



&lt;p&gt;A.L. van Schelven&lt;/p&gt; 
&lt;dtml-var bwn_footer&gt;</text>
  </biography>
</biodes>

