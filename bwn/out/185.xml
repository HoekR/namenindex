<biodes version="1.0">
  <fileDesc>
    <title>Boeree, Theodoor Alexander (1879-1968)</title>
    <ref target="http://resources.huygens.knaw.nl/bwn1880-2000/lemmata/bwn3/boeree"/>
    <publisher>
      <name>Biografisch Woordenboek van Nederland:1880-2000</name>
      <ref target="http://resources.huygens.knaw.nl/bwn1880-2000"/>
    </publisher>
  </fileDesc>
  <person>
    <idno type="id">boeree</idno>
    <persName><name type="geslachtsnaam">Boeree</name>, Theodoor Alexander</persName>
    <sex value="1"/>
    <event type="birth" when="1879"/>
    <event type="death" when="1968"/>
    <state type="occupation">legerofficier</state>
    <state type="occupation">historicus</state>
  </person>
  <biography>
    <graphic url="http://resources.huygens.knaw.nl/bwn1880-2000/lemmata/bwn3/images/images/BOEREE.jpg"/>
    <text>&lt;dtml-var bwn_header&gt;
 &lt;p class='genealogie'&gt;
  &lt;strong&gt;Boeree, Theodoor Alexander&lt;/strong&gt;, beroepsofficier en krijgsgeschiedkundige (Wageningen 14-10-1879 - Hilversum 31-7-1968).

  Zoon van Hendrik Boeree, opzichter bij Rijkswaterstaat, en Maria
  Westendorp. Gehuwd op 7-9-1915 met Maria Anna de Goeje, die uit
  een eerder huwelijk 1 zoon meebracht.
  

  &lt;img src=&amp;quot;images/BOEREE.jpg&amp;quot; align=&amp;quot;right&amp;quot; BORDER=&amp;quot;0&amp;quot; alt=&amp;quot;afbeelding van Boeree, Theodoor Alexander&amp;quot; class=&amp;quot;bwnimg&amp;quot;&gt;

  
  &lt;/p&gt;
&lt;p&gt;Boeree trad na het behalen van zijn HBS-diploma in 1898 te
    Kampen vrijwillig in dienst als vaandrig-titulair bij het 7e
    Regiment Infanterie. Een jaar later besloot hij beroepsofficier
    te worden. Zijn opleiding aan de Koninklijke Militaire Academie
    (KMA) te Breda voltooide hij in 1902, waarna hij werd benoemd
    tot 2e luitenant bij het 3e Regiment Vestingartillerie te
    Gorinchem. Als 1e luitenant werd hij in 1907 overgeplaatst naar
    het 2e Regiment Vestingartillerie te 's-Gravenhage. Van 1913
    tot 1923 was hij in een staffunctie toegevoegd aan de Directeur
    van het Remontewezen, eveneens te 's-Gravenhage. Na tien jaar -
    hij was inmiddels, sinds 1916, bevorderd tot kapitein - werd
    Boerees standplaats weer Breda, eerst bij het 3e Regiment
    Veldartillerie, daarna bij de Staf van de IIIe
    Artilleriebrigade. Inmiddels in 1927 tot majoor bevorderd
    fungeerde hij van 1929 tot 1931 als hoofdinstructeur bij het
    Korps Pontonniers en Torpedisten te Dordrecht en daarna bij het
    3e Regiment Veldartillerie te Breda. In 1932 kreeg Boeree als
    luitenant-kolonel het bevel over het 7e Regiment Veldartillerie
    te Bergen op Zoom en werd hij tevens garnizoenscommandant. Dat
    bleef hij tot zijn pensionering in 1937. Als
    reserve-luitenant-kolonel kwam hij in augustus 1939, tijdens de
    mobilisatie, nog eenmaal onder de wapenen (bij de Staf van de
    IIIe Divisie te Assen), maar al in december 1939 werd hem op
    zijn verzoek eervol ontslag uit de dienst verleend.&lt;/p&gt;
&lt;p&gt;Boeree was militair in hart en nieren, maar of het
    officiersbestaan hem de voldoening heeft gegeven die hij er
    ooit van moet hebben verwacht, staat te bezien. Als
    geheelonthouder en niet-roker vond hij weinig genoegen in het
    gangbare gezelligheidsleven. Bovendien maakte hij zich ernstig
    bezorgd over de volstrekt verouderde uitrusting en bewapening
    van de Nederlandse krijgsmacht in de jaren '20 en '30. Zijn
    streven naar modernisering van de instructie door middel van
    film (waartoe hij in 1930 studiereizen naar Berlijn en Parijs
    maakte) werd nauwelijks gewaardeerd; twee voor die tijd zeer
    geavanceerde militaire bioscopen, in Breda en Utrecht, werden
    maar zelden gebruikt.&lt;/p&gt;
&lt;p&gt;Belangstelling voor geschiedenis had Boeree altijd gehad.
    Het militaire leven tussen de wereldoorlogen liet hem ruim de
    tijd om zich aan deze liefhebberij te wijden. In Den Haag
    bracht hij soms hele dagen op het Algemeen Rijksarchief door.
    Ook in Brabant vond hij weldra de weg naar de archieven. In
    Breda, maar vooral in Bergen op Zoom, verdiepte hij zich
    grondig in de plaatselijke en regionale historie. Zelfs kreeg
    hij van de Commandant Veldleger opdracht een geschiedenis te
    schrijven van de vesting Bergen Op Zoom. Dat resulteerde in een
    aantal vlotte artikelen in streek- en heemkundige bladen. Bij
    zijn naspeuringen stuitte hij op twee gebroeders Backx,
    16e-eeuwse ruiteraanvoerders uit een in Bergen op Zoom
    belangrijk geslacht. Nazaten vroegen hem zijn bevindingen vast
    te leggen in een soort familiekroniek. Deze verscheen pas in
    1943, in een niet voor de handel bestemde uitgave: 
    &lt;em&gt;De kroniek van het geslacht Backx.&lt;/em&gt;
&lt;/p&gt;
&lt;p&gt;Het bekendst is Boeree geworden door zijn uiterst minutieus
    onderzoek inzake de Britse nederlaag bij Arnhem in september
    1944. De vraag rijst of hij zich voor dit onderwerp ook zo zou
    hebben ge&amp;iuml;nteresseerd als hij na zijn pensionering niet
    was gaan wonen in Ede, dat zo dicht aan de rand van het
    strijdgebied zou komen te liggen. Hij was daar betrokken bij
    het ondergronds verzet (OD), aan het eind van de oorlog als
    plaatselijk commandant van de Binnenlandsche Strijdkrachten. Na
    de verloren slag kwam hij in contact met Britse militairen die
    op de noordelijke Rijnoever uit handen van de Duitsers waren
    gebleven en zich schuilhielden. Zo had hij in november 1944
    korte tijd de ondergedoken brigade-generaal John W. Hackett in
    huis, met wie hij lange gesprekken voerde over de toedracht van
    het echec. Ook na de oorlog bleef hij met Hackett, en met vele
    andere Britse en Amerikaanse officieren, corresponderen. Aan
    Boeree komt vooral de lof toe dat hij als eerste de Duitse kant
    van de Slag om Arnhem heeft onderzocht. Door bemiddeling van
    geallieerde autoriteiten, met wie hij levendige contacten
    onderhield, was hij in staat gesteld vragen voor te leggen aan
    krijgsgevangen Duitse commandanten; de antwoorden leverden
    onschatbaar belangrijke informatie op. Wat Boeree vooral
    intrigeerde, was de vraag of - zoals hardnekkig werd beweerd -
    de aanwezigheid van SS-pantsertroepen in de omgeving van Arnhem
    het gevolg kon zijn geweest van verraad door de Nederlandse
    dubbelspion Christiaan Lindemans, alias 'King Kong'. Boeree
    kwam tot de slotsom dat Lindemans de Duitsers wel heeft
    ingelicht over de ophanden zijnde geallieerde operatie 'Market
    Garden', maar dat dit verraad geen effect heeft gesorteerd,
    doordat de Duitsers Lindemans' mededelingen niet serieus namen.
    In diverse artikelen (o.a. in 
    &lt;em&gt;Ons Leger)&lt;/em&gt;

    legde Boeree een en ander vast, maar tot een samenvattende
    publikatie kwam het pas nadat hij zijn massale hoeveelheid
    typoscripten en aantekeningen in handen had gegeven van de
    journalist C. Bauer, wiens boek 25e 
    &lt;em&gt;slag bij Arnhem. De mythe van het verraad weerlegd&lt;/em&gt;

    in 1963 verscheen en een groot succes werd. Het was voor
    Boeree, die enige malen vergeefs had geprobeerd zijn werk in
    Engeland uitgegeven te krijgen, een grote voldoening dat zijn
    coproduktie met Bauer in 1966 in een Engelse en in 1967 in een
    Amerikaanse editie verscheen.&lt;/p&gt;
&lt;p&gt;Al zijn er sindsdien nog wel belangrijke nieuwe gegevens
    over de Slag om Arnhem gevonden en was in 't bijzonder over de
    verraadkwestie het laatste woord zeker niet gezegd, toch is het
    uitgesloten over deze onderwerpen iets zinnigs te schrijven
    zonder kennis te nemen van Boerees onderzoeksresultaten en het
    boek van Bauer.&lt;/p&gt;
&lt;p&gt;Van groot belang is verder de uitgebreide documentatie die
    Boeree heeft aangelegd betreffende het verzet in Gelderland, in
    het bijzonder op de Veluwe. Over de bezettingstijd in Ede en
    omgeving publiceerde hij in 1949 de 
    &lt;em&gt;Kroniek van Ede.&lt;/em&gt;
&lt;/p&gt;
&lt;p&gt;Ondanks zijn faam tot buiten de landsgrenzen bleef Boeree
    zichzelf steeds als amateur-historicus beschouwen. Van de
    waarde van zijn werk voor na hem komende onderzoekers was hij
    zich echter terdege bewust. Omdat hij wilde dat zijn
    verzameling typoscripten en aantekeningen oordeelkundig bewaard
    zou blijven, droeg hij deze nog bij zijn leven over aan het
    Rijksinstituut voor Oorlogsdocumentatie te Amsterdam, het
    Gemeentearchief Arnhem en de Sectie Militaire Geschiedenis van
    de Landmachtstaf te 's-Gravenhage.&lt;/p&gt;
&lt;p&gt;Na de dood van zijn echtgenote, in 1963, verhuisde Boeree
    van Ede naar Hilversum, waar hij op 31 juli 1968 overleed.&lt;/p&gt;
&lt;p&gt;
  &lt;a href='agedeelte'&gt;A: &lt;/a&gt;Collectie-Boeree (voornamelijk betreffende de Slag om
  Arnhem) in Gemeentearchief Arnhem. Aantal ms. betreffende de
  kwestie van het verraad van 'Market Garden' (Christiaan
  Lindemans, alias 'King Kong') bij Sectie Militaire Geschiedenis
  van de Landmachtstaf te 's-Gravenhage. Idem betreffende het
  verzet in Gelderland bij het Rijksinstituut voor
  Oorlogsdocumentatie te Amsterdam.&lt;/p&gt;
&lt;p&gt;
  &lt;a href='pgedeelte'&gt;P: &lt;/a&gt;Behalve artikelen over Bergen op Zoom in 
    &lt;em&gt;Sinte Geertruydtsbronne&lt;/em&gt;

    van 1934, 1935, 1937, 1938 en 1940 en in 
    &lt;em&gt;De Zoom.&lt;/em&gt;

    Dagblad van het Zuiden van 1937; 
    &lt;em&gt;De kroniek van het geslacht Backx (Bax, Bacx, Bakx en Baks).
    Een episode uit den strijd tegen Spanje&lt;/em&gt;

    (Wageningen, [1943]); 
    &lt;em&gt;Slag bij Arnhem&lt;/em&gt;

    (Ede, [1948]); 
    &lt;em&gt;Kroniek van Ede gedurende de bezettingstijd. Met grepen uit
    het leven der partisanen&lt;/em&gt;

    (Ede, [1949]); ',,De slag bij Arnhem&amp;quot; en &amp;quot;Het verraad van
    Lindemans&amp;quot;', in 
    &lt;em&gt;Ons leger&lt;/em&gt;

    39 (1955) 11 (nov.) 17 - 23; 'De dubbelspion Christiaan
    Lindemans, alias King Kong', 
    &lt;em&gt;ibidem&lt;/em&gt;

    (1955) 12 (dec.) 2-9; 'Het mysterie van de Hohenstaufen Divisie
    in de slag bij Arnhem', 
    &lt;em&gt;ibidem&lt;/em&gt;

    42(1958)6, 7, 9, 10 (juni-juli-sept.-okt.); C. Bauer, 
    &lt;em&gt;De slag bij Arnhem. De mythe van het verraad weerlegd. Naar
    gegevens van Th. A. Boeree&lt;/em&gt;

    (Amsterdam [etc.], 1963); vertalingen: 
    &lt;em&gt;The Battle of Arnhem. The betrayal myth refuted. On
    information supplied by Lieutenant-Colonel Theodoor A.
    Boeree&lt;/em&gt;

    (Londen, 1966. New York, 1967) (recensie van o.a. P.R.A. van
    Iddekinge, 'Analyse van de Slag om Arnhem. Een afrekening met
    het King Kong-verhaal', in 
    &lt;em&gt;Vrij Nederland,&lt;/em&gt;

    9-11-1963).&lt;/p&gt;
&lt;p&gt;
  &lt;a href='lgedeelte'&gt;L: &lt;/a&gt;P.R.A. van Iddekinge, 'Portret van overste b.d. Th.A.
  Boeree. (Slag-)vaardig tuinier in de hof der historie', in 
  &lt;em&gt;Arnhemse Courant,&lt;/em&gt;

  16-9-1964 n.a.v. herdenking Slag om Arnhem; 
  &lt;em&gt;Aan Theodoor Alexander Boeree. Een &amp;quot;libellus&amp;quot; amicorum&lt;/em&gt;

  [Door L. de Jong et al.] (Zutphen, 1967); W.H. Tiemens, 
  &lt;em&gt;Facetten van de Slag om Arnhem&lt;/em&gt;

  (Weesp, 1984); artikelenreeks in 
  &lt;em&gt;Haarlems Dagblad&lt;/em&gt;

  van A. Maandag en J. de Roos (jan./ febr. 1986).&lt;/p&gt;

&lt;p&gt;
&lt;a href=&amp;quot;igedeelte&amp;quot;&gt;I: &lt;/a&gt;&lt;i&gt;Aan Theodoor Alexander Boeree. Een &amp;quot;libellus&amp;quot; amicorum&lt;/i&gt;  [Door L. de Jong et al.] (Zutphen, 1967). Afbeelding tegenover titelblad.
&lt;/p&gt;





&lt;p&gt;P.R.A. van Iddekinge&lt;/p&gt; 
&lt;dtml-var bwn_footer&gt;</text>
  </biography>
</biodes>

