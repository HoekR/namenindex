<biodes version="1.0">
  <fileDesc>
    <title>Lam, Herman Johannes (1892-1977)</title>
    <ref target="http://resources.huygens.knaw.nl/bwn1880-2000/lemmata/bwn4/lam"/>
    <publisher>
      <name>Biografisch Woordenboek van Nederland:1880-2000</name>
      <ref target="http://resources.huygens.knaw.nl/bwn1880-2000"/>
    </publisher>
  </fileDesc>
  <person>
    <idno type="id">lam</idno>
    <persName><name type="geslachtsnaam">Lam</name>, Herman Johannes</persName>
    <sex value="1"/>
    <event type="birth" when="1892"/>
    <event type="death" when="1977"/>
    <state type="occupation">plantkundige</state>
  </person>
  <biography>
    <graphic url="http://resources.huygens.knaw.nl/bwn1880-2000/lemmata/bwn4/images/images/LAM.jpg"/>
    <text>&lt;dtml-var bwn_header&gt;
 &lt;p class='genealogie'&gt;
  &lt;strong&gt;Lam, Herman Johannes&lt;/strong&gt;, plantkundige (Veendam (Gr.) 3-1-1892 - Leiden 15-2-1977). 
Zoon van Anske Lam, leraar scheikunde, en Margien Winter.
  Gehuwd op 23-4-1919 met Johanna Lina Margaretha de Bru&amp;iuml;ne.
  Uit dit huwelijk werden geen kinderen geboren. Na echtscheiding
  (1921) gehuwd op 3-6-1922 met Cornelia Josephine Blanche
  Moorrees. Uit dit huwelijk werd 1 dochter geboren. Na haar
  overlijden (21-12-1965) gehuwd op 19-1-1967 met Johanna Hendrika
  van Drunick. Uit dit huwelijk werden geen kinderen geboren.
  
&lt;img src=&amp;quot;images/LAM.jpg&amp;quot; align=&amp;quot;right&amp;quot; BORDER=&amp;quot;0&amp;quot; alt=&amp;quot;afbeelding van Lam, Herman Johannes&amp;quot; class=&amp;quot;bwnimg&amp;quot;&gt;
  
  &lt;/p&gt;
&lt;p&gt;Herman Lam ging, na de B-opleiding aan het Gymnasium
    Erasmianum in Rotterdam te hebben doorlopen, in 1911 biologie
    studeren aan de Utrechtse Rijksuniversiteit. Aangezien hij zich
    niet aangetrokken voelde tot experimenteel werk en bovendien
    een baan in Nederlands-Indi&amp;euml; ambieerde, koos hij als
    specialisatie de plantensystematiek. Op 7 juli 1917 deed Lam
    zijn doctoraal examen en twee jaar later, op 7 april 1919,
    promoveerde hij bij prof. A.A. Pulle op een proefschrift over 
    &lt;em&gt;The verbenaceae of the Malay archipelago&lt;/em&gt;

    . Enkele weken na zijn promotie vertrok hij naar
    Nederlands-Indi&amp;euml;, waar hem op voorspraak van een andere
    invloedrijke Utrechtse leermeester, prof. F.A.F.C. Went, een
    betrekking wachtte als assistent-botanicus bij het herbarium
    van 's Lands Plantentuin te Buitenzorg.&lt;/p&gt;
&lt;p&gt;Tijdens zijn veertienjarige verblijf in de Oost ontwikkelde
    Lam zich tot een internationaal erkende autoriteit op het
    gebied van de Maleise plantenwereld. Aanvankelijk richtte zijn
    onderzoek zich geheel op de systematiek. De geografische
    verspreiding van de planten werd spoedig een ander belangrijk
    studieobject. Lams deelneming aan twee grote expedities was een
    stimulans voor deze uitbreiding van zijn wetenschappelijke
    interesses. In 1920/1921 exploreerde hij met de Van
    Overeem-expeditie het centrale deel van west-Nieuw-Guinea. Zijn
    ervaringen op deze tocht beschreef hij in de jaren 1927-1929 in
    een bijzonder leesbaar reisverhaal, 
    &lt;em&gt;Fragmenta Papuana&lt;/em&gt;

    , waarvan in 1945 een Engelse vertaling verscheen: 
    &lt;em&gt;Observations of a naturalist in Netherlands New Guinea&lt;/em&gt;

    . In 1926 leidde Lam een plantengeografische expeditie naar de
    noordelijke Molukken en de noordoostelijke punt van
    Celebes.&lt;/p&gt;
&lt;p&gt;Een opmerkelijk resultaat van Lams veldwerk in Nieuw-Guinea
    was het idee van het zogeheten profieldiagram. Dit is een
    verticale doorsnede van een bepaald vegetatietype waarmee Lam
    de kenmerkende plantensoorten in hun geografische samenhang op
    schematische wijze weergaf. Deze nieuwe techniek is door
    anderen verder uitgewerkt en werd spoedig een vast bestanddeel
    van vegetatiekundige beschrijvingen.&lt;/p&gt;
&lt;p&gt;Lam heeft zich in zijn Indische tijd niet uitsluitend met
    onderzoek beziggehouden. Een aanzienlijk deel van zijn tijd en
    energie besteedde hij aan functies in besturen van
    verschillende natuurwetenschappelijke organisaties. Hij
    verwierf zich een reputatie op dit gebied, zoals blijkt uit
    zijn aanstelling tot secretaris-generaal van het vierde Pacific
    Science Congress. Dit was een belangrijke internationale
    bijeenkomst, waaraan ook de regering grote waarde hechtte.
    Twee&amp;euml;nhalf jaar lang heeft Lam full-time gewerkt aan de
    voorbereiding van dit congres, dat in mei-juni 1929 in Batavia
    en Bandoeng werd gehouden.&lt;/p&gt;
&lt;p&gt;In het begin van de jaren dertig kwam Lams carri&amp;egrave;re in
    een opgaande lijn. Na in augustus 1930 aan het herbarium tot
    botanicus te zijn bevorderd, werd hij in juli 1932 buitengewoon
    hoogleraar in de plantkunde aan de Geneeskundige Hoogeschool te
    Batavia; in december van dat jaar volgde zijn benoeming tot
    directeur van het prestigieuze Treub-Laboratorium te
    Buitenzorg. Lang heeft hij deze functies niet vervuld. Al enige
    tijd werden bestuurders en autoriteiten door Lams collega's
    bewerkt om hem aan te stellen bij het Rijksherbarium in Leiden.
    Medio 1933 hadden deze pogingen succes en ging Lams grote wens
    in vervulling. Hij werd directeur van het Rijksherbarium en
    tegelijk buitengewoon hoogleraar in de systematische plantkunde
    aan de Rijksuniversiteit te Leiden. Toen Lam - na in 1942 zijn
    ontslag als hoogleraar te hebben ingediend - direct na de
    bevrijding opnieuw werd aangesteld, was dat als ordinarius.&lt;/p&gt;
&lt;p&gt;Het Rijksherbarium, opgericht in 1829, was in de 19e eeuw
    uitgegroeid tot een vooraanstaand onderzoeksinstituut. Toen Lam
    hier in 1933 arriveerde had het deze positie echter reeds
    sedert lang verloren. Het uiterst geringe budget en de minimale
    stafbezetting waren de hoofdoorzaken van de treurige toestand
    waarin het Rijksherbarium was komen te verkeren. Lam stelde
    zich van meet af aan tot taak deze situatie te veranderen. Het
    lukte hem de financi&amp;euml;le en personele middelen gestaag uit
    te breiden. Zijn optreden begon na de Tweede Wereldoorlog
    duidelijk effect te sorteren. Onder Lams leiding werd het
    Rijksherbarium een gerenommeerd en actief centrum van onderzoek
    naar de planten van tropisch Azi&amp;euml;. Toen Lam in 1962 met
    emeritaat ging had het Rijksherbarium zijn positie in het
    internationale netwerk van grote herbaria herkregen en was het
    de institutionele basis van grote projecten als de
    publikatiereeks 
    &lt;em&gt;Flora Malesiana&lt;/em&gt;

    , dat nog steeds een voorname plaats inneemt in de botanische
    exploratie van de tropen.&lt;/p&gt;
&lt;p&gt;In zijn Leidse tijd verschoof het zwaartepunt van Lams
    wetenschappelijke belangstelling van de analyse naar de
    synthese. In plaats van het detailonderzoek kreeg nu het grote
    probleem van de fylogenie, vooral de afstamming van de
    vaatplanten, zijn bijzondere aandacht. Lam trachtte de
    taxonomische en geografische feitenkennis te synthetiseren in
    het licht van de evolutietheorie. In een van de talloze
    geschriften die hij hierover publiceerde, verrijkte Lam de
    botanische taal met de term 'taxon'. Sedert 1950 is dit
    internationaal de offici&amp;euml;le aanduiding voor de
    systematische eenheden zoals soort, geslacht, orde, klasse et
    cetera. Ofschoon Lam een creatief en vruchtbaar theoreticus was
    en zijn reconstructies van de evolutionaire ontwikkeling van
    het plantenrijk onmiskenbare kwaliteiten bezaten, vonden deze
    toch meer tegenstanders dan aanhangers. Het onvermijdelijk
    hypothetische karakter van dergelijke reconstructies heeft Lam
    zelf later ook doen twijfelen aan de door hem opgestelde
    botanische stambomen.&lt;/p&gt;
&lt;p&gt;Lam beschouwde het onderwijs als de moeilijkste van zijn
    taken. Zijn grootste talenten lagen duidelijk niet op dit
    gebied. Hij gold als een weinig begaafd docent. Zijn colleges
    maakten een verwarde indruk, waren moeilijk en - zelfs naar het
    oordeel van zijn meest toegewijde leerlingen - alleen goed te
    volgen door degenen die al enigszins met de stof waren
    vertrouwd. Lam liet de studenten die bij hem werkten in grote
    mate hun eigen weg vinden, en soms leek het alsof hij zich
    weinig om hen bekommerde. Toch heeft hij velen aan zich weten
    te binden en gestimuleerd in hun wetenschappelijke
    ontwikkeling. Lam heeft evenwel nooit een echte 'school'
    gesticht. Het fylogenetisch onderzoek werd door geen van zijn
    leerlingen voortgezet. Tijdens zijn bijna dertigjarige
    professoraat zijn er bij hem slechts zeven proefschriften
    voltooid.&lt;/p&gt;
&lt;p&gt;Het is Lams grootste verdienste dat hij het Rijksherbarium
    weer tot bloei heeft weten te brengen en in samenhang daarmee
    een aanzienlijke invloed heeft uitgeoefend op de ontwikkeling
    van het onderzoek van de tropische plantenwereld. Lams werk
    kreeg onder andere erkenning door een eredoctoraat van de
    universiteit van Perth in 1954, de benoeming tot buitenlands
    lid van de Koninklijke Vlaamsche Akademie voor Wetenschap en
    Schoone Kunsten van Belgi&amp;euml; in 1959 en het lidmaatschap van
    de Koninklijke Nederlandse Akademie van Wetenschappen in
    1960.&lt;/p&gt;
&lt;p&gt;
  &lt;a href='agedeelte'&gt;A: &lt;/a&gt;Collectie-H.J. Lam in het Rijksherbarium te
  Leiden.&lt;/p&gt;
&lt;p&gt;
  &lt;a href='pgedeelte'&gt;P: &lt;/a&gt;Een volledig beredeneerde bibliografie in de onder L
    genoemde publikatie van Jacobs, 181-248.&lt;/p&gt;
&lt;p&gt;
  &lt;a href='lgedeelte'&gt;L: &lt;/a&gt;M.J. van Steenis-Kruseman, 'Herman Johannes Lam', in 
  &lt;em&gt;Flora Malesiana&lt;/em&gt;

  i 1 (1950) 308-309; 'Prof.dr. Herman Johannes Lam', in 
  &lt;em&gt;Blumea Supplement&lt;/em&gt;

  4 (1958) 4-8; C.G.G.J. van Steenis, 'Dedication', in 
  &lt;em&gt;Flora Malesiana&lt;/em&gt;

  i 7 (1976) (6) - (14); C. Kalkman, in 
  &lt;em&gt;Vakblad voor Biologen&lt;/em&gt;

  57 (1977) 153; J. Lanjouw, in 
  &lt;em&gt;Jaarboek [van de] Koninklijke Nederlandse Akademie van
  Wetenschappen 1977&lt;/em&gt;

  (Amsterdam [etc.], 1978) 172-176; M. Jacobs, 
  &lt;em&gt;Herman Johannes Lam (1892 - 1977). The life and work of a
  Dutch botanist&lt;/em&gt;

  (Amsterdam, 1984).&lt;/p&gt;


&lt;p&gt;
&lt;a href=&amp;quot;igedeelte&amp;quot;&gt;I: &lt;/a&gt;&lt;i&gt;Jaarboek van de Koninklijke Nederlandse Akademie van Wetenschappen 1977&lt;/i&gt; (Amsterdam 1978) 173.&lt;/p&gt;




&lt;p&gt;R.P.W. Visser&lt;/p&gt; 
&lt;dtml-var bwn_footer&gt;</text>
  </biography>
</biodes>

