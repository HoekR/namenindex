<biodes version="1.0">
  <fileDesc>
    <title>Ruijter van Steveninck, Albert Cornelis de (1895-1949)</title>
    <ref target="http://resources.huygens.knaw.nl/bwn1880-2000/lemmata/bwn4/ruijter"/>
    <publisher>
      <name>Biografisch Woordenboek van Nederland:1880-2000</name>
      <ref target="http://resources.huygens.knaw.nl/bwn1880-2000"/>
    </publisher>
  </fileDesc>
  <person>
    <idno type="id">ruijter</idno>
    <persName><name type="geslachtsnaam">Ruijter van Steveninck</name>, Albert Cornelis de</persName>
    <sex value="1"/>
    <event type="birth" when="1895"/>
    <event type="death" when="1949"/>
    <state type="occupation">legerofficier</state>
  </person>
  <biography>
    <graphic url="http://resources.huygens.knaw.nl/bwn1880-2000/lemmata/bwn4/images/images/RUYTERVSTEVENINCK.jpg"/>
    <text>&lt;dtml-var bwn_header&gt;
 &lt;p class='genealogie'&gt;
  &lt;strong&gt;Ruijter van Steveninck, Albert Cornelis de&lt;/strong&gt;, (bekend onder de naam &lt;b&gt;De Ruyter van Steveninck&lt;/b&gt;), legerofficier (Tiel 28-11-1895 - 's-Gravenhage 25-6-1949). Zoon van Albert de Ruijter van Steveninck, rijksbetaalmeester,
  en Agnes Marie Charlotte B&amp;auml;r. Gehuwd op 29-9-1919 met
  Berendina Maria Fran&amp;ccedil;oise Houwing. Uit dit huwelijk werden
  geen kinderen geboren.
  
  &lt;img src=&amp;quot;images/RUYTERVSTEVENINCK.jpg&amp;quot; align=&amp;quot;right&amp;quot; BORDER=&amp;quot;0&amp;quot; alt=&amp;quot;afbeelding van Ruijter van Steveninck, Albert Cornelis de&amp;quot; class=&amp;quot;bwnimg&amp;quot;&gt;
  

  
  &lt;/p&gt;
&lt;p&gt;De Ruyter van Steveninck, afkomstig uit een Rooms-katholiek
    gezin, doorliep de HBS in Leeuwarden en kwam op 24 augustus
    1915 als landstormplichtige onder de wapens bij de Brigade
    Grenadiers en Jagers. Op 1 oktober 1915 werd hij toegelaten tot
    de Koninklijke Militaire Academie te Breda als cadet voor het
    wapen der artillerie. Na zijn benoeming tot tweede luitenant in
    1918 bekleedde hij in de jaren twintig en dertig een aantal
    functies bij het 1e en 2e Regiment Veldartillerie. Ten gevolge
    van de verschillende reorganisaties en inkrimpingen bij het
    leger werd hij traag bevorderd. Zijn belangstelling voor de
    artillerieverkenning vanuit de lucht, in die dagen een recente
    ontwikkeling, leidde tot het behalen van het brevet
    luchtwaarnemer in 1921. Het jaar daarop volgde hij bij het
    Franse leger een cursus over de samenwerking tussen de
    artillerie en de militaire luchtvaart.&lt;/p&gt;
&lt;p&gt;Tijdens de mobilisatie van 1939 was De Ruyter van Steveninck
    - sinds 1936 kapitein - verbonden aan de staf van het 1e
    Legerkorps in Den Haag, in de functie van officier van de
    luchtstrijdkrachten. Na de Duitse inval op 10 mei 1940 maakte
    hij deel uit van de, ter wille van de operationele
    samenwerking, naar het Belgische algemeen hoofdkwartier
    gezonden militaire missie. Reeds op 18 mei werd hij echter
    toegevoegd aan de Nederlandse militaire attach&amp;eacute; in Parijs,
    luitenant-kolonel D. van Voorst Evekink.&lt;/p&gt;
&lt;p&gt;Op 14 juni 1940, vlak voor de Duitse intocht in Parijs,
    verliet De Ruyter van Steveninck de Franse hoofdstad. Via wat
    omzwervingen belandde hij in La Bourboule, ongeveer 100 km ten
    zuidwesten van Vichy, de zetel van de Franse regering. Na
    maandenlang talmen en een weinig overtuigende poging Spanje te
    bereiken, gaf hij eindelijk gehoor aan de opdracht van de
    regering in ballingschap naar Londen te komen. Via Marseille,
    Algiers, Oran, Casablanca en Lissabon kwam hij daar begin
    februari 1941 aan. Hij werd opgenomen in de Koninklijke
    Nederlandsche Brigade, de eenheid waarin de regering al het
    uitgeweken personeel van de Koninklijke Landmacht onderbracht.
    Intussen met terugwerkende kracht tot 1 november 1940 bevorderd
    tot majoor, werd De Ruyter van Steveninck op 15 mei 1941
    commandant van het 1e Bataljon. Na op 7 januari 1942 te zijn
    belast met het brigadecommando, kreeg hij vier maanden later de
    bij die functie behorende rang van luitenant-kolonel.&lt;/p&gt;
&lt;p&gt;Toen De Ruyter van Steveninck het commando aanvaardde over
    de Koninklijke Nederlandsche Brigade 'Prinses Irene', zoals de
    naam sinds het Koninklijk Besluit van 26 augustus 1941 luidde,
    stond deze eenheid er niet best voor. De brigade had tijdens
    haar korte bestaan al zes commandanten versleten. Haar
    personeel was uit alle hoeken van de wereld bij elkaar gehaald
    en, voorzover afkomstig uit het moederland, veelal
    gedemoraliseerd door het verloop van de strijd in mei 1940. De
    gemiddelde leeftijd lag boven de dertig, en een flink deel van
    het personeel was fysiek niet geschikt voor dienst te velde.
    Bovenal speelde de brigade echter parten dat een duidelijke
    taak ontbrak. Zij diende in feite als een reservoir waaruit de
    regering naar believen putte voor belangrijker geachte taken,
    militair of niet.&lt;/p&gt;
&lt;p&gt;Het is de verdienste van De Ruyter van Steveninck geweest
    dat hij de vicieuze cirkel van deze situatie heeft weten te
    doorbreken. Hij scheidde het fitte van het minder fitte
    personeel en reorganiseerde de brigade in drie gevechtsgroepen
    en een verkenningsafdeling. Er kwamen vrachtauto's ter
    beschikking, zodat zij mobiel zou kunnen optreden, en de
    uitrusting en bewapening werden op peil gebracht. In het
    voorjaar van 1943 onderging de eenheid een zwaar oefenprogramma
    bij een Britse opleidingseenheid. De brigadecommandant ontpopte
    zich als een krachtig, zij het wat afstandelijk leider, die,
    ondanks zijn zwakke gestel, aan anderen dezelfde hoge eisen
    stelde als aan zichzelf. Hij deelde zoveel mogelijk het leven
    van zijn ondergeschikten, zonder al te vertrouwelijk met hen te
    worden. Door zijn houding en grote militaire vakkennis dwong
    hij respect af en herstelde hij in de troep de militaire
    discipline en het onderlinge vertrouwen. Daarbij kwam dat De
    Ruyter van Steveninck de omstandigheden mee had. De brigade had
    in mei 1941 bij Wolverhampton een eigen kampement gekregen, was
    in juli 1943 ingedeeld bij de Britse 21e Legergroep en
    voorbestemd om deel te nemen aan de voorgenomen invasie op de
    kust van Normandi&amp;euml;. Alle inspanning kreeg nu een duidelijk
    doel, zij het dat de brigade niet geschikt werd geoordeeld in
    de voorste lijn op te treden.&lt;/p&gt;
&lt;p&gt;Toen De Ruyter van Steveninck op 8 augustus 1944 bij
    Courseulles-sur-Mer weer voet op het Europese vasteland zette,
    stonden de geallieerden aan de vooravond van hun uitbraak uit
    het bruggehoofd in Normandi&amp;euml;. Hij leidde de brigade
    tijdens de opmars naar de Seine en vandaar verder noordwaarts.
    In de nachtelijke uren van 20 op 21 september 1944 overschreed
    hij met zijn manschappen ten zuiden van Valkenswaard de
    Nederlandse grens. De brigade voerde op dat moment
    flankbeveiligingsopdrachten uit in het kader van de operatie
    'Market Garden'. Nadat deze poging om de bruggen in
    Noord-Brabant en het Gelderse rivierengebied te veroveren niet
    het gewenste succes had gebracht, verplaatste De Ruyter van
    Steveninck, op bevel van het Britse 2e Leger, zijn troepen naar
    de Zeeuwse eilanden. Hier verrichtten zij gedurende de winter
    beveiligingsdiensten, totdat zij in het voorjaar van 1945 weer
    naar Noord-Brabant werden gedirigeerd.&lt;/p&gt;
&lt;p&gt;Na de ontbinding van de Irene-brigade op 13 juli 1945 in Den
    Haag, werd De Ruyter van Steveninck benoemd tot waarnemend
    bevelhebber der Nederlandsche Strijdkrachten en met ingang van
    19 november 1945 tot commandant Divisie A, een administratieve
    eenheid waarin verschillende troepenonderdelen tijdelijk werden
    ondergebracht en zo nodig opgeleid. In deze functies was De
    Ruyter van Steveninck enige tijd betrokken bij de wederopbouw
    van de Koninklijke Landmacht. Op 22 juli 1946 nam hij, juist
    bevorderd tot kolonel, zitting in het Hoog Militair
    Gerechtshof, waarmee een uitdrukkelijke wens van hem in
    vervulling ging. Op 22 maart 1949, kort voor zijn overlijden,
    volgde de bevordering tot generaal-majoor.&lt;/p&gt;
&lt;p&gt;De Nederlandse regering in ballingschap had de Irene-brigade
    gevormd omdat het politiek wenselijk was met eigen troepen aan
    de bevrijding van het moederland bij te dragen. De betekenis
    van De Ruyter van Steveninck is geweest dat hij uit het zeer
    heterogene mensenmateriaal waaruit de brigade aanvankelijk
    bestond een gevechtseenheid heeft gesmeed die tot dit doel kon
    dienen. Bovendien was dank zij zijn inspanningen direct na de
    bevrijding modern opgeleid en ervaren personeel beschikbaar
    voor de encadrering van de belangrijkste wapentechnische
    opleidingen van het leger in oprichting.&lt;/p&gt;
&lt;p&gt;
  &lt;a href='lgedeelte'&gt;L: &lt;/a&gt;Behalve necrologie&amp;euml;n o.a. in 
  &lt;em&gt;De Bromtol. Orgaan van het garderegiment Prinses Irene&lt;/em&gt;

  2 (1949) 7 (juli) 2-8, en in 
  &lt;em&gt;Het Lichtspoor&lt;/em&gt;

  , 6-7-1949: V.E. Nierstrasz, 
  &lt;em&gt;Geschiedenis van De Koninklijke Nederlandse Brigade ''Prinses
  Irene'' ...&lt;/em&gt;

  [Gestencilde uitgave] ('s-Gravenhage, 1959); G.J. van Ojen jr., 
  &lt;em&gt;De Binnenlandse Strijdkrachten&lt;/em&gt;

  (2 dln.; 's-Gravenhage, 1972); L. de Jong, 
  &lt;em&gt;Het Koninkrijk der Nederlanden in de Tweede Wereldoorlog&lt;/em&gt;

  IX en Xa ('s-Gravenhage, 1979, 1980); Th. de Kort, 
  &lt;em&gt;Van brigade en garderegiment 'Prinses Irene'...&lt;/em&gt;

  (Rotterdam, 1983). Een overzicht van de officiersrangen die De
  Ruyter van Steveninck doorliep in: 
  &lt;em&gt;Naam- en ranglijst der beroepsofficieren van de Koninklijke
  Landmacht 1949&lt;/em&gt;

  (Gorinchem, 1949) 48.&lt;/p&gt;


&lt;p&gt;
&lt;a href=&amp;quot;igedeelte&amp;quot;&gt;I: &lt;/a&gt;Beeldbank van het Nationaal Archief in Den Haag [Collectie ANEFO; De Ruyter van Steveninck in 1944].&lt;/p&gt;




&lt;p&gt;H. Amersfoort&lt;/p&gt; 
&lt;dtml-var bwn_footer&gt;</text>
  </biography>
</biodes>

