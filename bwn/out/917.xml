<biodes version="1.0">
  <fileDesc>
    <title>Keesom, Wilhelmus Hendrikus (1876-1956)</title>
    <ref target="http://resources.huygens.knaw.nl/bwn1880-2000/lemmata/bwn1/keesom"/>
    <publisher>
      <name>Biografisch Woordenboek van Nederland:1880-2000</name>
      <ref target="http://resources.huygens.knaw.nl/bwn1880-2000"/>
    </publisher>
  </fileDesc>
  <person>
    <idno type="id">keesom</idno>
    <persName><name type="geslachtsnaam">Keesom</name>, Wilhelmus Hendrikus</persName>
    <sex value="1"/>
    <event type="birth" when="1876"/>
    <event type="death" when="1956"/>
    <state type="occupation">natuurkundige</state>
  </person>
  <biography>
    <graphic url="http://resources.huygens.knaw.nl/bwn1880-2000/lemmata/bwn1/images/images/KEESOM.jpg"/>
    <text>&lt;dtml-var bwn_header&gt;
 &lt;p class='genealogie'&gt;
  &lt;strong&gt;Keesom, Wilhelmus Hendrikus&lt;/strong&gt;, hoogleraar natuurkunde (Texel 21-6-1876 - Leiden 3-3-1956).

Zoon van Hendrikus Wilhelmus Keesom, boer en veehandelaar, en Neeltje
Dijt. Gehuwd op 27-1-1904 met Anna Maria Aleida Moorman (overleden
6-2-1923). Uit dit huwelijk werden 2 zoons en 6 dochters geboren. Op
23-2-1927 volgde een tweede huwelijk met Seraphina Josephina Francisca
Maria Gieliam. Uit dit huwelijk waren geen kinderen. 

&lt;img src=&amp;quot;images/KEESOM.jpg&amp;quot; align=&amp;quot;right&amp;quot; BORDER=&amp;quot;0&amp;quot; alt=&amp;quot;afbeelding van Keesom, Wilhelmus Hendrikus&amp;quot; class=&amp;quot;bwnimg&amp;quot;&gt;

&lt;/p&gt;
&lt;p&gt;Voortgekomen uit een oude agrarische familie zonder enige
wetenschappelijke traditie, geboren op een boerderij in het zuidelijk
deel van Texel, zou de jonge Willem een wetenschappelijke loopbaan
doorlopen die hem tot de hoogste toppen zou voeren, al was de weg
daarheen moeilijk en lang.&lt;/p&gt;
&lt;p&gt;Na de lagere school en de zg. 'Franse School' in Den Burg
(Texel) werd Willem Keesom in 1889 toegelaten tot de tweede klas van de
HBS Alkmaar, waar hij in 1893 slaagde voor het eindexamen. Vervolgens
legde hij in 1894 met goed gevolg het staatsexamen af. Hierna volgde
een succesvolle studie in de wis- en natuurkunde aan de Universiteit
van Amsterdam (1897 kandidaatsexamen, 1900 doctoraal examen, beide
'met lof). Hier promoveerde hij (weer 'met lof) in 1904 bij
prof. J.D. van der Waals op de dissertatie 
&lt;em&gt;Isothermen van mengsels van zuurstof en koolzuur.&lt;/em&gt;

Dit proefschrift was een uitwerking van zijn in 1903 met een gouden
medaille bekroonde antwoord op een door de Leidse Faculteit der wis- en
natuurkunde uitgeschreven prijsvraag. Intussen was hij reeds in 1900
benoemd tot assistent van prof. H. Kamerlingh Onnes in het Natuurkundig
Laboratorium van de Rijksuniversiteit te Leiden, waar hij verder van
1909 tot 1917 conservator zou zijn. Om zijn snelgroeiend gezin in deze
periode wat meer soelaas te geven, was hij gedwongen een aantal jaren
diverse nevenfuncties te vervullen o.a. als leraar wiskunde aan een
Leidse Kweekschool voor onderwijzers en als leraar natuurkunde aan de
avondschool van het genootschap 'Mathesis', terwijl hij enkele
maanden een college thermodynamica gaf aan de Universiteit te
Utrecht.&lt;/p&gt;
&lt;p&gt;In deze 'eerste Leidse tijd' (1900 t/m 1916) verschenen
reeds een veertigtal publikaties van Keesom, gedeeltelijk met prof.
Kamerlingh Onnes als medeauteur. O.a. verscheen in 1912 onder beider
naam de beroemde, ca. 350 blz. tellende verhandeling 
&lt;em&gt;Die Zustandsgleichung,&lt;/em&gt;

waarvan het sterk theoretisch karakter Keesom als hoofdauteur doet
veronderstellen. Kamerlingh Onnes heeft in deze jaren zeer veel profijt
gehad van het theoretisch inzicht van zijn medewerker, o.a. bij de
voorbereidende studie voor de eerste vloeibaarmaking van helium in
1908. In zijn Nobel-voordracht (1913) legt Kamerlingh Onnes van zijn
waardering voor Keesoms bijdrage op de volgende wijze getuigenis af:
&amp;quot;Den hervorragenden theoretischen Kenntnissen von Herrn Keesom
verdanke ich weiter viel wegen der gr&amp;uuml;ndlichen und einsichtsvollen
Weise, in welcher er die mit der Zustandsgleichung
zusammenh&amp;auml;ngenden theoretischen Fragen deren gleichzeitiges
Studium ihm vorwiegend zu Teil fiel, bearbeitet hat&amp;quot;. Dat Keesom
ook als theoretisch fysicus door Kamerlingh Onnes, en diens
collega's H.A. Lorentz en J.P. Kuenen, hoog gewaardeerd werd,
blijkt o.a. uit het feit dat zij hem in 1912 als tweede (na P.
Ehrenfest) op de voordracht hebben geplaatst voor de opvolging van
Lorentz als hoogleraar in de theoretisch fysica. In ieder geval was
reeds in deze 'eerste Leidse periode' Keesoms naam als briljant
fysicus in Nederland en daarbuiten gevestigd. Helaas moest hij
ondervinden dat een paar maal een hoogleraarszetel, waarvoor hij in
aanmerking kwam, door een ander werd bezet.&lt;/p&gt;
&lt;p&gt;Gelukkig kwam er in 1917 een bescheiden verbetering in Keesoms
positie door zijn benoeming tot leraar in de natuurkunde en fysische
scheikunde aan de Rijks Veeartsenijschool te Utrecht, welke benoeming
hij op 11 januari 1917 aanvaardde met de rede: 
&lt;em&gt;De ontwikkeling onzer kennis van het molecuul en het atoom.&lt;/em&gt;

Toen deze school in 1918 de status kreeg van Veeartsenijkundige
Hoogeschool, werd hij hoogleraar aldaar met dezelfde leeropdracht. Deze
nieuwe functie, die hij tot 1923 zou bekleden, betekende voor Keesoms
wetenschappelijk werk, zowel experimenteel als theoretisch, een grote
verandering. Hij wierp zich met al zijn energie en doorzettingsvermogen
op een nieuw fysisch gebied, nl. het onderzoek van de structuur van
vloeistoffen en gasmoleculen met behulp van r&amp;ouml;ntgenstraling.
Ofschoon deze Utrechtse periode maar zes jaar duurde, is dit
fundamenteel onderzoek, dat hij overigens na 1923 in Leiden bij lage
temperaturen heeft voortgezet, zeer vruchtbaar geweest, getuige een
aantal uitstekende publikaties, die zijn naam ook op dit terrein van de
fysica hebben gevestigd. In 1923, na de vroegtijdige dood van de
fysicus J.P. Kuenen, begint de 'tweede Leidse periode' voor
Keesom door zijn benoeming tot hoogleraar in de natuurkunde aan de
Leidse universiteit. Met het emeriaat van Kamerlingh Onnes in 1924
wordt Keesom directeur van het natuurkundig laborarium, met prof. W.J.
de Haas (Onnes' opvolger) als mededirecteur; ieder met een eigen
terrein van onderzoek. Van toen af heeft Keesom zich ten volle kunnen
ontplooien, doordat hij de beschikking had over de voortreffelijke
outillage op het gebied van lage temperaturen van dit laboratorium, en
met een bekwame technische staf, maar vooral dank zij eigen
inventiviteit en stoere werkkracht, waardoor ook veel begaafde
medewerkers werden gestimuleerd om zich tot het uiterste te geven. Op
26 september 1923 aanvaardt hij zijn ambt met de rede: 
&lt;em&gt;Het Belang van den Tocht naar het Absolute Nulpunt.&lt;/em&gt;

Hierna volgen nog ongeveer 200 publikaties, waarvan Keesom de auteur of
mede-auteur is, en waarvan vele de fysische wereld in verbazing en
bewondering brachten, doordat zij geheel nieuwe inzichten of
ontdekkingen bekend maakten. Slechts enkele van deze kunnen hier
vermeld worden.&lt;/p&gt;
&lt;p&gt;Het had Keesom reeds jaren g&amp;iuml;ntrigeerd (en in zijn inaugurele
rede sprak hij er over) dat het tot nu toe niet gelukt was met de
gebruikelijke methode van temperatuurverlaging (Kamerlingh Onnes had
reeds een temperatuur van 0,83&amp;deg; K weten te bereiken) het vloeibare
helium in vaste toestand te brengen. Steunend op zijn theoretisch
inzicht probeerde Keesom het in 1926 langs een andere weg, nl. door
drukverhoging, en wel met volledig succes. Nu was ook het laatste gas
in de vaste aggregatie-toestand bekend. De indruk die deze prestatie in
de wetenschappelijke wereld heeft gemaakt, was enorm, zoals ook blijkt
uit de vele onderscheidingen die Keesom in de jaren na 1926 ten deel
zijn gevallen. Later (in 1932) slaagde Keesom er nog in met vloeibaar
helium een temperatuur te bereiken van 0,7 &amp;deg; K, wat in het kader
van de gebruikte methode een nieuw record betekende.&lt;/p&gt;
&lt;p&gt;In 1927 ontdekte Keesom (samen met de Poolse fysicus M. Wolfke) dat
er twee soorten vloeibaar helium zijn, afhankelijk van de temperatuur
(boven of beneden 2,19 &amp;deg; K), die Helium I en Helium II genoemd
werden. Toen Keesom in 1936, te zamen met zijn dochter, mej. A.P.
Keesom, de calorische eigenschappen van beide fasen van vloeibaar
helium nader onderzocht (ten dele een nauwkeuriger voortzetting van
soortgelijke metingen in 1931, met de Duitse fysicus K. Clusius), werd
de zg. 'warmte - super geleiding' van Helium II ontdekt,
ongetwijfeld een van de belangrijkste ontdekkingen op dit gebied. Deze
en andere onderzoekingen, in Leiden en elders, toonden aan dat Helium
II uitzonderlijke eigenschappen bleek te bezitten, die radicaal
verschillen van die van andere vloeistoffen, en daardoor voor vele
jaren een vruchtbaar terrein zijn gebleven voor verder experimenteel
onderzoek, en tevens een bron van problemen voor theoretische
fysici.&lt;/p&gt;
&lt;p&gt;Ook vele andere onderzoekingen van Keesom en medewerkers leverden
belangrijke resultaten op, die meestal weer inspireerden tot nieuw
theoretisch inzicht, speciaal op thermodynamisch gebied en betreffende
de structuur van de onderzochte stoffen. Calorische metingen bij
supergeleidende metalen toonden aan dat er een sprong is in de
soortelijke warmte bij de 'overgangstemperatuur' (van de
supergeleidende naar de normale toestand), en daarenboven een latente
warmte, indien deze overgang plaats heeft in een uitwendig magneetveld.
Verder werd bij de laatste overgang een merkwaardig
vertragingsverschijnsel ontdekt (bekend gebleven onder de Engelse naam
'relaxation-effect').&lt;/p&gt;
&lt;p&gt;Vermeld moeten ook worden onderzoekingen over structuur en andere
eigenschappen van vloeibaar en vast helium, neon, waterstof, stikstof,
zuurstof, enz.; experimenten met rectificatieprocessen, waarvoor Keesom
zelf in 1933 in een uitgebreide publikatie een thermodynamische theorie
heeft uitgewerkt; het vastleggen van een thermodynamische
temperatuurschaal die bruikbaar zou zijn tot de allerlaagste
temperaturen, en de constructie van geschikte weerstandsthermometers
voor die lage temperaturen, enz., enz.&lt;/p&gt;
&lt;p&gt;Helaas kwam door de Duitse bezetting van Nederland het
wetenschappelijk laboratoriumwerk van Keesom en zijn medewerkers na
1940 grotendeels stil te liggen, en in 1945 ging Keesom om
gezondheidsredenen met emeritaat.&lt;/p&gt;
&lt;p&gt;Door zijn internationale faam als fysicus werd Keesom voorzitter van
de wetenschappelijke afdeling van het 'Institut International du
Froid' (zijn vele 'Rapports' voor de congressen hiervan
hadden grote vermaardheid), en van het Internationaal Koude-congres in
Den Haag (1936). In Nederland was hij jarenlang Voorzitter van de
Nederlandse Vereniging voor Koeltechniek. Veel buitenlanders kwamen
naar het Leidse Kamerlingh Onnes-laboratorium om daar met Keesom enige
tijd te werken, en de verkregen resultaten te publiceren. Er waren soms
zo veel buitenlanders in het laboratorium, dat Keesom zijn wekelijkse
colleges (naar behoefte) gaf in het Engels of Duits.&lt;/p&gt;
&lt;p&gt;Zelfs in een beknopte biografie als deze, mag niet onvermeld blijven
dat de totale levenshouding van Keesom diepgaand be&amp;iuml;nvloed werd
door zijn katholiek geloof, waaraan hij zijn hele leven op voorbeeldige
wijze trouw gebleven is, ofschoon dat in de eerste decennia van deze
eeuw bepaald niet bevorderlijk was voor het maken van een
wetenschappelijke carri&amp;egrave;re, waardoor er dan ook bij katholieken
weinig animo was om een wetenschappelijke loopbaan te kiezen. Keesom
wist dat een katholiek toen eventuele mededingers ver moest overtreffen
om voor een hogere benoeming in aanmerking te komen, en hij heeft zich
daarom tot het uiterste ingespannen. Toen enkele jaren na het
verschijnen van de geruchtmakende brochure van M.A.P.C. Poelhekke
(1900), waarin met krasse woorden 
&lt;em&gt;Het Tekort der Katholieken in de Wetenschap&lt;/em&gt;

was gesignaleerd, de 'Vereeniging tot het bevorderen van de
beoefening van de wetenschap onder de Katholieken van Nederland'
(sinds ca. 1950 'Thijmgenootschap' genoemd) werd opgericht,
behoorde Keesom tot de eerste groep van leden. Daarna is hij vele malen
opgetreden als spreker. Gedurende twee periodes (1917-1921 en
1929-1933) was hij voorzitter van de wis- en natuurkundige afdeling, en
van 1933 tot 1940 algemeen voorzitter. Verder heeft hij in en buiten
deze vereniging veel katholieken door zijn voorbeeld en door een goed
geplaatst woord (en zulk een woord van de weinig spraakzame man kon
wonderen doen) gestimuleerd tot wetenschapsbeoefening, en wel met een
totale inzet van krachten. Zelf beschouwde hij zijn hele
wetenschappelijke bedrijvigheid als een hem opgelegde roeping, en
hiervoor gebruikte hij zijn tomeloze energie, zonder zich veel
ontspanning te gunnen, behalve in de kring van zijn gezin.&lt;/p&gt;
&lt;p&gt;Vooral in zijn 'tweede Leidse periode' heeft Keesom veel
waardering ondervonden als erkenning van zijn uitstekende
wetenschappelijke verdiensten. In 1924 werd hij lid van de Koninklijke
Akademie van Wetenschappen te Amsterdam, en in de jaren na 1926 (het
jaar van de solidificatie van helium) volgden diverse lidmaatschappen
van buitenlandse Academies. In 1936 werd Keesom een van de eerste groep
van zeventig leden van de nieuwe Pauselijke Academie voor de exacte
wetenschappen; met deze uitverkiezing is de katholieke Keesom bijzonder
gelukkig geweest. In 1927 kreeg Keesom een eredoctoraat van de
Universiteit van Leuven en van de Technische Hogeschool van Warschau.
Zijn verdiensten vonden verder op landelijk en internationaal gebied
erkenning in talrijke onderscheidingen.&lt;/p&gt;
&lt;p&gt;
  &lt;a href='agedeelte'&gt;A: &lt;/a&gt;Collectie-Keesom in Rijksmuseum voor de geschiedenis der
natuurwetenschappen (Boerhaave-museum) in Leiden.&lt;/p&gt;
&lt;p&gt;
  &lt;a href='pgedeelte'&gt;P: &lt;/a&gt;De publikaties van Keesom tot 1940 (262 in aantal; voor het
merendeel in samenwerking met anderen) zijn opgenomen in de Lijsten van
Geschriften van de leden van de 'Vereeniging tot het bevorderen van
de beoefening der Wetenschap onder de Katholieken in Nederland'
(resp. verschenen in 1922, 1931 en 1941). Nadien is nog verschenen het,
in het Engels geschreven, magistrale boek 
&lt;em&gt;Helium&lt;/em&gt;

(Amsterdam, 1942; herdr. 1959), dat een systematische samenvatting
geeft van alle voorafgaande onderzoekingen in Nederland en elders over
helium. Van dit boek werd in 1949 (zonder voorkennis van Keesom) een
Russische vertaling gepubliceerd door de Academy of Sciences of the
USSR.&lt;/p&gt;
&lt;p&gt;
  &lt;a href='lgedeelte'&gt;L: &lt;/a&gt;Behalve de talrijke kranteartikelen en herdenkingsredes bij
gelegenheid van gedenkwaardige data in zijn leven, maar vooral na zijn
dood, zijn er ook meer uitvoerige bijdragen over het werk en de persoon
van Keesom gepubliceerd, zoals: J.E. Verschaffelt, 'W.H. Keesom, 25
jaar Doctor', in 
&lt;em&gt;Physica. Nederlandsch Tijdschrift voor Natuurkunde&lt;/em&gt;

9 (1929) 3-6; C.J. Gorter, in 
&lt;em&gt;Jaarboek der Nederlandse Akademie van Wetenschappen 1956-1957,&lt;/em&gt;

225-230; P.H. van Laer, in 
&lt;em&gt;Annalen Thijmgenootschap 44 (1956)&lt;/em&gt;

117-119.&lt;/p&gt;

&lt;p&gt;
&lt;a href=&amp;quot;igedeelte&amp;quot;&gt;I: &lt;/a&gt;&lt;i&gt;Persoonlijkheden in het Koninkrijk der Nederlanden in woord en beeld&lt;/i&gt;. Onder hoofdred. van H.P. van den Aardweg (Amsterdam 1938) 785.
&lt;/p&gt;



&lt;p&gt;P.H. van Laer&lt;/p&gt; 
&lt;dtml-var bwn_footer&gt;</text>
  </biography>
</biodes>

