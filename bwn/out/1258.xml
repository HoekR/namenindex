<biodes version="1.0">
  <fileDesc>
    <title>Molhuysen, Philipp Christiaan (1870-1944)</title>
    <ref target="http://resources.huygens.knaw.nl/bwn1880-2000/lemmata/bwn1/molhuysen"/>
    <publisher>
      <name>Biografisch Woordenboek van Nederland:1880-2000</name>
      <ref target="http://resources.huygens.knaw.nl/bwn1880-2000"/>
    </publisher>
  </fileDesc>
  <person>
    <idno type="id">molhuysen</idno>
    <persName><name type="geslachtsnaam">Molhuysen</name>, Philipp Christiaan</persName>
    <sex value="1"/>
    <event type="birth" when="1870"/>
    <event type="death" when="1944"/>
    <state type="occupation">bibliothecaris</state>
  </person>
  <biography>
    <graphic url="http://resources.huygens.knaw.nl/bwn1880-2000/lemmata/bwn1/images/images/MOLHUYSEN.jpg"/>
    <text>&lt;dtml-var bwn_header&gt;
 &lt;p class='genealogie'&gt;
  &lt;strong&gt;Molhuysen, Philipp Christiaan&lt;/strong&gt;, bibliothecaris der Koninklijke Bibliotheek (Stad-Almelo 20-8-1870 -'s-Gravenhage 15-7-1944).

Zoon van Hendrik Emilius August Molhuysen, directeur Deventer Stoomboot
Maatschappij, en Henriena Johanna Elisabeth de Lange. Gehuwd op
12-6-1902 met Johanna Agatha Valken en na haar overlijden op 15-3-1919
met Elsa Rachel Oppenheim op 5-8-1920, welk huwelijk werd ontbonden
door echtscheiding op 8-2-1923. Hertrouwd op 8-6-1923 met Julia Ulrica
de Vries. Uit het eerste huwelijk werden 2 dochters en 1 zoon, uit het
tweede 1 zoon en uit het derde 1 zoon en 1 dochter geboren.

&lt;img src=&amp;quot;images/MOLHUYSEN.jpg&amp;quot; align=&amp;quot;right&amp;quot; BORDER=&amp;quot;0&amp;quot; alt=&amp;quot;afbeelding van Molhuysen, Philipp Christiaan&amp;quot; class=&amp;quot;bwnimg&amp;quot;&gt;

&lt;/p&gt;
&lt;p&gt;Het gezin verhuisde enkele jaren na zijn geboorte naar Deventer,
waar zijn vader directeur der Deventer Stoomboot Maatschappij werd.
Zijn grootvader, naar wie hij heette, was er predikant en
bibliothecaris van de Athenaeumbibliotheek geweest. Van deze
bibliotheek werd hij later een trouw bezoeker. Na een gymnasiale
opleiding aldaar te hebben voltooid, ging hij in 1891 te Leiden
klassieke letteren studeren. Zijn studie voltooide hij snel, ook al nam
hij van harte deel aan het studentenleven. Op 4 november 1896
promoveerde hij op een proefschrift 
&lt;em&gt;De tribus Homeri Odysseae codicibus antiquissimis&lt;/em&gt;

waarvoor hij geruime tijd in Italiaanse bibliotheken had gewerkt. Toen
S.G. de Vries in 1897 bibliothecaris van de Leidse
universiteitsbibliotheek werd, volgde hij hem in dat jaar te Leiden op
als conservator der handschriften. Hij heeft deze functie tot eind juni
1913 bekleed. Het was een unieke post, waarbij hem de zorg werd
toevertrouwd van wereldberoemde handschriften. Wetenschappelijk gezien
was de Leidse periode zijn beste tijd. Hij maakte een aanvang met de
nauwkeurige beschrijving der handschriften, waarvan drie deeltjes 
&lt;em&gt;Codices manuscripti Bibliothecae Universitatis Leidensis&lt;/em&gt;

het resultaat waren. Hij bereidde zijn uitgave voor van de 
&lt;em&gt;Bronnen tot de geschiedenis der Leidsche Universiteit,&lt;/em&gt;

waarvan in 1913 het eerste deel verscheen. In 1911 kwam inmiddels deel
I uit van het 
&lt;em&gt;Nieuw Nederlandsch Biografisch Woordenboek,&lt;/em&gt;

waarvan de redactie eerst samen met prof. P.J. Blok, later met anderen
bij hem berustte tot het laatste en tiende deel in 1937 verscheen.&lt;/p&gt;
&lt;p&gt;In 1913 werd hij door het bestuur van de Carnegie-stichting tot
bibliothecaris van het Vredespaleis benoemd. Een totaal andere taak
wachtte hem hier: het opbouwen van een geheel nieuwe bibliotheek op het
gebied van het internationale recht en de diplomatieke geschiedenis.
Wat dit aan werk en organisatie vergde, wordt duidelijk als men de 
&lt;em&gt;Catalogue de la Biblioth&amp;egrave;que du Palais de la Paix&lt;/em&gt;

ziet, die in 1916 het licht zag; in 1922 volgde een supplement. Toch
werd er daarnaast nog veel wetenschappelijk werk verzet. De uitgave der

&lt;em&gt;Bronnen tot de geschiedenis der Leidsche Universiteit&lt;/em&gt;

vond geregeld voortgang. Hij legde echter ook de grondslag voor zijn
uitgave van de 
&lt;em&gt;Briefwisseling van Hugo Grotius,&lt;/em&gt;

waarvan de eerste twee delen van 1928 tot 1936 in de serie Rijks
Geschiedkundige Publication het licht zagen. Toen was hij reeds lang
met de leiding van een andere bibliotheek belast. Op 1 oktober 1921
volgde hij nl. W.G.C. Byvanck als bibliothecaris der Koninklijke
Bibliotheek op. Daar was een organiserende hand dringend gewenst en
Molhuysen heeft in dit opzicht aan de verwachtingen beantwoord. De
reorganisatie en voltooiing van de alfabetische catalogus, die hij zich
ten doel gesteld had, was vrijwel gereed gekomen bij zijn aftreden. In
1922 werd een begin gemaakt met de inrichting van een centrale
catalogus van de Nederlandse wetenschappelijke bibliotheken. Hiermede
zou het interbibliothecaire leenverkeer in hoge mate bevorderd en
bespoedigd worden. Met grote energie werd aan de opbouw van deze
catalogus gewerkt, die, toen Molhuysen aftrad, tot een belangrijk
instrument geworden was binnen het kader van de samenwerkende
Nederlandse bibliotheken.&lt;/p&gt;
&lt;p&gt;De centrale catalogus was typerend voor zijn beleid, dat een
samenwerking met andere bibliotheken voorstond, met de Koninklijke
Bibliotheek als middelpunt. Dat was ook het geval met het in 1928
opgerichte Internationale Ruilbureau, dat de publikaties van
universiteiten en geleerde genootschappen, die voor ruil bestemd zijn,
in verzamelzendingen naar het buitenland stuurde en soortgelijke
buitenlandse zendingen onder de Nederlandse geadresseerden
distribueerde. Ook de in 1922 op zijn voorstel door de regering
ingestelde Rijkscommissie van Advies inzake het Bibliotheekwezen kan
evenzeer als een uitingsvorm van hetzelfde streven beschouwd worden,
aangezien het voorzitterschap bekleed werd door de bibliothecaris der
Koninklijke Bibliotheek. Het doel van de Commissie was, behalve het
uitbrengen van adviezen aan autoriteiten, ook het bevorderen van
contact tussen de directeuren der grote bibliotheken. Op andere wijze
werd dit laatste bevorderd door de zg. Bibliotheekcongressen, waartoe
hij mede de stoot gaf. Deze waren ingesteld om de ambtenaren van de
wetenschappelijke bibliotheken en van de openbare bibliotheken nader
bijeen te brengen, want ook de openbare leeszalen hadden zijn hart. In
1909, &amp;eacute;&amp;eacute;n jaar na de oprichting van de Centrale Vereniging
voor Openbare Leeszalen, werd hij in het bestuur gekozen, waarvan hij
tot zijn dood onafgebroken deel heeft uitgemaakt. Hij was jarenlang
voorzitter van de Opleidingscommissie en van de Commissie van toezicht
en sinds 1900 inspecteur der Openbare Leeszalen. Met E.A. van Beresteyn
en H.E. Greve drukte hij zijn stempel op de ontwikkeling van de
openbare bibliotheken in ons land.&lt;/p&gt;
&lt;p&gt;Zo heeft hij een bijzonder werkzaam leven geleid, waarin hij zich
een degelijk geleerde en een uitstekend organisator heeft getoond. Als
wetenschapsman muntte hij vooral uit door zijn bronnenuitgaven, als
organisator meer door zijn energie dan door een wikkend en wegend
vooruitzien. Het blijft evenwel een feit, dat hij het Nederlandse
bibliotheekwezen grotelijks aan zich heeft verplicht.&lt;/p&gt;
&lt;p&gt;
  &lt;a href='pgedeelte'&gt;P: &lt;/a&gt;Een volledige bibliografie in A.J. de Mare, 
&lt;em&gt;Herinneringen aan Dr. P.C. Molhuysen. Feiten en geschriften&lt;/em&gt;

('s-Gravenhage, 1948).&lt;/p&gt;
&lt;p&gt;
  &lt;a href='lgedeelte'&gt;L: &lt;/a&gt;A.G. Roos, in 
&lt;em&gt;Jaarboek der Koninklijke Nederlandsche Akademie van Wetenschappen
1944-45,&lt;/em&gt;

161-175.&lt;/p&gt;
&lt;p&gt;
&lt;a href=&amp;quot;igedeelte&amp;quot;&gt;I: &lt;/a&gt;&lt;i&gt;Persoonlijkheden in het Koninkrijk der Nederlanden in woord en beeld&lt;/i&gt;. Onder hoofdred. van H.P. van den Aardweg (Amsterdam 1938) 1029.
&lt;/p&gt;

&lt;p&gt;L. Brummel &amp;#134;&lt;/p&gt; 
&lt;dtml-var bwn_footer&gt;</text>
  </biography>
</biodes>

