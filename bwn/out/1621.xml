<biodes version="1.0">
  <fileDesc>
    <title>Scheffer, Frans Eppo Cornelis (1883-1954)</title>
    <ref target="http://resources.huygens.knaw.nl/bwn1880-2000/lemmata/bwn2/scheffer"/>
    <publisher>
      <name>Biografisch Woordenboek van Nederland:1880-2000</name>
      <ref target="http://resources.huygens.knaw.nl/bwn1880-2000"/>
    </publisher>
  </fileDesc>
  <person>
    <idno type="id">scheffer_2</idno>
    <persName><name type="geslachtsnaam">Scheffer</name>, Frans Eppo Cornelis</persName>
    <sex value="1"/>
    <event type="birth" when="1883"/>
    <event type="death" when="1954"/>
    <state type="occupation">scheikundige</state>
  </person>
  <biography>
    <graphic url="http://resources.huygens.knaw.nl/bwn1880-2000/lemmata/bwn2/images/images/SCHEFFER.jpg"/>
    <text>&lt;dtml-var bwn_header&gt;
 &lt;p class='genealogie'&gt;
  &lt;strong&gt;Scheffer, Frans Eppo Cornelis&lt;/strong&gt;, scheikundige (Veendam 9-6-1883 - Voorburg 27-7-1954).

Zoon van Johan Daniel Reinier Scheffer, schoolopziener, en Maria Martha
Geertsema. Gehuwd op 21-12-1940 met Emilie Dunker. Uit dit huwelijk
werden geen kinderen geboren.

&lt;img src=&amp;quot;images/SCHEFFER.jpg&amp;quot; align=&amp;quot;right&amp;quot; BORDER=&amp;quot;0&amp;quot; alt=&amp;quot;afbeelding van Scheffer, Frans Eppo Cornelis&amp;quot; class=&amp;quot;bwnimg&amp;quot;&gt;

&lt;/p&gt;
&lt;p&gt;Scheffer doorliep de HBS in Breda, legde in 1900 het eindexamen af
en behaalde het jaar daarop tevens het einddiploma gymnasium. Hierna
ging hij scheikunde studeren aan de Universiteit van Amsterdam, waar
het onderwijs in deze tak van wetenschap juist een bloeiperiode
beleefde: H.W. Bakhuis Roozeboom verrichtte er baanbrekend werk op het
gebied van de fasenleer en J.D. van der Waals sr. droeg onder meer
belangrijk bij tot de toepassing van de thermodynamica op dit terrein.
Beiden hadden op Scheffers wetenschappelijke vorming grote invloed. Van
D.J. Korteweg, die bijdroeg tot de mathematische formulering van de
fasenleer, ontving Scheffer zijn wiskundige scholing. In 1906 legde
Scheffer cum laude het doctoraal examen af. Onder leiding van H. W.
Bakhuis Roozeboom ving hij aan met zijn dissertatie, die onder diens
opvolger A. Smits werd voltooid. Op 12 mei 1909 volgde de promotie cum
laude op een proefschrift: 
&lt;em&gt;Heterogene evenwichten bij dissocieerende verbindingen.&lt;/em&gt;

Van 1907 tot 1916 was hij assistent en hoofdassistent op het
laboratorium van Smits. In 1910 werd hij aan de Universiteit van
Amsterdam toegelaten als privaatdocent in de reactiekinetica; zijn
openbare les, gehouden op 14 oktober 1910, was getiteld 
&lt;em&gt;Over snelheden en evenwichten en hun onderling verband.&lt;/em&gt;

Na reeds vanaf 1910 tijdelijk leraar bij het middelbaar onderwijs
geweest te zijn, werd hij in 1916 benoemd tot leraar aan de 2e HBS te
Amsterdam. In 1917 volgde zijn benoeming tot hoogleraar aan de
Technische Hogeschool te Delft in de anlytische scheikunde (naast H.
ter Meulen). Op 16 november 1917 aanvaardde hij dit ambt met een
oratie: 
&lt;em&gt;De beteekenis van de physische chemie voor den analyticus.&lt;/em&gt;

In 1920 werd zijn leeropdracht omgezet in anorganische chemie. Tevens
doceerde hij naast W. Reinders ook de fysische chemie.&lt;/p&gt;
&lt;p&gt;De titels van zijn dissertatie (1909) en openbare les in Amsterdam
(1910) markeren de twee gebieden waarop Scheffers eigen onderzoek
vooral betrekking had: reactiekinetiek en fasenleer. Op het eerste
gebied, de snelheid van chemische reacties betreffende, werkte Scheffer
eerst samen met Ph.A. Kohnstamm (ca. 1910); later onderzoek geschiedde
in samenwerking met W.F. Brandsma (1926). Scheffers experimentele
bepaling van en theoretische discussies over de invloed van energie en
entropie op de snelheid van chemische reacties hebben veel bijgedragen
tot een beter begrip van de invloed die de temperatuur op het verloop
van eenvoudige en meer gecompliceerde reacties heeft. Scheffers
resultaten op dit gebied zijn te beschouwen als voorlopers van H.
Eyrings theorie der 'absolute reaction rates'. Het zwaartepunt
van zijn onderzoek lag echter op het gebied van de fasenleer, waaraan
hij vele zeer belangrijke bijdragen heeft geleverd. De laatste, na 1948
verricht met o.a. G.A.M. Diepen en C.A. van Gunst, hadden betrekking op
de oplosbaarheid van vaste stoffen in superkritisch gas en hebben
geleid tot een nieuwe, technisch belangrijke fysisch-chemische
scheidingsmethode (scheiding van mengsel van vaste stoffen).&lt;/p&gt;
&lt;p&gt;Scheffer had bijzondere doceergaven. Hij vormde een eigen school en
onder zijn leiding werden 26 dissertaties voltooid. Zijn
wetenschappelijk werk was geheel in de lijn van dat van zijn
Amsterdamse leermeesters. Hij bouwde daarop voort met kritische geest,
pijnlijke nauwgezetheid en grote werkkracht. Afwijzend stond hij echter
tegenover de nieuwe ontwikkelingen in de fysische chemie en hij
betreurde het dat de fasenleer op de achtergrond geraakte. Dank zij hem
bleef in Delft de fasenleer voor de chemicus een van de hoofdvakken.
Hij schreef er een tweetal leerboeken over: 
&lt;em&gt;Toepassingen van de thermodynamica op chemische processen&lt;/em&gt;

[1946] en 
&lt;em&gt;Heterogene evenwichten in unaire en binaire stelsels&lt;/em&gt;

[1953]. Zijn hoogleraarschap bracht hem vele malen in aanraking met
industri&amp;euml;le problemen.&lt;/p&gt;
&lt;p&gt;Hij was o.a. adviseur van het Amsterdamse laboratorium van de
Bataafsche Petroleum Maatschappij. Kenmerkend voor hem was dat hij
dergelijke adviseurschappen geheel in dienst stelde van de Technische
Hogeschool en zijn leerlingen.&lt;/p&gt;
&lt;p&gt;Zijn wetenschappelijke verdiensten vonden erkenning in een doctoraat
honoris causa aan de Universiteit van Gent (1936) en benoeming tot lid
van de Koninklijke Nederlandse Akademie van Wetenschappen (1950). In
1953 volgde het emeritaat, waarvan hij slechts &amp;eacute;&amp;eacute;n jaar zou
profiteren. Bij zijn afscheidscollege (26 juli 1953) werd de stichting
van het Schefferfonds aangekondigd dat - dank zij de steun van een
aantal industrie&amp;euml;n - ten doel had bijna afgestudeerde of jonge
ingenieurs in de gelegenheid te stellen onderwerpen uit de fasenleer te
bewerken.&lt;/p&gt;
&lt;p&gt;
  &lt;a href='pgedeelte'&gt;P: &lt;/a&gt;
  &lt;em&gt;Chemisch Weekblad&lt;/em&gt;

50 (1954) 627-629.&lt;/p&gt;
&lt;p&gt;
  &lt;a href='lgedeelte'&gt;L: &lt;/a&gt;H.J. Rijks, 'Afscheid van Prof. Dr. F. E. C.
Scheffer', in 
&lt;em&gt;Chemisch Weekblad 49&lt;/em&gt;

(1953) 505-506; G. Meyer, 
&lt;em&gt;ibidem&lt;/em&gt;

50 (1954) 625-627; M.W. Woerdeman. 
&lt;em&gt;Verslag van de gewone vergadering der afdeling natuurkunde van 26
juni 1954 der Koninklijke Nederlandse Akademie van Wetenschappen&lt;/em&gt;

63 (1954)158-159.&lt;/p&gt;

&lt;p&gt;
&lt;a href=&amp;quot;igedeelte&amp;quot;&gt;I: &lt;/a&gt;&lt;i&gt;Persoonlijkheden in het Koninkrijk der Nederlanden in woord en beeld&lt;/i&gt;. Onder hoofdred. van H.P. van den Aardweg (Amsterdam 1938) 1296.
&lt;/p&gt;

&lt;p&gt;H.A.M. Snelders&lt;/p&gt; 
&lt;dtml-var bwn_footer&gt;</text>
  </biography>
</biodes>

