<biodes version="1.0">
  <fileDesc>
    <title>Groot, Willem de (1597-1662)</title>
    <ref target="http://resources.huygens.knaw.nl/bwn1880-2000/lemmata/bwn2/groot"/>
    <publisher>
      <name>Biografisch Woordenboek van Nederland:1880-2000</name>
      <ref target="http://resources.huygens.knaw.nl/bwn1880-2000"/>
    </publisher>
  </fileDesc>
  <person>
    <idno type="id">groot</idno>
    <persName><name type="geslachtsnaam">Groot</name>, Willem de</persName>
    <sex value="1"/>
    <event type="birth" when="1597"/>
    <event type="death" when="1662"/>
    <state type="occupation">jurist</state>
  </person>
  <biography>
    <graphic url="http://resources.huygens.knaw.nl/bwn1880-2000/lemmata/bwn2/images//Onderzoek/Projecten/BWN/lemmata/images/GROOTWDE"/>
    <text>&lt;dtml-var bwn_header&gt;
 &lt;p class='genealogie'&gt;
  &lt;strong&gt;Groot, Willem de&lt;/strong&gt;, jurist (Delft 10-2-1597 - Delft 12-3-1662).
&lt;img class='bwnimg' BORDER='0' align='right' src=&amp;quot;/Onderzoek/Projecten/BWN/lemmata/images/GROOTWDE&amp;quot; alt='afbeelding van Willem de Groot'&gt;
Zoon van Johan (ook bekend onder de naam Janus of Jan) de Groot,
burgemeester van Delft en curator van de Leidse Universiteit, en Alida
Borren van Overschie (ook bekend onder de naam Aeltgen van Overschie of
Aeltgen Fransdochter van Ouderschie). Gehuwd op 11-6-1623 met Alida
(Alitha) Graswinckel (Graswinkel). Uit dit huwelijk werden 3 zoons en 5
dochters geboren. 



&lt;/p&gt;
&lt;p&gt;Willem de Groot kwam uit een oud Delfts regentengeslacht. Hij was
een jongere broer van Hugo, de later wereldberoemde jurist. Over zijn
schoolopleiding is niet veel bekend, maar wellicht bezocht hij de
Latijnse school aan de Schoolstraat te Delft. Van 1611 tot 1614
studeerde hij artes en van 1614 tot 1616 rechten te Leiden. Bij deze
laatste studie werd hij met raad en daad terzijde gestaan door zijn
oudste broer Hugo. Eind 1615 vatte Willem het plan op om de Latijnse
gedichten van Hugo te bundelen en uit te geven. Het werk kwam in de
zomer van 1616 gereed en verscheen in 1617, vergezeld van enige
epigrammata van de hand van Willem en van een brief die Hugo hem over
het uitgeven van deze gedichten had geschreven.&lt;/p&gt;
&lt;p&gt;Na zijn promotie vertrok Willem naar Parijs, deels om zich het Frans
grondig eigen te maken en deels om verder te kunnen studeren. De reis
vond vermoedelijk eind maart 1617 plaats. Na zijn verblijf te Parijs
ging hij naar Senlis en Tours om zich verder in het Frans te bekwamen.
Waarschijnlijk keerde hij in het najaar van 1618 naar de Republiek
terug. In ieder geval werd hij op 15 oktober 1618 voor het Hof van
Holland en op 16 oktober van dat jaar voor de Hoge Raad als advocaat
be&amp;euml;digd. De gebeurtenissen rond zijn oudste broer, diens
beschuldiging en veroordeling, weerhielden hem er aanvankelijk van zich
metterdaad met de praktijk bezig te houden. Waar dit maar mogelijk was
heeft Willem zijn broer in deze moeilijke tijd bijgestaan. Hij heeft
over deze periode ook twee dagboeken bijgehouden. Geholpen door zijn
broer wijdde hij zich vervolgens aan zijn advocatenpraktijk. Na de
vlucht van Hugo uit Loevestein vergezelde Willem hem van Antwerpen naar
Parijs, welke tocht op 3 april 1621 aanving. Hij verbleef daarna tot
begin december 1621 in de Franse hoofdstad. Toen bekend werd dat de 
&lt;em&gt;Apologie&lt;/em&gt;

van Hugo in Holland zou verschijnen, werd Willem in de zomer van 1622
gevangengenomen, om daarover verhoord te worden. Willem verstrekte
echter geen nadere inlichtingen omtrent de publikatie en werd spoedig
weer vrijgelaten. De op last van de stadhouder onderschepte brieven van
Willem en Hugo brachten in april 1623 opnieuw het gevaar van een
gevangenschap met zich, maar dit keer kwam het er niet van.&lt;/p&gt;
&lt;p&gt;Eind 1622 maakte hij een begin met een werk genaamd 
&lt;em&gt;Vitae jurisconsultorum quorum in pandectis extant nomina,&lt;/em&gt;

de beknopte biografie&amp;euml;n van 330 rechtsgeleerden wier namen in de
pandecten voorkomen. Het nut van zulk een uitgave zal hem ongetwijfeld
duidelijk zijn geworden door het dagelijks gebruik dat men in die tijd
in de advocatenpraktijk van de pandecten maakte. De verschijning ervan
vond pas plaats na zijn dood dank zij de zorgen van zijn zoon Jacob.
Naast de juridica hadden ook de letteren steeds zijn aandacht, hetgeen
blijkt uit aantekeningen die hij in 1626 maakte op de epische dichter
Lucanus (39-65).&lt;/p&gt;
&lt;p&gt;In het jaar 1629 besloot hij zijn oude plan zijn broer in Parijs op
te zoeken uit te voeren. De directe aanleiding was de wens van Hugo dat
zijn zoon Cornelis, die sinds 1624 voor zijn opvoeding onder leiding
van Willem in Holland verbleef, naar Parijs zou komen om daar zijn
opleiding te voltooien. Willem reisde met Cornelis naar Parijs en
keerde na een verblijf van geruime tijd naar Holland terug.&lt;/p&gt;
&lt;p&gt;De briefwisseling die sedert Hugo's verblijf in Frankrijk tussen
de twee broers gevoerd werd, zou voor beiden van bijzondere betekenis
blijken te zijn. Hugo verstrekte raad in allerlei zaken betreffende het
ambt en de wetenschap, waartegenover Willem zijn broer op de hoogte
hield van de ontwikkelingen in de Republiek. Daar kwam nog bij dat
Willem vrijwel steeds de zaken van Hugo waarnam, waar dit de uitgave
van diens werken betrof. Niet alleen de reeds genoemde 
&lt;em&gt;Apologie&lt;/em&gt;

van Hugo maar o.a. ook zijn 
&lt;em&gt;Inleiding tot de Hollandsche rechts-geleertheyd&lt;/em&gt;

en zijn Lucanuseditie werden door de zorgen van Willem in de Republiek
gepubliceerd. Dat er buiten deze wetenschappelijke relatie een zeer
sterke persoonlijke band tussen beiden bestond, spreekt uit vrijwel
alle brieven. Gedurende zijn kortstondig verblijf hier te lande in de
jaren 1631/1632 bezocht Hugo zijn broer Willem. Deze zorgde tevens voor
de opleiding van de tweede zoon van Hugo, Pieter, die zich in de jaren
1636/1637 onder zijn leiding te 's-Gravenhage voorbereidde op het
doctoraat in de rechten.&lt;/p&gt;
&lt;p&gt;Het is duidelijk dat Willems werkzaamheden in Holland hinder
ondervonden van zijn onmiskenbare politieke keuze en zijn verwantschap
met de voortvluchtige Hugo. Dat Willem zijn sympathie&amp;euml;n voor de
sedert 1619 onderliggende remonstrantse 'partij' niet verborg,
bleek uit zijn aansluiting bij de Remonstrantse Broederschap - hij zou
vele jaren ouderling van de Remonstrantse gemeente te 's-Gravenhage
zijn. Maar als advocaat lijkt hij toch na 1630 meer
ontplooiingsmogelijkheden te hebben gekregen: van 1631 afwas hij
Advocaat van de stad Delft, en uit de briefwisseling met zijn broer
blijkt dat Willem hoopte zijn vleugels wijder uit te slaan. Naar het
schijnt had hij in 1627 al overwogen naar de functie van Advocaat van
de Vereenigde Oostindische Compagnie (VOC) te dingen. Een jaar later
poogde hij als advocaat een VOC-bezending naar Engeland te begeleiden,
maar een sollicitatie werd afgewezen. In 1638 probeerde Willem het
opnieuw, en ook toen ondervond hij nog problemen. Pas in 1639 lukte het
hem een aanstelling te krijgen.&lt;/p&gt;
&lt;p&gt;Minder gelukkig was Willem bij zijn poging een openbaar ambt te
bemachtigen. Hugo had steeds, ondanks zijn eigen ambtelijke loopbaan,
zijn broer de nadelen hiervan voorgehouden. Tegenover de vrijheid en
onafhankelijkheid van de advocatuur stonden volgens hem de bezwarende
verplichtingen en onaangenaamheden van ambten. Maar begin 1637 was
Willem van dit advies afgeweken. Hij stelde zich kandidaat voor het
ambt van Pensionaris van de stad Delft. Toen hem het ambt echter werd
aangeboden op voorwaarde dat hij de remonstrantse 'partij' zou
verlaten, weigerde Willem vastbesloten. Het door Willem begeerde ambt
van raadsheer van de graaf van Hohenlohe, dat door het overlijden van
zijn vader vacant was geworden, heeft hij zeer waarschijnlijk ook niet
gekregen.&lt;/p&gt;
&lt;p&gt;Met het overlijden van Hugo in 1645 houdt een van de voornaamste
bronnen betreffende het leven van Willem, de briefwisseling tussen
beide broers, abrupt op. Vaste staat dat hij zich na 1645 steeds meer
op de dichtkunst ging toeleggen. Tot zijn oeuvre behoort veel
godsdienstig en gelegenheidsdichtwerk. Hoewel hij zelf een matig
dichter genoemd kan worden, verkeerde hij toch met de beste dichters
van zijn tijd. Hij was in het bijzonder bevriend met Jacob Westerbaen,
die hij uit zijn studietijd in Leiden kende en die hem ook naar Parijs
vergezelde in 1629, en verder onderhield hij nauwe betrekkingen met
Jacob Cats. Naast dit dichten in de vrije tijd bleef Willem zich wijden
aan de advocatuur. De adviezen van zijn hand kunnen hiervan als
voorbeeld dienen. Hij behoorde bovendien tot de advocaten die zich in
1659 tegen de salarisverordeningen van de Hoge Raad verzetten. Zelfs
maakte hij deel uit van de commissie die de bezwaren van de Orde van
Advocaten aan de Raad overbracht.&lt;/p&gt;
&lt;p&gt;Omdat hij veel ervaring had opgedaan in de juridische praktijk en
zelf vond dat bij de 
&lt;em&gt;Inleiding tot de Hollandsche rechts-geleertheyd&lt;/em&gt;

('s-Gravenhage, 1631) van Hugo een verhandeling over de praktijk
hoorde, schreef hij zijn 
&lt;em&gt;Isagoge ad praxin fori Batavici&lt;/em&gt;

(Amsterdam, 1655), welk werk een jaar later in het Nederlands verscheen
onder de titel 
&lt;em&gt;Inleyding tot de practyck van den Hove van Holland&lt;/em&gt;

('s-Gravenhage, 1656). Voorts schreef hij een inleiding over de
beginselen van het natuurrecht, die vijf jaar na zijn dood door zijn
zonen, beiden advocaat, werd uitgegeven. De titel van dit werk luidt: 
&lt;em&gt;De principiis juris naturalis enchiridion&lt;/em&gt;

('s-Gravenhage, 1667). Dit werk was bedoeld om tot inleiding te
dienen op 
&lt;em&gt;De jure belli ac pacis&lt;/em&gt;

(Parijs, 1625) van Hugo.&lt;/p&gt;
&lt;p&gt;Willem de Groot overleed op 65-jarige leeftijd en werd op 18 maart
1662 te Delft begraven. Hij had de reputatie een vroom, nederig en
oprecht man te zij n. Zijn grootste verdiensten voor het nageslacht
vormden de hulp die hij aan zijn broer verleende en zijn 
&lt;em&gt;Inleyding tot de practyck...,&lt;/em&gt;

welk werk nog steeds van belang is voor de bestudering van de
geschiedenis van het Nederlandse procesrecht.&lt;/p&gt;
&lt;p&gt;
  &lt;a href='pgedeelte'&gt;P: &lt;/a&gt;Behalve zijn reeds genoemde werken: 
&lt;em&gt;Hugonis Grotii Poemata collecta et magnam partem nunc primum edita a
Guilielmo Grotio&lt;/em&gt;

(Lugduni Batavorum, 1617; herdr. Londen en Leiden, 1639; Leiden, 1645;
Amsterdam, 1670); 
&lt;em&gt;Overgebleeve Rym-stukken, of vervolg der versen, van en op de heeren
en meesters Jan, Huyg, Willem en Pieter de Groot&lt;/em&gt;

(Delft, 1722 en Rotterdam, 1731); 
&lt;em&gt;Broeders gevangenisse. Dagboek van Willem de Groot, betreffende het
verblijf van zijnen broeder Hugo op Loevestein.&lt;/em&gt;

Aangev. en opgehelderd door H. Vollenhoven ('s-Gravenhage, 1842); 
&lt;em&gt;Dagboekje van Willem de Groot, door hem gehouden tijdens de
regtspleging van zijnen broeder Hugo...&lt;/em&gt;

Uit het onuitgegeven ms. medegedeeld door P. Scheltema, in 
&lt;em&gt;Nieuw archief voor kerkelijke geschiedenis inzonderheid van
Nederland&lt;/em&gt;

l (1852) 331-354; 
&lt;em&gt;P. Virgilii Maronis Aeneidos liber decimus carmine jambico senario
versus auctore Guilielmo Grotio.&lt;/em&gt;

Editus a P.P. Witkam ('s-Gravenhage, 1980).&lt;/p&gt;
&lt;p&gt;
  &lt;a href='lgedeelte'&gt;L: &lt;/a&gt;
  &lt;em&gt;Hugonis... Grotii Epistolae quotquot reperiri potuerunt...&lt;/em&gt;

(Amstelodami, 1687); R. Fruin, 'Geschiedenis der Inleidinge tot de
Hollandsche rechtsgeleerdheid gedurende het leven des auteurs', in
Hugo de Groot, 
&lt;em&gt;Inleidinge tot de Hollandsche rechtsgeleerdheid.&lt;/em&gt;

Met aant. van S.J. Fockema Andreae (Arnhem, 1895) I, XV-XXXII; M. van
Leeuwen, 
&lt;em&gt;Het leven Pieter de Groot&lt;/em&gt;

(Utrecht, 1917). Proefschrift Utrecht; 
&lt;em&gt;Briefwisseling van Hugo Grotius (1597-1640).&lt;/em&gt;

Uitg. door P.C. Molhuysen, B.L. Meulenbroek en P.P. Witkam
('s-Gravenhage, 1928-1981) I-XI [= Rijks Geschiedkundige
Publicati&amp;euml;n: 64, 82,105,113, 119, 124,130,136,142,154 en 179]; R.
Feenstra, 'Een handschrift van de Inleidinge van Hugo de Groot met
de onuitgegeven prolegomena juri Hollandico praemittenda', in 
&lt;em&gt;Tijdschrift voor rechtsgeschiedenis&lt;/em&gt;

35 (1967) 444-484; Margreet Ahsmann, 'Willem de Groot (1597-1662)
en zijn studie te Leiden in het licht van brieven van zijn broer
Hugo', 
&lt;em&gt;ibidem&lt;/em&gt; 50 (1982) 371-401.
&lt;p&gt;&lt;a href='igedeelte'&gt;I&lt;/a&gt;: Detail van een gravure door H. Barij naar A. Hanneman. Website Digitale Bibliotheek voor de Nederlandse Letteren:
&lt;a href=&amp;quot;http://www.dbnl.org/auteurs/auteur.php?id=groo030&amp;quot;&gt;http://www.dbnl.org/auteurs/auteur.php?id=groo030&lt;/a&gt; [1-12-2009]
&lt;/p&gt;
&lt;p&gt;R. Huybrecht&lt;/p&gt; 
&lt;dtml-var bwn_footer&gt;</text>
  </biography>
</biodes>

