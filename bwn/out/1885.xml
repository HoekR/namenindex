<biodes version="1.0">
  <fileDesc>
    <title>Verolme, Cornelis (1900-1981)</title>
    <ref target="http://resources.huygens.knaw.nl/bwn1880-2000/lemmata/bwn4/verolme"/>
    <publisher>
      <name>Biografisch Woordenboek van Nederland:1880-2000</name>
      <ref target="http://resources.huygens.knaw.nl/bwn1880-2000"/>
    </publisher>
  </fileDesc>
  <person>
    <idno type="id">verolme</idno>
    <persName><name type="geslachtsnaam">Verolme</name>, Cornelis</persName>
    <sex value="1"/>
    <event type="birth" when="1900"/>
    <event type="death" when="1981"/>
    <state type="occupation">ondernemer</state>
  </person>
  <biography>
    <graphic url="http://resources.huygens.knaw.nl/bwn1880-2000/lemmata/bwn4/images/images/VEROLME.jpg"/>
    <text>&lt;dtml-var bwn_header&gt;
 &lt;p class='genealogie'&gt;
  &lt;strong&gt;Verolme, Cornelis&lt;/strong&gt;, industrieel (Nieuwe Tonge (Z.H.) 4-9-1900 - Rotterdam 5-4-1981). Zoon van Jacob Verolme, landbouwer, en Hendrica van der Veer.
  Gehuwd op 27-6-1923 met Jannetje Borg. Uit dit huwelijk werden 4
  dochters geboren. Na echtscheiding (8-7-1954) gehuwd op 31-7-1954
  met Anna Cornelia Weegink. Uit dit huwelijk werden geen kinderen
  geboren.
  
&lt;img src=&amp;quot;images/VEROLME.jpg&amp;quot; align=&amp;quot;right&amp;quot; BORDER=&amp;quot;0&amp;quot; alt=&amp;quot;afbeelding van Verolme, Cornelis&amp;quot; class=&amp;quot;bwnimg&amp;quot;&gt;

  
  &lt;/p&gt;
&lt;p&gt;Na te zijn opgeleid tot smid en bankwerker aan de
    ambachtschool te Middelharnis deed Cornelis Verolme vanaf 1915
    op verschillende werven en in fabrieken in of bij Rotterdam
    praktijkervaring op. Op negentienjarige leeftijd trad hij in
    dienst bij de Rotterdamsche Droogdok Maatschappij als
    tekenaar-constructeur, terwijl hij dank zij avondcursussen een
    MTS-diploma haalde. Tot zijn eerste omvangrijke werk behoorde
    de verbouwing van een zeilschip van 4.000 ton tot een
    dubbelschroefstoomschip.&lt;/p&gt;
&lt;p&gt;In 1928 kwam Verolme in dienst bij de Machinefabriek
    Gebroeders Stork &amp;amp; Co. te Hengelo, waar hij wegens zijn
    ervaring belast werd met de constructie en de inbouw van
    scheepsmachine-installaties. Vanaf 1930 was hij betrokken bij
    de produktie en inbouw van scheepsdieselmotoren die door Stork
    in licentie van het Duitse bedrijf Allgemeine
    Elektrizit&amp;auml;ts Gesellschaft werden gebouwd. Verder had
    Verolme een aandeel in de verkoop van motoren, waardoor tal van
    relaties ontstonden met directies en vertegenwoordigers van
    scheepswerven in binnen- en buitenland.&lt;/p&gt;
&lt;p&gt;Na een conflict met de directie nam Verolme in 1946 ontslag
    bij Stork en vestigde hij zich als zelfstandig ondernemer,
    aanvankelijk te Hengelo en een jaar later te Rotterdam. De
    nieuwe onderneming, het Scheepsinstallatiebedrijf 'Nederland',
    hield zich bezig met het ontwerpen, leveren en installeren van
    complete voortstuwingsinstallaties voor zee- en binnenschepen.
    Op een onbebouwd terrein aan de Nieuwe Maas bij IJsselmonde
    vestigde Verolme een machinefabriek, waar in de eerste
    werkplaats, een gebouwtje van 18 bij 10 meter, installaties
    voor binnenschepen werden gemaakt. Uitbreidingen volgden in
    verband met het installeren van motoren in zeeschepen.&lt;/p&gt;
&lt;p&gt;Verolme verdiende de eerste miljoenen door het opkopen en
    reviseren van door brand beschadigde en verdronken motoren en
    van motoren die tijdens de oorlog voor Duitse rekening waren
    gebouwd en in handen van de geallieerden waren geraakt. In 1950
    nam Verolme de scheepswerf van J. Smit Czn. te Alblasserdam
    over. Vanaf dat moment begaf hij zich op het terrein van de
    grote scheepsbouw.&lt;/p&gt;
&lt;p&gt;Door behendig gebruik te maken van zijn buitenlandse
    relaties veroverde Verolme zijn eerst opdrachten voor de
    levering van schepen uit Finland, ondanks actie van de
    concurrentie, die onder andere een luchtfoto van zijn rommelige
    werf als afschrikwekkend bewijs naar Finland zond. De motoren
    voor deze schepen vervaardigde hij in IJsselmonde op grond van
    een licentieovereenkomst met de Maschinenfabrik Augsburg
    N&amp;uuml;rnberg. De vraag naar scheepsruimte was in deze tijd
    groot, en het aantal opdrachten nam zodanig toe dat Verolme in
    1954 ook de werf van De Haan &amp;amp; Oerlemans te Heusden overnam
    en deze geschikt maakte voor de bouw van schepen tot 20.000
    ton. Tegelijk met deze uitbreiding bouwde hij de eerste tankers
    waarvoor hij opdracht had gekregen. Op 3 oktober 1955 werd de
    26.500 ton metende erts-olietanker 'P.G. Thulin' met zijn 193
    meter lengte en 25 meter breedte te water gelaten.&lt;/p&gt;
&lt;p&gt;Gezien de vraag naar steeds grotere schepen in de wereld
    besloot Verolme in 1955 - een jaar v&amp;oacute;&amp;oacute;r de Suezcrisis
    - zich toe te leggen op de bouw van mammoettankers. Zodoende
    verrees op het eiland Rozenburg in het Botlekgebied een volgens
    de modernste inzichten ontworpen nieuwe werf met een dok en
    bouwhelling voor tankers van 130.000 ton. Verolme financierde
    de werfaanleg met de termijnbetalingen die hij voor de
    nieuwbouwopdrachten ontving. Verolme wist door een agressieve
    benadering van de arbeidsmarkt niet alleen de benodigde
    arbeidskrachten uit andere bedrijven te werven, maar ook met
    succes agrari&amp;euml;rs van de Zuidhollandse eilanden op te
    leiden. Zijn onconventionele benadering van de arbeidsmarkt
    wekte de afgunst van de gevestigde scheepsbouwers, die met
    tekorten aan vakbekwame werknemers kampten. Deze jalousie de
    m&amp;eacute;tier bracht Verolme ertoe hen af te schilderen als zijn
    grote concurrenten, die erop uit waren hem, de succesrijke
    nieuwkomer, te vernietigen.&lt;/p&gt;
&lt;p&gt;Verolme nam ook gespecialiseerd werk aan op het gebied van
    de veeleisende marinescheepsbouw. Zo slaagde hij erin opdracht
    te verkrijgen voor de verbouwing van het voormalig Britse
    vliegdekschip 'Vengeance', dat was gekocht door de Braziliaanse
    marine en 'Minas Gerais' zou heten. Het was een zusterschip van
    het door Nederland overgenomen vliegdekschip 'Karel Doorman',
    dat bij Wilton Fijenoord een ingrijpende verbouwing onderging.
    Ondanks de onmogelijkheid gebruik te maken van firma's die al
    ervaring met marinewerk hadden opgedaan, zag Verolme Verenigde
    Scheepswerven toch kans dit gecompliceerde werk gereed te
    krijgen door het contracteren van een ervaren marine-ingenieur
    en het oprichten van het eigen elektrisch installatiebedrijf,
    Verolme Elektra te Maassluis.&lt;/p&gt;
&lt;p&gt;Ook in het buitenland stichtte Verolme scheepswerven. In
    1959 onstond in Brazili&amp;euml;, aan de baai van Jacuacanga bij
    Rio de Janeiro, een werf, waar uiteindelijk schepen tot 250.000
    ton konden worden gebouwd. In Ierland nam Verolme in 1960 een
    oude werf over te Cobh bij Cork, die hij transformeerde tot een
    modern bedrijf voor de bouw van schepen van 50.000 ton.&lt;/p&gt;
&lt;p&gt;Na 1962 bleven de opdrachten voor nieuwbouw aan Nederlandse
    werven achter bij die in het buitenland. Deze zorgelijke
    ontwikkeling was voor de regering aanleiding een commissie te
    benoemen die onder voorzitterschap van M.J. Keyzer op 13
    september 1966 advies uitbracht over maatregelen om de
    concurrentiepositie te verbeteren. Zij kwam onder meer tot de
    volgende aanbevelingen: samenwerking tussen alle werven die
    schepen boven 9.000 ton bouwen, toepassing van seriebouw,
    fiscale en andere financi&amp;euml;le faciliteiten, verhoging van
    aantrekkelijkheid van het werk voor werknemers, en verhoging
    van de arbeidsproduktiviteit.&lt;/p&gt;
&lt;p&gt;In die tijd besloot Verolme samen met de Weserwerf te Bremen
    zijn Europese concurrenten een slag voor te zijn door de bouw
    van schepen aan te bieden met een grootte van ruim 250.000 ton.
    Voor dit doel had hij een bouwdok nodig van 350 meter lengte en
    52 meter breedte. Daarmee zou hij in staat zijn zeer grote
    tankschepen te bouwen, waarvoor hij de contracten al had
    getekend. Gesterkt door de aanbevelingen van de
    commissie-Keyser besloot hij in juni 1967 de overheid om een
    kredietgarantie te vragen voor de investering van een
    reparatiedok van circa 500.000 ton, die begroot was op 75
    miljoen gulden. Dit bedrag was te hoog om uit eigen middelen te
    financieren. De minister van Economische Zaken, L. de Block
    (1967-1970), aarzelde een besluit te nemen. De bouw van de
    mammoetschepen kon op de besluitvorming niet wachten, zodat
    Verolme noodgedwongen de bestaande 130.000 tons helling moest
    ombouwen tot een ongekend grote bouwhelling.&lt;/p&gt;
&lt;p&gt;Uiteindelijk kwam na vierhonderd dagen de minister met het
    aanbod tot financieringsfaciliteiten, onder voorwaarde dat
    Verolme de in moeilijkheden geraakte Nederlandse Dok- en
    Scheepsbouw Maatschappij (NDSM) te Amsterdam zou overnemen.
    Verolme accepteerde dit aanbod, in wezen ook om emotionele
    redenen: een hooghartige tegenspeler viel hem in de schoot. De
    verliezen die NDSM maakte op de bouw van drie mammoettankers
    van 210.000 ton bleken echter veel groter dan was voorzien. Ook
    op de bouw van de eerste twee mammoettankers op de werf in
    Rozenburg leed Verolme verliezen - in belangrijke mate het
    gevolg van de toen in Nederland, tegen alle offici&amp;euml;le
    verwachtingen in, explosief stijgende loonkosten - waardoor hij
    in financi&amp;euml;le moeilijkheden geraakte. In 1969 moest hij
    zijn aandelenkapitaal deponeren met afstand van het daaraan
    verbonden stemrecht in ruil voor een kredietgarantie van 25
    miljoen gulden.&lt;/p&gt;
&lt;p&gt;Het voortbestaan van het concern en de werkgelegenheid van
    14.000 werknemers stonden op het spel. De regering zag de
    oplossing van de moeilijkheden door integratie van het concern
    met de overige grote werven, de Rotterdamse Droogdok
    Maatschappij, de Koninklijke Maatschappij 'De Schelde' en de
    Dok en Werf Maatschappij Wilton Fijenoord, die enige jaren
    eerder waren verenigd in het Rijn-Scheldeconcern. Op 29 januari
    1970 tekende Cornelis Verolme de overeenkomst, het convenant,
    met de Staat der Nederlanden en het Rijn-Scheldeconcern,
    waarbij hij zich verbond af te treden als president-directeur.
    Een commissie onder voorzitterschap van A. Winsemius bepaalde
    de financi&amp;euml;le en aanverwante aspecten van de fusie voor de
    bedrijven, die voortaan zouden optreden onder de naam
    Rijn-Schelde-Verolme Machinefabrieken en Scheepswerven NV
    (RSV). In dit nieuwe concern speelde Verolme geen rol meer.&lt;/p&gt;
&lt;p&gt;Cornelis Verolme was streng calvinistisch opgevoed. Hij
    toonde al op jeugdige leeftijd technische en zakelijke
    intelligentie, eerzucht en doelbewustheid. Zijn levenswijze was
    in wezen sober, hoewel hij de faciliteiten die zijn positie met
    zich bracht, wist te waarderen. Hij had de gave bekwame
    medewerkers aan te trekken, maar volgde meestal zijn eigen
    zakelijke intu&amp;iuml;tie, en bij beslissingen hadden zijn
    emoties soms de overhand. Met zijn tomeloze energie,
    creativiteit en financi&amp;euml;le vindingrijkheid - zo had hij
    een aandeel in de ontwikkeling, produktie en verkoop van
    zonwerend textiel en was hij in 1964 betrokken bij de
    oprichting van het eiland in de Noordzee van de Reclame
    Exploitatie Maatschappij (REM) - heeft hij een concern
    opgebouwd dat in omvang die van de overige grote Nederlandse
    scheepsbouwindustrie&amp;euml;n evenaarde.&lt;/p&gt;
&lt;p&gt;De waardering voor Cornelis Verolme - de 'koning van de
    stapelloop' - is controversieel. Enerzijds ondervond hij
    bewondering voor wat hij had opgebouwd. Het grote publiek zag
    in zijn optreden een strijd tegen de bestaande gevestigde
    scheepsbouwindustrie. Volgens anderen leed de kleine man met de
    hoge stem aan zelfoverschatting. Zijn ontslag bij Stork
    bijvoorbeeld volgde op een door hem bij de directie ingediend
    reorganisatievoorstel, waarin hij zichzelf een toppositie in
    het bedrijf had toegedacht. Wellicht heeft Verolme het mede aan
    zijn arrogantie te danken dat hij te licht werd bevonden voor
    het lidmaatschap van de prestigieuze roei- en zeilvereniging
    'De Maas'.&lt;/p&gt;
&lt;p&gt;Vele scheepsbouwers namen het Verolme kwalijk dat hij geen
    rekening hield met het eigen, veelal uit familiebedrijven
    stammende karakter van de Nederlandse scheepsbouwindustrie,
    waarbij de kwaliteit hoog stond aangeschreven. Verolme ging
    echter zijn eigen weg, koos voor de bouw van grote tankers,
    minder arbeidsintensief maar gevoeliger voor buitenlandse
    concurrentie. Pogingen hem met zijn concurrenten gezamenlijk de
    toenemende financi&amp;euml;le problemen te doen oplossen
    mislukten. Hij opende met zijn kredietaanvraag voor het bouwdok
    de weg naar de overheid, die daarvan echter uit politieke
    overwegingen voorwaarden tot behoud van werkgelegenheid en
    regionale belangen verbond. Overheidsbeslissingen kwamen tot
    stand op grond van een rotsvast geloof in fusie, in de
    overtuiging 'groter is gezonder', zich spiegelend aan
    ontwikkelingen in het buitenland, zonder rekening te houden met
    de eigen traditionele Nederlandse scheepsbouwcultuur, die
    individueel en concurrerend van aard was. Zodoende besloot de
    overheid het advies te volgen tot verdere concentratie en kwam
    het RSV-concern tot stand tegen de wil van Cornelis Verolme.
    Deze voorzag grote moeilijkheden wegens de grote verschillen in
    opzet tussen beide concerns.&lt;/p&gt;
&lt;p&gt;Uiteindelijk heeft Verolme gelijk gekregen, want in 1983,
    twee jaar na zijn overlijden, hield het RSV-concern op te
    bestaan. Dat de Nederlandse scheepsbouw door de verzadiging van
    de markt en toenemende buitenlandse concurrentie tot ondergang
    was gedoemd, had Verolme niet voorzien, evenmin het spoedige
    verdwijnen van de mammoettankers uit de vaart.&lt;/p&gt;
&lt;p&gt;
  &lt;a href='pgedeelte'&gt;P: &lt;/a&gt;
  &lt;em&gt;Verolme Memoires&lt;/em&gt;

    . Met medew. van Leo Ott (2 dln.; Rotterdam, 1971-1980).&lt;/p&gt;
&lt;p&gt;
  &lt;a href='lgedeelte'&gt;L: &lt;/a&gt;Behalve necrologie&amp;euml;n in o.a. 
  &lt;em&gt;Haagsche Courant&lt;/em&gt;

  , 6-4-1981 en 
  &lt;em&gt;NRC Handelsblad&lt;/em&gt;

  , 6-4-1981: Link van Bruggen en H.J. Waalwijk, 
  &lt;em&gt;Cornelis Verolme. Koning van de stapelloop&lt;/em&gt;

  ('s-Gravenhage, 1965); interview door Bibeb (1960), in 
  &lt;em&gt;Bibeb &amp;amp; VIP's&lt;/em&gt;

  (Amsterdam, 1965) 17-24; P. Graf, `De mammoet wordt geboren', in 
  &lt;em&gt;NRC Handelsblad&lt;/em&gt;

  , 14-3-1984; 
  &lt;em&gt;Enqu&amp;ecirc;te Rijn-Schelde-Verolme (RSV): verslag van de
  Enqu&amp;ecirc;tecommissie&lt;/em&gt;

  [voorz. C.P. van Dijk] (16 dln.; 's-Gravenhage,
  1984).&lt;/p&gt;

&lt;p&gt;
&lt;a href=&amp;quot;igedeelte&amp;quot;&gt;I: &lt;/a&gt;Ari&#235;tte Dekker, &lt;i&gt;Cornelis Verolme. Opkomst en ondergang van een scheepsbouwer&lt;/i&gt; (Amsterdam 2005) omslagfoto [Foto: Spaarnestad Fotoarchief].&lt;/p&gt;





&lt;p&gt;J.M. Dirkzwager&lt;/p&gt; 
&lt;dtml-var bwn_footer&gt;</text>
  </biography>
</biodes>

