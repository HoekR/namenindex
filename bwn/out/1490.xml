<biodes version="1.0">
  <fileDesc>
    <title>Reiger, Bernardus (1845-1908)</title>
    <ref target="http://resources.huygens.knaw.nl/bwn1880-2000/lemmata/bwn1/reiger"/>
    <publisher>
      <name>Biografisch Woordenboek van Nederland:1880-2000</name>
      <ref target="http://resources.huygens.knaw.nl/bwn1880-2000"/>
    </publisher>
  </fileDesc>
  <person>
    <idno type="id">reiger</idno>
    <persName><name type="geslachtsnaam">Reiger</name>, Bernardus</persName>
    <sex value="1"/>
    <event type="birth" when="1845"/>
    <event type="death" when="1908"/>
    <state type="occupation">ondernemer</state>
    <state type="occupation">burgemeester</state>
  </person>
  <biography>
    <text>&lt;dtml-var bwn_header&gt;
 &lt;p class='genealogie'&gt;
  &lt;strong&gt;Reiger, Bernardus&lt;/strong&gt;, industrieel en burgemeester (Groningen 14-1-1845 - Utrecht 31-1-1908).

Zoon van Henricus Reiger, rijksadvocaat, en Wilhelmina Louisa de Jongh.
Gehuwd sinds 22-6-1871 met Maria Hendrika Theodora van der Linden. Uit
dit huwelijk werden 1 dochter en 1 zoon geboren.





&lt;/p&gt;
&lt;p&gt;Reiger bezocht in zijn geboortestad het gymnasium en werd in
priv&amp;eacute;-lessen voorbereid op het toelatingsexamen van de Koninklijke
Militaire Akademie te Breda. Na een opleidingsperiode van vier jaar
legde hij als beste kadet van zijn jaar het off&amp;iuml;ciersexamen af en
werd in 1864 benoemd tot tweede luitenant bij de artillerie. Op 1 juni
1871 nam hij op verzoek van zijn verloofde ontslag uit de dienst en
werd medefirmant van een beetwortelsuikerfabriek te Utrecht, de latere
firma Van den Broeke, Reiger en Co. In 1877 werd hij voor de liberalen
lid van de gemeenteraad en in 1885 wethouder van financi&amp;euml;n.&lt;/p&gt;
&lt;p&gt;In de Utrechtse gemeenteraad trok de succesvolle industrieel Reiger
spoedig de aandacht door zijn talenten als spreker, zijn grondige
kennis van de financieel-economische problemen en zijn belangstelling
voor de gezondheidszorg. Als wethouder deed hij zich kennen als een
bekwaam bestuurder die de aanhangige vraagstukken tot in de details
kende, snel een beslissing nam en zijn besluiten effici&amp;euml;nt liet
uitvoeren. Vooral de wijze waarop hij in 1887 een stelsel van
gemeentelijke directe belastingen invoerde maakte veel indruk. Zijn
overwicht in het college van burgemeester en wethouders was zo groot,
dat in 1891 zijn benoeming tot burgemeester als opvolger van W.R. Boer
als een vanzelfsprekendheid werd beschouwd. Tot zijn dood in 1908 bleef
hij deze functie vervullen.&lt;/p&gt;
&lt;p&gt;Reiger was een van de weinige burgemeesters van Utrecht die uit het
bedrijfsleven afkomstig waren. De ambtelijke diensten en de
gemeenteraad moesten even wennen aan zijn stijl van werken, maar al
spoedig waardeerden zij zijn strakke leiding, zakelijke aanpak en
doortastendheid. Ondanks zijn economisch liberalisme zag hij het als
een taak van de overheid te zorgen voor de aanleg van verkeerssystemen
en de stichting en exploitatie van energiebedrijven en
gezondheidsdiensten. Onder de liberalen gold hij als vooruitstrevend.
Zijn politieke denkbeelden waren overigens weinig geprononceerd. Alleen
over het socialisme liet hij zich duidelijk uit, en wel in zeer
negatieve zin.&lt;/p&gt;
&lt;p&gt;Als burgemeester bracht Reiger met inventiviteit en grote
voortvarendheid een aantal voorzieningen tot stand op het gebied van
het vervoer en de nutsbedrijven, zoals de aanleg van een stadstramnet,
een elektrische centrale en gasaansluitingen voor de kleine man. Door
zijn bemoeiingen werden naast het gemeenteziekenhuis de
universiteitsklinieken gevestigd, terwijl hij ook een weduwen- en
wezenfonds voor het gemeentepersoneel stichtte en een reorganisatie van
de armenzorg en de kranzinnigenverpleging tot stand bracht. Dank zij
Reigers initiatieven kon de stad geleidelijk ten dele bevrijd worden
van de ring van spoorlijnen van vier verschillende maatschappijen die
het weg- en watervervoer belemmerde, vooral toen de stad zich snel
uitbreidde. Op zijn aandringen werd in 1902 een staatscommissie
ingesteld om een oplossing te zoeken voor de Utrechtse
spoorwegproblemen. De plannen van de commissie bleken te duur en werden
niet uitgevoerd. Reiger onderhield goede contacten met het
bedrijfsleven, dat in samenwerking met de gemeente een handelsbeurs,
een korenbeurs en een fruithal stichtte. Bij de aanleg van het
Merwedekanaal en andere openbare werken zag hij erop toe dat met de
wensen van het bedrijfsleven werd rekening gehouden.&lt;/p&gt;
&lt;p&gt;Nog v&amp;oacute;&amp;oacute;r de eeuwwisseling gold Reiger ook buiten Utrecht
als een voortreffelijk bestuurder. Hij werd gepolst voor het
burgemeesterschap van Rotterdam als opvolger van S.A. Vening Meinesz in
1891 en voor de post van gouverneur-generaal van Nederlands-Indi&amp;euml;
als opvolger van [jhr. C.H.A.] van der Wijck in 1898, terwijl ook zijn
naam werd genoemd voor de portefeuille van Financi&amp;euml;n bij de
formatie van het kabinet-Van Tienhoven in 1891. De universiteit van
Utrecht verleende hem in 1901 een eredoctoraat in de
staatswetenschappen (promotor prof.mr. J. baron D'Aulnis de
Bourouill).&lt;/p&gt;
&lt;p&gt;De betekenis van Reiger voor Utrecht is geweest dat hij in bijzonder
korte tijd de stad aansluiting heeft kunnen geven aan de nieuwste
ontwikkeling op het gebied van vervoer en energievoorziening. Ten
behoeve van het bedrijfsleven heeft hij niet alleen gezorgd voor een
goede infrastructuur, maar vooral ook voor een gunstig klimaat dat veel
heeft bijgedragen tot de vestiging van industrie en dienstverlenende
bedrijven, die na de eeuwwisseling het karakter van de stad hebben
bepaald.&lt;/p&gt;
&lt;p&gt;
  &lt;a href='lgedeelte'&gt;L: &lt;/a&gt;G.H. van Bolhuis, 'Burgemeester Reiger', in 
&lt;em&gt;Utrechtsch Jaarboekje . ..&lt;/em&gt;

68 (1909) I-XI; A. Graafhuis, 'Utrechts burgemeesters 1813[=
1913]-1948. Bernardus Reiger', in 
&lt;em&gt;De Schakel.&lt;/em&gt;

Personeelsorgaan van de gemeente Utrecht (1969) 67 (december)
36-39.&lt;/p&gt;
&lt;p&gt;C.B. Wels&lt;/p&gt; 
&lt;dtml-var bwn_footer&gt;</text>
  </biography>
</biodes>

