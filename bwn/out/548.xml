<biodes version="1.0">
  <fileDesc>
    <title>Frencken, Franciscus Bernardus Josephus (1886-1946)</title>
    <ref target="http://resources.huygens.knaw.nl/bwn1880-2000/lemmata/bwn3/frencken"/>
    <publisher>
      <name>Biografisch Woordenboek van Nederland:1880-2000</name>
      <ref target="http://resources.huygens.knaw.nl/bwn1880-2000"/>
    </publisher>
  </fileDesc>
  <person>
    <idno type="id">frencken</idno>
    <persName><name type="geslachtsnaam">Frencken</name>, Franciscus Bernardus Josephus</persName>
    <sex value="1"/>
    <event type="birth" when="1886"/>
    <event type="death" when="1946"/>
    <state type="occupation">r.k. priester</state>
    <state type="occupation">sociaal werker</state>
  </person>
  <biography>
    <graphic url="http://resources.huygens.knaw.nl/bwn1880-2000/lemmata/bwn3/images/images/FRENCKEN.jpg"/>
    <text>&lt;dtml-var bwn_header&gt;
 &lt;p class='genealogie'&gt;
  &lt;strong&gt;Frencken, Franciscus Bernardus Josephus&lt;/strong&gt;, r.k. priester (Oosterhout 9-6-1886 - Wilrijk, gem. Antwerpen 29-4-1946).

  Zoon van Carolus Antonius Josephus Frencken, wijnkoper en lid
  Gedeputeerde Staten van Noord-Brabant, en Maria Henrica Josephina
  Suijs.
  

  &lt;img src=&amp;quot;images/FRENCKEN.jpg&amp;quot; align=&amp;quot;right&amp;quot; BORDER=&amp;quot;0&amp;quot; alt=&amp;quot;afbeelding van Frencken, Franciscus Bernardus Josephus&amp;quot; class=&amp;quot;bwnimg&amp;quot;&gt;

  
  &lt;/p&gt;
&lt;p&gt;Frans Frencken doorliep de lagere school in Oosterhout,
    volgde zijn studie aan de seminaries van het bisdom Breda en
    kreeg in 1910 zijn priesterwijding. Van 1910 tot 1926 werd een
    docentschap vervuld in Latijn, po&amp;euml;sis, letterkundige
    geschiedenis en Duits aan het klein-seminarie Ypelaar te Breda.
    Vandaar pakte hij met ongelooflijke energie allerlei
    nevenactiviteiten aan. Dit zou hij volhouden tot zijn dood.
    Vooral tussen 1910 en 1920 kwamen zijn literair talent en
    regiekwaliteiten tot uiting in het schrijven en regisseren van
    bijbelse spelen, zoals 
    &lt;em&gt;Gekruisigd&lt;/em&gt;

    ('s-Hertogenbosch, [1913]) en 
    &lt;em&gt;Pilatus&lt;/em&gt;

    (Oosterhout, [1916]). In 1916 regisseerde hij het
    laat-middeleeuwse 'Spel van den Heilighen Sacramente van de
    Nyeuwervaert', waarmee hij zijn bekwaamheid in propaganda
    voeren en massaregie bewees. Hij schreef in die tijd ook veel
    gedichten. Volgens Van Duinkerken is de Brabantse romancier
    Antoon Coolen sterk door hem be&amp;iuml;nvloed.&lt;/p&gt;
&lt;p&gt;Via een priester-oom, pastoor A. Suijs (initiatiefnemer van
    de H. Landstichting bij Nijmegen), kwam Frencken in aanraking
    met het bekeringswerk onder protestanten. Hij werkte samen met
    o.a. Jac. van Ginneken s.j. en Gerard Brom in het Comit&amp;eacute;
    tot Bekeering van Nederland.&lt;/p&gt;
&lt;p&gt;In die zelfde tijd kwam Frencken onder de indruk van de
    sociale gevolgen van de industrialisatie in West-Brabant. De
    fabrieken trokken zowel gehuwde vrouwen als jonge meisjes van
    veertien jaar en ouder aan. Het gedrag van deze meisjes en de
    toestand in de fabrieken achtte Frencken een bedreiging voor
    hun toekomstige taak als echtgenote en moeder. Hij stelde een
    onderzoek in en besprak de resultaten met werkgevers, hetgeen
    tot verbeteringen leidde. Later kreeg hij oog voor de moreel en
    sociaal kwalijke toestanden op het Brabantse platteland, vooral
    waar het vrouwen en dochters van arbeiders betrof die in de
    oogsttijd in gemengde groepen op het land werkten.&lt;/p&gt;
&lt;p&gt;Kort na de Eerste Wereldoorlog maakte Frencken kennis met de
    Vlaamse priester Edward Poppe (1890- 1924). Deze bracht de
    jeugd samen in een Eucharistische Kruistocht (EK), een beweging
    waarin de veelvuldige H. Communie en de Maria-verering centraal
    stonden. Poppes methode, gericht op kernvormig, kwam overeen
    met Frenckens opvatting dat het maatschappelijk leven alleen
    verbeterd kon worden door middel van een algehele
    persoonlijkheidsvorming op religieuze grondslag die erop
    gericht was verschillende standen in de maatschappij bij elkaar
    te brengen. Daarmee stond hij tegenover priester-tijdgenoten
    als Henri Poels en Alfonds Ari&amp;euml;ns, die het heil allereerst
    verwachtten van confessionele stands- en vakorganisaties.
    Frencken, die de ontwikkeling van vakbeweging tot
    strijdorganisatie afkeurde, koos voor de tactiek van
    kernvorming op godsdienstige en sociale basis. Vanaf 1923
    richtte hij EK-groepen op onder werkgevers, arbeiders en
    arbeidsters, waar ook priesters zich bij aansloten. Deze
    Eucharistische Kruistocht groeide uit tot een invloedrijke
    religieuze beweging, die weldra de grenzen van het bisdom Breda
    overschreed.&lt;/p&gt;
&lt;p&gt;Om een begin te maken met de opvang van fabrieksmeisjes
    tijdens de schafttijd richtte Frencken sinds 1924, met
    medewerking van werkgevers, zogeheten EK-huizen op. Hij vond
    enkele jonge vrouwen bereid de organisatie hiervan ter hand te
    nemen, ook bij het vormingsclubwerk - vooral in de vrije tijd -
    ten behoeve van de meisjes. Enkele van deze sociale
    vrijwilligsters werden zelf fabrieksmeisje of in een bedrijf
    tewerk gesteld als sociaal verzorgster. De ene activiteit
    leidde als vanzelf naar de andere; Frencken was onstuitbaar. Zo
    kwam er een Katholieke Jeugd Vereeniging (KJV), die strenge
    eisen stelde en jongeren vormde in de geest van de
    Eucharistische Kruistocht. In 1925 werd het in Belgi&amp;euml;
    uitgegeven weekblad 
    &lt;em&gt;Zonneland&lt;/em&gt;

    op initiatief van Frencken redactioneel overgenomen als eerste
    van een uitgebreide serie tijdschriften, waarvan het
    gezinsweekblad 
    &lt;em&gt;Verovering&lt;/em&gt;

    (1936) de grootste oplage - soms 100.000 exemplaren - zou
    halen.&lt;/p&gt;
&lt;p&gt;In 1926 kreeg Frencken van zijn bisschop, P. Hopmans,
    toestemming voor de stichting van een religieuze groepering van
    vrouwen die hun leven zouden wijden aan de dienst van de kerk
    en beschikbaar zouden zijn voor apostolaatswerk. Materieel werd
    de start mogelijk doordat de bankier Ch. Laurijssen zijn huis
    'De Olyton' aan de Boschstraat in Breda schonk voor huisvesting
    van de stichting. Op 8 december 1928 werd de Vereeniging van
    Catechisten van de Eucharistische Kruistocht canoniek
    opgericht. Daarmee brak voor Frencken een tijd aan waarin hij
    opnieuw vele initiatieven nam en kon verwezenlijken. Dank zij
    zijn overtuigingskracht ondervond hij materieel en financieel
    veel steun. Zo kon hij, met medewerking van de toenmalige
    burgemeester van Ginneken, jhr. Th. Serraris, en de bankier J.
    Ingen-Housz in 1931 het kasteel Bouvigne huren, dat hij
    inrichtte als vakantiehuis voor fabrieksmeisjes en centrale
    voor de KVJ. Tevens werd opgericht en aldaar gevestigd de
    School voor Sociale Bedrijfsleiding (1931), die in 1949 omgezet
    en officieel erkend werd als Katholieke School voor
    Maatschappelijk Werk. Op het terrein van Bouvigne verrezen
    nieuwe gebouwen voor activiteiten ten behoeve van vrouwen en
    meisjes, zoals voorlichtingscursussen over huwelijk en
    seksualiteit, werkkampen voor werkloze onderwijzeressen,
    opleidingen tot dienstbode, tot sociaal verzorgster en tot
    gezinsverzorgster en een instelling voor huishoudonderwijs
    (HOVAM). De opleiding tot gezinsverzorgster zou een hoge vlucht
    nemen, toen na de bevrijding van West-Nederland in 1945 op
    initiatief van Frencken en F.L.S.F. baron Van Tuyll van
    Serooskerken gezinscolonnes vanuit West-Brabant en Zeeland naar
    het noorden werden uitgezonden. In buurten waar door interne en
    externe oorzaken veel maatschappelijk zwakke gezinnen woonden
    begon Frencken in 1937 met zijn Vereeniging het wijkwerk voor
    gezinsbegeleiding en groepswerk - een nieuwe aanpak was daarbij
    dat de catechisten zich in de desbetreffende buurt
    vestigden.&lt;/p&gt;
&lt;p&gt;De Vereeniging van Catechisten kreeg door dit alles grote
    bekendheid en de activiteiten bleven niet tot Breda beperkt: er
    kwamen vestigingen in de bisdommen Utrecht, Den Bosch, Roermond
    en ook in Joegoslavi&amp;euml;. Na de dood van Frencken volgden nog
    vestigingen in Rome, Vlaanderen, Nieuw-Guinea (Irian Yaja) en
    Brazili&amp;euml; (in 1964).&lt;/p&gt;
&lt;p&gt;Directeur Frencken, zoals hij werd genoemd, was de
    onbetwiste leidsman, zo nadrukkelijk zelfs dat de Vereeniging
    van Catechisten na zijn overlijden te kampen zou krijgen met
    bestuurlijke problemen en zelfs afsplitsingen. Frencken, een
    vroom romanticus met Bourgondische inslag, had ook oog voor
    zakelijke aspecten en wist goed zijn medewerkers te kiezen. Zo
    vond hij als eerste overste van de Vereeniging in de uit
    Vlaanderen afkomstige Angeline de Beukelaar (1900-1958) een
    toegewijde en zakelijke medewerkster.&lt;/p&gt;
&lt;p&gt;Frencken had overigens naast dit verenigingswerk in de jaren
    dertig veel andere taken op zich genomen. Zo werd hij in 1931
    voorzitter van de jongens- en meisjes-KJV, bevorderde hij een
    actie voor behoud van de zedelijkheid in Noord-Brabant, ijverde
    hij voor geestelijke volksgezondheid en spande hij zich in voor
    de actie 'Voor God' (1936). In 1938 zette hij, gevolggevend aan
    een oproep van paus Pius XI, de KJV om in een beweging voor
    Katholieke Actie (KA), die in het gehele land werd
    georganiseerd en waarin leken aan het hi&amp;euml;rarchisch
    apostolaat van de kerk konden deelnemen. Inmiddels was
    Frenckens toegewijde ijver ook in Rome niet onopgemerkt
    gebleven: bij zijn zilveren priesterfeest (1935) werd hij tot
    geheim kamerheer van de paus benoemd.&lt;/p&gt;
&lt;p&gt;Op deze voor Frencken ongetwijfeld succesrijke verrichtingen
    zetten uiteraard oorlog en bezetting een zware domper, vooral
    toen ook vele katholieke organisaties verboden werden. Maar hij
    slaagde er wel in het jeugdbewegingselement binnen de
    Katholieke Actie doorgang te laten vinden. Na de bevrijding van
    het Zuiden in 1944 wierp Frencken zich op als voorvechter van
    maatschappelijk hulpbetoon en nam hij daartoe o.a. deel aan de
    Bisschoppelijke Hulpactie en Nederlands Volksherstel, ofschoon
    zich toen al de eerste symptomen van een slopende ziekte
    voordeden.&lt;/p&gt;
&lt;p&gt;Frencken was een man met overtuigingskracht, die anderen
    meesleepte. Hij zocht de kracht van zijn organisaties en
    verenigingen niet zozeer in de massabeweging, al schroomde hij
    ook in dit opzicht niet van massale demonstraties gebruik te
    maken, zoals bij de Katholiekendag in 1923, een manifestatie
    van jonge arbeiders te Breda in 1929, de bedevaart naar Rome
    van de KJV in 1935 en op het KJV-congres in Den Bosch in 1933.
    In 1939 wist hij op de terreinen van kasteel Bouvigne niet
    minder dan 12.000 meisjes voor een grote samenkomst bijeen te
    brengen. Toch ging zijn aandacht vooral naar kernvorming, dus
    klein groepsverband, uit. Daarbij was voor hem binnen de
    organisatiesamenhang het rooms-katholieke geloof de bindende
    kracht en de onmisbare inspiratiebron. Vooral de verering van
    Maria ('liefdesslavernij') en de beleving van de eucharistie
    hadden zijn voorkeur. Bevlogen, snel ge&amp;euml;motioneerd,
    ontpopte hij zich als een der meest bezielde priesters van de
    eerste eeuwhelft. Meer dan door kracht van argumenten kreeg hij
    mensen warm door zijn bewogenheid, enthousiasme en
    welsprekendheid. Misschien had de wat improviserende
    slordigheid van Frencken in zijn werk - hij kwam bij afspraken
    altijd te laat -een aparte charme. Achteraf blijken ook bij
    Frencken vele van zijn idee&amp;euml;n en bedoelingen tijdgebonden
    te zijn geweest - na 1960 zou er in Nederland nog weinig van
    zijn organisaties en stichtingen te vinden zijn - maar ze
    hebben lang doorgewerkt en vaak in andere vormen een weg
    gevonden naar later tijden.&lt;/p&gt;
&lt;p&gt;
  &lt;a href='agedeelte'&gt;A: &lt;/a&gt;Archief-Frencken van de Vereeniging van Catechisten te
  Breda in depot bij Katholiek Documentatie Centrum te
  Nijmegen.&lt;/p&gt;
&lt;p&gt;
  &lt;a href='lgedeelte'&gt;L: &lt;/a&gt;P. Hopmans, 'Een ons geliefd priester door God
  opgeroepen', in 
  &lt;em&gt;Sancta Maria&lt;/em&gt;

  20 (1946) 74 -75; Anton van Duinkerken, 'Monseigneur Frencken',
  in 
  &lt;em&gt;Brabantse herinneringen&lt;/em&gt;

  (Utrecht, [etc.] 1964) 110-134; C. van Duyse, 'Frans Frencken na
  25 jaar' en 'De laatste bewoner van Bouvigne', in 
  &lt;em&gt;Overweg&lt;/em&gt;

  3 (1971) 11 en 12 (19 juni en 6 juli) 8 -9; P. Selten, 'De
  eucharistische Kruistocht voor Fabrieksmeisjes te Breda
  1924-1928', in 
  &lt;em&gt;Jaarboek Katholiek Documentatie Centrum&lt;/em&gt;

  5 (1975) 24-38; 
  &lt;em&gt;Trouw aan hetgeen voorbijgaat&lt;/em&gt;

  door Frans Oudejans. Met bijdr. van H. Ernst, A. van Duinkerken
  en J.C. Dekkers et al. (Breda, 1978); F.J.J. Glorius, 
  &lt;em&gt;F.B.J. Frencken en de Katholieke Jeugd Vereeniging&lt;/em&gt;

  (Tilburg, 1979). (Bijdragen tot de geschiedenis van het Zuiden
  van Nederland: 46).&lt;/p&gt;

&lt;a href=&amp;quot;igedeelte&amp;quot;&gt;I: &lt;/a&gt;
Katholiek Documentatie Centrum te Nijmegen, Collectie personen: afb. 2a2984.&lt;/p&gt;




&lt;p&gt;Frans Oudejans&lt;/p&gt; 
&lt;dtml-var bwn_footer&gt;</text>
  </biography>
</biodes>

