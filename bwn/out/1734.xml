<biodes version="1.0">
  <fileDesc>
    <title>Star Busmann, Eduard (1904-1982)</title>
    <ref target="http://resources.huygens.knaw.nl/bwn1880-2000/lemmata/bwn3/star"/>
    <publisher>
      <name>Biografisch Woordenboek van Nederland:1880-2000</name>
      <ref target="http://resources.huygens.knaw.nl/bwn1880-2000"/>
    </publisher>
  </fileDesc>
  <person>
    <idno type="id">star</idno>
    <persName><name type="geslachtsnaam">Star Busmann</name>, Eduard</persName>
    <sex value="1"/>
    <event type="birth" when="1904"/>
    <event type="death" when="1982"/>
    <state type="occupation">diplomaat</state>
  </person>
  <biography>
    <graphic url="http://resources.huygens.knaw.nl/bwn1880-2000/lemmata/bwn3/images/images/STARBE.jpg"/>
    <text>&lt;dtml-var bwn_header&gt;
 &lt;p class='genealogie'&gt;
  &lt;strong&gt;Star Busmann, Eduard&lt;/strong&gt;, diplomaat (Bussum 20-5-1904 - Cordast (Zwitserland) 25-7-1982).

  Zoon van Cornelis Willem Star Busmann, rechtsgeleerde, en Johanna
  Wilhelmine van Kregten. Gehuwd op 12-11-1929 met jkvr. Jacoba
  Johanna Adriana R&amp;ouml;ell. Uit dit huwelijk werden 2 dochters
  geboren.
  
&lt;img src=&amp;quot;images/STARBE.jpg&amp;quot; align=&amp;quot;right&amp;quot; BORDER=&amp;quot;0&amp;quot; alt=&amp;quot;afbeelding van Star Busmann, Eduard&amp;quot; class=&amp;quot;bwnimg&amp;quot;&gt;
  
  &lt;/p&gt;
&lt;p&gt;Star Busmann ging, na het doorlopen van het Stedelijk
    Gymnasium te Utrecht, in 1924 aan de Rijksuniversiteit in deze
    stad rechten studeren. Tijdens zijn studie werkte hij in 1926
    enkele maanden als volontair bij het consulaat-generaal in
    Parijs en na het voltooien van zijn studie begin 1929 eveneens
    enkele maanden te Hamburg. Na zijn intrede in de diplomatieke
    dienst in maart 1929 was hij als gezantschapsattach&amp;eacute; en
    -secretaris verbonden aan de gezantschappen te Berlijn, Parijs,
    Kopenhagen en Pretoria. Zijn pogingen om na mei 1940 de
    Afrikaner nationalisten te overtuigen van de onjuistheid van
    hun pro-Duitse houding brachten hem in ernstig conflict met de
    hoofdredacteur van 
    &lt;em&gt;Die Transvaler,&lt;/em&gt;

    de latere premier J. Verwoerd.&lt;/p&gt;
&lt;p&gt;Ten gevolge van de Tweede Wereldoorlog veranderde de tot dan
    toe regelmatig verlopen carri&amp;egrave;re van Star Busmann. Wegens
    zijn precisie werd hij in mei 1941 belast met de leiding van de
    afdeling Juridische Zaken van het ministerie van Buitenlandse
    Zaken in Londen, waar hij al snel demonstreerde oog te hebben
    voor de implicaties van allerlei juridische finesses. Star
    Busmann vertegenwoordigde, samen met W. Huender, Nederland in
    veel ambtelijke intergeallieerde commissies ter voorbereiding
    van naoorlogse regelingen. Hij maakte deel uit van de commissie
    voor de voorbereiding van een nieuw statuut voor het Hof van
    Internationale Justitie en van de commissie voor de bestudering
    van de aan Duitsland op te leggen wapenstilstandsvoorwaarden.
    Voorts trad Star Busmann op als vertegenwoordiger bij het
    Comit&amp;eacute; National Fran&amp;ccedil;ais van generaal De Gaulle
    (1941-1944) en was hij van 1941 tot 1945 rechter in de
    Nederlandse rechtbank te Londen. Na de terugkeer van het
    ministerie naar Den Haag was hij tot eind 1945 chef van de
    Directie Algemene Zaken. Na zijn benoeming tot gevolmachtigd
    minister te Parijs in januari 1946 trad hij vooral op de
    voorgrond als Nederlands gedelegeerde op de vredesconferentie
    met de vroegere bondgenoten van Duitsland. Zijn advies als
    voorzitter-rapporteur van de subcommissie voor Triest over de
    vorming van een neutrale en gedemilitariseerde vrijstaat werd
    in het vredesverdrag van Parijs (februari 1947)
    ge&amp;iuml;ncorporeerd.&lt;/p&gt;
&lt;p&gt;In afwachting van een benoeming tot gezant werd Star Busmann
    in april 1948 geheel onverwacht benoemd tot secretaris-generaal
    van de Westerse Unie, de organisatie van het Verdrag van
    Brussel (17 maart 1948) voor economische, sociale, culturele,
    militaire en politieke samenwerking tussen
    Groot-Brittanni&amp;euml;, Frankrijk en de Beneluxlanden. Deze
    eerste organisatie voor Westeuropese samenwerking was slechts
    een kortstondige, maar intensieve leidende rol beschoren in het
    op gang komende proces van Westeuropese integratie. In de
    eerste jaren van haar bestaan ontplooide de Westerse Unie
    vooral activiteiten op het gebied van politieke en militaire
    samenwerking. Toen de Verenigde Staten zich na het uitbreken
    van de oorlog in Korea, in juni 1950, direct met de
    Westeuropese defensie ging bemoeien via de Noordatlantische
    Verdragsorganisatie (NAVO), verloor de Westerse Unie snel aan
    betekenis. Star Busmann bouwde in 1948 in korte tijd een
    effici&amp;euml;nt secretariaat op en probeerde ook aan de
    economische, sociale en culturele doelstelling van de Westerse
    Unie inhoud te geven. Op sociaal gebied lukte hem dit enigszins
    door het tot stand brengen van verdragen over de sociale
    zekerheid. Toen in april 1951 het militaire hoofdkwartier van
    de Unie overging naar de NAVO, was de kern uit de organisatie
    verdwenen. Star Busmann maakte in 1952 aan de Nederlandse
    regering kenbaar dat hij, overeenkomstig de afspraak van 1948,
    in de Nederlandse dienst wilde terugkeren.&lt;/p&gt;
&lt;p&gt;In juli 1953 overhandigde Star Busmann in Wenen zijn
    geloofsbrieven als gezant. Op deze post speelde zijn afkeer van
    het socialisme en radicaler fenomenen ter linker zijde hem
    parten in zijn rapportage over de ontwikkelingen binnen de
    coalitieregering van socialisten en katholieken, vooral toen na
    de totstandkoming van het Staatsverdrag in 1955 de verhoudingen
    binnen de coalitie minder harmonieus werden. Zijn
    vooringenomenheid bracht hem ertoe nogal alarmistisch te
    rapporteren over het z.i. door de Sozialistische Partei
    Oesterreichs nagestreefde 'collectivisme'. Opvallend
    genuanceerd was daarentegen zijn visie op de
    Oost-Westverhoudingen.&lt;/p&gt;
&lt;p&gt;Als ambassadeur in Kairo (1958-1963) bleef het voor Star
    Busmann uiterst moeilijk zich in zijn rapportage over de
    binnenlandse ontwikkelingen te beperken tot het weergeven en
    analyseren en zijn persoonlijke afkeer van het bewind van
    president Nasser naar de achtergrond te schuiven. In zijn
    beschouwingen over de internationale positie van de Verenigde
    Arabische Republiek toonde hij veel distantie. Zijn inzet voor
    de behartiging van de Nederlandse belangen schoot evenals in
    Wenen allerminst te kort.&lt;/p&gt;
&lt;p&gt;De benoeming tot ambassadeur in Moskou kon Star Busmann niet
    erg waarderen, omdat hij met het oog op zijn leeftijd om een
    minder prominente bestemming had gevraagd. Tijdens zijn
    ambassadeurschap zette een zekere dooi in de
    Nederlands-Sovjetrussische betrekkingen in, een koerswijziging
    die tot uiting kwam in het bezoek van minister J.A.M.H. Luns
    aan de Sovjet-Unie in 1964, het eerste bezoek van een
    Nederlandse minister van Buitenlandse Zaken sinds het aanknopen
    van betrekkingen in 1942. In het kielzog daarvan kwam in 1965
    een cultureel verdrag tot stand. Eind 1965 vertrok Star Busmann
    naar Bern, zijn laatste standplaats als ambassadeur. Na zijn
    pensionering in 1969 vestigde hij zich in Zwitserland.&lt;/p&gt;
&lt;p&gt;Star Busmann kwam ondanks zijn diplomatieke bekwaamheden
    niet in aanmerking voor de aanzienlijkste diplomatieke posten;
    in zijn optreden was hij vaak rigide en stijl; tegenover
    ondergeschikten toonde hij zich opvliegend en niet altijd vol
    begrip en tact. Een eenmaal ingenomen standpunt laten varen
    onder invloed van de zienswijze van de andere partij viel hem
    moeilijk.&lt;/p&gt;
&lt;p&gt;
  &lt;a href='pgedeelte'&gt;P: &lt;/a&gt;Ambtelijke stukken van zijn hand zijn opgenomen in 
    &lt;em&gt;Documenten betreffende de Buitenlandse Politiek van
    Nederland 1919 -1945. Periode C: 1940-1945.&lt;/em&gt;

    Bew. door A.F. Manning met medew. van A.E. Kersten
    ('s-Gravenhage, 1980-1987). RGP: Grote serie 172; 188 en
    203.&lt;/p&gt;
&lt;p&gt;
  &lt;a href='lgedeelte'&gt;L: &lt;/a&gt;A.E. Kersten, 'Vrijlating van 'Nederlandse'
  krijgsgevangenen na de Spaanse Burgeroorlog', in 
  &lt;em&gt;Jaarboek van het Departement van Buitenlandse Zaken
  1975-1976.&lt;/em&gt;

  244-256; idem. 
  &lt;em&gt;Buitenlandse Zaken in ballingschap, 1940-1945&lt;/em&gt;

  (Alphen aan den Rijn, 1981).&lt;/p&gt;

&lt;p&gt;
&lt;a href=&amp;quot;igedeelte&amp;quot;&gt;I: &lt;/a&gt;Beeldbank van het Nationaal Archief in Den Haag [Collectie ANEFO; Star Busmann in 1942].&lt;/p&gt;





&lt;p&gt;A.E. Kersten&lt;/p&gt; 
&lt;dtml-var bwn_footer&gt;</text>
  </biography>
</biodes>

