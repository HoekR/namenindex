<biodes version="1.0">
  <fileDesc>
    <title>Jongkees, Jan Hendrik (1913-1967)</title>
    <ref target="http://resources.huygens.knaw.nl/bwn1880-2000/lemmata/bwn1/jongkees"/>
    <publisher>
      <name>Biografisch Woordenboek van Nederland:1880-2000</name>
      <ref target="http://resources.huygens.knaw.nl/bwn1880-2000"/>
    </publisher>
  </fileDesc>
  <person>
    <idno type="id">jongkees</idno>
    <persName><name type="geslachtsnaam">Jongkees</name>, Jan Hendrik</persName>
    <sex value="1"/>
    <event type="birth" when="1913"/>
    <event type="death" when="1967"/>
    <state type="occupation">archeoloog</state>
  </person>
  <biography>
    <text>&lt;dtml-var bwn_header&gt;
 &lt;p class='genealogie'&gt;
  &lt;strong&gt;Jongkees, Jan Hendrik&lt;/strong&gt;, archeoloog (Bussum 3-12-1913 - Utrecht 4-3-1967).

Zoon van Adriaan Johannes Jongkees, werktuigkundig ingenieur, en
Johanna Gerarda van Luijk. Gehuwd op 3-9-1963 met Maria Frederika Vos.
Uit dit huwelijk werden geen kinderen geboren.



&lt;/p&gt;
&lt;p&gt;Het verzamelen van antieke munten bracht hem reeds op jeugdige
leeftijd in aanraking met de antieke beschaving, zijn wetenschappelijke
belangstelling kwam hieruit voort. Reeds in 1932 publiceerde Jongkees
zijn eerste artikel, twee andere volgden in 1933, het jaar waarin hij,
na het einddiploma gymnasium aan het lyceum te Bussum behaald te
hebben, in Utrecht klassieke letteren en archeologie ging studeren. Als
leerling van C.W. Vollgraff en G. van Hoorn werd hij al spoedig
betrokken bij de opgravingen op het Domplein te Utrecht en met de
Romeinse Archeologie van Nederland, ook in latere opgravingen van
bovengenoemden, resp. in De Meern (1940) en Utrecht (1943) werkte hij
met hen samen. Na in 1941 cum laude op een proefschrift 
&lt;em&gt;The Kimonian Dekadrachms&lt;/em&gt;

gepromoveerd te zijn, werd hij in hetzelfde jaar assistent van Van
Hoorn, waarna in 1945 een privaatdocentschap in de antieke numismatiek
volgde aan de Universiteit van Utrecht. Tevens was hij, tot september
1946, verbonden aan het Koninklijk Kabinet van Munten, Penningen en
Gesneden Stenen te 's-Gravenhage. Van einde 1946 tot april 1947
vond een tijdelijke detachering plaats aan het Nederlands Historisch
Instituut te Rome. Eenmaal teruggekeerd naar Nederland werd hij in 1948
als wetenschappelijk ambtenaar aan het Archaeologisch Instituut te
Utrecht verbonden en bereidde samen met Van Hoorn in dat jaar de
tentoonstelling 'Romeins Nederland' voor. Van 1949 tot 1951 gaf
hij ook colleges te Amsterdam, waar hij mevrouw C.H.E. Haspels
tijdelijk verving en hij volgde in 1951 Van Hoorn op als buitengewoon
hoogleraar in de klassieke archaeologie. Deze Utrechtse leerstoel werd
in 1956 een ordinariaat.&lt;/p&gt;
&lt;p&gt;Zijn werk kenmerkte zich door een grote veelzijdigheid, die bewust
door hem werd nagestreefd. Hij zag de antieke cultuur als &amp;eacute;&amp;eacute;n
groot geheel, de studie van elk onderdeel moest bijdragen tot de kennis
daarvan. Elk onderwerp werd dan ook steeds in dit grote verband gezien.
Het door hem bestreken terrein was omvangrijk, ook de vroegchristelijke
archeologie behoorde daartoe en voor gegevens uit oude verzamelingen
van antieke voorwerpen had hij eveneens grote belangstelling, zoals
blijkt uit zijn boek 
&lt;em&gt;Fulvio Orsini's Imagines and the Portrait of Aristotle&lt;/em&gt;

(1960). In de Nederlandse archeologie nam hij een eigen plaats in.
Zonder zich in bestaande controversen te mengen zocht Jongkees een
synthese van de methoden die hij had leren kennen en daarin met de
beperkte middelen die hem ten dienste stonden zoveel mogelijk te
bereiken.&lt;/p&gt;
&lt;p&gt;
  &lt;a href='pgedeelte'&gt;P: &lt;/a&gt;Volledige bibliografie in het hieronder genoemde 
&lt;em&gt;Bulletin... van de Antieke Beschaving.&lt;/em&gt;
&lt;/p&gt;
&lt;p&gt;
  &lt;a href='lgedeelte'&gt;L: &lt;/a&gt;
  &lt;em&gt;Bulletin van de Vereeniging tot Bevordering van de Kennis van de
Antieke Beschaving 42&lt;/em&gt;

(1967) 2-9; 
&lt;em&gt;Jaarboek der Rijksuniversiteit te Utrecht 1966-1967,&lt;/em&gt;

29-31; 
&lt;em&gt;Jaarboek van de Maatschappij der Nederlandse Letterkunde te Leiden
1972-1973. Levensberichten&lt;/em&gt;

151-152; 
&lt;em&gt;Revue numismatique&lt;/em&gt;

10 (1960) 61-63.&lt;/p&gt;
&lt;p&gt;Mw. C. Isings&lt;/p&gt; 
&lt;dtml-var bwn_footer&gt;</text>
  </biography>
</biodes>

