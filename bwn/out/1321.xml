<biodes version="1.0">
  <fileDesc>
    <title>Nolet, Willem (1885-1965)</title>
    <ref target="http://resources.huygens.knaw.nl/bwn1880-2000/lemmata/bwn4/nolet"/>
    <publisher>
      <name>Biografisch Woordenboek van Nederland:1880-2000</name>
      <ref target="http://resources.huygens.knaw.nl/bwn1880-2000"/>
    </publisher>
  </fileDesc>
  <person>
    <idno type="id">nolet</idno>
    <persName><name type="geslachtsnaam">Nolet</name>, Willem</persName>
    <sex value="1"/>
    <event type="birth" when="1885"/>
    <event type="death" when="1965"/>
    <state type="occupation">r.k. priester</state>
    <state type="occupation">kerkhistoricus</state>
  </person>
  <biography>
    <text>&lt;dtml-var bwn_header&gt;
 &lt;p class='genealogie'&gt;
  &lt;strong&gt;Nolet, Willem&lt;/strong&gt;, Rooms-katholiek priester en historicus (Schiedam 28-9-1885 - Amsterdam 31-8-1965). Zoon van Wilhelmus Adrianus Henricus Aloisius Nolet,
  azijnmaker, later wijnhandelaar, en Agatha Maria Rosa Epiphania
  van Gent.
  

  

  
  &lt;/p&gt;
&lt;p&gt;Willem Nolet werd geboren als vijfde zoon in een welgesteld
    ondernemersgezin van twaalf kinderen. Zijn jeugd bracht hij
    door in Schiedam en vanaf 1894 in Nijmegen, nadat zijn vader
    daar een nieuw bedrijf was begonnen. Van 1897 tot 1903 volgde
    hij de opleiding gymnasium-B op het instituut Rolduc. Het
    aanvullend diploma gymnasium-A behaalde hij aan het
    klein-seminarie 'Hageveld'. In 1904 vertrok hij naar het
    groot-seminarie in Warmond om daar zijn priesterstudie te
    voltooien. In deze jaren werd Nolets belangstelling voor de
    kerkgeschiedenis gewekt. Op 15 augustus 1909 volgde zijn
    priesterwijding, waarna hij als kapelaan werkzaam was in
    Noord-Holland: eerst te Heiloo, na 1911 te Medemblik.&lt;/p&gt;
&lt;p&gt;In 1913 benoemde de bisschop hem tot docent in de
    kerkgeschiedenis aan het klein-seminarie 'Hageveld', ofschoon
    hij niet voor dit vak was opgeleid. De autodidact Nolet
    ontwikkelde zich evenwel - in de woorden van de Nijmeegse
    hoogleraar geschiedenis L.J. Rogier (in, 
    &lt;em&gt;De Tijd&lt;/em&gt;

    , 19-7-1955) - 'met de omzichtige zelfcritiek, die hem voor
    gangbare autodidactenblunders behoedde', tot een kundig
    wetenschapsbeoefenaar. In 1915 werd hij dan ook professor in de
    kerkgeschiedenis aan het groot-seminarie in Warmond. Het
    lesgeven ging hem hier aanvankelijk niet gemakkelijk af: het
    was in zijn colleges een 'janboel'. Geleidelijk verbeterde de
    situatie echter, en gaandeweg raakten de studenten, die hem
    wegens zijn eigenaardigheden in gedrag en spraak de bijnaam 'de
    Kwast' gaven, onder de indruk van zijn eruditie en zijn voor
    die tijd originele en kritische visies op personen en de
    tijdperken waarin zij leefden. Ook buiten het katholieke
    onderwijs werd zijn deskundigheid gewaardeerd. Zo was hij vanaf
    1920 docent middeleeuwse kerkelijke instellingen aan de
    Archiefschool. Tevens maakte hij, naast onder meer de algemene
    rijksarchivaris R. Fruin en de historicus N. Japikse, jarenlang
    deel uit van de examencommissie voor archivarissen.&lt;/p&gt;
&lt;p&gt;Aan het begin van de jaren twintig verschenen Nolets eerste
    publikaties. Naam maakte hij in 1924 met zijn 
    &lt;em&gt;Beknopt handboek der kerkgeschiedenis&lt;/em&gt;

    , ontstaan uit een cursus voor onderwijzers die het
    godsdienstdiploma-B moesten behalen; dit werk beleefde
    verschillende herdrukken. De dictaten van Nolets colleges aan
    de Archiefschool verschenen in 1939 in een gestencilde uitgave
    en werden in 1951, in samenwerking met P.C. Boeren, onder de
    titel 
    &lt;em&gt;Kerkelijke instellingen in de middeleeuwen&lt;/em&gt;

    in boekvorm gepubliceerd.&lt;/p&gt;
&lt;p&gt;In de zomer van 1930 verruilde Nolet het professoraat voor
    het pastoraat, toen hij door de bisschop aan het hoofd werd
    geplaatst van de kleine binnenstadparochie van Sint Petrus en
    Paulus in de Amsterdamse Kalverstraat, in de volksmond 'De
    Papegaai' genoemd. In zijn nieuwe functie ontplooide Nolet,
    geholpen door zijn twee kapelaans, belangrijke initiatieven.
    Aan de drukke Heiligeweg stichtte hij in 1935 in een winkel de
    'Open Deur', waar belangstellenden informatie konden krijgen
    over het Rooms-katholicisme. Op werkdagen stond zijn kerk open
    tijdens het 'kwartier voor God' om iedereen in de lunchpauze
    een ogenblik van rust en bezinning te bieden. Nolet was een
    veel gezocht raadsman, niet enkel voor zijn parochianen maar
    ook voor geloofsgenoten van elders en andersdenkenden. In de
    tijd dat de oecumenische gedachte in eigen kring nog geen
    gemeengoed was, zocht hij bijvoorbeeld toenadering tot de
    oud-katholieken. In 1958 ging hij met emeritaat.&lt;/p&gt;
&lt;p&gt;Ook tijdens zijn pastoraat bleef Nolet als historicus
    actief. Hij schreef boeken, brochures en artikelen in dagbladen
    en wetenschappelijke tijdschriften. Nolet heeft veel over het
    katholicisme gepubliceerd. Zo was hij van 1930 tot 1932
    eindredacteur van het driedelige overzichtswerk 
    &lt;em&gt;Katholiek Nederland. Encyclopaedie&lt;/em&gt;

    . In 1943 verscheen zijn boek 
    &lt;em&gt;De geschiedenis van de Kerk op honderd bladzijden&lt;/em&gt;

    . Bijzonder opmerkelijk was Nolets bijdrage 'Prins Willem en de
    nationale gedachte' aan het gedenkboek 
    &lt;em&gt;Wilhelmus van Nassauwe&lt;/em&gt;

    onder redactie van prof. P.C.A. Geyl, bij gelegenheid van de
    herdenking van de vierhonderste geboortedag van Willem de
    Zwijger in 1933. Hierin beschreef hij de prins als de nationale
    kampioen tegen het Spaanse machtsmisbruik en de grondlegger van
    het Nederlandse vorstenhuis. In een toespraak voor de KRO-radio
    in april 1933 onderstreepte Nolet dit feit. Hij maakte aan zijn
    geloofsgenoten duidelijk dat zij, ondanks Oranjes medewerking
    aan de tenachterstelling van de katholieken bij de stichting
    van de Republiek der Verenigde Provinci&amp;euml;n, als goede
    Nederlanders deel moesten nemen aan de nationale
    herdenking.&lt;/p&gt;
&lt;p&gt;In de jaren v&amp;oacute;&amp;oacute;r de Tweede Wereldoorlog heeft
    Nolet herhaaldelijk in woord en geschrift gewaarschuwd tegen
    fascisme en nationaal-socialisme. In de bezettingstijd heeft
    hij mensen in nood geholpen, onder wie ook joodse medeburgers.
    In deze jaren was hij een belangrijk adviseur van aartsbisschop
    J. de Jong.&lt;/p&gt;
&lt;p&gt;Nolet heeft een groot aantal nevenfuncties bekleed. Van 1929
    tot 1953 - met onderbreking van de jaren 1941-1944, toen de
    Duitse bezetter deze instelling had opgeheven - was hij lid van
    de Radioraad, het adviesorgaan van de regering inzake de
    omroep. Binnen de raad was hij ook lid van de Algemene
    Programma Commissie, die erop moest toezien dat de
    omroeporganisaties de voorschriften met betrekking tot de
    niet-ideologische programma's, die zij bij toerbeurt eenmaal in
    de week via de twee zenders moesten verzorgen, nakwamen. Nolet
    verwierp de mening dat zo'n programma dan ook maar 'kleurloos'
    moest zijn. Naar aanleiding van gerezen moeilijkheden betoogde
    hij in 1931 in een memorandum aan zijn medeleden, dat het voor
    de Nederlandse natie van het allergrootste belang was dat de
    verschillende bevolkingsgroepen elkaar niet alleen verdroegen,
    maar veeleer elkaar leerden begrijpen en daardoor waarderen.
    Pas dan zou blijken dat er, ondanks verschillen, ook veel
    punten van overeenstemming waren. Dit nationale 'credo' heeft
    Nolet als historicus en als pastor in praktijk gebracht.&lt;/p&gt;
&lt;p&gt;Nolet was bestuurslid en adviseur van talrijke katholieke
    organisaties, zoals het Thijmgenootschap, de St.
    Adelbert-Vereniging, de Katholiek Academische Kring, de R.K.
    Nederlandse Boekhandelaren- en Uitgevers Vereniging 'St. Jan'
    en de Apologetische Vereniging 'Petrus Canisius'; van deze
    laatste was hij voorzitter. In 1950 werd hij pauselijk
    onderscheiden met de benoeming tot geheim kamerheer, een
    eretitel op grond waarvan hij zich 'monseigneur' mocht noemen
    en de daarbij behorende paarse insignia mocht dragen.&lt;/p&gt;
&lt;p&gt;Willem Nolet was een markante figuur, een man van
    aristocratische allure. Voor wie hem niet van nabij kende, leek
    hij ongenaakbaar en afstandelijk. Hij hield van conventie en
    goede smaak. Bij het regelen van zaken, hetzij voor anderen
    hetzij voor zichzelf, koos hij steeds voor de kortste weg; aan
    bureaucratische regels had hij een hekel. Zijn historische en
    pastorale opvattingen druisten nogal eens in tegen die van zijn
    collega-clerici, die hem daarvan ook niet onkundig lieten.
    Rogier tekende hem als een onafhankelijke kritische denker, die
    uitmuntte in 'helderheid, evenwicht, voorzichtigheid,
    objectiviteit [en] eerbied voor andermans mening' (
    &lt;em&gt;De Tijd&lt;/em&gt;

    , 19-7-1955). Geen wereldvreemde geleerde was hij, maar een
    uitmuntend gastheer, een geestig causeur met veel gevoel voor
    humor, die ook het goede der aarde naar waarde wist te
    genieten. Tragisch waren Nolets laatste jaren. Er openbaarde
    zich toen een slopende kwaal, die uiteindelijk leidde tot een
    totaal geheugenverlies, waaronder hij zeer heeft geleden. Hij
    stierf als een vereenzaamd mens.&lt;/p&gt;
&lt;p&gt;
  &lt;a href='agedeelte'&gt;A: &lt;/a&gt;Dossier-W. Nolet berust bij de Afdeling Documentatie
  van de Katholieke Radio Omroep te Hilversum.&lt;/p&gt;
&lt;p&gt;
  &lt;a href='pgedeelte'&gt;P: &lt;/a&gt;
  'Lijst van geschriften' in het onder L genoemde
    levensbericht van W.A. Nolet, 105-106.
&lt;/p&gt;
&lt;p&gt;
  &lt;a href='lgedeelte'&gt;L: &lt;/a&gt;Behalve herdenkingsartikelen o.a. door Anton van
  Duinkerken, in 
  &lt;em&gt;De Tijd&lt;/em&gt;, 13-8-1949; door G.O., in 
  &lt;em&gt;De Maasbode&lt;/em&gt;, 16-7-1955; door L.J. Rogier, in 
  &lt;em&gt;De Tijd&lt;/em&gt;, 19-7-1955; door F.J.G. van Voorst tot Voorst, in 
  &lt;em&gt;Adelbert&lt;/em&gt; (1957); door Anton van Duinkerken, in 
  &lt;em&gt;De Tijd&lt;/em&gt;, 1-9-1965; door Jan Rogier in, 
  &lt;em&gt;de Volkskrant&lt;/em&gt;, 2-9-1965; door F.J.G. van Voorst tot Voorst, in 
  &lt;em&gt;Adelbert&lt;/em&gt; (1965) 177: L.A. Abma, 
  &lt;em&gt;Geschiedenis van de Schiedamse familie Nolet&lt;/em&gt;

  (S.l., 1954) 217-220, 225; H.W.F. Aukes, 
  &lt;em&gt;Kardinaal De Jong&lt;/em&gt;

  (Utrecht [etc.], 1956); levensbericht door W.A. Nolet, in 
  &lt;em&gt;Jaarboek van de Maatschappij der Nederlandse Letterkunde te
  Leiden 1967-1968&lt;/em&gt;

  (Leiden, 1969) 102-106; N. Greitemann, 
  &lt;em&gt;Op zoek naar de tweede onschuld&lt;/em&gt;

  (Baarn, 1981) 83-85; A.F. Manning, 
  &lt;em&gt;Zestig jaar KRO. Uit de geschiedenis van een omroep&lt;/em&gt;

  (Baarn, 1985).&lt;/p&gt;
&lt;p&gt;H.W.A. Joosten&lt;/p&gt; 
&lt;dtml-var bwn_footer&gt;</text>
  </biography>
</biodes>

