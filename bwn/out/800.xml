<biodes version="1.0">
  <fileDesc>
    <title>Hovy, Willem (1840-1915)</title>
    <ref target="http://resources.huygens.knaw.nl/bwn1880-2000/lemmata/bwn3/hovy"/>
    <publisher>
      <name>Biografisch Woordenboek van Nederland:1880-2000</name>
      <ref target="http://resources.huygens.knaw.nl/bwn1880-2000"/>
    </publisher>
  </fileDesc>
  <person>
    <idno type="id">hovy</idno>
    <persName><name type="geslachtsnaam">Hovy</name>, Willem</persName>
    <sex value="1"/>
    <event type="birth" when="1840"/>
    <event type="death" when="1915"/>
    <state type="occupation">ondernemer</state>
  </person>
  <biography>
    <graphic url="http://resources.huygens.knaw.nl/bwn1880-2000/lemmata/bwn3/images/images/HOVY.jpg"/>
    <text>&lt;dtml-var bwn_header&gt;
 &lt;p class='genealogie'&gt;
  &lt;strong&gt;Hovy, Willem&lt;/strong&gt;, directeur van een bier- en azijnfabriek (Beverwijk 17-7-1840 - Zeist 27-2-1915).

  Zoon van Hendrik Hovy, chef in een bierbrouwerij en azijnfabriek,
  en Elisabeth van Vollenhoven. Gehuwd op 18-5-1866 met Pauline
  Geertruida Tutein Nolthenius. Uit dit huwelijk werden, behalve 2
  zoons en 4 dochters die jong overleden, 6 zoons en 5 dochters
  geboren. Na haar overlijden (23-2-1905) gehuwd op 3-12-1907 met
  Mechteld Esser. Uit dit huwelijk werden geen kinderen geboren. 
  
&lt;img src=&amp;quot;images/HOVY.jpg&amp;quot; align=&amp;quot;right&amp;quot; BORDER=&amp;quot;0&amp;quot; alt=&amp;quot;afbeelding van Hovy, Willem&amp;quot; class=&amp;quot;bwnimg&amp;quot;&gt;
  
  &lt;/p&gt;
&lt;p&gt;Hovy genoot een goede gezondheid en had een blijmoedig
    karakter. Hij was een man van primaire reacties, soms wat
    eenzijdig, vasthoudend aan eigen inzichten. Eenvoud,
    deftigheid, bescheidenheid en welwillendheid verenigde hij in
    zich op natuurlijke wijze. Zijn maatschappelijk handelen werd
    van zijn jeugd af aan bepaald door een diep geloofsvertrouwen
    in het evangelie van Jezus Christus. Het ruime standpunt dat
    hij daarbij innam is het bondigst gekarakteriseerd door A.
    Kuyper, die hem een calvinist met de geestelijke structuur van
    een gereformeerde Hernhutter noemde.&lt;/p&gt;
&lt;p&gt;Hovy ontving zijn opleiding aan de Technische School te
    Utrecht en werkte daarna, om praktijk op te doen, bij
    verschillende brouwerijen. Op 28 juli 1858 trad hij in dienst
    van de uit 1791 daterende Bierbrouwerij en Azijnmakerij &amp;quot;De
    Gekroonde Valk&amp;quot; te Amsterdam. Deze onderneming was het eigendom
    van zijn grootmoeder de weduwe Van Vollenhoven; ook zijn vader
    was daar werkzaam. Van 1863 tot 1867 was hij procuratiehouder,
    in welk laatste jaar hij als compagnon in de firma werd
    opgenomen. In 1892 werd de onderneming omgezet in een naamloze
    vennootschap; sedertdien was Hovy daarvan directeur, met zijn
    neef J. Schwarz als mededirecteur.&lt;/p&gt;
&lt;p&gt;Alleen al als procuratiehouder eerst, directeur later,
    zouden Hovy's geloofskeuze en christelijk-sociale gerichtheid
    binnen het bedrijf duidelijk aan de dag treden. Want met al
    zijn organisatorische en zakelijke talenten, die het bedrijf
    inderdaad tot grote bloei brachten, streefde hij ernaar ook
    zijn denkbeelden omtrent sociale en geestelijke zorg voor het
    personeel praktisch te verwezenlijken. In een in 1896
    verschenen proefschrift over de sociale bemoeienissen van
    Nederlandse werkgevers met het lot der arbeiders in hun
    bedrijf, dat J.C. Eringaard publiceerde, blijkt dat &amp;quot;De
    Gekroonde Valk&amp;quot; vooral in sociaal opzicht de vergelijking met
    ondernemingen van J.C. van Marken te Delft, van de Gebrs. Stork
    in Hengelo en van J.F. Vlekke in Oudgastel goed kon doorstaan.
    Hovy was van mening dat het christelijk geloof de toenmalige
    kloof tussen patroon en arbeider kon overbruggen. Vrijwel
    iedere morgen begonnen directie en personeel de dag met
    gezamenlijke bijbellezing en met gebed. Op christelijke
    feestdagen werd het (continu) bedrijf zoveel mogelijk
    stilgelegd, terwijl het loon over die dagen werd doorbetaald;
    ouderdomspensioen, ziekengeld, personeelswoningen en andere
    sociale instellingen behoorden tot het sociale pakket van de
    onderneming. Dat zijn fabriek een alcoholisch produkt
    vervaardigde bezwaarde hem overigens op generlei wijze: bier
    wilde hij beschouwen als de gewenste volksdrank in de strijd
    tegen het jenevermisbruik. Zo kon Hovy in zijn bedrijf
    tegelijkertijd een modern aandoend grootindustrieel zijn, met
    veel economisch-financieel inzicht leiding gevend, &amp;eacute;n een
    voor zijn personeel vaderlijk patroon.&lt;/p&gt;
&lt;p&gt;Deze sociale aandacht voor het lot van de arbeiders binnen
    zijn bedrijf kon ook niet los worden gezien van Hovy s
    maatschappelijke en kerkelijke positiekeuze en werkzaamheden.
    Reeds sedert 1867 bestond er vriendschap tussen Hovy en de zich
    toen als een der voormannen van de antirevolutionaire richting
    aandienende Abraham Kuyper, en binnen die vriendschap was er
    sprake van een sterke wederzijdse be&amp;iuml;nvloeding, al gaf
    Kuyper voor Hovy bijna steeds de koers aan. De brede visie van
    de laatste heeft Hovys inzichten diepgaand be&amp;iuml;nvloed; maar
    Hovys praktisch-zakelijke aanpak en irenische natuur hebben
    Kuyper in vele van zijn plannen en beslissingen correcties doen
    aanbrengen. Naarmate Kuyper zijn activiteiten ontplooide werkte
    Hovy daaraan mee. In 1872 begaf Hovy zich in dit opzicht reeds
    op het politieke pad: hij werd medeoprichter van de
    Amsterdamsche (antirevolutionaire) Kiesvereeniging &amp;quot;Nederland
    en Oranje&amp;quot;, waarvan hij van 1881 tot 1883 zelfs voorzitter zou
    zijn. Financieel werd Hovy voor Kuyper een onmisbare steun:
    zonder diens koninklijke giften zou bijv. de uitgave van het in
    1872 door Kuyper opgerichte antirevolutionaire dagblad 
    &lt;em&gt;De Standaard&lt;/em&gt;

    zijn gestaakt. Hovy was ook in 1878 de eerste ondertekenaar van
    het door Kuyper opgezette petitionnement ten behoeve van het
    christelijk onderwijs, dat aan koning Willem III werd
    aangeboden. Hij behoorde in dat zelfde jaar tot de oprichters
    van de protestants-christelijke Vrije Universiteit, waarvoor
    ook zijn financi&amp;euml;le steun onmisbaar was. Tevens was hij
    van 1879 tot 1896 president-directeur van deze instelling.&lt;/p&gt;
&lt;p&gt;In 1877 was hij medeoprichter van het Algemeen
    Werkliedenverbond &amp;quot;Patrimonium&amp;quot;, de eerste
    werknemersorganisatie op protestants-christelijke grondslag in
    Nederland. Aanvankelijk stond hij op het standpunt dat zowel
    patroons als werklieden daarin konden samenwerken, maar deze
    gedachte bleek op den duur niet uitvoerbaar. Uiteraard zou hij
    later Kuypers initiatief voor het houden van een (Eerste)
    Christelijk-Sociaal Congres in 1891 van harte verwelkomen.
    Tijdens dit congres kwam men tot de oprichting op 11 november
    1891 van de prot.-chr. Vereeniging van Nederlandsche Patroons
    onder de naam &amp;quot;Boaz&amp;quot;, waarvan Hovy tot tweede voorzitter werd
    benoemd. Maar ook hier liet hij een eigen geluid horen: hij
    stond op het standpunt dat de christenpatroons zich ook moesten
    aansluiten bij de algemene organisaties van werkgevers.&lt;/p&gt;
&lt;p&gt;In kerkelijk opzicht was ondertussen Hovy Kuyper geheel
    gevolgd. Van 1861 tot 1867 was Hovy lidmaat van de Amsterdamse
    Waalse gemeente, daarna van de Nederlandsche Hervormde Kerk in
    deze stad geweest, maar in 1886 sloot hij zich aan bij Kuypers
    strijd tegen het modernisme in deze kerk en koos hij voor de
    dolerenden die de Hervormde Kerk verlieten. Binnen het
    gereformeerde kerkverband zou Hovy een steunpilaar zijn van
    kerkewerk en zending.&lt;/p&gt;
&lt;p&gt;Politiek ten slotte trad Hovy, vooral sedert zijn tweejarig
    voorzitterschap van &amp;quot;Nederland en Oranje&amp;quot; (1881 - 1883), steeds
    meer naar voren. In die periode nam hij actief deel aan de
    organisatie van het petitionnement tegen de vaccinatie, omdat
    de voorgenomen wettelijke regeling naar zijn mening inbreuk
    maakte op de gewetensvrijheid. Van 1881 tot 1899 had Hovy
    zitting in de Amsterdamse gemeenteraad. In deze kwaliteit werd
    hij in 1892 benoemd in de staatscommissie die tot taak kreeg de
    mogelijkheden tot drooglegging van de Zuiderzee te onderzoeken.
    Zijn lidmaatschap van de Provinciale Staten van Noord-Holland
    van 1892 tot 1901 bracht hem in aanraking met regionale
    vraagstukken. Zijn toekomstige bemoeiingen met de landelijke
    politiek wierpen in die tijd hun schaduwen vooruit. In de jaren
    van 1899 tot 1901 nam Hovy achter de schermen intensief deel
    aan het verzet van de antirevolutionaire oppositie in de Tweede
    Kamer en van de werkgevers buiten de Staten-Generaal tegen het
    eerste ontwerp-Lely van de Ongevallenwet. Mede door zijn
    aandeel kwam een samenwerking van de beide oppositiegroepen tot
    stand, resulterend in het in de parlementaire geschiedenis
    bekend geworden grote amendement-Kuyper. Dit wijzigingsvoorstel
    van 15 juni 1899 beoogde het de werkgever mogelijk te maken,
    naast onderbrenging van ongevalsrisico van zijn personeel bij
    de Rijksverzekeringsbank, dit risico na storting van een
    waarborgsom via hun bedrijfsverenigingen zelf te dragen.
    Tijdens zijn lidmaatschap van de Eerste Kamer van 1901 af, gaf
    Hovy tot zijn dood eveneens blijk van zijn grote belangstelling
    voor vele gebieden van het maatschappelijk leven.&lt;/p&gt;
&lt;p&gt;Tot zijn vertrek uit Amsterdam naar Zeist in 1913 bleef Hovy
    zijn fabriek leiding geven. Bij zijn op 28 juli 1908 gevierde
    vijftigjarige werkzaamheid aan de fabriek schonk de landelijke
    pers nog ruime aandacht aan zijn prestaties. In Zeist overleed
    hij op ruim 74-jarige leeftijd.&lt;/p&gt;
&lt;p&gt;
  &lt;a href='agedeelte'&gt;A: &lt;/a&gt;Archief-Wormser in bibliotheek vu Amsterdam;
  archief-Amsterdamsche Kiesvereeniging &amp;quot;Nederland en Oranje&amp;quot; tot
  1895; 
  &lt;em&gt;ibidem;&lt;/em&gt;

  archief -De Koo in Internationaal Instituut voor Sociale
  Geschiedenis, Amsterdam; collectie-Groen van Prinsterer in
  Algemeen Rijksarchief te 's-Gravenhage; archief-Kuyper in het
  Historisch Documentatiecentrum voor het Nederlands Protestantisme
  (1800-heden) aan de Vrije Universiteit te Amsterdam.&lt;/p&gt;
&lt;p&gt;
  &lt;a href='lgedeelte'&gt;L: &lt;/a&gt;Herdenkingsartikelen in 
  &lt;em&gt;Algemeen Handelsblad,&lt;/em&gt;

  28-7-1908 av., 
  &lt;em&gt;Het Leven. Ge&amp;iuml;llustreerd&lt;/em&gt;

  3 (1908) 1009-1010; 
  &lt;em&gt;De Standaard,&lt;/em&gt;

  1-3-1915 en 4-3-1915; 
  &lt;em&gt;De Amsterdammer. Christelijk volksdagblad,&lt;/em&gt;

  4-3-1915; 
  &lt;em&gt;De Spiegel. Weekillustratie voor het christelijk gezin,&lt;/em&gt;

  6-3-1915; 
  &lt;em&gt;De Amsterdammer. Weekblad voor Nederland,&lt;/em&gt;

  14-3-1915; T. Ferwerda, in 
  &lt;em&gt;Almanak van het studentencorps aan de Vrije Universiteit
  1916,&lt;/em&gt;

  64-68. 
  &lt;p&gt;Verder J.C. Eringaard, 
  &lt;em&gt;Holl&amp;auml;ndische Musterst&amp;auml;tten pers&amp;ouml;nlicher
  F&amp;uuml;rsorge von Arbeitgebern f&amp;uuml;r ihre
  Gesch&amp;auml;ftsangeh&amp;ouml;rigen&lt;/em&gt;

  (Delft, [1896]); J.C. Rullmann, 
  &lt;em&gt;De strijd voor kerkherstel in de Nederlandsch Hervormde Kerk
  der XIXe eeuw&lt;/em&gt;

  3e dr. (Kampen, 1928) passim; idem. 
  &lt;em&gt;De Vrije Universiteit, haar ontstaan en haar bestaan. 1880-20
  October-1930...&lt;/em&gt;

  (Amsterdam, 1930); R. Hagoort, 
  &lt;em&gt;De christelijk-sociale beweging&lt;/em&gt;

  (Hoorn, 1933. 2e dr. Franeker, [1956]); W. Volger, 
  &lt;em&gt;Om de vrijheid van de kerk&lt;/em&gt;

  (Kampen, 1954); T.D. Smid, 'Willem Hovy (1840 - 1915) (I en II)',
  in 
  &lt;em&gt;Anti-Revolutionaire Staatkunde&lt;/em&gt;

  34 (1964) 239-257; 278-296; W. de Vries Wzn., 
  &lt;em&gt;De invloed van werkgevers en werknemers op de totstandkoming
  van de eerste sociale verzekeringswet in Nederland (de
  Ongevallenwet 1901)&lt;/em&gt;

  (Deventer, 1970); D.Th. Kuiper, 
  &lt;em&gt;De voormannen&lt;/em&gt;

  (Kampen, 1972).&lt;/p&gt;
&lt;/p&gt;

&lt;p&gt;
&lt;a href=&amp;quot;igedeelte&amp;quot;&gt;I: &lt;/a&gt;Peter Hofland, &lt;i&gt;Leden van de Raad. De Amsterdamse Gemeenteraad 1814-1941&lt;/i&gt;. (Amsterdam 1998) 189.
&lt;/p&gt;





&lt;p&gt;W. de Vries Wzn.&lt;/p&gt; 
&lt;dtml-var bwn_footer&gt;</text>
  </biography>
</biodes>

