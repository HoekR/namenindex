<biodes version="1.0">
  <fileDesc>
    <title>Limburg Stirum, Johan Paul graaf van (1873-1948)</title>
    <ref target="http://resources.huygens.knaw.nl/bwn1880-2000/lemmata/bwn1/limburg"/>
    <publisher>
      <name>Biografisch Woordenboek van Nederland:1880-2000</name>
      <ref target="http://resources.huygens.knaw.nl/bwn1880-2000"/>
    </publisher>
  </fileDesc>
  <person>
    <idno type="id">limburg</idno>
    <persName><name type="geslachtsnaam">Limburg Stirum</name>, Johan Paul graaf van</persName>
    <sex value="1"/>
    <event type="birth" when="1873"/>
    <event type="death" when="1948"/>
    <state type="occupation">diplomaat</state>
    <state type="occupation">gouverneur-generaal</state>
  </person>
  <biography>
    <graphic url="http://resources.huygens.knaw.nl/bwn1880-2000/lemmata/bwn1/images/images/LIMBURGSTIRUM.jpg"/>
    <text>&lt;dtml-var bwn_header&gt;
 &lt;p class='genealogie'&gt;
  &lt;strong&gt;Limburg Stirum, Johan Paul graaf van&lt;/strong&gt;, diplomaat en gouverneur-generaal (Zwolle 2-2-1873 - 's-Gravenhage 17-4-1948).

Zoon van Hendrik Otto graaf van Limburg Stirum, luitenant der
infanterie, en Frederike Henriette Nobel. Gehuwd sinds 10-12-1896 met
jkvr. Catharina Maria Rolina van Sminia. Dit huwelijk bleef kinderloos.


&lt;img src=&amp;quot;images/LIMBURGSTIRUM.jpg&amp;quot; align=&amp;quot;right&amp;quot; BORDER=&amp;quot;0&amp;quot; alt=&amp;quot;afbeelding van Limburg Stirum, Johan Paul graaf van&amp;quot; class=&amp;quot;bwnimg&amp;quot;&gt;


&lt;/p&gt;
&lt;p&gt;Van Limburg Stirum bezocht het gymnasium te Zutphen en studeerde van
1890 tot 1895 rechten te Leiden. Zijn dissertatie 
&lt;em&gt;Iets over de volkenrechtelijke interventie&lt;/em&gt;

(Leiden, 1895) wees reeds op zijn toekomstige werkkring, bepaald door
de internationale verhoudingen. In 1896 kwam hij aan het ministerie van
Buitenlandse Zaken, waar een snelle carri&amp;egrave;re volgde: in 1902 werd
hij gezantschapssecretaris 1e klasse en chef van het kabinet van de
minister. Van 1906 tot 1908 fungeerde hij als gezantschapsraad te
Constantinopel. Als buitengewoon gezant en gevolmachtigd minister was
Van Limburg Stirum van 1908 tot 1913 weer als chef van het kabinet van
de minister in Den Haag werkzaam. Met die ervaring nam hij gedurende
negen maanden in 1913 het gezantschap te Peking in het
post-revolutionair China waar. In maart 1914 werd hij gezant in
Stockholm. Op deze diplomatieke post in Zweden speelde hij na augustus
1914 een actieve rol in het overleg der neutralen over de door hen in
te nemen positie en ervoer hij dat de Nederlandse neutraliteitspolitiek
vooral economische problemen opwierp.&lt;/p&gt;
&lt;p&gt;Zijn bestuursgaven en kennis van Turkije, China en Japan oordeelde
de Nederlandse regering van zulk een betekenis dat Van Limburg Stirum
met ingang van 21 maart 1916 tot opvolger van gouverneur-generaal
A.W.F. Idenburg benoemd werd. Juist in het toenmalige
Nederlands-Indi&amp;euml; ondervond men de gevolgen van de Islamitische
bewustwording, het Chinese nationalisme en de Japanse neiging tot
expansie. Voor de vrijzinnig-democraat Th.B. Pleyte, minister van
Koloni&amp;euml;n, was een internationaal deskundige, niet-partijgebonden
g.g. van liberale overtuiging een ideale compagnon.&lt;/p&gt;
&lt;p&gt;Van Limburg Stirum kende Indi&amp;euml; slechts als toerist uit 1913.
Zijn voorganger had een vooruitstrevende ontwikkelingspolitiek gevoerd,
gericht op economische opbouw door particulier initiatief,
onderwijshervorming, intensiever bestuursvoering in de buitengewesten,
medezeggenschap - voor zover mogelijk - voor de bevolking en een
voorzichtige erkenning van de nationalistische beweging. De instructie
van Van Limburg Stirum ge&amp;iuml;nspireerd door het artikel van C.Th. van
Deventer 'Indi&amp;euml; na den oorlog' 
&lt;em&gt;(De Gids&lt;/em&gt;

79 (1915) IV, 385-408) ademde eenzelfde zg. ethische geest. Doel van
het koloniale bewind was 'land en volk duurzaam aan Nederland te
verbinden' door onderwijs, rechtszekerheid, bevordering der
volkswelvaart. De kolonie ware het best te verdedigen door een mobiele
vloot, een Europese en inheemse militie, bovendien door een economische
open-deur-politiek en door binnenlandse rust. De 'troonrede'
van de nieuwe g.g. werd dan ook bepaald door de thema's associatie
en defensie.&lt;/p&gt;
&lt;p&gt;De verschillende elementen van de politiek van Van Limburg Stirum in
deze vijfjaar vormen een sterke samenhang. Zijn beleid was gericht op
behoud van een groter zelfstandigheid voor de kolonie, zij het onder
Nederlands gezag. Dit doel trachtte hij te bereiken door een sterke
defensie, rechtvaardig bestuur door het oor te lenen aan de politieke
wensen van de gematigde nationalisten, die meer medezeggenschap
wensten, door tegemoetkoming aan de noden van de massa middels
ingrijpen in de voedselvoorziening en krachtig optreden tegen
extremisten van links en rechts. Daarbij kende hij grote waarde toe aan
de presentatie van zijn beleid, zowel naar binnen als naar buiten.
Daarvan getuigden enerzijds de door hem ingevoerde
residenten-conferenties en de gecombineerde vergaderingen van de Raad
van Indi&amp;euml; en de Raad van Directeuren, anderzijds zijn
'Mededeelingen van staatkundigen en algemeenen aard', een
leesbare aanvulling op het lijvige 'Koloniaal Verslag', en
zijn, vaak indirecte, bemoeienis met de pers.&lt;/p&gt;
&lt;p&gt;In de oorlogssituatie richtte zijn eerste zorg zich op de defensie.
Daar Van Limburg Stirum Japan als re&amp;euml;el gevaar beschouwde, drong
hij vanaf het begin van zijn ambtsperiode bij de minister aan op de
bouw van een vloot van klein en wendbaar materieel. Maar waar defensie
een koninkrijkszaak was en gebrek aan financi&amp;euml;n en materiaal in
die jaren de vlootbouw ernstig belemmerde, moest de g.g. zich beperken
tot schriftelijke aansporingen. En al werd in 1918 dienstplicht voor
Europeanen ingevoerd, de plannen voor een inheemse militie kon hij
evenmin realiseren. De voorstellen, die Van Limburg Stirum reeds in
1916 warm had bepleit, werden in 1920 in de Volksraad aangehouden en
verwezen naar een commissie, die een totaal defensieplan met
kostenberekening zou opstellen.&lt;/p&gt;
&lt;p&gt;Meer dan door buitenlandse expansie werd het gezag bedreigd door
binnenlandse onrust. De opstand in Djambi in 1916 en Tapanoeli op
Sumatra in feburari 1917 sterkten de g.g. in het vermoeden, dat het
bestuur op de buitengewesten zich aan de controle der regering onttrok
en deden hem besluiten een onderzoek in te stellen naar de belastingen
en herendiensten. Het bijna twee jaar durende onderzoek van J.H.
Liefrinck, lid van de Raad van Indi&amp;euml;, had niet alleen matiging van
belasting en herendiensten ten gevolge, maar ook ontslag van enkele
hoge ambtenaren en felle verbittering in lagere kringen van het
Binnenlands Bestuur jegens de regering.&lt;/p&gt;
&lt;p&gt;Zoals de wereldoorlog de Nederlandse regering dwong tot ingrijpen in
de economie, zo schrok Van Limburg Stirum evenmin terug voor krachtige
maatregelen, wanneer de belangen van Indi&amp;euml; dit vroegen. De
Indische export had zich na het uitbreken van de oorlog noodgedwongen
op Japan en de V.S. gericht. Bij dit 'fara da se' sloot de g.g.
zich aan, tot ongenoegen der Amsterdamse directies. Toen begin 1918 de
voedselvoorziening door exportverboden van rijstleverende landen gevaar
liep, nam hij een aantal maatregelen waar zowel de Europese industrie
als de Indonesische boer de gevolgen van ondervonden: aanplant van
tweede gewassen naast rijst, gedwongen verkoop van padi aan het
gouvernement, distributie met hulp daarvan, beplanting van
braakliggende terreinen van Europese ondernemingen met voedselgewassen.
Toestemming voor export werd alleen verleend bij gelijkwaardige import.
Begin 1919 dreigde bovendien een gedwongen restrictie van het met
suikerriet beplante areaal. Hierbij bleek weer, dat de g.g. een, ook in
zijn ogen impopulaire maatregel niet uit de weg ging. Een onverwacht
goede oogst van rijst en tweede gewassen in Indi&amp;euml; maakte een
definitief besluit hiertoe echter onnodig.&lt;/p&gt;
&lt;p&gt;Van Limburg Stirum was in principe geen tegenstander van particulier
initiatief en investeringen. Het voor de ontwikkeling van Indi&amp;euml;
benodigde kapitaal hoopte hij, indien Nederland achterbleef, uit de
V.S. te betrekken. Hierheen zond hij in 1919 een der directeuren der
Javasche Bank op handelsmissie. Ten aanzien van de inheemse economie
ging hij niet verder dan ingrijpen in de rijstvoorziening. Plannen voor
verplichte minimumlonen of participatie in de winst der ondernemingen
voor de Indonesische arbeider werden niet gerealiseerd. En al liet Van
Limburg Stirum onderzoek verrichten naar eventuele misstanden in de
suiker en al drong hij aan op bemiddeling van het bestuur bij de
stakingen in die sector van medio 1920, van een hervormingsprogram op
sociaal-economisch gebied, zoals wel op staatkundig terrein werd
gemaakt, was geen sprake.&lt;/p&gt;
&lt;p&gt;De bestuursperiode van Van Limburg Stirum dankt haar bekendheid
vooral aan de vele aanzetten tot staatkundige hervorming, belangrijkste
eis in deze jaren van de nationalistische beweging. Op grond van de
bestaande decentralisatiewetgeving breidde de g.g. het aantal
gemeenteraden sterk uit en riep hij voor een aantal levende
adatgemeenschappen inheemse raden in het leven. Van Limburg Stirum
mocht in mei 1918 de eerste Volksraad, proto-parlement voor de
archipel, openen. Deze werd door haar louter adviserende taak en
daarmee gepaard gaande, onverantwoorde kritiek echter snel tot steen
des aanstoots voor conservatief &amp;eacute;n progressief.&lt;/p&gt;
&lt;p&gt;Toen in november 1918 de politieke onrust in Indi&amp;euml; door de
gebeurtenissen in Europa, Troelstra's revolutiepoging in Nederland
en marxistische propaganda binnen het Indische leger een hoogtepunt
bereikte, deed de g.g. enige opzienbarende stappen. In een verklaring
in de Volksraad kondigde hij naast sneller staatkundige verandering
vooral genoegdoening van concrete grieven aan: het recht van vereniging
en vergadering zou spoedig worden afgekondigd, de situatie in de
suikerindustrie onderzocht, voeding, kazernering en strafrechtpleging
in het leger verbeterd; het recht tot internering bleef echter
onverkort gehandhaafd. In een nadere toelichting werd wijziging van het
karakter van de Volksraad in het vooruitzicht gesteld. Kort daarop
benoemde de g.g. een commissie tot herziening van de staatsinrichting
van Nederlands-Indi&amp;euml; o.l.v. prof. J.M. Carpentier Alting.&lt;/p&gt;
&lt;p&gt;In Nederland verwekte de novemberverklaring grote beroering, omdat
hierin het streven van Indi&amp;euml; naar meer zelfstandigheid naar voren
kwam. Van Limburg Stirum had echter in oktober 1918 van de toenmalige
minister van Koloni&amp;euml;n Idenburg, toestemming verkregen voor een
verklaring, waarin een 'verantwoordelijke regering' als
einddoel van staatkundige ontwikkeling was genoemd. Al was hem uit een
kort telegram bekend, dat Idenburg sinds kort meer aandacht wilde geven
aan provinciale raden dan aan een centraal lichaam, hij wist eveneens,
dat ook de laatste zich indertijd voorstander had betoond van
medewetgevende i.p.v. adviserende bevoegdheid voor de Volksraad. De
novemberverklaring en de latere toelichting erop waren bovendien voor
een groot deel herhaling van eerdere redevoeringen. Wel was het, zoals
Van Limburg Stirum later tegenover Idenburg erkende, een omissie dat in
de verklaring niet naar voren gekomen was dat overleg met het
opperbestuur over versnelling van tempo achterwege was gebleven.&lt;/p&gt;
&lt;p&gt;Met de voorstellen van de Commissie-Carpentier Alting, gepubliceerd
in 1920, kon Van Limburg Stirum zich in grote lijnen verenigen. Ook hij
was voorstander van verlegging van bevoegdheden van Nederland naar
Indi&amp;euml;, van medewetgevende bevoegdheid voor de Volksraad, van
samengaan van de Raad van Indi&amp;euml; en de Raad van Directeuren, van
opheffing van het rascriterium op publiekrechtelijk terrein. Doch in
tegenstelling tot de Herzieningscommissie wees hij een collegiale
regering van g.g. met (gewijzigde) Raad van Indi&amp;euml; af evenals een
nog verdergaande uitbreiding van bevoegdheden voor de Volksraad. Een
(krachtige) g.g. diende z.i. ten opzichte van Volksraad &amp;eacute;n Raad
van Indi&amp;euml; het laatste woord te behouden. Van al deze Indische
voorstellen nam de wetgever in 1925 slechts die van de medewetgevende
bevoegdheid voor de Volksraad over.&lt;/p&gt;
&lt;p&gt;Al staat Van Limburg Stirum als vooruitstrevend te boek, hij schuwde
krachtige maatregelen niet, getuige de externering van de marxist
H.J.F.M. Sneevliet in december 1918. Ook de
'muilkorfcirculaire', verbod aan ambtenaren zich met een
politieke actie in te laten die een gevaar betekende voor de openbare
orde, was van hem afkomstig.&lt;/p&gt;
&lt;p&gt;Vanaf eind 1919 kwam Van Limburg Stirum in een ge&amp;iuml;soleerder
positie. Zijn politieke speelruimte was sterk gereduceerd. Hij had het
Binnenlands Bestuur van zich vervreemd door de zending van Liefrinck,
zijn gematigd optreden tegen de nationalisten, zijn
hervormingspolitiek. De Europese industrie werd hem door zijn
economische maatregelen, zijn onderzoek naar misstanden in de suiker,
zijn poging tot bemiddeling bij stakingen en zijn belastingvoorstellen
van 1920 steeds minder welgezind. In 1919 was hem door moord op
bestuursambtenaren op Celebes en door de ontdekking van een
revolutionaire afdeling B. van de Sarekat Islam nog eens duidelijk
geworden, dat de nationalistische beweging hem weinig steun bood voor
zijn beleid. Bovendien vertrokken in die laatste periode een aantal van
zijn belangrijkste, vooruitstrevende adviseurs zoals Liefrinck en
G.A.J. Hazeu, regeringscommissaris voor inlandse en Arabische zaken,
naar Nederland, al restte de g.g. nog K.F. Creutzberg, directeur van
Onderwijs en Eredienst, en W. Muurling, regeringsgemachtigde voor
algemene zaken bij de Volksraad.&lt;/p&gt;
&lt;p&gt;De belangrijkste reden voor de geringe energie in de laatste
vijftien maanden van zijn bestuur lag echter in Den Haag, waar in
November 1919 Idenburg als minister van Koloni&amp;euml;n vervangen werd
door S. de Graaff. Was de toon tussen de g.g. en minister Pleyte
vriendschappelijk geweest, die tussen Van Limburg Stirum en Idenburg
vol wederzijds respect, de verhouding tussen de g.g. en De Graaft werd
op den duur zeer gespannen. Concrete geschilpunten vormden de Indische
belastingvoorstellen voor 1920, die de minister aanhield, en het
eveneens uit Indi&amp;euml; afkomstige wetsvoorstel betreffende de
regentschapsraden, dat door ontactisch optreden van de minister in de
Tweede Kamer verworpen werd. Ook de trage reactie van De Graaff op het
verslag van de Herzieningscommissie en zijn afbrekende kritiek op de
Volksraad maakten voor Van Limburg Stirum de samenwerking onmogelijk.
In maart 1921 droeg hij na be&amp;euml;indiging van zijn ambtstermijn zijn
functie over aan D. Fock.&lt;/p&gt;
&lt;p&gt;Het vooruitstrevende bewind dat Van Limburg Stirum als g.g. heeft
gevoerd gedurende vijf voor de wereld en ook Indi&amp;euml; roerige jaren,
is lange tijd punt van discussie gebleven met goed- of afkeuring,
afhankelijk van de politieke opvatting die men ten aanzien van het
gehele koloniale beleid koesterde. Zeker is het wel dat deze
gouverneur-generaal, tot hij met zijn laatste minister De Graaff in
onenigheid geraakte, een krachtig en gericht bestuur heeft gevoerd. Wel
moet men in het algemeen toegeven dat het financieel beleid van Van
Limburg Stirum, gedeeltelijk door de oorlogsomstandigheden hem
opgelegd, voor Indi&amp;euml; blijvende gevolgen heeft gehad. De door hem
ge&amp;euml;ntameerde uitbreiding van de overheidstaak, de sterk verhoogde
uitgaven voor defensie, vooral de enorme prijs- en loonstijging van
kort na de oorlog, trage belastinginning en verschil van mening over
dekking der begroting tussen moederland en kolonie maakten, dat de
nadelige saldi tot grote hoogten opliepen, waardoor op ongunstige
voorwaarden geleend moest worden. Vooral in de latere crisisjaren
drukten rente en aflossing zwaar op de staatsuitgaven.&lt;/p&gt;
&lt;p&gt;In 1922 keerde Van Limburg Stirum als gezant te Cairo terug in de
diplomatieke dienst. Deze post, die ook met het oog op de moderne
Islamitische stromingen voor Nederland van belang was, werd door hem
tot 1924 bezet waarna drie ambteloze jaren volgden.&lt;/p&gt;
&lt;p&gt;Deze diplomatieke loopbaan werd voortgezet met een langdurige
vervulling van het gezantschap te Berlijn van 1927-1937. Daar maakte
Van Limburg Stirum de machtsovername van Hitler mee. Zijn afschuw voor
het nazibewind verheelde hij niet. Zo weigerde hij de partijdagen te
Neurenberg te bezoeken: als diplomaat was hij geaccrediteerd bij een
regering, niet bij een partij. Terwijl Colijn hem waardeerde als een
der weinige diplomaten van Nederland van formaat werd hij voor Hitler
onaanvaardbaar. De benoeming van Van Limburg Stirum tot gezant in
Londen in 1937 voorkwam echter dat van Duitse zijde offici&amp;euml;le
stappen tot zijn terugroeping werden ondernomen. In Londen bleef hij
tot kort na het uitbreken van de Tweede Wereldoorlog in september 1939.
De laatste jaren van zijn leven bracht hij met zijn echtgenote door op
het familiegoed 'IJsselvliedt' te Wezep.&lt;/p&gt;
&lt;p&gt;Van aristocratische smaak en allure stak Van Limburg Stirum bijna
overal boven zijn omgeving uit, die hij met enige reserve vanuit zijn
geestelijke en fysieke hoogte placht te bekijken. Zijn intelligentie,
zijn werkdrift, zijn moed om te beslissen en zijn hoogstaand karakter
maakten hem tot natuurlijk leider, die ondanks enig formalisme een
warme belangstelling had voor mensen in nood. Hij was optimistisch van
aard, maar zijn optimisme, gebaseerd op humaniteit en idealisme,
overstemde toch nooit een grondtoon van pessimisme, veroorzaakt door
teleurstelling over de middelmatige mens, het materialistische
wereldgebeuren.&lt;/p&gt;
&lt;p&gt;
  &lt;a href='agedeelte'&gt;A: &lt;/a&gt;Collectie-J.P. graaf van Limburg Stirum in Algemeen
Rijksarchief; Collectie-Th.B. Pleyte in ARA; Collectie-A.W.F. Idenburg,
in Historisch documentatiecentrum voor Nederlands Protestantisme
1800-heden (van de Vrije Universiteit van Amsterdam). Uitgaven van de
commissie voor bronnenpublikatie betreffende de geschiedenis van
Nederlands-Indi&amp;euml; 1900-1942 van het Historisch Genootschap no. 1-8
(Groningen, 1963-1975).&lt;/p&gt;
&lt;p&gt;
  &lt;a href='lgedeelte'&gt;L: &lt;/a&gt;J.E. Stokvis, 'Van Limburg Stirum', in 
&lt;em&gt;Indonesi&amp;euml;&lt;/em&gt;

2 (1948-1949) 19-38; D.M.G. Koch, 'Mr. Jean Paul graaf van Limburg
Stirum', in 
&lt;em&gt;Batig Slot. Figuren uit het oude Indi&amp;euml; (Amsterdam, I960)&lt;/em&gt;

18-26; E.B. Locher-Scholten, 'Een liberaal autokraat,
gouverneur-generaal mr. J.P. graaf van Limburg Stirum 1916-1921'.
In voorbereiding.&lt;/p&gt;


&lt;p&gt;
&lt;a href=&amp;quot;igedeelte&amp;quot;&gt;I: &lt;/a&gt;
Bob de Graaff en Elsbeth Locher-Scholten, &lt;i&gt;J.P. graaf van Limburg Stirum 1873-1948. Tegendraads landvoogd en diplomaat&lt;/i&gt; (Zwolle 2007) 149 [Van Limburg Stirum omstreeks 1914].
&lt;/p&gt;


&lt;p&gt;Mw. E.B. Locher-Scholten&lt;/p&gt; 
&lt;dtml-var bwn_footer&gt;</text>
  </biography>
</biodes>

