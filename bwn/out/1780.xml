<biodes version="1.0">
  <fileDesc>
    <title>Taalingen, Hermanus Rutger van (1894-1975)</title>
    <ref target="http://resources.huygens.knaw.nl/bwn1880-2000/lemmata/bwn3/taalingen"/>
    <publisher>
      <name>Biografisch Woordenboek van Nederland:1880-2000</name>
      <ref target="http://resources.huygens.knaw.nl/bwn1880-2000"/>
    </publisher>
  </fileDesc>
  <person>
    <idno type="id">taalingen</idno>
    <persName><name type="geslachtsnaam">Taalingen</name>, Hermanus Rutger van</persName>
    <sex value="1"/>
    <event type="birth" when="1894"/>
    <event type="death" when="1975"/>
    <state type="occupation">financieel ambtenaar</state>
    <state type="occupation">bankier</state>
  </person>
  <biography>
    <text>&lt;dtml-var bwn_header&gt;
 &lt;p class='genealogie'&gt;
  &lt;strong&gt;Taalingen, Hermanus Rutger van&lt;/strong&gt;, directeur van De Nederlandsche Bank NV (Meester-Cornelis (Ned.-Indi&amp;euml;) 16-1-1894 - Leiden 20-3-1975).

  Zoon van Hendrik van Taalingen, koopvaardij officier en reder, en
  Elisabeth Juliana Carolina Bello. Gehuwd op 16-10-1922 met Louise
  Marie Isabelle Lucie Dois. Uit dit huwelijk werd 1 dochter
  geboren.
  

  

  
  &lt;/p&gt;
&lt;p&gt;Van Taalingen behaalde het einddiploma HBS in Batavia in
    1912. Hij liet zich daarna aanvankelijk aan de Technische
    Hoogeschool te Delft inschrijven voor de studierichting
    elektrotechniek. Het beviel hem daar niet; de rechtenstudie
    trok hem meer aan. Het daarvoor benodigde staatsexamen, ter
    aanvulling van het HBS-diploma, deed hij in 1914. Na zijn
    militaire dienstplicht vervuld te hebben ging Van Taalingen op
    16 februari 1915 rechten in Leiden studeren, waar hij op 22 mei
    1919 doctoraal examen deed.&lt;/p&gt;
&lt;p&gt;Op 2 januari 1920 trad hij in dienst bij de Uniebank voor
    Nederland en Koloni&amp;euml;n, waarvoor hij nog in juni van
    hetzelfde jaar naar het toenmalige Nederlands-Indi&amp;euml; werd
    uitgezonden. Hij bleef bij de Uniebank werkzaam tot 1924, toen
    solliciteerde hij bij de Javasche Bank. Dat leverde de afspraak
    op dat hij bij die bank zou kunnen komen werken als hij wat
    meer internationale bankervaring had opgedaan. Van Taalingen
    trad eerst in dienst bij het effectenkantoor van de heren
    Fabre, Lovenbach &amp;amp; Cie te Parijs. Hij bleef daar negen
    maanden om vervolgens in dezelfde stad een klein jaar te gaan
    werken op de Relations Etrang&amp;egrave;res van het Comptoir
    National d'Escompte. Na de Parijse tijd ging hij naar Frankfort
    a.d. M. om op de wisselarbitrageafdeling van de firma I.
    Dreyfus &amp;amp; Co gedurende enkele maanden werkzaam te zijn. Van
    22 november 1926 tot 30 april 1927 werkte hij bij Barclay's
    Bank (Overseas) Ltd. te Nice. Die drie jaar buitenlandse
    bankervaring achtte de directie van de Javasche Bank voldoende
    om Van Taalingen een functie bij haar instelling aan te bieden.
    Op 15 mei 1927 trad hij in dienst. In juni 1931 volgde zijn
    benoeming tot adjunct-secretaris.&lt;/p&gt;
&lt;p&gt;Toen in mei 1940, na het uitbreken van de oorlog, door de
    overheid, in samenwerking met De Nederlandsche Bank, het Bureau
    Amsterdam van het Deviezeninstituut werd opgericht, kreeg Van
    Taalingen het verzoek zich te belasten met de organisatie
    daarvan. Hij deed dat op voortreffelijke wijze. Toch meende hij
    na twee jaar zijn functie ter beschikking te moeten stellen. De
    benoeming door de Duitsers van M.M. Rost van Tonningen tot
    president van De Nederlandsche Bank in 1941 en de steeds
    verdergaande bemoeienis van de Duitse bezetters met het
    Nederlandse economisch leven zullen aan die beslissing niet
    vreemd zijn geweest. Het feit bovendien dat mevrouw mr.
    L.M.I.L. van Taalingen-Dols - advocate te Haarlem - zich bij de
    bezettingsautoriteiten beijverde om joodse landgenoten, en dan
    speciaal Portugese joden, te redden van de ondergang, heeft er
    bij Van Taalingen toe geleid zich van elk contact met de
    Duitsers te onthouden, zeker toen zijn vrouw in september 1942
    in Scheveningen vast werd gezet. Van Taalingen keerde terug
    naar de Javasche Bank, waar hij tot het eind van de oorlog
    bleef. Per 15 juni 1945 ging hij weer naar de deviezen. Hij
    werd namelijk per die datum benoemd tot onderdirecteur van De
    Nederlandsche Bank, speciaal belast met de afdeling deviezen
    vergunningen. En wederom, evenals vijf jaar daarvoor, toonde
    hij zijn organisatorische kwaliteiten op dit voor de
    toentertijd in uiterst slechte toestand verkerende Nederlandse
    economie, zo belangrijke terrein. Het destijds door hem
    uitgewerkte systeem hield in grote lijnen in dat het
    bedrijfsleven er belang bij kreeg goederen in sterke valuta te
    verkopen en in zwakke valuta te kopen. De resultaten hiervan
    werden spoedig merkbaar. Het door Van Taalingen opgestelde
    regime was in principe strak en streng opgezet, doch door het
    zakelijke aspect dat hij tegelijkertijd hanteerde heeft het
    zowel de staat als de ondernemingen veel voordeel gebracht. Op
    6 november 1946 werd Van Taalingen benoemd tot directeur van De
    Nederlandsche Bank als opvolger van A.J. d'Ailly, die
    burgemeester van Amsterdam werd. Hij bekleedde die functie tot
    zijn pensionering op 5 november 1958. Per 5 september 1958 werd
    Van Taalingen commissaris van het bankiershuis H. Albert de
    Bary &amp;amp; Co NV. Hij is dat tot 28 maart 1960 gebleven.&lt;/p&gt;
&lt;p&gt;Van Taalingen was een hard werkende, zeer zakelijk
    ingestelde man die op de Bank niet altijd als een makkelijke
    baas werd beschouwd. Toch was hij het voorbeeld van de
    oud-liberaal. Het is daarom eens te verwonderlijk dat juist hij
    erin slaagde het Nederlandse deviezenregime tot zo'n succes te
    maken. Zijn streven was en bleef de ook naar zijn mening
    onnodige bemoeienis van de overheid met het deviezenverkeer zo
    snel als mogelijk te be&amp;euml;indigen. Helemaal was hij daar bij
    zijn pensionering nog niet in geslaagd, maar wel had hij toen
    al een begin gemaakt met het langzaam afbreken van het systeem.
    Naast zijn werkzaamheden op de Bank was Van Taalingen een
    enthousiast aanhanger van Njord. Het roeien, tijdens zijn
    studententijd in Leiden begonnen, bleef hij nog jarenlang,
    eerst actief en daarna passief, trouw. Zijn band met de
    universiteit behield hij sinds de jaren '50 door zijn
    lidmaatschap van de Raad van het Leidsch Universiteits Fonds en
    van 1955 tot 1960 van het College van Gecommitteerden van deze
    instelling. Vermeld dient zeker ook te worden dat Van Taalingen
    een collectioneur was van moderne kunst en op bescheiden schaal
    jonge kunstenaars heeft geholpen.&lt;/p&gt;
&lt;p&gt;
  &lt;a href='lgedeelte'&gt;L: &lt;/a&gt;I. de Bree, 
  &lt;em&gt;Gedenkboek van de Javasche Bank 1828 - 24 Januari 1928&lt;/em&gt;

  (Weltevreden, [1928-1930]. 2 dl.).&lt;/p&gt;
&lt;p&gt;W.D. Voorthuysen&lt;/p&gt; 
&lt;dtml-var bwn_footer&gt;</text>
  </biography>
</biodes>

