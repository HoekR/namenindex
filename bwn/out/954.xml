<biodes version="1.0">
  <fileDesc>
    <title>Klein, Willem (1912-1986)</title>
    <ref target="http://resources.huygens.knaw.nl/bwn1880-2000/lemmata/bwn5/klein"/>
    <publisher>
      <name>Biografisch Woordenboek van Nederland:1880-2000</name>
      <ref target="http://resources.huygens.knaw.nl/bwn1880-2000"/>
    </publisher>
  </fileDesc>
  <person>
    <idno type="id">klein</idno>
    <persName><name type="geslachtsnaam">Klein</name>, Willem</persName>
    <sex value="1"/>
    <event type="birth" when="1912"/>
    <event type="death" when="1986"/>
    <state type="occupation">wiskundige</state>
  </person>
  <biography>
    <graphic url="http://resources.huygens.knaw.nl/bwn1880-2000/lemmata/bwn5/images/images/klein.jpg"/>
    <text>&lt;dtml-var bwn_header&gt;
 &lt;p class='genealogie'&gt;
  &lt;strong&gt;Klein, Willem&lt;/strong&gt;, (artiestennamen &lt;b&gt;Pascal&lt;/b&gt; en &lt;b&gt;Willy Wortel&lt;/b&gt;), rekenkunstenaar, Amsterdam 4-12-1912 - Amsterdam 1-8-1986

  [overleden bevonden]). Zoon van Henri Klein, huisarts, en Emma Cohen.
  

  

  

  
  &lt;/p&gt;
&lt;p&gt;
  &lt;img class='bwnimg' BORDER='0' align='right' src='images/klein.jpg' alt='afbeelding van Klein, Willem'&gt;De vader van Wim Klein was een joodse huisarts met een
    goedlopende praktijk in de Amsterdamse Oosterparkbuurt. Hij had
    graag gezien dat Wim, de jongste van zijn twee zoons, hem zou
    opvolgen, maar diens belangstelling lag elders. Al op de lagere
    school, toen het ontbinden in factoren aan de orde kwam, raakte
    Wim in de ban van getallen. In de klas ging de meester niet
    verder dan het ontbinden van getallen tot honderd, maar terwijl
    de andere jongens in de pauze op het schoolplein voetbalden,
    ging Wim door met het ontbinden van alle getallen tot 10.000.
    Op het Vossius-Gymnasium, waar hij in 1928 in de derde klas
    binnenkwam, maar dat hij in 1931 na de vijfde weer verliet,
    kreeg hij van de leraar wiskunde logaritmetafels, die hij
    onmiddellijk uit zijn hoofd leerde.&lt;/p&gt;
&lt;p&gt;De sfeer was thuis in deze jaren om te snijden. Kleins
    astmatische en ongelukkige moeder pleegde in 1929 zelfmoord, en
    zijn vader dwong hem in een richting die hij niet wilde. Na in
    1932 staatexamen gymnasium te hebben gedaan was Klein het
    liefst de b&amp;uuml;hne opgegaan met zijn rekenkunsten, maar hij
    gehoorzaamde zijn vader en schreef zich in aan de Universiteit
    van Amsterdam voor de studie geneeskunde. Klein sleepte zich
    door de studie heen: voor elk examen slaagde hij pas, na eerst
    een keer gezakt te zijn. Zo slaagde hij in 1935 voor het
    kandidaatsexamen en in juni 1938 voor het eerste deel van het
    doctoraalexamen.&lt;/p&gt;
&lt;p&gt;Een jaar eerder was evenwel Kleins vader overleden en
    daarmee viel de druk om verder te studeren goeddeels weg. Toen
    hij in juli 1938 zakte voor het tweede deel van het
    doctoraalexamen gaf hij er de brui aan. Klein bleef
    ingeschreven staan, maar deed niets meer aan de studie. Dankzij
    een bescheiden erfenis kon hij samen met zijn broer Leo Henri -
    een aanstaand jurist - de bloemetjes eens flink buitenzetten.
    Ook ontdekte hij nu zijn homoseksuele geaardheid, en aangezien
    hij naar eigen zeggen niet tot het romantische type behoorde en
    afhankelijk was van de betaalde liefde, slonk de erfenis
    zienderogen.&lt;/p&gt;
&lt;p&gt;Beide broers werden vanaf 1938 om hun verbluffende
    rekencapaciteiten - ook Leo kon goed hoofdrekenen - geregeld
    onderzocht door de Amsterdamse neuroloog B.B. Stokvis. Deze
    stelde vast dat Wim Klein, binnen de categorie 'mental
    calculators', tot het zogeheten auditieve type behoorde,
    terwijl zijn broer juist tot het visuele type moest worden
    gerekend. Leo Klein moest de getallen steeds voor zich zien,
    Wim Klein moest ze steeds stilletjes voor zich uit mompelen om
    ze al doende te combineren en te kraken.&lt;/p&gt;
&lt;p&gt;Na de Duitse inval van mei 1940 was het snel over met het
    boemelen in de kroegen en uitgaansgelegenheden van Amsterdam.
    Wim werkte twee jaar in een joods ziekenhuis, schreef zich
    opnieuw in aan de Amsterdamse universiteit en deed zelfs op 31
    maart 1941 het tweede deel van het doctoraalexamen geneeskunde.
    In 1942 moest hij echter onderduiken. Terwijl broer Leo op
    transport werd gesteld en uiteindelijk de dood zou vinden in
    het vernietigingskamp Sobibor, wist Wim, ondergedoken in
    Amsterdam, de bezettingsjaren levend door te komen.&lt;/p&gt;
&lt;p&gt;Na de bevrijding schreef Klein zich nog wel opnieuw in aan
    de Universiteit van Amsterdam - hij moest zijn artsexamen nog
    doen -, maar al spoedig ging hij doen wat hij altijd al had
    gewild: op de planken staan met zijn rekenkunsten. Hij begon in
    Amsterdam in het Rozentheater met een act als 'Fakir Ali Ben
    Achmed', met tulband en sik, maar met matig succes. Klein was
    klein en gedrongen, sprak door een kaakvergroeiing wat moeilijk
    en kwam daardoor beter tot zijn recht wanneer hij zich niet
    verkleedde, maar gewoon zichzelf speelde. Spoedig maakte Klein
    daarom de overstap naar de show van Alex de Haas en de Kilima
    Hawaiians, waarin hij aangekondigd werd als 'Pascal, het
    Hollandse rekenwonder'. Toen de Kilima's zelfstandig gingen
    optreden, sloeg ook Klein een andere weg in. Hij trok naar het
    buitenland, naar Belgi&amp;euml; en Frankrijk. In Parijs trad hij
    rond 1950 af en toe op in een klein theater, maar meestal
    voorzag hij in zijn levensonderhoud als straatartiest. Hij was
    te vinden bij de ingang van de metrostations of bij de
    theatertjes aan Place Pigalle, voortdurend op zijn qui-vive om
    de politieagenten te ontwijken die hem het land zouden
    uitzetten wanneer zij hem op heterdaad betrapten.&lt;/p&gt;
&lt;p&gt;Aan Kleins zwervende bestaan leek in 1952 een einde te komen
    toen hij werd aangenomen als wetenschappelijk rekenaar bij het
    Mathematisch Centrum in Amsterdam. De computers stonden nog in
    de kinderschoenen, en veel rekenwerk kon sneller door een
    rekenwonder als Klein worden gedaan. Soms trad hij echter met
    zijn rekenkunsten op als interessant nummer op een congres,
    zoals in 1954 tijdens het Internationale Wiskunde Congres dat
    toen in Amsterdam werd gehouden. De drang om een publiek te
    verbazen met zijn kunsten leidde er eveneens toe dat Klein
    gedurende lange verlofperiodes langs scholen en theaters in
    binnen- en vooral buitenland trok. De meeste HBS-directeuren en
    rectoren van gymnasia in Nederland, die hij had aangeschreven
    om demonstraties te geven, reageerden niet, maar Klein vierde
    triomfen in het Palais de la D&amp;eacute;couverte in Parijs en de
    Music Hall in Londen. Officieel stond hij tussen 1954 en 1958
    te boek als woonachtig in het Zuid-Franse Cannes. Aan zijn
    zwervende bestaan kwam pas echt een einde toen hij in 1958,
    opnieuw als wetenschappelijk rekenaar, de overstap maakte naar
    de Conseil Europ&amp;eacute;en pour la Recherche Nucleaire (CERN) in
    Gen&amp;egrave;ve. Hij was daar de fysici behulpzaam bij het
    tijdrovende en nog niet geheel door computers overgenomen
    rekenwerk.&lt;/p&gt;
&lt;p&gt;Omstreeks het midden van de jaren zestig zag het er steeds
    meer naar uit dat Klein door de computer zou worden ingehaald.
    De computers werden krachtiger en sneller, en de fysici
    begonnen zelf ook meer te programmeren. Klein werd daarom meer
    en meer ingezet als de mascotte van CERN, die bezoekers met
    zijn hoofdrekenkunsten kon vermaken. Geleidelijk begon hij zich
    steeds minder thuis te voelen in Zwitserland met de in zijn
    ogen humorloze inwoners: 'Een mooi land', placht hij te zeggen,
    'alleen jammer dat er zoveel Zwitsers wonen'. Toen hij in 1975
    ter gelegenheid van de herdenking van het zevenhonderdjarige
    bestaan van Amsterdam weer geregeld in zijn geboortestad kwam,
    kreeg hij last van heimwee. Hij wilde terug 'naar Mokum, naar
    huis, waar nog wat te lachen valt' (Ruigrok (1975)). In 1976
    ging hij vervroegd met pensioen, en kort daarna keerde hij
    terug naar Nederland.&lt;/p&gt;
&lt;p&gt;In plaats van rustig van zijn oude dag te genieten, stortte
    Klein zich weer in het vari&amp;eacute;t&amp;eacute;wereldje. Hij kwam op
    de televisie, bezocht festivals en manifestaties en trok
    opnieuw de scholen langs. Maar terwijl hij voorheen een artiest
    was, ging het hem nu vooral om het rekenen zelf. Naast de
    bekende trucs - het ontbinden van grote getallen, het optellen
    en aftrekken van willekeurige getallen, het uitrekenen van
    geboorte- en sterftejaren, het berekenen van vreemde valuta
    etc. - specialiseerde hij zich nu in het worteltrekken. Al in
    1974 had Klein een vermelding gekregen in het 
    &lt;em&gt;Guinness Book of Records&lt;/em&gt;

    door binnen anderhalve minuut de negentiende-machtswortel uit
    een getal van 133 cijfers te trekken, en spoedig volgden meer
    vermeldingen. Hij verbeterde voortdurend zijn eigen records,
    totdat hij in 1986 slechts &amp;eacute;&amp;eacute;n minuut en 28,8
    seconden nodig had om de dertiendemachtswortel uit een getal
    van honderd cijfers te trekken (de standaardproef). Bovendien -
    ook dat leverde een vermelding in het 
    &lt;em&gt;Guinness Book&lt;/em&gt;

    op - verdeelde hij in 43,8 seconden een getal van vier cijfers
    in tien verschillende sommen van vier kwadraten.&lt;/p&gt;
&lt;p&gt;Met zijn optredens en pogingen om zijn eigen record te
    verbeteren trok Klein - nu onder de artiestennaam 'Willy
    Wortel' - opnieuw volle zalen, niet alleen in Nederland, maar
    ook in de Verenigde Staten en Japan. Elk optreden van het
    slordig geklede, met een enorme zwartgerande bril getooide
    mannetje was weer een belevenis. Hij liep driftig op en neer,
    mompelde voor zich uit, blies als een kat, schreef
    'tussenstanden' haastig op een schoolbord, veegde die weer uit
    en was onvermoeibaar in de weer. Ondanks zijn legendarische
    drankzucht ging het hoofdrekenen hem nog net zo makkelijk af
    als in zijn jonge jaren.&lt;/p&gt;
&lt;p&gt;Op 1 augustus 1986 trof zijn huishoudster Klein levenloos
    aan in zijn bovenwoning aan de Brouwersgracht in Amsterdam. Hij
    was - waarschijnlijk de vorige dag al - door messteken om het
    leven gebracht, en het huis was grondig doorzocht. Spoedig
    arresteerde de politie een jongeman die geregeld bij Klein over
    de vloer kwam. Deze ontkende echter iets met de roofmoord te
    maken te hebben en moest al spoedig weer worden vrijgelaten. De
    moord is nooit opgelost.&lt;/p&gt;
&lt;p&gt;
  &lt;a href='lgedeelte'&gt;L: &lt;/a&gt;Interview door J.A. Redeker, in 
  &lt;em&gt;De Telegraaf&lt;/em&gt;, 31-8-1956; 
interview door H. Ruigrok, in &lt;em&gt;Algemeen Dagblad&lt;/em&gt;, 26-4-1975 en 2-3-1978; 
interview door Hieke Jippes, in &lt;em&gt;Het Parool&lt;/em&gt;, 19-7-1975; 
interview door C.G. van Zweeden, in &lt;em&gt;Trouw&lt;/em&gt;, 19-12-1975; 
interview door Paul de Bruin, in &lt;em&gt;NRC Handelsblad&lt;/em&gt;, 6-12-1979; 
interview door C. van den Berg, in &lt;em&gt;Algemeen Dagblad&lt;/em&gt;, 14-12-1982; 

Steven B. Smith, &lt;em&gt;The great mental calculators. The psychology, methods, and
  lives of calculating prodigies, past and present&lt;/em&gt; (New York 1983); Helmut Kuhn, 
  &lt;em&gt;Wim Klein. Genie, Clown oder Wissenschaftler. Das
  Rechenwunder, das die Welt verbl&amp;uuml;ffte&lt;/em&gt;

  (Hamburg 1983); Tom Rooduijn, in 
  &lt;em&gt;NRC Handelsblad&lt;/em&gt;

  , 9-8-1986; Aukje Holtrop, in 
  &lt;em&gt;Vrij Nederland&lt;/em&gt;

  , 9-8-1986; Ed de Moor, 'De wonderlijke Willy Wortel', in idem, 
  &lt;em&gt;Vroeger. 40 historische columns over het rekenonderwijs&lt;/em&gt;

  (Z.pl. 1999) 78-79.&lt;/p&gt;
&lt;p&gt;
  &lt;a href='igedeelte'&gt;I: &lt;/a&gt;ANP Historisch Fotoarchief, beeldnummer 29638 [Wim Klein in oktober 1978].&lt;/p&gt;
&lt;p&gt;B. Broccoli&lt;/p&gt; 
&lt;dtml-var bwn_footer&gt;</text>
  </biography>
</biodes>

