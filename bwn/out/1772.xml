<biodes version="1.0">
  <fileDesc>
    <title>Suijs, Joseph (1897-1956)</title>
    <ref target="http://resources.huygens.knaw.nl/bwn1880-2000/lemmata/bwn3/suijs"/>
    <publisher>
      <name>Biografisch Woordenboek van Nederland:1880-2000</name>
      <ref target="http://resources.huygens.knaw.nl/bwn1880-2000"/>
    </publisher>
  </fileDesc>
  <person>
    <idno type="id">suijs</idno>
    <persName><name type="geslachtsnaam">Suijs</name>, Joseph</persName>
    <sex value="1"/>
    <event type="birth" when="1897"/>
    <event type="death" when="1956"/>
    <state type="occupation">filosoof</state>
  </person>
  <biography>
    <text>&lt;dtml-var bwn_header&gt;
 &lt;p class='genealogie'&gt;
  &lt;strong&gt;Suijs, Joseph&lt;/strong&gt; (bekend onder de Naam &lt;b&gt;Suys&lt;/b&gt;), (Groningen 5-1-1897 - Amsterdam 22-12-1956).

  Zoon van Josephus Maria Ignatius Suys, kandidaat-notaris en
  leraar Frans, en Petronella Wilhelmina Anna Maria van Hassel.
  Gehuwd op 18-3-1948 met Sophia Jacomina Reitsma. Uit dit huwelijk
  werd 1 dochter geboren.
  
  
  

  
  &lt;/p&gt;
&lt;p&gt;Als zoon van goed katholieke Brabantse ouders, bezocht Jef
    Suys de lagere school en de HBS in Soerabaja op Oost-Java. Na
    zijn eindexamen keerde hij terug naar Nederland om zich voor te
    bereiden op een universitaire studie. Hij volgde de opleiding
    voor het staatsexamen bij Johan Andr&amp;eacute;as D&amp;egrave;r Mouw en
    schreef zich in januari 1919 in als student Nederlandse
    letteren met als hoofdvak geschiedenis aan de universiteit van
    Leiden. Hier geraakte hij in het vaarwater van de
    communistische jeugdbond De Zaaier en trad hij ook toe tot de
    Communistische Partij Holland. Suys stond aan de radicale zijde
    van de partij en toonde zich een aanhanger van de koers die
    Herman Gorter voorstond. Na de ervaring van de Derde
    Internationale en het Groninger jaarcongres van de
    Communistische Partij zegde hij in november 1921 het
    lidmaatschap op, omdat hij elke mogelijkheid van
    links-communistische oppositie binnen de Internationale en
    tegen de partij dictatuur afgesneden vond.&lt;/p&gt;
&lt;p&gt;Na voltooiing van zijn studie in 1924 kreeg Suys met ingang
    van september van dat jaar een gedeeltelijke leraarsbetrekking
    aan de Hoogere Handelsschool in Den Helder, een benoeming die
    hij als een 'verbanning' ervoer. De vervulling van zijn in de
    leraarstijd geroemde pedagogische kwaliteiten kon op dit niveau
    van onderwijs nauwelijks een genoegdoening voor hem betekenen.
    Jef Suys was een middelmatig leraar voor velen, maar een
    eminent onderwijzer voor enkelen.&lt;/p&gt;
&lt;p&gt;Toen Suys in 1919 een vijftal besprekingen over Tolstoi in 
    &lt;em&gt;De Nieuwe Amsterdammer&lt;/em&gt;

    publiceerde, trokken deze artikelen de aandacht van zijn ruim
    drie jaar oudere medestudent Jan Romein. Deze maakte hem lid
    van het literaire dispuut Literis Sacrum, en tussen beiden
    ontstond een levenslange vriendschap. In 1925 richtten Romein
    en Suys een Instituut voor Historische Leergangen op, een
    opleiding die de deelnemers met een mondelinge en schriftelijke
    cursus op het MO-examen voorbereidde. De medewerking van Suys
    duurde tot 1937, toen hij meer tijd voor zijn eigen studie
    wilde vrijmaken.&lt;/p&gt;
&lt;p&gt;In de vroege jaren twintig was Suys geestelijk een richting
    ingeslagen die haaks op de communistische leek te staan. Zijn
    overpeinzingen concentreerden zich nu op het
    rationaliseringsproces binnen de westerse cultuur en de
    teloorgang van de menselijke individualiteit die hiermee
    vergezeld ging. Omtrent dit thema schreef hij in 1925 een
    aantal aforismen, 'Rede en werkelijkheid', die pas drie jaar
    later gepubliceerd werden in 
    &lt;em&gt;Groot Nederland&lt;/em&gt;

    26 (1928) I, 205-216. Nog in zijn studententijd had Suys twee
    denkers ontdekt door wie hij sterk be&amp;iuml;nvloed zou worden:
    de socioloog Max Weber en Leo Sjestow, de Russische wijsgeer
    van het irrationalisme en individualisme. Over Sjestow, door
    hem gekarakteriseerd als 'filosoof van de crisis', schreef Suys
    het boek waarop hij in 1931 na jaren van grondige voorbereiding
    bij N. van Wijk promoveerde: het onvolprezen 
    &lt;em&gt;Leo Sjestow's protest tegen de rede. De intellectueele
    biografie van een Russisch denker.&lt;/em&gt;
&lt;/p&gt;
&lt;p&gt;Na dit crisisboek, dat inhoudelijk en stilistisch
    tegelijkertijd een apotheose was, verstomde Suys voor lange
    tijd. Het zou tot na de oorlog duren eer er weer een groot werk
    van hem verscheen. Het in 1946 verschenen boek 
    &lt;em&gt;De nieuwe politiek,&lt;/em&gt;

    voor Suys een hernieuwde doorbraak tot de politiek, behandelde
    in essentie het vraagstuk hoe de politiek een instrument voor
    het handhaven van een duurzame en ongewapende vrede kon zijn.
    De drie grote mogendheden, destijds de Verenigde Staten, het
    Britse wereldrijk en de Sovjet-Unie, dienden een politiek te
    voeren als waarborg voor de wereldvrede, waarbij met behoud van
    zelfstandigheid de soevereiniteit der afzonderlijke naties zou
    moeten worden prijsgegeven. Het democratisch
    meerderheidsbeginsel moest binnen de staatsstructuren worden
    vervangen door een 'unanimiteitsbeginsel'.&lt;/p&gt;
&lt;p&gt;Toen er na de oorlog aan de door het initiatief van Suys'
    vrienden Romein en N.W. Posthumus in 1947 opgerichte
    politiek-sociale 'zevende' faculteit van de Universiteit van
    Amsterdam een hoogleraar in het nieuwe vak van de politicologie
    moest worden aangesteld, leek voor de commissie ter
    voorbereiding van de nieuwe faculteit Suys de aangewezen man.
    In oktober 1947 aanvaardde de Amsterdamse gemeenteraad dan ook
    de voordracht van het College van Curatoren van de Universiteit
    van Amsterdam en stelde de benoeming van Suys tot hoogleraar in
    de politieke wetenschappen voor bij de minister van Onderwijs,
    Kunsten en Wetenschappen, J.J. Gielen. Met het formele argument
    dat in strijd met de voorschriften slechts &amp;eacute;&amp;eacute;n
    kandidaat in plaats van twee kandidaten op de voordracht was
    voorgekomen en derhalve een volwaardige discussie in de
    gemeenteraad niet mogelijk was geweest weigerde de minister
    echter de benoeming te bekrachtigen. Maar het was duidelijk dat
    op zijn minst ook politieke overwegingen meespeelden: de
    minister vreesde dat men in Amsterdam voor de nieuwe, juist
    politieke, faculteit een eenzijdig samengesteld links
    hooglerarencorps wilde doordrukken. Terwijl Suys zich aan zijn
    voorlopige leeropdracht wijdde en reeds in volle functie was,
    volgde in juli 1948 een nieuwe, formeel correcte voordracht,
    maar nu liet de fractie van de Partij van de Arbeid in de
    gemeenteraad Suys vallen en schoof zij, buiten de voordracht
    om, haar eigen kandidaat, J. Barents, naar voren, die ten
    slotte benoemd werd. Het betekende dat Suys weer met lege
    handen was komen te staan. Eind 1946 had hij zijn baan in Den
    Helder reeds opgezegd en de sprong in het duister naar
    Amsterdam gewaagd. Na de mislukking van het hoogleraarschap
    betekende de baan van bibliothecaris van de
    Economisch-Historische Bibliotheek (1949-1950) voor hem een
    weinig bevredigende noodoplossing.&lt;/p&gt;
&lt;p&gt;In 1950 werd hij ten slotte benoemd tot lector in de nieuwe
    geschiedenis aan de Faculteit der Letteren en Wijsbegeerte van
    de Universiteit van Amsterdam. Voor Suys kon dit niet meer dan
    een pleister op de wonde zijn: aan het eind van de rede bij het
    aanvaarden van zijn lectoraat op 25 september 1950 verklaarde
    hij het te betreuren dat 'de leeropdracht mijn aanleg en
    belangstelling slechts gedeeltelijk dekt'. De politicologie
    genoot nu zijn voorkeur. Sedert 1948 leed Suys aan een al maar
    erger wordend longemfyseem. Toch werden de Amsterdamse jaren
    gekenmerkt door een tot het eind volgehouden activiteit op het
    terrein van publicistiek: een blijvend lidmaatschap in de
    redactie van het tijdschrift 
    &lt;em&gt;De Nieuwe Stem&lt;/em&gt;

    met zeer puristisch, maar niet gemakkelijk leesbare bijdragen,
    in 1955 in een boekje gebundeld, dat misschien zijn politieke
    testament mag heten: 
    &lt;em&gt;Politiek en vrede. Rekenschap van een antithese.&lt;/em&gt;
&lt;/p&gt;
&lt;p&gt;Suys spande zich ook in voor de vredesbeweging. In december
    1951 behoorde hij tot de ondertekenaars van het manifest
    'Vredesbeweging de Derde Weg'. Toen men zich echter binnen de
    Derde Weg niet unaniem kon vastleggen op een principieel
    antimilitaristisch standpunt, zag hij zich in 1954 genoodzaakt
    afstand te doen van zijn plaats in de centrale werkgroep van de
    beweging. Een van zijn laatste daden, zo niet de laatste, was
    het voor hem typerende voorstel aan de redactie van 
    &lt;em&gt;De Nieuwe Stem&lt;/em&gt;

    om de naam van het tijdschrift in het licht van de Russische
    inval in Hongarije met ingang van 1 januari 1957 te veranderen
    in 'De Vrije Stem'. De redactie ging hiermee akkoord, kondigde
    haar voornemen ook officieel aan, maar toen het blad na de dood
    van Suys in januari 1957 verscheen, bleek dat toch weer onder
    de oude naam te geschieden. Ook in dit opzicht lijkt dit
    voorval typisch voor Suys: hoewel hij de roep van een ongekende
    geleerdheid en denkkracht had, moet zijn feitelijke invloed
    uiterst gering genoemd worden.&lt;/p&gt;
&lt;p&gt;
  &lt;a href='agedeelte'&gt;A: &lt;/a&gt;Correspondentie Romein-Suys in het Internationaal
  Instituut voor Sociale Geschiedenis, Amsterdam.&lt;/p&gt;
&lt;p&gt;
  &lt;a href='pgedeelte'&gt;P: &lt;/a&gt;
  Behalve de reeds genoemde werken: korte bibliografie in
    onder L genoemd artikel van Romein.
&lt;/p&gt;
&lt;p&gt;
  &lt;a href='lgedeelte'&gt;L: &lt;/a&gt;Jan Romein, in 
  &lt;em&gt;Jaarboek van de Maatschappij der Nederlandse Letterkunde te
  Leiden 1956-1957. Levensberichten,&lt;/em&gt;

  89-96; Fenna van den Burg, 'Een linkse non-conformist in de Koude
  Oorlog. Het denken van Jef Suys', in 
  &lt;em&gt;Het tweede jaarboek voor het democratisch socialisme&lt;/em&gt;

  (Amsterdam, 1980) 213-255; L&amp;eacute;on Hanssen, 'Dilettanten in de
  genialiteit. Jan Romein en Jef Suys in de eerste twaalf jaren van
  hun vriendschap, 1919-1931', in 
  &lt;em&gt;Maatstaf 35&lt;/em&gt;

  (1987) 11/12 (nov./ dec.) 93-112; A. Romein-Verschoor, 
  &lt;em&gt;Omzien in verwondering&lt;/em&gt;

  (Amsterdam, 1988; 1e dr. Amsterdam, 1970-1971. 2
  dl.).&lt;/p&gt;
&lt;p&gt;L&amp;eacute;on Hanssen&lt;/p&gt; 
&lt;dtml-var bwn_footer&gt;</text>
  </biography>
</biodes>

