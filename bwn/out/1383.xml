<biodes version="1.0">
  <fileDesc>
    <title>Pellenaars, Cornelis Petrus (1913-1988)</title>
    <ref target="http://resources.huygens.knaw.nl/bwn1880-2000/lemmata/bwn4/pellena"/>
    <publisher>
      <name>Biografisch Woordenboek van Nederland:1880-2000</name>
      <ref target="http://resources.huygens.knaw.nl/bwn1880-2000"/>
    </publisher>
  </fileDesc>
  <person>
    <idno type="id">pellena</idno>
    <persName><name type="geslachtsnaam">Pellenaars</name>, Cornelis Petrus</persName>
    <sex value="1"/>
    <event type="birth" when="1913"/>
    <event type="death" when="1988"/>
    <state type="occupation">sportman</state>
  </person>
  <biography>
    <graphic url="http://resources.huygens.knaw.nl/bwn1880-2000/lemmata/bwn4/images/images/PELLENAARS.jpg"/>
    <text>&lt;dtml-var bwn_header&gt;
 &lt;p class='genealogie'&gt;
  &lt;strong&gt;Pellenaars, Cornelis Petrus&lt;/strong&gt;, wielrenner en ploegleider 
  (Terheijden (N.B.) 10-5-1913 - Breda 30-1-1988). Zoon van Petrus Pellenaars, landarbeider, en Cornelia Wilhelmina van Alphen. Gehuwd op 27-7-1942 met Adriana Cornelia de Wit. Uit
  dit huwelijk werden 2 zoons geboren. Na haar overlijden
  (27-1-1962) gehuwd op 10-7-1962 met Antonia Cornelia van de
  Reijt. Uit dit huwelijk werden geen kinderen geboren.
  

  
  &lt;/p&gt;
&lt;p&gt;

&lt;img src=&amp;quot;images/PELLENAARS.jpg&amp;quot; align=&amp;quot;right&amp;quot; BORDER=&amp;quot;0&amp;quot; alt=&amp;quot;afbeelding van Pellenaars, Cornelis Petrus&amp;quot; class=&amp;quot;bwnimg&amp;quot;&gt;

Opgegroeid in een armoedig Westbrabants milieu moest Kees
    Pellenaars het geld dat hij vanaf zijn dertiende als timmerman
    verdiende, thuis afdragen. Van zijn zakgeld wist hij echter
    zoveel te sparen dat hij een racefiets kon kopen. In 1932 -
    zijn eerste jaar als wielrenner - boekte Pellenaars bij de
    nieuwelingen onmiddellijk 23 overwinningen. Als amateur viel
    hij vervolgens zodanig op dat hij in 1934 mee mocht naar het
    wereldkampioenschap in Leipzig; een grote gebeurtenis voor
    iemand die nog nooit in het buitenland was geweest en slechts
    eenmaal een treinreis had gemaakt. Tot ieders verrassing won
    hij. Het was de eerste keer dat een Nederlander de wereldtitel
    op de weg behaalde.&lt;/p&gt;
&lt;p&gt;De wielersport werd in Nederland in die jaren vooral
    bedreven op de baan. Daar kwam het publiek op af, en op de
    piste kon dus geld worden verdiend. Het lag voor de hand dat
    Pellenaars zich als beroepsrenner op baanwedstrijden ging
    toeleggen. Hij wist zich geliefd te maken bij toeschouwers en
    organisatoren door zijn spectaculaire manier van 'koersen', die
    werd gekenmerkt door een tomeloze aanvalslust. Hoewel hij
    weinig grote overwinningen behaalde - hij won vier zesdaagsen,
    waarvan drie samen met Frans Slaats - wist hij zichzelf in de
    jaren na 1935 goed te verkopen.&lt;/p&gt;
&lt;p&gt;Ook tijdens de oorlog bleef Pellenaars actief als
    baanrenner. Hij reed wedstrijden in Antwerpen, Parijs,
    Z&amp;uuml;rich en Berlijn, vaak als koppelgenoot van Cor Wals. In
    tegenstelling tot deze laatste, die zich als vrijwilliger bij
    de SS meldde, liet Pellenaars zich niet in met politiek. Ook na
    1945 verdiende hij zijn brood als wielrenner. Zijn actieve
    carri&amp;egrave;re duurde tot 1950. Op 20 augustus van dat jaar
    botste hij in de Ronde van Duitsland in de rit van Karlsruhe
    naar Waldshut tijdens een afdaling tegen een Amerikaans
    legervoertuig. Pellenaars was zo zwaar gewond dat men vreesde
    voor zijn leven, en in een Belgische krant verscheen zelfs al
    een in memoriam. Hij overleefde echter de val, die een
    schedelbasisfractuur en dertien andere breuken had veroorzaakt:
    'Alleen m'n vel hield me nog bijeen', zo zei hij later.&lt;/p&gt;
&lt;p&gt;Pellenaars loopbaan als wielrenner was voorbij, maar reeds
    het jaar daarop begon voor hem een nieuwe carri&amp;egrave;re. Op
    initiatief van een tweetal journalisten kreeg hij de leiding
    van een Nederlandse wielerploeg, die zou deelnemen aan de Ronde
    van Frankrijk. Deze beroemde etappewedstrijd werd al vanaf 1903
    gehouden, maar pas in 1936 hadden voor de eerste maal
    Nederlandse renners deelgenomen. Hoewel er sindsdien enkele
    incidentele successen waren behaald, hadden zij na de Tweede
    Wereldoorlog weinig opvallende prestaties geleverd. Onder 'de
    Pel' veranderde dat op slag. Hij had met zijn ploeg in 1951
    onmiddellijk succes: Wim van Est won de etappe van Agen naar
    Dax. Hij veroverde daarmee de eerste plaats in het voorlopige
    klassement en mocht als eerste Nederlander de befaamde gele
    trui dragen. Veroorzaakte dit wapenfeit al een golf van
    publiciteit, pas echt legendarisch werd het Nederlandse
    Tour-optreden toen diezelfde Van Est daags daarna bij de
    afdaling van de Col d'Aubisque in een zeventig meter diep
    ravijn stortte, maar bleef leven. Het met een gevoel voor
    sensatie gemengde enthousiasme voor de Tour was gewekt, en
    Pellenaars had zijn naam gevestigd.&lt;/p&gt;
&lt;p&gt;In de volgende jaren wist Pellenaars met coryfee&amp;euml;n als
    Van Est, Wout Wagtmans, Gerrit Voorting, Henk Faanhof en Jan
    Nolten nog een aantal overwinningen in de wacht te slepen, die
    in belangrijke mate bijdroegen aan de bloei van het wielrennen
    op de weg in Nederland. Als ploegleider hanteerde hij dezelfde
    formule als tijdens zijn actieve carri&amp;egrave;re: organisatoren
    en publiek zagen zijn renners graag deelnemen wegens hun
    onstuimige aanvalslust. Waarlijk grote triomfen behaalden zij
    eigenlijk nauwelijks, maar ze maakten de koers wel steeds
    boeiend.&lt;/p&gt;
&lt;p&gt;Hoe succesrijk zijn optreden als ploegleider ook was, het
    werd niet door iedereen gewaardeerd. Pellenaars' werkwijze was
    namelijk gespeend van elke subtiliteit: hij ging scheldend,
    dikke sigaren rokend en provocerend door het leven, en was
    geregeld betrokken bij conflicten. In 1956 haalde hij zich de
    woede van de supporters van Wim van Est op de hals, omdat hij
    hun favoriet niet in de ploeg voor de Tour de France had
    opgenomen. Toen zij hem thuis kwamen bedreigen, liet hij, om
    vergissing te voorkomen, aan de gevel van zijn huis een bord
    bevestigen met de tekst: 'Hier is 't'. Zijn stijl was velen, in
    het bijzonder de bestuurders van de Koninklijke Nederlandsche
    Wielren Unie, een doorn in het oog. Een aantal van zijn renners
    beschuldigde hem, al dan niet terecht, van malversaties, en in
    1957 werd Pellenaars als ploegleider terzijde geschoven.&lt;/p&gt;
&lt;p&gt;Voor de Nederlandse wielerploegen brak eind jaren vijftig,
    begin jaren zestig een minder voorspoedige periode aan. Veel
    sterke Nederlandse coureurs fietsten voor buitenlandse firma's,
    tot in 1964 het blad 
    &lt;em&gt;TeleVizier&lt;/em&gt;

    besloot reclame te maken via een wielerploeg. De leiding van
    het omstreden - want onafhankelijke - programmablad koos een
    even omstreden ploegleider: Kees Pellenaars. Met de inmiddels
    beproefde formule behaalde hij opnieuw overwinningen, ook in de
    Tour de France, waarin sinds 1962 de landenploegen waren
    vervangen door gesponsorde 'merkenploegen'. Zijn stijl was nog
    immer weinig gepolijst en de bondsbestuurders hadden er nog
    altijd weinig waardering voor. Toen de Ronde van Frankrijk in
    1967 weer met landenteams werd verreden, kwam hij er als
    ploegleider niet meer aan te pas. Vervolgens trok 
    &lt;em&gt;TeleVizier&lt;/em&gt;

    zich als sponsor terug. Pellenaars leek uitgerangeerd. Juist op
    dat moment slaagde een Nederlandse renner erin de hoogste eer
    op wielergebied te bereiken. Op 21 juli 1968 werd de Tour de
    France gewonnen door Jan Janssen, over wie Pellenaars tevoren
    smalend had beweerd: 'Als die de Tour kan winnen, kan mijn
    schoonmoeder het ook'.&lt;/p&gt;
&lt;p&gt;In 1971 maakte Pellenaars nog eenmaal zijn come-back als
    leider van de Goudsmit-Hoffploeg, maar de gouden tijden van
    weleer kwamen niet terug. Uit het feit dat men hem, omstreden
    als hij was, opnieuw had aangezocht, blijkt evenwel hoezeer
    zijn naam is verbonden aan de opkomst van het Nederlandse
    wielrennen op de weg.&lt;/p&gt;
&lt;p&gt;
  &lt;a href='pgedeelte'&gt;P: &lt;/a&gt;Een chronologisch overzicht van Pellenaars' wieler
    overwinningen tussen 1933 en 1950 in: Wim van Eyle, 
    &lt;em&gt;Een eeuw Nederlandse wielersport. Van Jaap Eden tot Joop
    Zoetemelk&lt;/em&gt;

    (Utrecht [etc.], 1980) 116.&lt;/p&gt;
&lt;p&gt;
  &lt;a href='lgedeelte'&gt;L: &lt;/a&gt;Behalve necrologie&amp;euml;n op 1-2-1988 in o.a. 
  &lt;em&gt;Brabants Dagblad&lt;/em&gt;

  , 
  &lt;em&gt;Leidsch Dagblad&lt;/em&gt;

  , 
  &lt;em&gt;NRC Handelsblad&lt;/em&gt;

  , 
  &lt;em&gt;Het Parool&lt;/em&gt;

  : P. Huyskens, 
  &lt;em&gt;Daar was 't. Een biografie van Kees Pellenaars&lt;/em&gt;

  (Amsterdam [1973]); Frits Barend en Henk van Dorp, 'Wielrenners
  in de oorlog', in 
  &lt;em&gt;Vrij Nederland. Bijvoegsel&lt;/em&gt;

  , 19-5-1979.&lt;/p&gt;

&lt;p&gt;
  &lt;a href='igedeelte'&gt;I: &lt;/a&gt;Beeldbank van het Nationaal Archief in Den Haag [Foto: J. Evers; Collectie ANEFO: Cees Pellenaars in juni 1965].
&lt;/p&gt;

&lt;p&gt;L. Kooijmans&lt;/p&gt; 
&lt;dtml-var bwn_footer&gt;</text>
  </biography>
</biodes>

