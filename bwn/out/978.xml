<biodes version="1.0">
  <fileDesc>
    <title>Koekoek, Hendrik (1912-1987)</title>
    <ref target="http://resources.huygens.knaw.nl/bwn1880-2000/lemmata/bwn4/koekoek"/>
    <publisher>
      <name>Biografisch Woordenboek van Nederland:1880-2000</name>
      <ref target="http://resources.huygens.knaw.nl/bwn1880-2000"/>
    </publisher>
  </fileDesc>
  <person>
    <idno type="id">koekoek</idno>
    <persName><name type="geslachtsnaam">Koekoek</name>, Hendrik</persName>
    <sex value="1"/>
    <event type="birth" when="1912"/>
    <event type="death" when="1987"/>
    <state type="occupation">politicus</state>
  </person>
  <biography>
    <graphic url="http://resources.huygens.knaw.nl/bwn1880-2000/lemmata/bwn4/images/images/KOEKOEK.jpg"/>
    <text>&lt;dtml-var bwn_header&gt;
 &lt;p class='genealogie'&gt;
  &lt;strong&gt;Koekoek, Hendrik&lt;/strong&gt;, politicus (Hollandscheveld (D.) 22-5-1912 - Bennekom (Gld.) 8-2-1987). Zoon van Roelof Koekoek, landbouwer, later pluimveehouder, en
  Johanna Gort. Gehuwd op 18-9-1942 met Theodora Geertruida van
  Zetten, botanisch analiste. Uit dit huwelijk werden geen kinderen
  geboren.
  

&lt;img src=&amp;quot;images/KOEKOEK.jpg&amp;quot; align=&amp;quot;right&amp;quot; BORDER=&amp;quot;0&amp;quot; alt=&amp;quot;afbeelding van Koekoek, Hendrik&amp;quot; class=&amp;quot;bwnimg&amp;quot;&gt;

  &lt;/p&gt;
&lt;p&gt;Hendrik Koekoek groeide op als de oudste zoon in een
    orthodox-hervormd gezin van zeven kinderen. Na de lagere school
    moest hij meehelpen op de pluimveehouderij van zijn vader. Hij
    las veel, volgde allerlei landbouwcursussen en was actief in
    het bestuur van het Nederlandsch Jongelings Verbond. Zijn
    diensttijd in Arnhem ervoer Koekoek als een bevrijding uit de
    hem steeds meer benauwende omgeving van zijn ouderlijk huis en
    zijn woonplaats, Hollandscheveld. Om diezelfde reden verkoos
    hij in de jaren dertig een tijdlang een bestaan als los
    landarbeider op verschillende boerenbedrijven in
    Noord-Holland.&lt;/p&gt;
&lt;p&gt;De mobilisatie van 1939 haalde Koekoek opnieuw uit zijn
    Drentse plattelandsomgeving. Ingekwartierd in de buurt van
    Wageningen - waar hij zijn toekomstige echtgenote leerde kennen
    - maakte hij in mei 1940 de gevechten bij de Grebbeberg mee. Om
    niet geheel opgehelderde redenen werd hij in 1943 door de
    bezetter gearresteerd en verbleef hij gedurende zeven maanden
    in gevangenschap, onder meer in Scheveningen, Utrecht en
    Duitsland. Na te zijn vrijgelaten vestigde hij zich op een
    boerderij van zijn schoonvader in het Betuwse Lienden.&lt;/p&gt;
&lt;p&gt;Op 1 november 1946 behoorde Koekoek tot de oprichters van de
    Landelijke Vereniging voor Bedrijfsvrijheid in de Landbouw; hij
    werd al spoedig haar voorzitter. Deze organisatie, die onder de
    naam 'Vrije Boeren' nationale bekendheid kreeg, richtte zich
    tegen de overheidsbemoeienis met de landbouw, in het bijzonder
    tegen de ambtelijke wereld, die allerlei regelgeving aan de
    boeren zou opleggen. Vooral het in februari 1954 ingestelde
    Landbouwschap moest het ontgelden. Koekoek, voorzitter van de
    'Vrije Boeren', meende dat dit bedrijfschap voor de landbouw -
    waarin leden van een aantal landbouworganisaties zitting hadden
    - de belangen van de agrari&amp;euml;rs niet diende, maar hen door
    dwangmaatregelen, zoals het opleggen van heffingen, juist in
    hun bedrijfsvoering dwarsboomde. Vooral onder de kleine boeren,
    die zich vaak slechts met moeite ten opzichte van de grotere
    agrarische bedrijven konden handhaven, vonden Koekoeks woorden
    weerklank.&lt;/p&gt;
&lt;p&gt;Toch was de directe invloed van de 'Vrije Boeren' beperkt,
    zodat Koekoek zijn geluk in de politiek ging beproeven. In 1956
    bedankte hij als lid van de Christelijk-Historische Unie,
    waarvan hij in zijn woonplaats, Bennekom, sinds het begin van
    de jaren vijftig afdelingssecretaris was geweest, en sloot hij
    zich aan bij een rechtse splintergroepering: de Nederlandse
    Oppositie Unie. Toen bleek dat deze nieuwe partij niet erg
    aansloeg, besloot Koekoek met een eigen politieke partij aan de
    verkiezingen deel te nemen: in 1958 onstond de Boerenpartij
    (BP). Bij de gemeenteraadsverkiezingen van dat zelfde jaar
    slaagde de BP er slechts in twee raadszetels te veroveren: in
    Zelhem en Valburg. De Tweede-Kamerverkiezingen van 1959 kwamen
    voor de nieuwe partij echter nog te vroeg, want het lukte
    Koekoek en de de zijnen niet de kiesdeler te halen.&lt;/p&gt;
&lt;p&gt;Geruchtmakende affaires op landbouwgebied in het begin van
    de jaren zestig legden de BP evenwel geen windeieren: in 1962
    werd Koekoek bijvoorbeeld gekozen tot lid van Provinciale
    Staten van Gelderland (tot 1963). Bij acties tegen het
    Landbouwschap wist Koekoek de betrokken boeren - en ook zijn
    partij! - in een 'underdog'-postie te manoeuvreren, waardoor
    hij de sympathie van een aanzienlijk deel van de Nederlandse
    bevolking kreeg. Zo weigerde in maart 1963 een aantal
    landbouwers in Hollandscheveld de heffingen van het
    Landbouwschap te voldoen, waarop deze organisatie uiteindelijk
    tot huisuitzetting van de betrokken gezinnen liet overgaan. Het
    kwam tot een gewelddadige confrontatie tussen politie en boze
    boeren, en doordat de BP zei voor de boerenbelangen te
    strijden, bracht haar dat veel positieve publiciteit. Bij de
    verkiezingen voor de Tweede Kamer, later dat jaar, plukte
    Koekoek de electorale vruchten van zijn optreden: hij behaalde
    2,1 procent van het aantal stemmen, goed voor drie
    kamerzetels.&lt;/p&gt;
&lt;p&gt;Als Tweede-Kamerlid leverde Koekoek - die niet alleen de
    fractie in Den Haag leidde, maar ook het partijvoorzitterschap
    bekleedde, de administratie van de partij voerde en bovendien
    van 1962 tot 1970 zitting had in de gemeenteraad van Ede -
    nauwelijks een constructieve bijdrage tot de politieke
    besluitvorming. Zijn spreekbeurten in 's lands vergaderzaal
    waren vaak een opsomming van klachten tegen zijn
    collega-politici, die de kiezers allerlei fraais zouden beloven
    en deze beloften vervolgens niet inlosten. Toch nam Koekoeks
    populariteit in de daaropvolgende jaren voortdurend toe, een
    verschijnsel waaraan zijn Drentse tongval en droge humor in
    niet geringe mate bijdroegen. Maar ook als ze serieus bedoeld
    waren, konden zijn opmerkingen komisch overkomen. Zo liet hij
    in november 1965, tijdens het debat over het voorgenomen
    huwelijk van prinses Beatrix met Claus von Amsberg, weten dat
    de BP geen bezwaar had tegen de toekomstige prins-gemaal, mits
    hij niet bij het Landbouwschap ging werken....&lt;/p&gt;
&lt;p&gt;Na uiterst succesvol verlopen Staten- en
    gemeenteraadsverkiezingen in 1966 boekte de BP bij de
    kamerverkiezingen van 1967 een winst van vier zetels. Onderzoek
    wees later uit dat de uitgebrachte stemmen op Koekoeks partij
    niet meer uitsluitend uit landbouwkringen kwamen. Juist in de
    grote steden in het westen des lands rekruteerde Koekoek veel
    nieuwe kiezers, die veelal het vertrouwen in de bestaande grote
    partijen hadden verloren en hun 'protest-stem' op de BP
    uitbrachten. De maatschappelijke en culturele onrust in de
    jaren zestig zal op dit stemgedrag zeker van invloed zijn
    geweest.&lt;/p&gt;
&lt;p&gt;Toch begon zich in deze periode ook de zwakte van de BP te
    openbaren. De partijorganisatie was uiterst gebrekkig, hetgeen
    tot uiting kwam in het feit dat er bij verkiezingen vaak
    onvoldoende kandidaten genomineerd waren, waardoor - soms per
    advertentie - in allerijl nog gegadigden moesten worden
    benaderd. Ook in eigen gelederen begonnen er twijfel aan
    Koekoeks capaciteiten en wrevel over diens machtspositie te
    ontstaan. Bovendien was het oorlogsverleden van een aantal min
    of meer vooraanstaande BP-leden niet geheel onomstreden, zodat
    de partij bij velen in een kwaad daglicht kwam te staan.
    Koekoek zelf zorgde vervolgens voor opschudding door tijdens
    een kamerrede een aantal parlementari&amp;euml;rs met onware
    beweringen - onder meer over mogelijke NSB-lidmaatschappen - te
    beschuldigen. Toen bleek dat hij zijn uitspraken niet kon
    waarmaken en bovendien weigerde zijn beschuldigingen terug te
    nemen, nam de Kamer op 12 oktober 1966 met 109 tegen 2 stemmen
    een motie van afkeuring tegen hem aan.&lt;/p&gt;
&lt;p&gt;Al deze zaken deden de partij geen goed, en nadat zich
    daarenboven allerlei afsplitsingen hadden voorgedaan - eerst in
    1968, later in 1971 - ging het snel bergafwaarts met Koekoeks
    geesteskind. Van 1971 tot 1972 zat hij nog als enige voor zijn
    partij in de Tweede Kamer. Een kleine opleving in 1972 leverde
    nog eenmaal drie zetels op, maar in zijn laatste parlementaire
    periode, van 1977 tot 1981, moest Koekoek opnieuw alleen het
    gedachtengoed van de BP trachten uit te dragen.&lt;/p&gt;
&lt;p&gt;Na zijn vertrek uit de Kamer probeerde Koekoek het nog een
    keer met een nieuwe politieke groepering, de Rechtse Volks
    Partij, maar toen succes uitbleef, verdween hij definitief van
    het politieke toneel. Een enkele keer kwam hij nog in het
    nieuws, omdat de politie hem in verband met de slechte
    verzorging van zijn dieren had bekeurd. In 1987, veertien dagen
    nadat hij door een hartaanval was getroffen, overleed Hendrik
    Koekoek in een ziekenhuis te Bennekom.&lt;/p&gt;
&lt;p&gt;'Boer Koekoek' is ontegenzeglijk een fenomeen in de
    Nederlandse parlementaire geschiedenis geweest. Zelden tevoren
    wist een politicus met zulk een bescheiden partijprogramma een
    zo omvangrijke electorale aanhang te krijgen. Telkens weer
    slaagde hij erin als martelaar van de 'kleine man', op wie de
    overige politici het zouden hebben gemunt, voor het voetlicht
    te treden en daarmee de BP aan een ongekende populariteit te
    helpen. Hij maakte slim gebruik van de heersende onvrede van
    veel burgers over het functioneren van kabinet en parlement en
    appelleerde met een geheel eigen 'logica' aan hun ongenoegen:
    'Het is helemaal niet nodig dat in de Kamer 150 mensen zitten.
    (...) Nu zit je met 3 man in de bank, als er minder zijn, heb
    je meer ruimte, zit je met 2. Het scheelt aan geld, dan kan er
    weer belastingverlaging komen. Ze zijn er toch nooit allemaal,
    die kamerleden' (Interview door Bibeb). Vaak gaf Koekoek de
    indruk als nuchtere boer ingewikkelde vraagstukken reeds in een
    vroeg stadium te hebben doorzien, en zonder twijfel bezat hij
    het vermogen het soms wollige taalgebruik van ministers en
    collega-volksvertegenwoordigers tot normale uitdrukkingen te
    herleiden. Toch werd hij niet erg serieus genomen en, ofschoon
    eerder antiparlementari&amp;euml;r, ook tamelijk ongevaarlijk
    geacht. Voor sommigen was hij een bron van vermaak, bij
    anderen, die 'de democratie als een te kostbaar goed
    beschouwden voor zoveel stupiditeit in haar midden' (Maas,
    205), wekte hij irritatie. In de late jaren zeventig werd
    duidelijk dat Koekoek zichzelf had overleefd en dat zijn partij
    had afgedaan: hij zelf was niet veranderd, maar tot zijn
    verbazing had de wereld om hem heen niet stilgestaan.&lt;/p&gt;
&lt;p&gt;
  &lt;a href='pgedeelte'&gt;P: &lt;/a&gt;
  &lt;em&gt;Commentaar van Koekoek op het boekje ... Boer Koekoek [door]
    K. Baartmans&lt;/em&gt;

    (Bennekom [1966]).&lt;/p&gt;
&lt;p&gt;
  &lt;a href='lgedeelte'&gt;L: &lt;/a&gt;Behalve necrologie&amp;euml;n op 9-2-1987 o.a. in 
  &lt;em&gt;NRC Handelsblad&lt;/em&gt;, 
  &lt;em&gt;Het Parool&lt;/em&gt;, 
  &lt;em&gt;Trouw&lt;/em&gt;  en 
  &lt;em&gt;de Volkskrant&lt;/em&gt;: A. Houttuyn Pieper, 'De acties der &amp;quot;vrije boeren&amp;quot; in
  sociologisch perspectief', in 
  &lt;em&gt;Landbouwkundig Tijdschrift&lt;/em&gt;

  74 (1962) 449-460; interview door Bibeb, in 
  &lt;em&gt;Vrij Nederland&lt;/em&gt;, 26-12-1964; W. Stam, 
  &lt;em&gt;De Boerenpartij. Een politieke verkenning&lt;/em&gt;

  (Amsterdam, 1966); K. Baartmans [pseudoniem voor Ch. Buys], 
  &lt;em&gt;Boer Koekoek&lt;/em&gt;

  (Amsterdam [1966]); 
  &lt;em&gt;Koekoek kan ons nog meer vertell'n&lt;/em&gt;. Onder red. van B. van Dienst (Amsterdam, 1966); 'Hendrik
  Koekoek', in G. Puchinger, 
  &lt;em&gt;Hergroepering der partijen?&lt;/em&gt;

  (Delft, 1968) 329-359; A.Th.J. Nooij, 
  &lt;em&gt;De Boerenpartij. Desori&amp;euml;ntatie en radikalisme onder de
  boeren&lt;/em&gt;

  (Meppel, 1969); interview door Cherry Duyns, in 
  &lt;em&gt;Haagse Post&lt;/em&gt;, 24-11-1971; A.H.M. D&amp;ouml;lle, 'De Boerenpartij. Terugblik op
  een politiek verschijnsel', in 
  &lt;em&gt;Intermediair&lt;/em&gt;

  15 (1979) 36 (7 sept.) 59-65; Max Pam, 'Partij zonder politici',
  in 
  &lt;em&gt;NRC Handelsblad&lt;/em&gt;, 11-4-1981; P.F. Maas, 
  &lt;em&gt;Kabinetsformaties 1959-1973&lt;/em&gt;

  ('s-Gravenhage, 1982); Lieselotte Hirl, Der organisierte
  Rechtsextremismus in den Niederlanden nach 1945 unter besonderer
  Ber&amp;uuml;cksichtigung seiner Traditionen [Ongepubliceerde
  dissertatie Universiteit van Wenen; exemplaar bij
  Documentatiecentrum Nederlandse Politieke Partijen te Groningen]
  (Wenen, 1987); Jaap van Donselaar, 
  &lt;em&gt;Fout na de oorlog. Fascistische en racistische organisaties in
  Nederland 1950-1990&lt;/em&gt;

  (Amsterdam, 1991) 121-133; lemma door M. Moree, in 
  &lt;em&gt;Drentse biografie&amp;euml;n&lt;/em&gt;

  III. Onder red. van Jan Bos en Willem Foorthuis (Meppel [etc.],
  1991) 81-86.&lt;/p&gt;

&lt;a href='igedeelte'&gt;I: &lt;/a&gt;Beeldbank van het Nationaal Archief in Den Haag [Foto: Verhoeff; Collectie ANEFO; Koekoek op 18 november 1976 aan het woord tijdens het kamerdebat  i.v.m. de verdwijning van de oorlogsmisdadiger Menten]

&lt;p&gt;W. Slagter&lt;/p&gt; 
&lt;dtml-var bwn_footer&gt;</text>
  </biography>
</biodes>

