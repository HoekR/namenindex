<biodes version="1.0">
  <fileDesc>
    <title>Vlies, Anke van der (1873-1939)</title>
    <ref target="http://resources.huygens.knaw.nl/bwn1880-2000/lemmata/bwn1/vlies"/>
    <publisher>
      <name>Biografisch Woordenboek van Nederland:1880-2000</name>
      <ref target="http://resources.huygens.knaw.nl/bwn1880-2000"/>
    </publisher>
  </fileDesc>
  <person>
    <idno type="id">vlies</idno>
    <persName><name type="geslachtsnaam">Vlies</name>, Anke van der</persName>
    <sex value="2"/>
    <event type="birth" when="1873"/>
    <event type="death" when="1939"/>
    <state type="occupation">schrijfster</state>
    <state type="occupation">politiek activiste</state>
  </person>
  <biography>
    <graphic url="http://resources.huygens.knaw.nl/bwn1880-2000/lemmata/bwn1/images/images/VLIESA.jpg"/>
    <text>&lt;dtml-var bwn_header&gt;
 &lt;p class='genealogie'&gt;
  &lt;strong&gt;Vlies, Anke van der&lt;/strong&gt; (ps. &lt;b&gt;Enka&lt;/b&gt;), schrijfster en socialistisch activiste (Sliedrecht 15-1-1873 - Alkmaar 5-7-1939).

Dochter van Cornelis van der Vlies, aannemer, en Sophia Muller. Gehuwd
sinds 15-11-1917 met Christiaan Johannes Tjaden, reiziger, weduwnaar
van Sijtje Jacoba van Beem. Uit dit huwelijk waren geen kinderen.


&lt;img src=&amp;quot;images/VLIESA.jpg&amp;quot; align=&amp;quot;right&amp;quot; BORDER=&amp;quot;0&amp;quot; alt=&amp;quot;afbeelding van Vlies, Anke van der&amp;quot; class=&amp;quot;bwnimg&amp;quot;&gt;






&lt;/p&gt;
&lt;p&gt;Enka groeide op in Schiedam en studeerde te Rotterdam voor
onderwijzeres. Vervolgens was ze in die zelfde plaats werkzaam bij het
bijzonder onderwijs, tot haar onvrijwillige ontslagneming in 1911 als
gevolg van haar propagandistische activiteiten voor het socialisme. Als
betaalde propagandiste voorzag zij hiermee verder in haar
levensonderhoud.&lt;/p&gt;
&lt;p&gt;Haar eerste bekendheid verkreeg Enka als christelijk schrijfster en
medewerkster (van 1897-1910) aan het maandblad 
&lt;em&gt;Ons Tijdschrift.&lt;/em&gt;

Haar letterkundige arbeid is voor de christelijke letterkunde van
belang geweest omdat zij deze bewust wilde doen aansluiten bij de
niet-christelijke eigentijdse letterkunde van na tachtig. De jonge Enka
kwam al in haar letterkundige arbeid naar voren als een sterke
persoonlijkheid, die onconventionele standpunten durfde in te nemen,
en, die hoogst ongebruikelijk in orthodox christelijke kringen, met
waardering schreef over vrouwenemancipatie en socialisme.&lt;/p&gt;
&lt;p&gt;Een grote verandering in haar leven bracht haar overgang tot het
socialisme, waardoor er een volledig einde aan verdere letterkundige
arbeid kwam, omdat ze van die tijd af al haar energie in dienst wilde
stellen van de strijd voor het socialisme. De neerslag hiervan vinden
we in haar roman 
&lt;em&gt;Het komt&lt;/em&gt;

(Nijkerk, [1905]), waarin beschreven werd hoe een orthodox-protestantse
dominee uit christelijke overtuiging socialist werd. Deze roman
veroorzaakte in protestants Nederland veel deining. Het vervolg hierop
vormde de in het begin van 1907 gepubliceerde brochure 
&lt;em&gt;Kan een rechtzinnig christen socialist zijn?&lt;/em&gt;

(Baam, 1907). Enka antwoordde hierop met een krachtig 'ja'. Zij
was hiermee de eerste uit het orthodox-protestantse kamp die zich
publiekelijk 'socialist' durfde noemen. Deze brochure waarin ze
aan het eind een oproep deed om een socialistische studie- en
propagandaclub te stichten, leidde in 1907 tot het oprichten van de
Bond van Christen-Socialisten (BCS), die tot 1921 bestond. In de eerste
fase van het bestaan van de Bond was zij de grote inspirerende en
stimulerende kracht van deze organisatie.&lt;/p&gt;
&lt;p&gt;In 1912 verliet zij de BCS na een diepgaand meningsverschil over de
te volgen koers. Enka was er tegen om de Bond als zelfstandige
politieke partij aan de verkiezingen te laten deelnemen en ze pleitte
voor het stemmen op SDAP-kandidaten. Toen haar voorstel hierover in de
BCS verworpen werd, stapte zij over naar de SDAP en vormde in deze
partij met enkele geestverwanten een kleine orthodox-protestantse
werkgroep - met een eigen blad 
&lt;em&gt;Voortgaan.&lt;/em&gt;

Vooral tussen 1914-1918 kreeg zij landelijk grote bekendheid als de
revolutionaire socialiste. Zij nam deel aan talrijke
dienstweigeringsacties, manifestaties tegen de mobilisatie en andere
betogingen. Ze behoorde o.a. tot de initiatiefnemers van het
dienstweigeringsmanifest in 1915 en had zitting in het uitvoerend
comit&amp;eacute; van het grote paascongres tegen de oorlog in 1916. Met
Rudolf Kuyper behoorde Enka tot de felste critici van het
offici&amp;euml;le partijbeleid, van de SDAP tot haar bedanken voor de
partij in 1917 toen al haar hoop om van de SDAP weer een revolutionaire
partij te maken, vervlogen scheen.&lt;/p&gt;
&lt;p&gt;In het begin van 1918 keerde ze terug in de in politiek opzicht
onder leiding van Bart de Ligt, geradicaliseerde BCS. Maar ook toen
geraakte zij spoedig in een individualistische kritische positie:
scherpe kritiek op de politieke koers van de BCS in de richting van een
door Tolstoj be&amp;iuml;nvloed religieus anarchisme en pacifisme enerzijds
en anderzijds ook oppositie tegen het BCS-kamerlidmaatschap van ds.
J.W. Kruyt binnen de fractie van de Communistische Partij in Nederland.
Enka besefte heel duidelijk dat van de oorspronkelijke doelstelling
waarvoor de BCS was opgericht om arbeiders de ogen te openen voor het
socialisme niets meer terecht kon komen. Met een aantal uitgetreden
orthodox-prot. BCS-leden stichtte zij ten slotte in november 1920 een
nieuwe partij: de Christelijke Volkspartij, voorloopster van de
Christen Democratische Unie. Toen dit bekend raakte, werd ze uit het
bestuur van de BCS gezet en dit werd voor haar de aanleiding om de
partij voor de tweede maal (1920) te verlaten. Haar lidmaatschap van de
Christelijke Volkspartij (CVP) duurde overigens ook weer niet lang,
omdat haar radicale denkbeelden niet overeenkwamen met het gematigde
karakter, dat de andere oprichters de CVP wilden geven: in juni 1922
werd ze geroyeerd omdat zij een uitspraak over de noodzaak van een
dictatuur van het proletariaat niet wilde herroepen. Daarop trok zij
zich, teleurgesteld, grotendeels uit het publieke leven terug en
vervulde alleen nog regelmatig spreekbeurten voor het Religieus
Socialistisch Verbond, waarvan zij in 1914 een van de oprichters was
geweest. Ze hield evangelisatiediensten in een kapel achter haar huis
in Bergen en werkte enige tijd mee aan het orgaan van de Bond getiteld 
&lt;em&gt;De Nieuwe Samenleving.&lt;/em&gt;
&lt;/p&gt;
&lt;p&gt;Enka was een in haar eigen tijd onbegrepen persoonlijkheid. In
socialistische kringen werd ze gewantrouwd om haar
orthodox-protestantse geloof (mystiek-pi&amp;euml;tistisch van karakter).
Haar geloof weerhield haar er ook van, ondanks grote sympathie, ooit
lid te worden van de in 1909 opgerichte SDP van Wijnkoop c.s., omdat ze
het 'vulgair-materialisme' dat in deze partij overheerste,
verwierp. In protestantse kringen werd ze veroordeeld om haar
marxistische opvattingen. Bij beide groepen leefde sterk de gedachte
dat diepzwart en fel rood niet samen konden gaan. Toch is de relatie
christendom socialisme bij Enka minder inconsequent dan het haar
tijdgenoten moest lijken. Zij moet geplaatst worden in de traditie van
'het revolutionaire calvinisme' en was sterk be&amp;iuml;nvloed
door de geschriften van de 'jonge' Abraham Kuyper. De strijd
voor 'de ere Gods' die op alle levensterreinen nagestreefd
moest worden, ging Enka die een zuiver voorbeeld is van wat Kierkegaard
'het religieuse type' noemde, boven alles. Een christen mocht
ook op maatschappelijk terrein geen concessies doen en moest een
anti-christelijk stelsel als het kapitalistische principieel verwerpen.
Herhaaldelijk veroordeelde ze in profetische verontwaardiging het
conservatieve, verburgerlijkte christendom uit haar dagen dat deze taak
naar haar overtuiging verwaarloosde. Deze strijd voor het socialisme,
die ze zag als de eigentijdse navolging van Christus, moest met inzet
van alle krachten en met gebruik van ook geweld en revolutie, als alle
andere middelen uitgeput waren, nagestreefd worden. Karakteristiek is
wel dat Enka niet optimistisch was over de resultaten. Een
socialistische heilstaat bleef ook een samenleving van zondige mensen
en mocht niet verward worden met het koninkrijk Gods dat van een geheel
andere dimensie was. Haar radicale opvattingen maakten dat ze weinig
aanhang kreeg: al is ze voor een jongere generatie christen-socialisten
wel het inspirerend voorbeeld geweest van hoe het christendom ook
maatschappelijk gestalte kon krijgen.&lt;/p&gt;
&lt;p&gt;
  &lt;a href='agedeelte'&gt;A: &lt;/a&gt;Collectie-mevr. Tjaden-van der Vlies. Internationaal
Instituut voor Sociale Geschiedenis (IISG) te Amsterdam.&lt;/p&gt;
&lt;p&gt;
  &lt;a href='pgedeelte'&gt;P: &lt;/a&gt;
  Enka heeft behalve in de tekst genoemde tijdschriften gepubliceerd
in o.a. 
&lt;em&gt;Opwaarts&lt;/em&gt;

en 
&lt;em&gt;De Samenwerking.&lt;/em&gt;

Geselecteerde bibliografie achter biografie van Enka door P.J.
Meertens, in 
&lt;em&gt;Mededelingenblad der Sociaal Historische Studiekring&lt;/em&gt;

I (1953) 2 (september) 7-9.
&lt;/p&gt;
&lt;p&gt;
  &lt;a href='lgedeelte'&gt;L: &lt;/a&gt;B. Bymholt, 'Over religieus-socialistische stroomingen
in ons land', in 
&lt;em&gt;De Socialistische Gids&lt;/em&gt;

8 (1923) 726-740; 935-952; P.J. Meertens, 'Enka. Pionierster van
het christen-socialisme&amp;quot;, in 
&lt;em&gt;De Vlam&lt;/em&gt;

van 21-7-1951; J.J. Buskes, 'Uit de geschiedenis van het socialisme
in Nederland&amp;quot;, in 
&lt;em&gt;Tijd en Taak&lt;/em&gt;

59 (1963) 13 (30 maart) 6-7; 14 en 15 (6 en 13 april) 2 en 4; A. van
der Poest Clement, 'Enka. Een strijdbare figuur; een
&amp;quot;bliksemsch wijf...&amp;quot;&amp;quot; in 
&lt;em&gt;De Schiedamse Gemeenschap&lt;/em&gt;

17 (1965), (september) 136-138; R. Verwoerd, 'Enka, een ortodox
socialistische Kassandra in het ortodox protestantse Nederland uit het
begin van deze eeuw. Doctoraalscriptie van 1976 in IISG; R. Verwoerd,
['Anke van der Vlies'] in 
&lt;em&gt;Tijdschrift voor Sociale Geschiedenis&lt;/em&gt;

[6 (1980) 271-282].&lt;/p&gt;


&lt;p&gt;
&lt;a href=&amp;quot;igedeelte&amp;quot;&gt;I: &lt;/a&gt;Herman Noordegraaf en Rokus Verwoerd, &lt;i&gt;Anke van der Vlies. Een bliksems wijf&lt;/i&gt; (Aalsmeer 1987) 8 [Van der Vlies kort voor haar dood].
&lt;/p&gt;




&lt;p&gt;R. Verwoerd.&lt;/p&gt; 
&lt;dtml-var bwn_footer&gt;</text>
  </biography>
</biodes>

