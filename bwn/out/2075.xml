<biodes version="1.0">
  <fileDesc>
    <title>Zwager, Hajo Hendrik (1926-1973)</title>
    <ref target="http://resources.huygens.knaw.nl/bwn1880-2000/lemmata/bwn2/zwager"/>
    <publisher>
      <name>Biografisch Woordenboek van Nederland:1880-2000</name>
      <ref target="http://resources.huygens.knaw.nl/bwn1880-2000"/>
    </publisher>
  </fileDesc>
  <person>
    <idno type="id">zwager</idno>
    <persName><name type="geslachtsnaam">Zwager</name>, Hajo Hendrik</persName>
    <sex value="1"/>
    <event type="birth" when="1926"/>
    <event type="death" when="1973"/>
    <state type="occupation">historicus</state>
  </person>
  <biography>
    <text>&lt;dtml-var bwn_header&gt;
 &lt;p class='genealogie'&gt;
  &lt;strong&gt;Zwager, Hajo Hendrik&lt;/strong&gt;, historicus (Hillegom 9-12-1926 - Amsterdam 1-1-1973).

Zoon van Jan Gezinus Zwager, belastingambtenaar, en Nomke ter Hark.



&lt;/p&gt;
&lt;p&gt;Zwager bracht zijn eerste levensjaren in Hillegom en Lisse door en
verhuisde op zevenjarige leeftijd naar Amsterdam, waar hij op het
Vossius-gymnasium in 1944 het einddiploma van de A-opleiding behaalde.
Wegens de oorlogsomstandigheden nog een jaar op school gebleven,
verwierf hij (zonder examen) ook het B-diploma. Als leerling van de
toenmalige leraar B.W. Schaper aangetrokken tot de geschiedenis, begon
hij in 1945 met de historische studie in Amsterdam. Hier viel hij op
door zijn bijzondere begaafdheid, die o.a. tot uiting kwam in een
redacteurschap van 
&lt;em&gt;Propria Cures&lt;/em&gt;

van 1948 tot 1949 en in een cum laude afgelegd doctoraal examen in
1950, bij welke gelegenheid hij tevens lesbevoegdheid Nederlands
verwierf. Na een tweetal tijdelijke leraarsbanen werd hij in 1951
aangesteld aan het Coornhertlyceum te Haarlem, de school waar hij tot
zijn overlijden werkzaam zou blijven. Als leraar bouwde Zwager een
grote reputatie op: niet alleen was hij een uitstekend docent en een
boeiend verteller, maar bovendien wijdde hij vele uren aan andere
schoolactiviteiten, vooral het schrijven en regisseren van
toneelstukken en revues. Vanaf 1964 was hij tevens verbonden aan de
Nutsa-cademie te Rotterdam, waar hij aan de MO-opleiding lessen gaf in
oude geschiedenis en over het tijdperk van zijn voorkeur, de achttiende
eeuw.&lt;/p&gt;
&lt;p&gt;Zwager wilde 'een goed leraar' zijn. Dat hij zeker ook een
goed historicus was bewijzen zijn publikaties. Een aantal artikelen in 
&lt;em&gt;Het Parool&lt;/em&gt;

werden in 1958 gebundeld in het boekje 
&lt;em&gt;Liefde en historie;&lt;/em&gt;

belangrijker was evenwel in hetzelfde jaar zijn dissertatie 
&lt;em&gt;De motivering van het algemeen kiesrecht in Europa. Een historische
studie&lt;/em&gt;

(1958), in Amsterdam bij zijn leermeester prof. J.M. Romein verdedigd.
Daarop volgde twee publikaties, die een bijzonder getuigenis afleggen
van de eruditie en belezenheid van de auteur, namelijk 
&lt;em&gt;Waarover spraken zij? Salons en conversatie in de achttiende
eeuw&lt;/em&gt;

(1968) en het eerste oorspronkelijke werk gewijd aan 
&lt;em&gt;Nederland en de Verlichting&lt;/em&gt;

(Bussum, 1972). Tekenend was dat Zwager ook belangstelling en
deskundigheid toonde op het terrein van de (vooral antieke)
numismatiek: een reeks artikelen was hier het resultaat van zijn
verzamelactiviteiten.&lt;/p&gt;
&lt;p&gt;Als begaafd en boeiend spreker, als docent, als veelzijdig en
innemend mens had Zwager in uiterlijk en optreden iets van de
achttiende-eeuwse gentleman-amateur, de man die op velerlei terreinen
thuis was en die door zijn enthousiasme voor velen een bron van
inspiratie kon zijn. Achter de gemakkelijke omgangsvormen bespeurde men
wel een zekere reserve, die vertrouwelijkheid uit de weg ging, maar
ongetwijfeld was de man die op betrekkelijk jeugdige leeftijd aan een
hartkwaal overleed, geslaagd in zijn verlangen 'een goed
leraar' te zijn geweest.&lt;/p&gt;
&lt;p&gt;
  &lt;a href='pgedeelte'&gt;P: &lt;/a&gt;Zie het hieronder genoemde levensbericht door S.B.J.
Zilverberg.&lt;/p&gt;
&lt;p&gt;
  &lt;a href='lgedeelte'&gt;L: &lt;/a&gt;S.B.J. Zilverberg in 
&lt;em&gt;Jaarboek van de Maatschappij der Nederlandse letterkunde te Leiden
1973-1974,&lt;/em&gt;

166-174; H.P.H. Jansen, in 
&lt;em&gt;Bijdragen en mededelingen betreffende de geschiedenis der
Nederlanden&lt;/em&gt;

90 (1975) 83-85.&lt;/p&gt;
&lt;p&gt;H. van der Hoeven&lt;/p&gt; 
&lt;dtml-var bwn_footer&gt;</text>
  </biography>
</biodes>

