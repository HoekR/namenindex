<biodes version="1.0">
  <fileDesc>
    <title>Berghuis, Wiert Pauwel (1911-1989)</title>
    <ref target="http://resources.huygens.knaw.nl/bwn1880-2000/lemmata/bwn4/berghui"/>
    <publisher>
      <name>Biografisch Woordenboek van Nederland:1880-2000</name>
      <ref target="http://resources.huygens.knaw.nl/bwn1880-2000"/>
    </publisher>
  </fileDesc>
  <person>
    <idno type="id">berghui</idno>
    <persName><name type="geslachtsnaam">Berghuis</name>, Wiert Pauwel</persName>
    <sex value="1"/>
    <event type="birth" when="1911"/>
    <event type="death" when="1989"/>
    <state type="occupation">politicus</state>
    <state type="occupation">burgemeester</state>
  </person>
  <biography>
    <graphic url="http://resources.huygens.knaw.nl/bwn1880-2000/lemmata/bwn4/images/images/BERGHUISWP.jpg"/>
    <text>&lt;dtml-var bwn_header&gt;
 &lt;p class='genealogie'&gt;
  &lt;strong&gt;Berghuis, Wiert Pauwel&lt;/strong&gt;, politicus (Oosterend (F.) 25-4-1911 - Kampen 19-12-1989). Zoon van Jakob Albertus Berghuis, gereformeerd predikant, en
  Kornelia Klazina Veenkamp. Gehuwd op 3-7-1940 met Margaretha
  Talina Helena Groenveld. Uit dit huwelijk werden 2 zoons en 3
  dochters geboren.
  
&lt;img src=&amp;quot;images/BERGHUISWP.jpg&amp;quot; align=&amp;quot;right&amp;quot; BORDER=&amp;quot;0&amp;quot; alt=&amp;quot;afbeelding van Berghuis, Wiert Pauwel&amp;quot; class=&amp;quot;bwnimg&amp;quot;&gt;
  
  &lt;/p&gt;
&lt;p&gt;Als domineeszoon bracht Wiert zijn jeugd op verschillende
    plaatsen door. De lagere school bezocht hij in het Groningse
    Nieuw-Buinen. Toen het gezin Berghuis in 1921 vanhier naar
    Winschoten verhuisde, ging Wiert - nog slechts tien jaar oud -
    in die plaats naar de mulo. Na een kortstondig verblijf op het
    christelijk Willem Lodewijk-Gymnasium in Groningen werd hij
    leerling op het Gemeentelijk Gymnasium te Winschoten. In 1929
    deed hij eindexamen in de a-richting als beste van zijn klas.
    Ondanks een grote belangstelling voor theologie en klassieke
    talen, koos Berghuis datzelfde jaar voor de rechtenstudie aan
    de Vrije Universiteit. Spoedig na zijn doctoraal examen op 27
    mei 1933 ging hij in militaire dienst: van 1933 tot 1934 kreeg
    hij een opleiding tot reserveofficier der infanterie in Kampen.
    Op 15 oktober 1937 promoveerde hij bij prof. A. Anema op het
    proefschrift 
    &lt;em&gt;Het rechtskarakter van de ambtenaarsverhouding&lt;/em&gt;

    . Onmiddellijk daarna werd Berghuis volontair bij de
    Provinciale Griffie te Groningen. Op de afdeling algemene zaken
    zette hij de eerste schreden op het bestuurlijke pad.&lt;/p&gt;
&lt;p&gt;Aan deze, door hem als zeer leerzaam beschouwde, periode
    kwam een einde door de mobilisatie van augustus 1939. De
    reserveofficier Berghuis werd gelegerd in het Noordhollandse
    Bergen als commandant van een afdeling pantserafweergeschut.
    E&amp;eacute;n dag voor de Duitse inval ontving hij echter bericht
    van zijn benoeming tot burgemeester van Smilde. Al spoedig na
    zijn ambtsaanvaarding in juni 1940 kwam hij in conflict met de
    Duitse bezettingsautoriteiten, werd geschorst en in november
    1941 op eigen verzoek ontslagen. Daarop werd Berghuis, als lid
    van het ondergronds Provinciaal Contact-Drenthe van de
    Anti-Revolutionaire Partij (ARP), actief in het verzet. In mei
    1942 opgepakt, verbleef hij tot april 1944 in het
    gijzelaarskamp 'Beekvliet' te Sint-Michielsgestel. Vrijlating
    bood hem de mogelijkheid onder te duiken en, ditmaal als lid
    van de groep rond het illegale blad 
    &lt;em&gt;Trouw&lt;/em&gt;

    , deel te nemen aan het verzet. In mei/juni 1945 trad Berghuis
    korte tijd op als civiel-adviseur Binnenlands Bestuur van het
    Militair Gezag om vervolgens als burgemeester naar Smilde terug
    te keren. Daarnaast bekleedde hij de functies van rechtsgeleerd
    raadsheer bij het Bijzonder Gerechtshof te Leeuwarden, lid van
    de Adviescommissie Zuiveringsbesluit 1945, lid van de
    Staatscommissie Bezettingsrecht, en rechter-plaatsvervanger bij
    de rechtbank in Assen. Ook had hij van 1950 tot 1952 zitting in
    de Provinciale Staten van Drenthe. In juni 1952 volgde zijn
    benoeming tot burgemeester van Kampen.&lt;/p&gt;
&lt;p&gt;Berghuis behoorde tot de generatie die na de oorlog een
    vooraanstaande rol zou spelen in de ARP. Aanvankelijk actief op
    provinciaal niveau kreeg hij spoedig enkele landelijke
    partijfuncties, waaronder die van voorzitter van de
    discussiegroep AR-beleid, en lid van het College van Advies van
    de ARP. Als voorzitter van een door dit laatste gremium
    ingestelde commissie rapporteerde hij in 1950 over 
    &lt;em&gt;Taak en plaats van de provincie in het Nederlandse
    staatsbestel&lt;/em&gt;

    . Berghuis publiceerde vele artikelen voor het partijblad 
    &lt;em&gt;Nederlandse Gedachten&lt;/em&gt;

    en voor 
    &lt;em&gt;Anti-Revolutionaire Staatkunde&lt;/em&gt;

    , het orgaan van het wetenschappelijke instituut van de partij,
    de Dr. A. Kuyperstichting. Ook leverde hij bijdragen voor de
    Vereniging voor Calvinistische Wijsbegeerte.&lt;/p&gt;
&lt;p&gt;De theoretische beschouwingen die Berghuis in deze jaren
    schreef, bevatten de kiemen van zijn latere ontwikkeling in
    meer vooruitstrevende richting. Legde hij aanvankelijk nog de
    nadruk op de begrenzing van de overheidstaak - zoals in de
    gelijknamige publikatie uit 1947 -, in zijn artikel
    'Verstarring van het Anti-Revolutionair beginsel?' (in 
    &lt;em&gt;Sola Fide. Blad voor calvinistische studenten&lt;/em&gt;

    3 (1950) 3 (mei/sept.) 10-13), en vooral in zijn bijdrage
    'Verstarde beginselen in een veranderde wereld?' (in 
    &lt;em&gt;Bene meritus. Bundel opstellen ... opgedragen aan doctor
    Johannes Schouten ...&lt;/em&gt;

    (Kampen, 1958) 11-32), stelde hij dat principes nooit verward
    mochten worden met hun projectie op een steeds veranderende
    werkelijkheid. Sprekend in typisch 'principi&amp;euml;le' termen
    wist Berghuis ruimte te scheppen voor een ingrijpende
    vernieuwing van het antirevolutionaire denken, een vernieuwing
    die hij later als partijvoorzitter ook in zijn redevoeringen
    voor de ARP heeft gestimuleerd en begeleid.&lt;/p&gt;
&lt;p&gt;Op de deputatenvergadering (=congres) van 23 april 1956 werd
    Berghuis gekozen tot voorzitter van de ARP, als opvolger van J.
    Schouten. In hetzelfde jaar werd zijn politieke vriend
    J.A.H.J.S. Bruins Slot fractieleider in de Tweede Kamer.
    Aanvankelijk zette Berghuis de traditionele antirevolutionaire
    politieke koers voort en keerde hij zich tegen een ontwikkeling
    van de maatschappij in socialistische richting, en daarmee
    tegen de Partij van de Arbeid (PVDA). Het
    confessioneel-liberale kabinet-De Quay (1959-1963) steunde hij
    'con amore', en in het conflict tussen de ARP-kamerleden en de
    ARP-ministers schaarde hij zich met de partij aan de zijde van
    de bewindslieden.&lt;/p&gt;
&lt;p&gt;De kentering in Berghuis' denken kwam voor het eerst
    duidelijk tot uiting in zijn standpunt inzake de
    Nieuw-Guineakwestie in 1961. Tot dan toe een overtuigd
    tegenstander van de overdracht van de Nederlandse
    soevereiniteit aan Indonesi&amp;euml;, was hij geleidelijk - in
    tegenstelling tot de zo abrupte 'ommezwaai' in dezelfde
    richting van Bruins Slot - tot de overtuiging gekomen dat
    handhaving van het Nederlandse gezag over Nieuw-Guinea
    onmogelijk was geworden, en dat derhalve een open gesprek met
    Indonesi&amp;euml;, zonder voorwaarden vooraf, wenselijk was. Deze
    verandering leidde tot grote opschudding in de
    antirevolutionaire gelederen, en was mede aanleiding tot het
    ontstaan van de groep 'verontrusten in de ARP'.&lt;/p&gt;
&lt;p&gt;Tevens veranderde Berghuis' visie op de omvang van de
    overheidstaak. Vanuit zijn christelijke overtuiging legde hij
    nu meer de nadruk op een actief-positieve inhoud dan op de
    principi&amp;euml;le begrenzing daarvan. Zijn uitspraak op het
    voorjaarsconvent van de ARP in mei 1965 dat een kabinet met
    socialisten wenselijk was, moet dan ook tegen deze achtergrond
    worden bezien. Van een dergelijk kabinet verwachtte hij
    verwezenlijking van voor hem essenti&amp;euml;le zaken als
    herziening van de rechtsvorm van de onderneming, uitbreiding
    van de ontwikkelingshulp en een sociaal beleid in het
    algemeen.&lt;/p&gt;
&lt;p&gt;Gedurende zijn politieke loopbaan heeft Berghuis steeds
    gewezen op het belang van de georganiseerde christelijke
    politiek. Daarbij was zijn streven aanvankelijk gericht op een
    fusie met de Christelijk-Historische Unie (CHU). Na de 'nacht
    van Schmelzer', waarin een einde kwam aan het
    confessioneel-socialistische kabinet-Cals (1965/1966), vond
    Berghuis dit echter een 'gepasseerd station'. Volgens hem moest
    niet langer de totstandkoming van &amp;eacute;&amp;eacute;n reformatorische
    partij het doel zijn, maar de vorming van &amp;eacute;&amp;eacute;n
    christen-democratische partij van ARP, CHU en Katholieke
    Volkspartij. Die partij mocht echter geen kleurloze
    middengroepering zijn, maar diende zich te presenteren als een
    partij met een christelijke politiek: 'inspirerend,
    richtinggevend, duidelijk en radicaal'. Hiermee, en met
    uitspraken over sociale bewogenheid en politiek 'vanuit de
    radicaliteit van het evangelie', wist Berghuis vele
    antirevolutionaire jongeren te enthousiasmeren. Later, toen het
    confessioneel-liberale kabinet-De Jong (1967-1971) gevormd was,
    betuigde een aantal van hen spijt te hebben van de stem die zij
    bij de verkiezingen op de ARP hadden uitgebracht. Zij hadden
    een coalitie met de PVDA gewenst &amp;egrave;n verwacht, en niet een
    met de Volkspartij voor Vrijheid en Democratie. Berghuis sprak
    openlijk zijn sympathie uit voor deze 'spijtstemmers'. Hierdoor
    deed hij zich in toenemende mate kennen als iemand die met vele
    traditionele antirevolutionaire opvattingen wilde breken.&lt;/p&gt;
&lt;p&gt;Nadat Berghuis op 15 juni 1968 om gezondheidsredenen als
    partijvoorzitter was afgetreden, bewoog de ARP zich
    onontkoombaar in de richting van het Christen Democratisch
    App&amp;egrave;l (CDA). In die fase heeft Berghuis geen leidende rol
    meer gespeeld; hij was politiek op een zijspoor geraakt. In het
    CDA, zoals dat in 1980 tot stand kwam, was hij teleurgesteld,
    en van deze partij wenste hij dan ook geen lid te worden, omdat
    hij er niets in herkende van een christelijke politiek vanuit
    de evangelisch-radicale beginselen. Het was Berghuis' bedoeling
    geweest de ARP, geestelijk weer een gezicht te geven, de partij
    links van het midden te situeren. 'Ze moest', zo zei hij, 'weer
    beter aansluiten bij de idealen van Kuyper en Talma. Sociaal
    gesproken dus meer de richting van de socialisten op'
    (Houwaart, 63).&lt;/p&gt;
&lt;p&gt;Berghuis had een grote internationale belangstelling, die
    onder meer tot uiting kwam tijdens zijn lidmaatschap, sinds 3
    maart 1959, van de Eerste Kamer. Hier was hij lid, en van 1967
    tot 1972 voorzitter, van de vaste commissie voor Buitenlandse
    Zaken. Tevens had hij zitting in de Noord-Atlantische
    Assembl&amp;eacute;e en de Raad van Europa. Ook als voorzitter van de
    ARP bewoog hij zich op internationaal terrein. Zo was hij van
    1960 tot 1962 voorzitter van de Nederlandse afdeling van de
    Nouvelles &amp;eacute;quipes Internationales, en van 1957 tot 1968
    vice-voorzitter van de Europese Unie van
    Christen-Democraten.&lt;/p&gt;
&lt;p&gt;In het jaar van zijn aftreden als partijvoorzitter moest
    Berghuis, eveneens om gezondheidsredenen, afzien van een
    benoeming tot burgemeester van Hilversum. Twee jaar later, in
    juli 1970, vroeg hij om dezelfde reden ontslag als burgemeester
    van Kampen. Berghuis bleef lid van de Eerste Kamer, maar trad
    weinig meer op de voorgrond. In 1977 nam hij ook afscheid van
    dit college, en daarmee van de politiek.&lt;/p&gt;
&lt;p&gt;Nog eenmaal kwam Berghuis in het nieuws, bij de
    kwestie-Aantjes in november 1978. Hoewel hij als
    partijvoorzitter het Tweede-Kamerlid W. Aantjes reeds in 1967
    ter verantwoording had geroepen over diens Duitsgezinde houding
    in de oorlogsjaren, achtte hij de feiten zoals die hem toen
    bekend waren niet ernstig genoeg om op diens aftreden aan te
    dringen. De bekendmaking dat Aantjes, inmiddels
    fractievoorzitter van het CDA in de Tweede Kamer, lid zou zijn
    geweest van de Germaansche SS betekende ook voor Berghuis een
    onaangename verrassing.&lt;/p&gt;
&lt;p&gt;Berghuis heeft duidelijk bijgedragen tot een verdere
    ontwikkeling en modernisering van het traditionele
    antirevolutionaire denken. Hij had daarbij een open oog voor de
    snel veranderende wereld, die vroeg om nieuwe antwoorden. De
    principi&amp;euml;le uitgangspunten, moesten vaststaan; hun
    projectie op de werkelijkheid vroeg om herbezinning en
    herori&amp;euml;ntering. Hij wenste echter niet te tornen aan de
    bijzondere plaats en taak van zijn eigen ARP. Allengs voelde
    hij zich meer aangetrokken tot progressievere denkbeelden.
    Hoever hij daarbij wenste te gaan, blijkt het duidelijkst uit
    zijn uitlating zich met het sociale gedachtengoed van de PVDA
    altijd zeer verwant te hebben gevoeld. Berghuis was een echte
    antirevolutionair en heeft, hoewel enigszins zwaartillend van
    aard, met groot enthousiasme en met inzet van al zijn krachten
    gewerkt aan wat hij noemde de opdracht van het evangelie voor
    de politiek&lt;/p&gt;
&lt;p&gt;
  &lt;a href='agedeelte'&gt;A: &lt;/a&gt;Het archief-W.P. Berghuis berust in de Tweede Afdeling
  van het Algemeen Rijksarchief te 's-Gravenhage.&lt;/p&gt;
&lt;p&gt;
  &lt;a href='pgedeelte'&gt;P: &lt;/a&gt;Behalve de in de tekst genoemde publikaties: 
    &lt;em&gt;De begrenzing der overheidstaak&lt;/em&gt;

    (Assen [1947]); 'Enkele opmerkingen over democratie', in 
    &lt;em&gt;Rechtsgeleerde opstellen, door zijn leerlingen aangeboden
    aan prof.dr. H. Dooyeweerd&lt;/em&gt;

    (Kampen, 1951) 19-33; 
    &lt;em&gt;Rechtsstaat en welvaartsstaat&lt;/em&gt;

    (S.l., 1956); 
    &lt;em&gt;Het vraagstuk van de Republiek der Zuid-Molukken en de
    Ambonezen&lt;/em&gt;

    ('s-Gravenhage, 1959); 'Nieuw-Guinea: een terugblik', in 
    &lt;em&gt;Anti-Revolutinaire Staatkunde&lt;/em&gt;

    32 (1962) 213-229.&lt;/p&gt;
&lt;p&gt;
  &lt;a href='lgedeelte'&gt;L: &lt;/a&gt;Interview door Paul Breekveldt, in 
  &lt;em&gt;De Spiegel&lt;/em&gt;

  , 11-9-1965; P.F. van Herwijnen, 'Dr. W.P. Berghuis, voorzitter
  ARP 1956-1968', in 
  &lt;em&gt;Anti-Revolutionaire Staatkunde&lt;/em&gt;

  38 (1968) 169-191; 'Rapport van de bijzondere Kamercommissie van
  onderzoek naar kennis omtrent gedragingen van mr. W. Aantjes
  tijdens de Tweede Wereldoorlog', in 
  &lt;em&gt;Handelingen der Staten-Generaal: Tweede Kamer, zitting
  1978-1979&lt;/em&gt;

  , bijlage 15.626, nr. 2, pp. 60-74; Dick Houwaart, met medew. van
  Corrie Berghuis, 
  &lt;em&gt;De mannenbroeders door de bocht. Herinneringen aan en van dr.
  W.P. Berghuis ...&lt;/em&gt;

  (Kampen, 1988); Willem Breedveld, in 
  &lt;em&gt;Trouw&lt;/em&gt;

  , 21-12-1989; Hans de Boer, 
  &lt;em&gt;ibidem&lt;/em&gt;

  , 23-12-1989; H.-M.T.D. ten Napel, 
  &lt;em&gt;'Een eigen weg'. De totstandkoming van het&lt;/em&gt;

  CDA (1952 - 1980) (Kampen, 1992).&lt;/p&gt;


&lt;p&gt;
&lt;a href=&amp;quot;igedeelte&amp;quot;&gt;I: &lt;/a&gt;Dick Houwaart, &lt;em&gt;De mannenbroeders door de bocht. Herinneringen aan en van dr.
  W.P. Berghuis ...&lt;/em&gt;

  (Kampen, 1988) 42 [Berghuis als burgemeester van Kampen, begin jaren vijftig].&lt;/p&gt;



&lt;p&gt;Mw. I. Drexhage-Zijlstra&lt;/p&gt; 
&lt;dtml-var bwn_footer&gt;</text>
  </biography>
</biodes>

