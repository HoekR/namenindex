<biodes version="1.0">
  <fileDesc>
    <title>Lijnden, Robert baron van (1843-1910)</title>
    <ref target="http://resources.huygens.knaw.nl/bwn1880-2000/lemmata/bwn2/lijnden"/>
    <publisher>
      <name>Biografisch Woordenboek van Nederland:1880-2000</name>
      <ref target="http://resources.huygens.knaw.nl/bwn1880-2000"/>
    </publisher>
  </fileDesc>
  <person>
    <idno type="id">lijnden</idno>
    <persName><name type="geslachtsnaam">Lijnden</name>, Robert baron van</persName>
    <sex value="1"/>
    <event type="birth" when="1843"/>
    <event type="death" when="1910"/>
    <state type="occupation">jurist</state>
    <state type="occupation">minister</state>
  </person>
  <biography>
    <graphic url="http://resources.huygens.knaw.nl/bwn1880-2000/lemmata/bwn2/images/images/MELVILLYNDEN.jpg"/>
    <text>&lt;dtml-var bwn_header&gt;
 &lt;p class='genealogie'&gt;
  &lt;strong&gt;Lijnden, Robert baron van&lt;/strong&gt;, (wijziging geslachtsnaam bij KB van 8-11-1844 nr. 80 in &lt;b&gt;
Melvil baron Van Lijnden&lt;/b&gt;; bekend onder de naam &lt;b&gt;
Melvil baron Van Lynden&lt;/b&gt;), rechter, minister (Amsterdam 6-3-1843 - 's-Gravenhage 27-4-1910).

Zoon van Frederik Augustus Alexander Carel baron Van Lijnden, heer van
Sandenburg (bekend onder de naam baron Van Lynden van Sandenburg),
vice-president Gerechtshof te Utrecht, en Catherine Melvil. Gehuwd
op 19-9-1872 met jkvr. Catharina Johanna van Weede. Uit dit huwelijk
werden geen kinderen geboren.



&lt;img src=&amp;quot;images/MELVILLYNDEN.jpg&amp;quot; align=&amp;quot;right&amp;quot; BORDER=&amp;quot;0&amp;quot; alt=&amp;quot;afbeelding van Lijnden, Robert baron van&amp;quot; class=&amp;quot;bwnimg&amp;quot;&gt;





&lt;/p&gt;
&lt;p&gt;Roberts vader overleed in 1855, waarna zijn Schotse moeder een
belangrijk aandeel had in zijn opvoeding. Hij bezocht het gynasium in
Utrecht en studeerde er vanaf 1860 rechten en letteren. In beide vakken
legde hij kandidaatsexamen af. Zijn juridische studie sloot hij op 24
juni 1868 af met een promotie op stellingen.&lt;/p&gt;
&lt;p&gt;Zowel op het Utrechtse platteland, waar zij uitgestrekte bezittingen
hadden, als in de stad behoorden de Van Lynden van Sandenburgs tot de
toonaangevende families aan wie per traditie een aantal belangrijke
posten in het bestuur van stad en provincie en bij de rechterlijke
macht toevielen. In de eerste 25 jaar van zijn beroeps- en politieke
carri&amp;egrave;re heeft Melvil van Lynden sommige van deze functies
vervuld.&lt;/p&gt;
&lt;p&gt;Na zijn studie vestigde hij zich als advocaat in Utrecht, waar hij
in 1875 werd benoemd tot rechter-plaatsvervanger; van 1877 tot 1900 was
hij rechter in de arrondissementsrechtbank te Utrecht. In 1872 werd hij
hoogheemraad van Lekdijk Bovendams, drie jaar later kerkvoogd en
vervolgens kerkmeester. In deze laatste functie had hij een belangrijk
aandeel in de restauratie van de Dom. Zijn belangstelling voor de
letterkunde, waarvan hij als student al blijk had gegeven,
kwalificeerde hem voor het bestuurslidmaatschap van het Provinciaal
Utrechtsch Genootschap van Kunsten en Wetenschappen.&lt;/p&gt;
&lt;p&gt;Evenals zijn familie in het Utrechtse was Melvil aanhanger van de
antirevolutionaire richting. Van 1883 tot 1901 had hij voor deze partij
zitting in de gemeenteraad van Utrecht en van 1883 tot 1887 in de
Provinciale Staten. In de jaren '80 en '90 stelde hij zich
enige malen kandidaat voor de Tweede Kamer, maar werd niet gekozen. De
Provinciale Staten van Utrecht benoemden hem in 1887 tot lid van de
Eerste Kamer, waar hij als eerste de antirevolutionaire richting
vertegenwoordigde. Kort daarop voltrok zich zowel in de Tweede Kamer
als in het kiezerscorps een scheuring onder de antirevolutionairen,
waarbij Melvil zich als Eerste-Kamerlid afzijdig kon houden.&lt;/p&gt;
&lt;p&gt;In 1900 werd hij de eerste secretaris-generaal van het juist
opgerichte Permanente Hof van Arbitrage in Den Haag. Daar Melvil niet
als deskundige op het gebied van het internationale recht kon worden
beschouwd, is het waarschijnlijk dat hij deze benoeming vooral te
danken had aan het feit dat hij tijdens de eerste vredesconferentie
bewezen had dat zijn talenkennis en omgangsvormen hem in staat stelden
zich in een internationaal milieu gemakkelijk te bewegen. In
diplomatieke en hofkringen beschikte Melvil inmiddels al over
contacten: enerzijds via zijn halfbroer C.Th. graaf Van Lynden van
Sandenburg (minister van Buitenlandse Zaken 1879-1883) en zijn school-
en studiegenoot W.H. de Beaufort, minister van Buitenlandse Zaken
(1897-1901), en anderzijds via zijn vrouw, die als grootmeesteres aan
het hof verbonden was. Nog maar nauwelijks had Melvil zijn nieuwe
functie aanvaard of hij werd door Abraham Kuyper als minister van
Buitenlandse Zaken in diens kabinet opgenomen.&lt;/p&gt;
&lt;p&gt;Na Melvils aftreden is gesuggereerd dat Kuyper zijn bescheiden en
correcte, maar op bestuurlijk en buitenlands-politiek terrein onervaren
geestverwant gekozen had om des te gemakkelijker zelf op het
buitenlands beleid vat te krijgen. Melvil was echter niet alleen
Kuypers keuze. Tijdens de formatie werden voor deze portefeuille vooral
drie namen genoemd: naast Melvil van Lynden de gezanten jhr. W.M. van
Weede van den Berencamp (Madrid) en J.D.C. baron Van Heeckeren van Keil
(Stockholm). De door Kuyper geconsulteerde A.F. de Savornin Lohman en
baron &amp;AElig;
&lt;em&gt;,.&lt;/em&gt;

Mackay hadden beiden een voorkeur voor Melvil wegens diens innemendheid
en omdat het echtpaar 'de kunst van vriendelijk recipieeren'
verstond en 'met groot gemak' Frans en Engels sprak.&lt;/p&gt;
&lt;p&gt;Als minister werd Melvil van Lynden geconfronteerd met de problemen
die de handhaving van de neutraliteit in de verschillende
spanningsgebieden met zich bracht. In de eerste plaats was dat de
Boerenkwestie, die vooral minister Kuyper bijzonder ter harte ging.
Terwijl Melvil van mening was dat Nederland, tegen de wens van Engeland
in, geen pogingen tot directe bemiddeling diende te ondernemen, stelde
Kuyper, die beter ge&amp;iuml;nformeerd was, op briefpapier van zijn
Brusselse hotel een concept op van onderhandelingspunten, dat hij via
een Britse relatie aan de regering in Londen deed toekomen. Melvil
protesteerde niet tegen Kuypers initiatief en zond langs offici&amp;euml;le
diplomatieke weg de Britse regering het nagenoeg ongewijzigde concept
van Kuyper.&lt;/p&gt;
&lt;p&gt;De anti-Britse gezindheid van Kuyper was algemeen bekend. Toen hij
dan ook bezoeken bracht aan Brussel, Berlijn, Wenen en Rome en daar met
vooraanstaande politici gesprekken voerde, ging men zich afvragen of
Nederland op het punt stond zijn neutraliteitspolitiek op te geven om
samen met Belgi&amp;euml; aansluiting te zoeken bij Duitsland. Melvil, die
al in 1902 Kuyper had verzocht geen priv&amp;eacute;-correspondentie te
voeren met de gezant in Berlijn, was niet of slechts onvolledig op de
hoogte van Kuypers activiteiten in het buitenland.&lt;/p&gt;
&lt;p&gt;In de Tweede Kamer en in de pers werden het onduidelijke beleid en
de invloed van Kuyper daarop scherp gekritiseerd. In de kamerdebatten
raakte Melvil bekneld tussen zijn verantwoordelijkheid als minister en
zijn loyaliteit tegenover Kuyper. Verschillende kleinere incidenten
droegen eveneens tot vergroting van de spanning bij. Zo had Melvil de
gezant Van Heeckeren van Keil wegens het verstrekken van onjuiste
inlichtingen voor ontslag voorgedragen. De ministerraad had echter de
voordracht niet overgenomen, maar ook de beschuldigingen niet
ingetrokken. Ook de benoeming van de secretaris-generaal S. Hannema had
tot wrijvingen aanleiding gegeven.&lt;/p&gt;
&lt;p&gt;De Russisch-Japanse oorlog toonde aan hoe kwetsbaar de Nederlandse
koloni&amp;euml;n waren. Het neutraliteitsprobleem kreeg in 1904 een nieuwe
dimensie door de vraag of schepen van belligerenten in Indi&amp;euml;
zouden mogen bunkeren. Van Kuyper was bekend dat hij zowel Russische
als Japanse schepen wilde laten bunkeren. Na overleg in de minsterraad
deed Melvil de Russische zaakgelastigde een aide-m&amp;eacute;moire toekomen,
waarin het Nederlandse standpunt nader werd uiteengezet. De voor
Rusland ongunstige precisering werd in Sint Petersburg als een
onwelwillend gebaar uitgelegd. Het stuk was inderdaad weinig subtiel
gesteld en Kuyper nam daarom achter de rug van Melvil contact op met de
Russische zaakgelastigde om van beide zijden de nota's terug te
nemen. Naar aanleiding van dit incident bepaalde de ministerraad dat
voortaan alle uitgaande nota's in de raad aan de orde gesteld
moesten worden en dat Melvil zich op zijn departement zou dienen te
laten adviseren door een ervaren diplomaat. Deze functie kreeg een
relatie van Kuyper, de gezant te Constantinopel W.F.H. von Weckherlin,
die op dit moment juist in Den Haag vertoefde. Melvin liet zich deze
curatele niet welgevallen, bracht de zaak enige malen in de
ministerraad ter sprake en vroeg ten slotte ontslag, dat hem op 9 maart
1905 werd verleend.&lt;/p&gt;
&lt;p&gt;Na drie decennia van bijna volledige passiviteit op
buitenlands-politiek gebied, werd Melvil van Lynden minister in een
periode waarin de neutraliteitspolitiek enigszins onder druk kwam te
staan. Hij bleek tegen zijn taak, leiding te geven aan de buitenlandse
politiek, niet opgewassen. In zijn competentieconflict met Kuyper had
Melvil bovendien de handicap dat hij niet kon terugvallen op de
ambtelijke top van zijn departement, omdat die in deze jaren ook zwak
bezet was. Indien Melvil een sterkere persoonlijkheid was geweest of
minder loyaliteit tegenover Kuyper in acht had genomen, zou hij zich
nadrukkelijker en eerder tegen Kuypers bemoeiingen met het buitenlands
beleid hebben verzet.&lt;/p&gt;
&lt;p&gt;
  &lt;a href='agedeelte'&gt;A: &lt;/a&gt;Archief-Melvil van Lynden in het Algemeen Rijksarchief te
's-Gravenhage en archief-Kuyper, waarin 40 brieven van Melvil van
Lynden uit de periode 1873-1905, in Historisch Documentatiecentrum voor
Nederlands Protestantisme 1800 -heden (Vrije Universiteit van
Amsterdam).&lt;/p&gt;
&lt;p&gt;
  &lt;a href='lgedeelte'&gt;L: &lt;/a&gt;J.H. Hora Siccama, 'Mr. R. Melvil van Lynden, minister
van Buitenlandsche Zaken', in 
&lt;em&gt;Woord en beeld. Ge&amp;iuml;llustreerd maandschrift 1901,&lt;/em&gt;

359-363; J. Fokkema, 'De buitenlandse politiek van Kuyper of Kuyper
en de buitenlandse politiek?', in 
&lt;em&gt;Anti-revolutionaire staatkunde&lt;/em&gt;

42 (1972) 289-300.&lt;/p&gt;



&lt;p&gt;
&lt;a href=&amp;quot;igedeelte&amp;quot;&gt;I: &lt;/a&gt;&lt;i&gt;De Nederlandse ministers van Buitenlandse Zaken in de twintigste eeuw.&lt;/i&gt; Onder red. van D. Hellema, B. Zeeman en B. van der Zwan (Den Haag 1999) 24.&lt;/p&gt;




&lt;p&gt;C.B. Wels&lt;/p&gt; 
&lt;dtml-var bwn_footer&gt;</text>
  </biography>
</biodes>

