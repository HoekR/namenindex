<biodes version="1.0">
  <fileDesc>
    <title>Uijl, Johannes Marten den (1919-1987)</title>
    <ref target="http://resources.huygens.knaw.nl/bwn1880-2000/lemmata/bwn4/uijl"/>
    <publisher>
      <name>Biografisch Woordenboek van Nederland:1880-2000</name>
      <ref target="http://resources.huygens.knaw.nl/bwn1880-2000"/>
    </publisher>
  </fileDesc>
  <person>
    <idno type="id">uijl</idno>
    <persName><name type="geslachtsnaam">Uijl</name>, Johannes Marten den</persName>
    <sex value="1"/>
    <event type="birth" when="1919"/>
    <event type="death" when="1987"/>
    <state type="occupation">politicus</state>
    <state type="occupation">minister-president</state>
  </person>
  <biography>
    <graphic url="http://resources.huygens.knaw.nl/bwn1880-2000/lemmata/bwn4/images/images/UIJL.jpg"/>
    <text>&lt;dtml-var bwn_header&gt;
 &lt;p class='genealogie'&gt;
  &lt;strong&gt;Uijl, Johannes Marten den&lt;/strong&gt;, (bekend onder de naam &lt;b&gt;Den Uyl&lt;/b&gt;), Tweede-Kamerlid, minister en minister-president (Hilversum 9-8-1919 - Amsterdam 24-12-1987). Zoon van Johannes den Uijl, winkelier, en Agatha Hendrika van
  Leeuwen. Gehuwd op 30-8-1944 met Elisabeth Jacoba van Vessem. Uit
  dit huwelijk werden 3 zoons en 4 dochters geboren.
  

  

  
  &lt;/p&gt;
&lt;p&gt;

&lt;img src=&amp;quot;images/UIJL.jpg&amp;quot; align=&amp;quot;right&amp;quot; BORDER=&amp;quot;0&amp;quot; alt=&amp;quot;afbeelding van Uijl, Johannes Marten den&amp;quot; class=&amp;quot;bwnimg&amp;quot;&gt;


Joop den Uyl groeide op in een gereformeerd en
    antirevolutionair middenstandsgezin, waarvan de vader, die een
    mandenwinkel dreef, in 1929 overleed. Hij bezocht de
    gereformeerde lagere school en het Christelijk Lyceum in
    Hilversum en studeerde daarna economie aan de Universiteit van
    Amsterdam, waar hij in 1942 het doctoraal examen aflegde. Van
    1943 tot 1945 was hij ambtenaar bij het Rijksbureau
    Prijsvorming voor chemische produkten. Als student aanvankelijk
    nog overtuigd gereformeerd, raakte hij daarna geleidelijk van
    zijn geloof los om er in 1944 volledig mee te breken; sindsdien
    noemde hij zich agnosticus. Inmiddels was Den Uyls
    belangstelling voor socialistische denkbeelden gewekt. In een
    discussieclub rond G.A. van Oorschot kon hij die belangstelling
    bevredigen, en samen met deze Amsterdamse uitgever werkte hij
    vanaf 1944 mee aan enige illegale publikaties.&lt;/p&gt;
&lt;p&gt;Na de bevrijding was Den Uyl eerst sociaal redacteur van het
    dagblad 
    &lt;em&gt;Het Parool&lt;/em&gt;

    en vanaf de herfst van 1945 tot eind 1948 redacteur binnenland
    van 
    &lt;em&gt;Vrij Nederland&lt;/em&gt;

    . Dit weekblad voer toen onder hoofdredactie van H.M. van
    Randwijk een radicaal-linkse koers en volgde de eerste
    naoorlogse regeringen vooral ten aanzien van de
    Indonesi&amp;euml;-politiek zeer kritisch. Anders dan Van Randwijk,
    die partijloos bleef, sloot Den Uyl zich echter direct na de
    oprichting in 1946 bij de Partij van de Arbeid (PVDA) aan.&lt;/p&gt;
&lt;p&gt;Van 1949 tot 1962 was Den Uyl directeur van de Wiardi
    Beckman Stichting (WBS), het wetenschappelijk bureau van de
    PVDA. In deze functie was hij onder meer de hoofdauteur van het
    rapport 
    &lt;em&gt;De weg naar vrijheid&lt;/em&gt;

    uit 1951 en de voornaamste inspirator van de in 1963 verschenen
    brochurereeks 
    &lt;em&gt;Om de kwaliteit van het bestaan&lt;/em&gt;

    . Cumulatie van functies was in de PVDA in die jaren nog in
    ruime mate toegestaan, en dus verenigde Den Uyl sedert 1953
    zijn WBS-functie met een zetel in de Amsterdamse gemeenteraad -
    van 1957 tot 1962 trad hij hier op als fractievoorzitter - en
    sinds 6 november 1956 tevens met het lidmaatschap van de Tweede
    Kamer. Aan deze overladen combinatie kwam een einde toen Den
    Uyl zich, in november 1962, liet verkiezen tot wethouder van
    Amsterdam, waarna hij het WBS-directeurschap en op 4 juni 1963
    ook het kamerlidmaatschap neerlegde.&lt;/p&gt;
&lt;p&gt;Als wethouder had Den Uyl onder andere publieke werken,
    stadsontwikkeling en economische aangelegenheden in zijn
    portefeuille. De toekomst van Amsterdam baarde hem grote
    zorgen, en hij heeft hardnekkig en met succes gevochten voor
    wat hij als het belang van de stad zag: de IJ-tunnel, de
    Bijlmermeer, de uitbreiding van Schiphol en het aantrekken van
    buitenlandse bedrijven als Mobil Oil en IBM). Vooral dit
    laatste bracht hem in conflict met radicaler linkse stromingen.
    Voor Den Uyl stond echter in die tijd nog vast dat economische
    groei de onmisbare voorwaarde was voor groter welzijn.&lt;/p&gt;
&lt;p&gt;Op 14 april 1965 verruilde Den Uyl zijn Amsterdamse
    wethouderspost voor het ministerschap van Economische Zaken in
    het kabinet-Cals. Hij was op dat moment bekender als bekwaam
    bestuurder dan als de politicus die hij in wezen toen al was.
    Min of meer toevallige omstandigheden brachten hem in
    &amp;eacute;&amp;eacute;n grote sprong naar de top van de Nederlandse
    politiek. Het kabinet-Cals - het eerste na 1958 waaraan de PVDA
    deelnam - was vanaf het begin impopulair bij een groot deel van
    de partijaanhang. Maar Den Uyl was de enige van de vijf
    socialistische ministers die de goedkeuring van de achterban
    verwierf door zijn krachtige opstelling tegenover de
    oliemaatschappijen in de strijd om het staatsaandeel in de
    opbrengst van de olie- en aardgaswinning. De door hem
    aangekondigde sluiting van de Limburgse mijnen, met de
    toezegging van vervangende werkgelegenheid, werd in Limburg
    weinig gewaardeerd, maar daarbuiten door velen als een moedige
    daad geprezen.&lt;/p&gt;
&lt;p&gt;Toen na de val van het kabinet-Cals in de 'nacht van
    Schmelzer' - 14 oktober 1966 - nieuwe verkiezingen nodig
    bleken, viel dan ook op Den Uyl de keus als lijstaanvoerder in
    alle kieskringen. Daarbij werd voorbijgegaan aan A. Vondeling,
    die tot 1965 een populaire fractievoorzitter was geweest, maar
    het daarna als minister van Financi&amp;euml;n naar veler mening
    slecht had gedaan. Ook Den Uyl kon echter niet verhinderen dat
    zijn partij op 15 februari 1967 een zware nederlaag leed: zij
    verloor 6 van haar 43 Tweede-Kamerzetels. Op 22 oktober droeg
    Den Uyl zijn ministersportefeuille over en werd hij
    fractievoorzitter en daarmee de feitelijke politieke leider van
    zijn partij.&lt;/p&gt;
&lt;p&gt;In de eerste vijf jaar werd Den Uyls leiderschap zwaar op de
    proef gesteld door het optreden van 'Nieuw Links', de in
    september 1966 gestarte vernieuwingsbeweging binnen de PVDA,
    onder leiding van onder anderen A.A. van der Louw, J. van den
    Doel en J.C.J. Lammers. Den Uyl had grote bezwaren tegen de
    stijl van optreden der 'nieuw-linksers' en ook tegen veel van
    hun denkbeelden, die hij modieus en onrijp achtte.
    Tegelijkertijd besefte hij ook het gevaar van verstarring en
    voelde hij scherp aan dat 'Nieuw Links' in de partij op veel
    sympathie kon rekenen, ook onder de oudere leden. Behoud van de
    eenheid van de PVDA was hem altijd een hoge prijs waard. In
    plaats van de confrontatie zocht hij dan ook de dialoog met de
    'nieuw-linksers', die van 1969 af in bestuur en fracties
    doordrongen. Een dieptepunt bereikte de verhouding tussen
    'Nieuw Links' en Den Uyl in mei/juni 1969 naar aanleiding van
    de bezetting van het Amsterdamse 'Maagdenhuis' door studenten.
    Daarna nam de spanning geleidelijk af.&lt;/p&gt;
&lt;p&gt;Na een vergeefse poging van 'nieuw-linksers' eind 1970 het
    lijstaanvoerderschap per kieskring te doen vari&amp;euml;ren, zou
    Den Uyl van 1971 af tot zijn dood bij alle
    Tweede-Kamerverkiezingen als enige lijstaanvoerder van de PVDA
    optreden. De grote meerderheid van de partij stond achter de in
    1971 en 1972 met Democraten '66 (D'66) en de Politieke Partij
    Radicalen (PPR) gesloten verkiezingsakkoorden met de daarbij
    gevormde 'schaduwkabinetten' onder leiding van Den Uyl als
    kandidaat-premier. Goede verkiezingsuitslagen in deze jaren -
    het zeteltal van de PVDA kwam ten slotte terug op 43 -
    versterkten zijn prestige. Wel bestaat er nog steeds verschil
    van mening over de vraag, of Den Uyl daarbij te veel concessies
    aan 'Nieuw Links' heeft gedaan. Tegen congresvoorstellen van
    'nieuw-linkse' kant liet hij - wellicht tegen zijn innerlijke
    overtuiging in - soms verzet achterwege, wanneer hij dat tot
    mislukken gedoemd achtte, bijvoorbeeld bij de motie-Lammers in
    1969, waarin regeringssamenwerking met de Katholieke
    Volkspartij (KVP) bij voorbaat werd afgewezen. Tegenover elk
    streven om het socialisme anders dan met democratische middelen
    te bereiken nam hij evenwel steeds standvastig stelling, het
    duidelijkst in zijn artikel 'De smalle marge van democratische
    politiek' (in 
    &lt;em&gt;Socialisme en Democratie&lt;/em&gt;

    27 (1970) 299-320).&lt;/p&gt;
&lt;p&gt;Ondertussen dreigde de polarisatiestrategie van de PVDA ten
    aanzien van de confessionele partijen Nederland in een
    politieke impasse te brengen. In 1972 zou een formatie van zes
    maanden ten slotte leiden tot de vorming van het kabinet-Den
    Uyl, waarin naast ministers uit PVDA, PPR en D'66 ook vier
    KVP'ers en twee antirevolutionairen waren opgenomen. De
    PVDA-leiding presenteerde dit kabinet als 'een rood kabinet met
    een witte rand'; een tactloosheid jegens de zes confessionele
    ministers, die zich later zou wreken.&lt;/p&gt;
&lt;p&gt;'Spreiding van inkomen, kennis en macht', aldus formuleerde
    Den Uyl de doelstelling van zijn kabinet. De omstandigheden
    waaronder het moest werken, waren echter niet gunstig voor de
    uitvoering van dit program. Nederlands houding in de
    Arabisch-Isra&amp;euml;lische oorlog van oktober 1973 lokte van
    Arabische zijde een olieboycot uit, die tot allerlei
    noodmaatregelen noopte. Ook nadat de acute oliecrisis was
    geluwd, bleef de economische ontwikkeling ongunstig. Diverse
    gijzelingsacties eisten de aandacht van het kabinet op. In 1976
    was er de zogeheten Lockheed-affaire rondom prins Bernhard.
    Desondanks heeft Den Uyl vooral op het gebied van de
    inkomensspreiding veel gedaan, onder meer door een drastische
    verhoging van uitkeringen en minimumlonen. Zelf zag Den Uyl
    achteraf de in korte tijd tot stand gebrachte onafhankelijkheid
    van Suriname als zijn belangrijkste prestatie als premier.&lt;/p&gt;
&lt;p&gt;Opmerkelijk is dat Den Uyl in zijn denkbeelden eerder
    gematigd en realistisch was dan radicaal. Vanaf 1975 kwam er
    ook een duidelijke kentering in zijn economische politiek: van
    bewuste opvoering der binnenlandse bestedingen naar beperking
    van de groei der overheidsuitgaven. Zijn persoonlijk optreden
    had niettemin een polariserend effect. Terwijl hij zich met
    succes opwierp als verdediger van 'de kleine man', stootte hij
    de ondernemers van zich af door gebrek aan belangstelling voor
    hun zienswijze. In de ministerraad domineerde hij zeer sterk en
    was hij meer de felle vechter voor eigen standpunten dan de
    samenbindende leider. Tegenstellingen binnen het kabinet kon
    hij moeilijk beheersen, en vooral tussen hem en de katholieke
    vice-premier, A.A.M. van Agt, werd de verhouding steeds
    moeilijker. In maart 1977 viel het kabinet vroegtijdig uiteen
    door de weigering van Van Agt als minister van Justitie een
    mede door hem ondertekend wetsontwerp over onteigening van
    landbouwgrond te verdedigen. Als demissionair premier moest Den
    Uyl daarop nog in mei/juni 1977 samen met Van Agt de
    geruchtmakende treinkaping door Molukkers bij het noorddrenthse
    De Punt na drie weken met militair geweld doen
    be&amp;euml;indigen.&lt;/p&gt;
&lt;p&gt;De kamerverkiezingen van 25 mei 1977 werden een opzienbarend
    succes voor de PVDA, die haar zetelaantal van 43 naar 53 zag
    stijgen, en een nieuw kabinet onder Den Uyls leiding leek voor
    de hand te liggen. Ondanks zes maanden onderhandelen kwam het
    daar echter niet van. De inmiddels in het Christen Democratisch
    App&amp;egrave;l (CDA) verenigde confessionelen wilden niet nog eens
    als 'witte rand' fungeren. Een kabinet van christen-democraten
    en liberalen onder leiding van Van Agt en H. Wiegel trad op 19
    december 1977 aan. Vier weken later keerde Den Uyl terug in de
    Tweede Kamer, waar hij weer fractievoorzitter werd.&lt;/p&gt;
&lt;p&gt;De jaren als minister-president zijn, zo kan men achteraf
    vaststellen, Den Uyls grootste tijd geweest. Dat het
    premierschap in 1977 niet werd verlengd, is voor hem een
    bittere teleurstelling geweest. Als oppositieleider was zijn
    optreden van 1978 tot 1981 niet erg indrukwekkend, waarbij hij
    op pijnlijke wijze moest ondervinden in de eigen partij opnieuw
    op de rechtervleugel te zijn beland. Den Uyl verzette zich met
    kracht tegen voorstellen om Nederland eenzijdig de
    kernbewapening te laten afschaffen. Op het verkiezingscongres
    van de PVDA in februari 1981 ging hij de confrontatie met de
    atoompacifisten aan en kreeg hij zijn zin: een grote
    meerderheid van het congres durfde de verkiezingsstrijd 'zonder
    Joop' niet aan.&lt;/p&gt;
&lt;p&gt;De kamerverkiezingen van 26 mei 1981 brachten enerzijds voor
    de PVDA een terugval van 53 naar 44 zetels, anderzijds verloren
    het CDA en de Volkspartij voor Vrijheid en Democratie (VVD)
    samen de meerderheid. Daar de grote winnaar D'66 niet met
    'centrum-rechts' wilde regeren was een nieuw kabinet met de
    PVDA dus onontkoombaar. Na moeizame onderhandelingen trad op 11
    september 1981 het tweede kabinet-Van Agt - met CDA, PVDA en
    D'66 als regeringspartijen - in functie; het heeft het acht
    maanden uitgehouden, en het is zowel in de Nederlandse
    parlementaire geschiedenis als in Den Uyls loopbaan een
    pijnlijke episode geworden.&lt;/p&gt;
&lt;p&gt;Dat de PVDA met alle geweld Den Uyl als vice-premier onder
    Van Agt wilde hebben, was niet verstandig: hij was geen man om
    de tweede viool te spelen, en zeker niet onder Van Agt.
    Daarnaast was Den Uyl belast met de zware portefeuille van
    Sociale Zaken en Werkgelegenheid, en ook dat pakte ongelukkig
    uit. Zijn uitgangspunt - investeringen richten op het scheppen
    van werkgelegenheid in plaats van economisch rendement - bracht
    hem in conflict met de D'66'er J.C. Terlouw, de minister van
    Economische Zaken. Bovendien joeg hij de vakbeweging tegen zich
    in het harnas door een voorstel de Ziektewet te wijzigen,
    waardoor de uitkeringen bij ziekte zouden worden verlaagd. Bij
    leden en aanhang van de PVDA ging dit kabinet van 'bezuinigers'
    op steeds meer weerstand stuiten.&lt;/p&gt;
&lt;p&gt;Toen bij de Provinciale Statenverkiezingen van maart 1982 de
    steun voor de socialisten van 28,2 % naar 21,7 % bleek te zijn
    gedaald, was voor het partijbestuur de maat vol. Begin mei
    boden de door de PVDA afgewezen bezuinigingsvoorstellen van Van
    Agt de gezochte aanleiding, en op 11 mei traden de
    socialistische bewindslieden uit het kabinet. Een
    overgangskabinet-Van Agt III, bestaande uit CDA en D'66,
    schreef verkiezingen uit voor 8 september 1982. Den Uyl werd
    opnieuw lijstaanvoerder en wist zijn partij nogmaals een
    electoraal succes te bezorgen: zij herstelde zich volledig van
    de klap in maart en won drie kamerzetels erbij. Niettemin moest
    Den Uyl weer plaatsnemen op de oppositiebanken.&lt;/p&gt;
&lt;p&gt;Bij de verkiezingen van mei 1986 werd besloten Den Uyl, al
    was hij toen de 65 gepasseerd, nog eenmaal als algemeen
    lijstaanvoerder te doen optreden. Deze verkiezingen leverden
    een naar omstandigheden wat tegenvallende winst op - van 47
    naar 52 zetels -, maar het CDA werd de grote winnaar. Ook in
    1986 bleef de PVDA buiten de regering. Den Uyl droeg na korte
    tijd het fractievoorzitterschap over aan de reeds in de
    verkiezingscampagne als opvolger gepresenteerde W. Kok; zelf
    bleef hij lid van de Tweede Kamer, maar speelde daar geen
    vooraanstaande rol meer. Toen de pers omstreeks 20 oktober 1987
    het bericht bracht dat Den Uyl aan een ongeneeslijke
    hersentumor leed, maakte dit algemeen diepe indruk, evenzeer
    als de moedige wijze waarop Den Uyl in de hem nog resterende
    twee maanden de dood tegemoet is gegaan.&lt;/p&gt;
&lt;p&gt;Het geven van een evenwichtig oordeel over Den Uyls boeiende
    persoonlijkheid is moeilijk. Men is het over het algemeen wel
    eens over de eigenschappen die hem tot een politiek leider van
    formaat hebben gemaakt: grote intelligentie en werkkracht,
    doorzettingsvermogen, een fijn gevoel voor de politiek als
    'vak', een in Nederland zeldzame combinatie van theoretische
    belangstelling - niet alleen voor economie, maar voor vele
    wetenschappen - en praktisch activisme en, achter dit alles,
    een grote sociale bewogenheid, die hem de politiek deed zien
    als een opdracht ten bate van 'de gewone mensen'. Het waren ten
    dele de tegenkanten van deze deugden die hem maakten tot een
    man die door zijn optreden weerstanden en irritaties wekte. Een
    zwak punt van Den Uyl was stellig dat hij slecht met
    andersdenkenden wist om te gaan. Zijn onbegrip voor de
    ondernemerswereld werd al genoemd, en de manier waarop een
    katholieke Brabander als Van Agt de politiek bedreef was hem
    een gruwel. Den Uyl werd geen samenbindende nationale figuur,
    zoals zijn voorganger Willem Drees. Wellicht moet hierin de
    voornaamste reden worden gezocht dat het, tot zijn grote
    verdriet, bij &amp;eacute;&amp;eacute;n kabinet-Den Uyl is gebleven. Dit
    neemt echter niet weg dat de bewogenheid en ernst waarmee hij
    zijn werk verrichtte, in het Nederlandse politieke leven een
    nieuw elan hebben gewekt, dat veel verder reikte dan Den Uyls
    geestverwanten.&lt;/p&gt;
&lt;p&gt;
  &lt;a href='agedeelte'&gt;A: &lt;/a&gt;Archief-J.M. den Uyl bij het Internationaal Instituut
  voor Sociale Geschiedenis te Amsterdam.&lt;/p&gt;
&lt;p&gt;
  &lt;a href='pgedeelte'&gt;P: &lt;/a&gt;Behalve de in de tekst genoemde publikaties en talrijke
    artikelen in kranten en tijdschriften en brochures met de tekst
    van redevoeringen en rapporten: 
    &lt;em&gt;Inzicht en uitzicht. Opstellen over economie en politiek&lt;/em&gt;

    (Amsterdam, 1978); 
    &lt;em&gt;Tegen de stroom in&lt;/em&gt;

    (Amsterdam, 1981); 
    &lt;em&gt;De toekomst onder ogen. Beschouwingen over socialisme,
    economie en economische politiek&lt;/em&gt;

    (Amsterdam, 1986).&lt;/p&gt;
&lt;p&gt;
  &lt;a href='lgedeelte'&gt;L: &lt;/a&gt;Behalve necrologie&amp;euml;n en herdenkingsartikelen o.a.
  in 
  &lt;em&gt;NRC Handelsblad&lt;/em&gt;

  , 28-12-1987 en 31-12-1987; 
  &lt;em&gt;Het Parool&lt;/em&gt;

  , 28-12-1987; 
  &lt;em&gt;de Volkskrant&lt;/em&gt;

  , 28-12-1987; 
  &lt;em&gt;H[aagse] P[ost]&lt;/em&gt;

  , 9-1-1988; 
  &lt;em&gt;Vrij Nederland&lt;/em&gt;

  , 9-1-1988; D.F.J. Bosscher, in 
  &lt;em&gt;Jaarboek Documentatiecentrum Nederlandse Politieke partijen
  1987&lt;/em&gt;

  (Groningen, 1988) 58-65; Th.[J.A.M.] van Lier, in 
  &lt;em&gt;Socialisme en Democratie&lt;/em&gt;

  45 (1988) 22: Hans van der Werf, 
  &lt;em&gt;Joop den Uyl. Profiel van een politicus&lt;/em&gt;

  (Baarn [1975]); 
  &lt;em&gt;De kleine stappen van het kabinet-Den Uyl. Gesprekken met&lt;/em&gt;

  PVDA-bewindslieden. Onder red. van Wouter Gortzak (Deventer,
  1978); B.W. Schaper, 'Constructief leiderschap. Den Uyl als
  politicus en econoom', in 
  &lt;em&gt;Rekenschap&lt;/em&gt;

  25 (1978) 175-183; 
  &lt;em&gt;Twee dingen...: Joop den Uyl geportretteerd door
  tijdgenoten&lt;/em&gt;

  . Samengest. door Aat de Kwant en Evert Mathies (Utrecht [etc.],
  1981); Leon de Wolff, 'HP-dossier: Den Uyl en de PVDA 1967-1982',
  in 
  &lt;em&gt;H[aagse] P[ost]&lt;/em&gt;

  , 4-9-1982; 
  &lt;em&gt;Tekens in de tijd. 65 jaar Joop den Uyl&lt;/em&gt;

  . Onder red. van Leo Casteleijn [e.a.] (Amsterdam, 1984); 
  &lt;em&gt;Joop den Uyl. Politiek als hartstocht: een portret in twintig
  interviews&lt;/em&gt;

  . Samengest. door John Jansen van Galen en Bert Vuijsje (Weesp,
  1985); Hans van Gerven en Bert Rijpert, 'Gesprek met J. den Uyl',
  in idem, 
  &lt;em&gt;Geweten op het Binnenhof&lt;/em&gt;

  (Hilversum [etc.], 1986) 62-79; Willem Breedveld, 'J.M. den Uyl,
  minister-president 1973-1977. Het taaie ongerief', in 
  &lt;em&gt;Voor de eenheid van beleid. Beschouwingen ter gelegenheid van
  vijftig jaar ministerie van Algemene Zaken&lt;/em&gt;

  ('s-Gravenhage, 1987) 229-237; 
  &lt;em&gt;Herinneringen aan Joop den Uyl: artikelen en interviews&lt;/em&gt;

  . Samengest. door Marja Wagenaar (Amsterdam, 1988); 
  &lt;em&gt;Joop den Uyl. Een leven in interviews&lt;/em&gt;

  . Samengest. door Max de Bok (Amsterdam, 1988); Wicher
  Schreuders, 'De econoom J.M. den Uyl', in 
  &lt;em&gt;Economisch Statistische Berichten&lt;/em&gt;

  73 (1988) 3640 (20 jan.) 86-89; herdenkingsnummer van 
  &lt;em&gt;Voorwaarts.&lt;/em&gt;

  PVDA-opinieblad 8 (1988) nr. 6; 'Ter herinnering aan Joop den
  Uyl', themanummer van 
  &lt;em&gt;Socialisme en Democratie&lt;/em&gt;

  46 (1989) nr. 1; D.[F.J.] Bosscher, 'J.M. den Uyl, the Dutch
  labour party and the concept of generation', in 
  &lt;em&gt;Generations in labour history&lt;/em&gt;

  . Onder red. van A. Blok [e.a.] (Amsterdam, 1989) 93-106;
  Liesbeth den Uyl, 
  &lt;em&gt;Alle verhalen&lt;/em&gt;

  (Utrecht [etc.], 1990); Peter L. Hupe, 
  &lt;em&gt;Om de kwaliteit van de macht. Het werkgelegenheidsbeleid van
  minister Den Uyl in vijfvoud beschouwd&lt;/em&gt;

  (Arnhem, 1992); J. van Tijn, 'De blocnotes en multomappen van
  Joop den Uyl', in 
  &lt;em&gt;Vrij Nederland&lt;/em&gt;

  , 1-5-1993.&lt;/p&gt;

&lt;p&gt;
  &lt;a href='igedeelte'&gt;I: &lt;/a&gt;ANP Historisch Fotoarchief, beeldnummer 43329  [Den Uyl in de Tweede Kamer in maart 1980].

&lt;/p&gt;

&lt;p&gt;A.A. de Jonge&lt;/p&gt; 
&lt;dtml-var bwn_footer&gt;</text>
  </biography>
</biodes>

