<biodes version="1.0">
  <fileDesc>
    <title>Kessler sr., Jean Baptiste August (1853-1900)</title>
    <ref target="http://resources.huygens.knaw.nl/bwn1880-2000/lemmata/bwn1/kesslerjbasr"/>
    <publisher>
      <name>Biografisch Woordenboek van Nederland:1880-2000</name>
      <ref target="http://resources.huygens.knaw.nl/bwn1880-2000"/>
    </publisher>
  </fileDesc>
  <person>
    <idno type="id">kesslerjbasr</idno>
    <persName><name type="geslachtsnaam">Kessler sr.</name>, Jean Baptiste August</persName>
    <sex value="1"/>
    <event type="birth" when="1853"/>
    <event type="death" when="1900"/>
    <state type="occupation">ondernemer</state>
  </person>
  <biography>
    <text>&lt;dtml-var bwn_header&gt;
 &lt;p class='genealogie'&gt;
  &lt;strong&gt;Kessler sr., Jean Baptiste August&lt;/strong&gt;

, industrieel (Batavia 15-12-
1853

- Napels 14-12-
1900
).

Zoon van Hermanus Johannes Kessler, gezagvoerder ter koopvaardij, later
scheepsmakelaar, en Johanna Hermana Maria Op de Laeij. Gehuwd op
5-4-1881 met Margaretha Jacoba Johanna de Lange. Uit dit huwelijk
werden 2 dochters en 4 zoons geboren.



&lt;/p&gt;
&lt;p&gt;Kessler ging na het verlaten van de HBS in 1872 naar de
Polytechnische School in Delft die hij echter al het jaar daarop
verruilde voor een koopmanskantoor. Het is toegeschreven aan
financi&amp;euml;le omstandigheden maar ook aan een zekere afkeer van het
abstracte en voorkeur voor het concrete, op geldelijk resultaat
gerichte. Zijn aanleg voor comptabiliteit vormde hem tot onderlegd
administrateur die in 1876 op goed geluk naar Nederlands-Indi&amp;euml;
toog waar hij een aanstelling kreeg bij de Nederlandsch-Indische
Handelsbank. Vervolgens werd hij verbonden aan het voorname handelshuis
Tiedeman &amp;amp; Van Kerchem dat hij in 1887 als firmant verliet. De
daarbij gerezen moeilijkheden vinden wij niet gespecificeerd. Wellicht
hingen zij samen met zijn energiek en heerszuchtig karakter, moeilijk
in de omgang, een keerzijde van zijn aangeboren leiderschap. In 1888
keerde Kessler naar Europa terug om herstel van zijn gezondheid te
zoeken en te pogen een nieuwe werkkring te vinden.&lt;/p&gt;
&lt;p&gt;Het viel Kessler evenwel niet gemakkelijk een nieuwe functie te
verwerven. Uiteindelijk bood de in 1890 opgerichte N.V. Koninklijke
Nederlandsche Maatschappij tot Exploitatie van Petroleumbronnen in
Nederlandsch-Indi&amp;euml; hem een positie; zijn schoonvader, G.A. de
Lange, oud-firmant van Tiedeman &amp;amp; Van Kerchem, behoorde tot de
eerste commissarissen der onderneming. Al bij oprichting der
'Koninklijke' kwam Kessler in aanmerking voor de functie van
administrateur. Om onbekende redenen aanvaardde hij deze niet, doch
liet zich een jaar later wel (met de toezegging van een
directeursplaats) uitzenden in een commissie van onderzoek, die te
Pangkalan Brandan in Noord-Sumatra het door te kort schietende leiding
vastgelopen bedrijf tot produktie moest zien te krijgen. Veeleer dan
van een mooie kans was hier voor Kessler sprake van een laatste kans.
In hetzelfde jaar 1891 bedrijfsleider te Pangkalan Brandan geworden
wist hij de onderneming door een uiterste krachtsinspanning eind
februari 1892 in bedrijf te krijgen. Als enige directeur, officieus
sinds november 1892 en officieel sedert 2 februari 1893, leidde hij de
'Koninklijke' door de eerste moeilijke jaren. Van grote
betekenis was dat hij in 1896 H.W.A. Deterding aan de onderneming wist
te verbinden, die hem in 1901 zou opvolgen. De voorspoed kwam tot
uiting in de stijging der aandelenkoersen tot 850, in 1898 echter
gevolgd door een ernstige terugslag toen de produktie sterk terugliep.
Kessler sloot daarop contracten met andere producenten af en verijdelde
aanslagen van buitenlandse concurrenten door het cre&amp;euml;ren van
preferente aandelen. Op zijn initiatief tot de bouw van een eigen vloot
en tankinstallaties in China en Brits-Indi&amp;euml; volgde zijn aanzet tot
een samengaan met de overige in Nederlands-Indi&amp;euml; werkzame
petroleummaatschappijen. Terwijl betere tijden zich reeds aankondigden,
bezweek zijn nimmer sterke gezondheid toen hij midden december 1900 op
weg was van Indi&amp;euml; naar patria.&lt;/p&gt;
&lt;p&gt;Kesslers betekenis als ondernemer is die van een pionier en
grondlegger die ter plaatse aanwezig en vrijwel eigenhandig de jonge
onderneming voor de ondergang behoedde en de grondslagen legde voor
haar toekomstige groei.&lt;/p&gt;
&lt;p&gt;
  &lt;a href='lgedeelte'&gt;L: &lt;/a&gt;S.W.F. Margadant, 'Kessler', in 
&lt;em&gt;Nieuw Nederlandsch Biografisch Woordenboek&lt;/em&gt;

II, kol. 666-667; C. Gerretson, 
&lt;em&gt;Geschiedenis der 'Koninklijke''&lt;/em&gt;

3e dr. (Baarn, [1971]) I en II, passim; W.P.H. du Pon, 'Terugblik
van een pionier', in 
&lt;em&gt;Olie&lt;/em&gt;

8 (1955) 10-13; 82-85; 204-207; 296-299.&lt;/p&gt;
&lt;p&gt;Joh. de Vries&lt;/p&gt; 
&lt;dtml-var bwn_footer&gt;</text>
  </biography>
</biodes>

