<biodes version="1.0">
  <fileDesc>
    <title>Wezelaar, Henri Matthieu (1901-1984)</title>
    <ref target="http://resources.huygens.knaw.nl/bwn1880-2000/lemmata/bwn5/wezelaar"/>
    <publisher>
      <name>Biografisch Woordenboek van Nederland:1880-2000</name>
      <ref target="http://resources.huygens.knaw.nl/bwn1880-2000"/>
    </publisher>
  </fileDesc>
  <person>
    <idno type="id">wezelaar</idno>
    <persName><name type="geslachtsnaam">Wezelaar</name>, Henri Matthieu</persName>
    <sex value="1"/>
    <event type="birth" when="1901"/>
    <event type="death" when="1984"/>
    <state type="occupation">beeldhouwer</state>
  </person>
  <biography>
    <graphic url="http://resources.huygens.knaw.nl/bwn1880-2000/lemmata/bwn5/images/images/WEZELAAR.jpg"/>
    <text>&lt;dtml-var bwn_header&gt;
 &lt;p class='genealogie'&gt;
  &lt;strong&gt;Wezelaar, Henri Matthieu&lt;/strong&gt;, beeldhouwer (Haarlem 25-11-1901 - Amsterdam 21-7-1984). 
Zoon van Matthijs Bartholomeus Wezelaar, directeur van een
  verzekeringsmaatschappij, en Grietje Zeekat. Gehuwd op 27-6-1923
  met Margaretha Wilhelmina Visser (1903-1991), textielkunstenares.
  Uit dit huwelijk werd 1 dochter geboren. Na echtscheiding
  (4-7-1947) gehuwd op 20-8-1947 met Elisabeth Dobbelmann (geb.
  1917), beeldhouwster. Dit huwelijk bleef kinderloos.
  
&lt;img src=&amp;quot;images/WEZELAAR.jpg&amp;quot; align=&amp;quot;right&amp;quot; BORDER=&amp;quot;0&amp;quot; alt=&amp;quot;afbeelding van Wezelaar, Henri Matthieu&amp;quot; class=&amp;quot;bwnimg&amp;quot;&gt;
  
  &lt;/p&gt;
&lt;p&gt;In de bevoorrechte en beschermde omgeving van een statig
    huis aan het Haarlemse Ripperdapark groeide Han Wezelaar op als
    enig kind van een kunstzinnige vader en een liefdevolle moeder,
    die er niet meer op gerekend had nog kinderen te krijgen. Han
    was een astmatisch aangelegde, bedachtzame maar opgewekte
    jongen, die al vroeg een grote liefde voor tekenen aan de dag
    legde en vastbesloten was om kunstenaar te worden. Via de
    Haarlemse schilder Herman Kruyder, die hem interesseerde voor
    de Belgische expressionisten, belandde Wezelaar op de
    Rijksschool voor Kunstnijverheid in Amsterdam (1918-1922), waar
    zijn liefde voor de beeldhouwkunst werd gewekt. Hij kreeg les
    van de beeldhouwer Willem Retera, die zijn ogen opende voor het
    werk van Auguste Rodin, de aartsvader van de moderne
    beeldhouwkunst. Na nog korte tijd bij de modernistische
    beeldhouwer Johan Polet te hebben gewerkt, nam Han in 1923 het
    opmerkelijke besluit zijn studie in Frankrijk voort te zetten
    en niet - zoals gebruikelijk - bij Jan Bronner op de
    Rijksacademie van Beeldende Kunsten. Hij was inmiddels getrouwd
    met een voormalige klasgenote van de kunstnijverheidsschool, en
    via haar vader, een bevlogen architect, kwam hij terecht in de
    vooruitstrevende kringen van artiesten en schrijvers.&lt;/p&gt;
&lt;p&gt;Eerst verbleef het jonge echtpaar in Collioure aan de
    Middellandse Zee, waar Wezelaar eropuit trok om de haven en het
    omringende landschap te tekenen, of de Senegalese soldaten die
    hij als model huurde. Wezelaar werd betoverd door de wereld van
    het zuiden met zijn volle, klare licht. De bewuste hantering
    van licht en donker als plastische elementen zouden
    wezenskenmerken van zijn beeldhouwkunst gaan vormen. In 1924
    trokken de Wezelaars naar Parijs. Geestdriftig toog hij aan het
    werk, in zijn eigen atelier en op verschillende van de
    particuliere academies die Parijs toen telde. Bij Ossip
    Zadkine, wiens eerste leerling hij was, ging hij in 1925 drie
    maanden in de leer, en hij introduceerde diens werk in
    Nederland. Wezelaar begaf zich met overgave in het
    internationale artistieke milieu van Montparnasse, en zijn huis
    werd een pleisterplaats voor bevriende Nederlandse kunstenaars
    die ook aan Parijs wilden ruiken. De Haarlemse bourgeoisie had
    plaatsgemaakt voor de Parijse boh&amp;egrave;me.&lt;/p&gt;
&lt;p&gt;Nadat Wezelaar in de zomer van 1929, na een vakantie in
    Westkapelle, nog enkele expressionistische figuurstudies naar
    boeren in hout had gesneden, kwam in 1930 de grote omslag in
    zijn artistieke ontwikkeling. In dat jaar kwam hij in contact
    met de moderne, classicistische beeldhouwkunst van Aristide
    Maillol en Charles Despiau en de Deen Adam Fischer. In het
    atelier van Maillol onderging Wezelaar de schok der herkenning
    en werd het expressionistische experiment in zijn werk voorgoed
    gedoofd. Het klassieke vormideaal van de pure, op zichzelf
    gerichte vorm en zijn fraaie maatgeving spoorde volkomen met de
    mentaliteit van de bedachtzame, jonge kunstenaar en estheet.
    Voortaan zou de zoektocht naar de pure vorm Wezelaars
    beeldhouwkunst, in een streven naar harmonie en evenwicht, gaan
    bepalen. Zijn eerste neoclassicistische werken - portret- en
    figuurstudies naar zijn vrouw en anderen uit zijn directe
    omgeving - exposeerde Wezelaar vanaf 1931 op de jaarlijkse
    Salon des Tuileries, en hij oogstte daarmee de lof van Franse
    collega's en critici. Intussen was de financi&amp;euml;le bron -
    het erfdeel van zijn vader - zo goed als opgedroogd en moest
    het geleerde in praktijk worden gebracht. In Nederland was de
    kans daarop groter.&lt;/p&gt;
&lt;p&gt;In het najaar van 1934 betrok het jonge gezin - een jaar
    tevoren was een dochter geboren - een van de atelierwoningen
    van het gloednieuwe complex in de Amsterdamse Zomerdijkstraat.
    Vanuit Parijs had Wezelaar al in het Stedelijk Museum
    ge&amp;euml;xposeerd met de vooruitstrevende Hollandsche
    Kunstenaarskring. Zijn werk had niet alleen indruk gemaakt bij
    de pers, maar ook bij zijn Nederlandse collega's, van wie het
    merendeel nog werkte in het sociaal geladen expressionisme van
    de Amsterdamse School. In 1935 kreeg Wezelaar een grote
    eenmanstentoonstelling bij de gerenommeerde Amsterdamse
    kunsthandel Santee Landweer. De eerste aankopen van zijn werk
    door de grote musea van moderne kunst werden hier gedaan.
    Wezelaar had, zo betoogden de recensenten, met vrucht gekeken
    naar de Franse meesters, en het levende model regeerde weer. In
    1935 trad hij toe tot de Nederlandsche Kring van Beeldhouwers
    (NKvB). Door zijn toedoen ontspon zich binnen deze
    vakvereniging al spoedig een discussie over het
    opdrachtenbeleid. Wezelaar pleitte - met succes - voor
    toekenning van opdrachten aan beeldhouwers op grond van hun
    artistieke kwaliteiten en niet hun sociale nood.&lt;/p&gt;
&lt;p&gt;Vanaf 1935 steeg de ster van 'Wezelaar uit Parijs' snel. Hij
    exposeerde op de wereldtentoonstellingen in Brussel (1935) en
    Parijs (1937), werd in 1936 en 1938 geselecteerd voor de
    Nederlandse inzending op de Bi&amp;euml;nnale van Veneti&amp;euml; en
    tevens uitverkoren voor de Golden Gate International Exposition
    in San Francisco in 1939. Ook de opdrachtenstroom begon op gang
    te komen. Vooral als portrettist was Wezelaar gevraagd. In 1937
    ontving hij zijn eerste rijksopdracht: een borstbeeld van
    oud-minister van Onderwijs J.Th. de Visser. Een jaar later
    volgde zijn eerste grote opdracht van de stad Amsterdam: de
    natuurstenen groep 
    &lt;em&gt;Moeder en kind&lt;/em&gt;, die in 1939 in de toenmalige Euterpestraat werd onthuld. Uit
    diezelfde periode dateert Wezelaars vriendschap met architect
    J.J.P. Oud, met wie hij samenwerkte voor het interieur van de
    oceaanstomer 'Nieuw Amsterdam'. Een belangrijk wapenfeit was
    zijn aandeel in de organisatie van de opzienbarende
    tentoonstelling 'Rondom Rodin. Honderd jaar Fransche
    sculptuur', die in de zomer van 1939 in het Stedelijk Museum
    werd gehouden. Wezelaar trad op als liaison tussen het museum
    en de Franse beeldhouwers van wie hij de meesten tenslotte goed
    kende.&lt;/p&gt;
&lt;p&gt;Een maand nadat het gezin Wezelaar in 1940 de
    Zomerdijkstraat had verruild voor een fraai woonhuis annex
    atelier in Laren, vielen de Duitsers Nederland binnen en was
    het gedaan met de opdrachten en de tentoonstellingen. Twee op
    de drie leden van de NKvB weigerde zich aan te melden bij de
    Kultuurkamer en zo ook Wezelaar. Sindsdien moest hij het doen
    met de kleine priv&amp;eacute;-opdrachten, die hij in het isolement
    van zijn atelier uitvoerde. In deze bezettingsjaren strandde
    ook zijn huwelijk. In 1946 keerde Wezelaar terug naar
    Amsterdam, waar hij al spoedig de beschikking kreeg over een
    groot atelier op het Prinseneiland. In 1947 trouwde hij de
    zestien jaar jongere beeldhouwster Liesbeth Dobbelmann, die hij
    had leren kennen als het schoonzusje van zijn vriend en collega
    Bertus Sondaar.&lt;/p&gt;
&lt;p&gt;De naoorlogse periode bood volop uitdagingen voor de
    Nederlandse beeldhouwers. Voor de ervaren Wezelaar, op wiens
    bezonken oordeel en diplomatiek handelen men veel prijs stelde,
    was een hoofdrol weggelegd. Als bestuurslid en voorzitter van
    de NKvB (1950-1955) was hij direct betrokken bij de toekenning,
    beoordeling en co&amp;ouml;rdinatie van het groeiend aantal
    opdrachten voor openbaar beeldhouwwerk, waarbinnen die voor de
    oorlogsmonumenten aanvankelijk de hoofdmoot vormden. Daarnaast
    zetelde hij in tal van commissies die, geco&amp;ouml;rdineerd
    vanuit het ministerie van Onderwijs, Kunsten en Wetenschappen,
    oorlogs- en andere monumenten beoordeelden, werken aankochten
    voor de Rijkscollectie en tentoonstellingen organiseerden van
    Nederlandse kunst in het buitenland. Namens de NKvB was
    Wezelaar nauw betrokken bij de eerste vier
    openluchttentoonstellingen van internationale beeldhouwkunst
    die werden gehouden in het Arnhemse park Sonsbeek (1949, 1952,
    1955, 1958).&lt;/p&gt;
&lt;p&gt;Opdrachten voor monumentaal werk kreeg hij van de gemeente
    Roosendaal (&lt;em&gt;Bevrijdingsmonument&lt;/em&gt;

    1951 en 
    &lt;em&gt;Johannes de Doper&lt;/em&gt;

    1967), Amersfoort (&lt;em&gt;Reebok&lt;/em&gt;

    1953), Amsterdam (&lt;em&gt;Staande vrouw&lt;/em&gt;

    voor de Sociale Verzekeringsbank 1954, NVV-monument 1960, 
    &lt;em&gt;Wibaut&lt;/em&gt;

    1967 en 
    &lt;em&gt;Rembrandt&lt;/em&gt;

    1969), IJmuiden (&lt;em&gt;Gedenkteken omgekomen vissers&lt;/em&gt;

    1955), Rotterdam (&lt;em&gt;Barmhartige Samaritaan&lt;/em&gt;

    1964), Utrecht (&lt;em&gt;Liggende vrouw&lt;/em&gt;

    in park 'Oog in Al' 1972) en Hoogeveen (&lt;em&gt;Turfgraversmonument&lt;/em&gt;

    1975). Eervol ook waren de opdrachten tot het portretteren van
    de Amsterdamse burgemeester Willem de Vlugt (1946), de
    vakbondsman en politicus Henri Polak (1947), de Leidse jurist
    E.M. Meijers (1950) en de stichter van het Van Gogh Museum,
    V.W. van Gogh (1971). Het eigentijdse classicisme van zijn
    werken uit de jaren dertig, dat soms tot een te sterk
    onpersoonlijk resultaat had geleid, werd in de naoorlogse
    periode expressiever in houding en gebaar, mede onder invloed
    van zijn vriend de beeldhouwer Mari Andriessen, die furore
    maakte met indrukwekkende oorlogsmonumenten. Wezelaar week
    echter niet af van zijn geserreerde, van ieder sentiment
    gespeende benadering.&lt;/p&gt;
&lt;p&gt;Op het hoogtepunt van zijn roem - in 1955 - beschreef de
    kunstcriticus A.M. Hammacher Wezelaars 
    &lt;em&gt;Bevrijdingsmonument&lt;/em&gt;

    voor Roosendaal als volgt: 'Het lijkt eenvoudiger dan het is.
    Het tegen elkaar afwegen van de massa's der samenstellende
    delen, zowel in volume als in richting, is vol verborgen
    fijnheden. (...) Het in zichzelf besloten leven is hier van een
    verstilde werkelijkheid, ogenschijnlijk gewoon, maar in wezen
    zeldzaam. Geleidelijk aan voert de eenvoud van de vorm Wezelaar
    boven het natuurlijke naar de elementaire grootheid van de
    plastische vorm, als hij tenminste genoeg spanning kan
    behouden' (Hammacher, 42). Die zoektocht ervoer Wezelaar zelf
    eerder als een veldtocht vol nederlagen, nieuwe pogingen en, zo
    nu en dan, een kleine overwinning.&lt;/p&gt;
&lt;p&gt;In de jaren vijftig ontstonden de eerste spanningen binnen
    de Nederlandse gemeenschap van beeldhouwers. De zogeheten
    figuratieven en abstracten kwamen tegenover elkaar te staan op
    een moment waarop het aantal opdrachten voor oorlogsmonumenten
    begon af te nemen en de pers, museumdirecteuren, maar ook de
    publieke opinie mengden zich in de strijd. Juist in deze jaren
    was Wezelaar voorzitter van de NKvB. Dankzij zijn gezag,
    diplomatiek optreden en oprechte belangstelling voor het werk
    van de jongeren kon hij de partijen nog enkele jaren
    bijeenhouden. Niettemin was rond 1960 het pleit beslecht in het
    voordeel van de vernieuwers en was Wezelaars rol uitgespeeld.
    Tot zijn weerzin behoorde hij, die met zijn werk in Nederland
    de weg had geopend naar de pure abstractie, nu tot het
    traditionele kamp van de 'poppenmakers'. Gelaten droeg hij dit
    lot, de woorden citerend die de Roemeens-Franse beeldhouwer
    Constantin Brancusi hem dertig jaar eerder had toegevoegd: 'Ce
    que je fais c'est du r&amp;eacute;alisme profond'.&lt;/p&gt;
&lt;p&gt;Nadat in 1969 zijn Amsterdamse 
    &lt;em&gt;Rembrandt&lt;/em&gt;

    in de pers was gekraakt en zijn volgende grote opdracht - het 
    &lt;em&gt;Turfgraversmonument&lt;/em&gt;

    voor Hoogeveen - wederom het uiterste van zijn krachten had
    gevergd, nam Wezelaar in 1975 het besluit geen grote opdrachten
    meer te aanvaarden. Bevrijd van die druk werkte hij in de
    laatste tien jaar van zijn leven ge&amp;iuml;nspireerd aan een
    collectie getekende en geboetseerde figuurstudies, die een
    prachtig sluitstuk van zijn oeuvre vormen en een laatste
    getuigenis geven van zijn gave vormgevoel en monumentale
    talent.&lt;/p&gt;
&lt;p&gt;De laatste jaren van Wezelaars leven stonden in het teken
    van de herwaardering. Hij onderging deze hernieuwde
    belangstelling met genoegen, maar bleef zich concentreren op
    zijn werk. Toen hij zijn grote atelier verwisselde voor een
    kleiner, liet hij alle werken vernietigen die zijns inziens
    geen plaats verdienden in een eventueel ooit te verschijnen
    'catalogue raisonn&amp;eacute;'. Die handelwijze was hem door zijn
    Franse leermeesters bijgebracht. In de zomer van 1984 overleed
    Han Wezelaar, enkele maanden nadat een tumor bij hem was
    geconstateerd. Zijn drukke begrafenis was een bevestiging van
    de belangrijke maatschappelijke rol die hij als kunstenaar in
    Nederland had gespeeld en de brede waardering die hij daarmee
    had verdiend.&lt;/p&gt;
&lt;p&gt;
  &lt;a href='agedeelte'&gt;A: &lt;/a&gt;Archief-Han Wezelaar in het Rijksbureau voor
  Kunsthistorische Documentatie te 's-Gravenhage.&lt;/p&gt;
&lt;p&gt;
  &lt;a href='pgedeelte'&gt;P: &lt;/a&gt;V.P.S. Esser en K.G. Boon, 
    &lt;em&gt;Wezelaar. Een overzicht van zijn beelden, portretten en
    tekeningen&lt;/em&gt;

    (Venlo 1980).&lt;/p&gt;
&lt;p&gt;
  &lt;a href='lgedeelte'&gt;L: &lt;/a&gt;L.P.J. Braat, 'H. Wezelaar', in idem, 
  &lt;em&gt;Uit de werkplaatsen der beeldhouwers&lt;/em&gt;

  (Amsterdam [1942]) 84-95; A.M. Hammacher, 
  &lt;em&gt;Beeldhouwkunst van deze eeuw en een schets van haar
  ontwikkeling in de negentiende eeuw&lt;/em&gt;

  (Amsterdam 1955) 36, 42-43 en 82; Hans Redeker, 'Han Wezelaar',
  in Christiane Buysse-Dhondt [e.a.], 
  &lt;em&gt;De Generatie van 1900 in Nederland en Belgi&amp;euml;&lt;/em&gt;

  (Venlo 1979) 174-177; Walther Vanbeselaere, 'Han Wezelaar: Jongen
  met eend (1942)', in 
  &lt;em&gt;Ons Erfdeel&lt;/em&gt;

  23 (1980) 509-515; idem, 'Han Wezelaar, een Nederlandse
  beeldhouwer uit ''De Generatie van 1900'', in 
  &lt;em&gt;Jaarboek van het Koninklijk Museum voor Schone Kunsten
  Antwerpen 1982&lt;/em&gt;

  [Antwerpen 1982] 241-303; idem, 'Han Wezelaar, ''Fedja's Biecht''
  (1981)', in 
  &lt;em&gt;Jaarboek van het Koninklijk Museum voor Schone Kunsten
  Antwerpen 1983&lt;/em&gt;

  [Antwerpen 1983] 293-304; Jan Teeuwisse, &lt;i&gt;Han Wezelaar statuaire&lt;/i&gt; (Zwolle 2003).&lt;/p&gt;

&lt;p&gt;
&lt;a href=&amp;quot;igedeelte&amp;quot;&gt;I: &lt;/a&gt;Beeldbank van het Nationaal Archief in Den Haag [Foto: B. Merk; Collectie ANEFO; Wezelaar in maart 1967]&lt;/p&gt;



&lt;p&gt;J.B.J. Teeuwisse&lt;/p&gt; 
&lt;dtml-var bwn_footer&gt;</text>
  </biography>
</biodes>

