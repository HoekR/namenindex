<biodes version="1.0">
  <fileDesc>
    <title>Woltersom, Herman Louis (1892-1960)</title>
    <ref target="http://resources.huygens.knaw.nl/bwn1880-2000/lemmata/bwn2/woltersom"/>
    <publisher>
      <name>Biografisch Woordenboek van Nederland:1880-2000</name>
      <ref target="http://resources.huygens.knaw.nl/bwn1880-2000"/>
    </publisher>
  </fileDesc>
  <person>
    <idno type="id">woltersom</idno>
    <persName><name type="geslachtsnaam">Woltersom</name>, Herman Louis</persName>
    <sex value="1"/>
    <event type="birth" when="1892"/>
    <event type="death" when="1960"/>
    <state type="occupation">bankier</state>
  </person>
  <biography>
    <text>&lt;dtml-var bwn_header&gt;
 &lt;p class='genealogie'&gt;
  &lt;strong&gt;Woltersom, Herman Louis&lt;/strong&gt;

(Sam), bankier (Groningen 13-4-1892 - 's-Gravenhage 7-8-1960).

Zoon van Jan Woltersom, inspecteur der registratie, en Alberta
Lamberdina Carsten. Gehuwd op 17-9-1918 met Anna Maria Cornelia Juliana
Hoogeveen. Uit dit huwelijk werden 1 zoon en 1 dochter geboren.



&lt;/p&gt;
&lt;p&gt;Woltersom was de enige zoon uit het tweede huwelijk van zijn vader.
Hij bleef thuis de enige jongen tussen drie zusters, omdat zijn
halfbroer Jo uit het eerste huwelijk - de moeder overleed in 1885
tijdens een tyfusepidemie - die door tyfus doof geworden was, in
Groningen werd opgevoed. Wellicht werd daar thuis reeds de grondslag
gelegd voor een zekere heerszucht, voorlopig zich daarin uitende dat
alles in deze kleine gemeenschap om hem draaide. Na het einddiploma
gymnasium in Amsterdam behaald te hebben studeerde hij rechten in
Utrecht. De reeds geconstateerde neiging tot heersen werd in de
studententijd verder ontwikkeld bij het Utrechtsch Studenten Corps,
waar hij bij voorkeur verkeerde in kringen die aan fysieke krachten een
grote prioriteit gaven.&lt;/p&gt;
&lt;p&gt;Na zijn afstuderen in december 1918 vestigde hij zich als advocaat
in Maastricht. Reeds in 1922 ging echter zijn belangstelling uit naar
het bankwezen. Na een uiterst kort verblijf bij de Bank Associatie trad
hij op 1 juli 1922 in dienst bij de Nationale Bankvereeniging. Zijn
carri&amp;egrave;re bij deze dochteronderneming van de Rotterdamsche
Bankvereeniging ging zeer voorspoedig. Reeds op 1 november 1925 ging
hij deel uitmaken van de hoofddirectie in Utrecht. De weinig
florissante positie van deze bank leidde echter in 1929 tot een
volledige fusie met de Rotterdamsche Bankvereeniging, Woltersom werd
opgenomen in de directie van deze bank, zij het voorlopig in een
juniorpositie (directeur-kantoren). Door zijn sterke persoonlijkheid
wist hij echter spoedig de leiding te verkrijgen. Dit werd bevorderd
door het feit dat eerdere pogingen van collega's (K.P. van der
Mandele, J.W. Beyen) om de hoogst nodige bezuinigingen door te voeren
mislukten. Woltersom deed het toen op zijn eigen wijze, niet erg
zachtzinnig, maar onder de gegeven omstandigheden wel effectief. Het
was juist in die tijd dat hij de reputatie van een vrij brute potentaat
verkreeg. Een reputatie die niet geheel door de feiten werd gedekt. De
bank verkeerde in een uiterst hachelijke situatie. Gedwongen ontslagen
waren de enig mogelijke oplossing. Overigens was dat in die tijd niet
ongewoon. Zijn collega's waren volledig medeverantwoordelijk en ook
op de hoogte van wat er gebeurde, doch zij gaven er de voorkeur aan
zich naar buiten toe van het beleid te distanti&amp;euml;ren. Het past
echter in het karakterbeeld van Woltersom om zich van deze
impopulariteit weinig aan te trekken. Integendeel, hij schepte er een
zeker behagen in. Hij zag in de vrees voor zijn persoon een wapen om
zijn wil bij de besturing van de bank door te zetten.&lt;/p&gt;
&lt;p&gt;De oorlog en de daaropvolgende bezetting hadden noodzakelijkerwijs
de arbeid op de bank zeer beperkt. Het bedrijf stond als het ware op
een laag pitje. Toen zich dan ook de gelegenheid voordeed een nieuwe
functie op zich te nemen, eerst als lid en voorzitter van de
Adviescommissie voor het Nederlandse bedrijfsleven voor de
Rijkscommissaris (augustus 1940) en spoedig daarna als voorzitter van
de Organisatiecommissie voor het bedrijfsleven (31 oktober 1940) - in
de wandeling de Commissie-Woltersom genoemd - betekende dat voor hem
een uitdaging. Deze commissie had tot taak voor ordening in het
bedrijfsleven te zorgen. Hiertoe werden zes hoofdgroepen - industrie,
handel, verkeer, ambacht, verzekerings- en bankwezen - onderverdeeld in
bedrijfs- vak- en ondervakgroepen. De juridische constructie was weinig
doordacht. De bedrijfsorganisaties werden publiekrechtlijke lichamen in
een privaatrechtelijk kleed (Van der Grinten, 466). Verder viel de
dominerende positie van de voorzitter op, alsmede een sterk
hi&amp;euml;rarchische binding binnen de structuur. De voorgestelde
organisatievorm, nl. de corporatieve gedachte - die in bepaalde kringen
in het vooroorlogse Nederland veel sympathie had ondervonden en na de
oorlog in de Publiekrechtelijke Bedrijfsorganisatie (PBO) zijn beslag
zou krijgen - sprak Woltersom zeer aan. Als pure pragmaticus die
volslagen onge&amp;iuml;nteresseerd was in de politiek taxeerde hij de
mogelijkheid van een Duitse overwinning hoog. Zelf was hij beslist geen
nationaal-socialist, wel lag de zin voor orde bij de Duitsers hem (toen
nog) wel. Onder die omstandigheden zag hij enige vorm van samenwerking
met de bezetter - die uiteraard van de organisatie zou profiteren voor
de zg. arbeidsinzet en de industri&amp;euml;le produktie ten behoeve van de
oorlogvoering - als noodzakelijk in het belang van het behoud van het
Nederlandse produktievermogen (ook voor na de oorlog), waarbij in de
loop van de tijd gedurende bezetting ook de mogelijkheid bleek te
bestaan om in verband met de arbeidsinzet allerlei vormen van passieve
weerstand of zelfs bedekte tegenwerking juist binnen dit
samenwerkingsverband aan te wenden. Bij die instelling was het voor
Woltersom duidelijk dat hij door de co&amp;ouml;peratie met de Duitsers
verdenkingen van collaboratie op zich zou kunnen laden. Voorzichtig
bankier als hij was, zocht hij een 'legale basis' in de
instemming van de voorzitter van het college van
secretarissen-generaal, A.M. Snouck Hurgronje. Ook stelde hij t.o.v. H.
Fischb&amp;ouml;ck, Generalkommissar f&amp;uuml;r Finanz und Wirtschaft, die
hij niet geheel vertrouwde, de eis dat hij rechtstreeks contact mocht
opnemen met A. Seyss-Inquart, als hij en Fischb&amp;ouml;ck het niet eens
waren. Eenmaal onderweg, vond hij moeilijk de weg terug. Daarmee zou
hij immers hebben toegegeven dat hij aanvankelijk een foute beslissing
had genomen. Koppigheid en geringe bereidheid om te erkennen dat hij
&amp;uuml;berhaupt fouten kon maken, weerhielden hem van zulk een stap.
Daarbij kwam de overweging dat hij het beter kon doen dan een of andere
willekeurige NSB'er die in zijn plaats benoemd zou worden. Dit,
gecombineerd met een zekere loyaliteit tegenover zijn vriend H.M.
Hirschfeld, directeur-generaal (tevens waarnemend secre-taris-generaal)
van Handel, Nijverheid en Scheepvaart, maakte dat hij tot het einde in
functie bleef, ook toen al vele anderen elke samenwerking met de
Duitsers als onvaderlandslievend veroordeelden. Daarbij waren zijn
brutaliteit, zijn hardheid (ook voor zichzelf) en zijn moed belangrijke
factoren voor het vervullen van een op zich zelf steeds gevaarlijker
taak. Consequent als hij was, redde hij mensen waar hij kon, maar hij
trad, althans naar buiten toe, streng op tegen elke vorm van verzet
tegen de Duitsers, teneinde zijn positie niet te verzwakken. Zo
weigerde hij bijv. in 1944 iedere financi&amp;euml;le steun aan het
Nationaal Steunfonds (NSF) op een moment dat de meeste banken daartoe
wel bereid waren.&lt;/p&gt;
&lt;p&gt;Reeds v&amp;oacute;&amp;oacute;r de bevrijding bood Woltersom in een nota aan de
regering zijn ontslag aan, maar dat werd op dat ogenblik in verband met
het voorgenomen onderzoek bij de zuivering geweigerd. Op basis van het
advies van de zuiveringscommissie-Fentener van Vlissingen verleenden de
ministers van Handel en Nijverheid en van Financi&amp;euml;n op 27 juni
1946 hem ongevraagd eervol ontslag uit al zijn functies binnen de
bedrijfsorganisaties. Hoewel erkend werd dat hij de economische
belangen van het Nederlandse volk zo goed mogelijk tegen de aanslagen
van de bezetter had verdedigd, werd anderzijds gesteld dat hij van de
hem toegevallen bevoegdheden 'een zoo weinig met het Nederlandsche
volkskarakter te vereenigen gebruik' had gemaakt dat hij op grond
daarvan in zijn functies niet kon worden gehandhaafd. De parlementaire
enqu&amp;ecirc;tecommissie kwam er daarna ook niet geheel uit en woog een
zekere positieve waardering voorzichtig af tegen een niet malse
kritiek, waardoor bij Woltersom een latente wrok aanwezig bleef.&lt;/p&gt;
&lt;p&gt;Heel deze moeizame zuiveringsprocedure heeft de voortzetting van
zijn carri&amp;egrave;re na de oorlog overigens niet in de weg gestaan. Tot
zijn dood toe bleef hij de eerste man bij de Rotterdamsche Bank, vanaf
1 januari 1955 als president-commissaris (met ruimere bevoegdheden).
Ook verder was zijn invloed op het bedrijfsleven groot.
Voorzitterschappen van raden van commissarissen van Philips, HAL,
Verenigde Glasfabrieken, Nillmij etc. bewezen dit. Toen in 1960 de
Verenigde Glasfabrieken in moeilijkheden kwamen en een reorganisatie
dringend geboden was, nam hij persoonlijk als president-commissaris de
functie van 'trouble shooter' op zich. Deze zware taak was net
te veel: na een lange vergadering werd hij onwel op de thuisreis; hij
overleed de volgende dag. In het harnas, als het ware illustrerende dat
hij alleen voor zijn werk had geleefd.&lt;/p&gt;
&lt;p&gt;Woltersom stierf als een eenzaam man met weinig vrienden al bleven
bijv. Hirschfeld en de oud-minister M.P.L. Steenberghe hem trouw. Dat
gebrek aan vrienden was mede te wijten aan het feit dat hij altijd
moeite had zijn emoties te tonen, bevreesd als hij was daardoor
kwetsbaar te worden. Spontaniteit was hem totaal vreemd, al kon hij
voor mensen die hem grote loyaliteit toonden sympathie hebben. Voor
zijn werk had hij alles over, ook het verlies aan populariteit. Daarmee
stond ook zijn neiging in verband zich geheel a-politiek op te stellen.
Anders dan de historicus L. de Jong meent, die Woltersoms houding en
gedrag tijdens de bezetting verklaarde uit machtsstreven, aanvankelijk
geloof in de overwinning van Duitsland en zich indekkende tactiek, was
het veeleer Woltersoms eenzijdig gerichte belangstelling en een daarmee
samenhangende, uitsluitend tot zaken en organisatie beperkte horizon.
Op cultureel gebied had hij geen enkele interesse, liefhebberijen had
hij niet, de sporten die hij bedreef- eerst tennis (hij ontmoette zijn
latere echtgenote op de tennisbaan), later paardrijden -waren alleen
maar bedoeld als middel om fit te blijven voor zijn taak. Zelfs
vakanties schuwde hij, althans in zijn latere leven; alles stond of
viel met zijn werk. Ook het huiselijk leven was hieraan ondergeschikt
gemaakt.&lt;/p&gt;
&lt;p&gt;
  &lt;a href='lgedeelte'&gt;L: &lt;/a&gt;J.W.H. Behrens, in 
&lt;em&gt;De organisatie van het Nederlandsche bedrijfsleven.&lt;/em&gt;

(Met volledigen tekst der verordeningen). ('s-Gravenhage, 1941);
W.C.L. van der Grinten, 'Nieuwe organen' in 
&lt;em&gt;Onderdrukking en verzet&lt;/em&gt;

(Arnhem [etc., 1947]) 1,465-467; H.M. Hirschfeld, 
&lt;em&gt;Herinneringen uit de bezettingstijd (Amsterdam,&lt;/em&gt;

1960); 
&lt;em&gt;Verslag... [der J Enqu&amp;ecirc;tecommissie regeringsbeleid
1940-1945&lt;/em&gt;

('s-Gravenhage, 1949-1973. 20 dln.) 3c, 5a, 5b, 5c, 7a, 7b, 7c,
passim; L. de Jong, 
&lt;em&gt;Het Koninkrijk der Nederlanden in de Tweede Wereldoorlog&lt;/em&gt;

('s-Gravenhage, 1976) VII, passim; D. Barnouw en R. Stellinga,
'Ondernemers en ordening in bezet Nederland', in 
&lt;em&gt;Intermediair&lt;/em&gt;

15 (1979) nrs. 6-10. C.&lt;/p&gt;
&lt;p&gt;F. Karsten&lt;/p&gt; 
&lt;dtml-var bwn_footer&gt;</text>
  </biography>
</biodes>

