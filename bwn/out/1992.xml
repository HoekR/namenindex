<biodes version="1.0">
  <fileDesc>
    <title>Welter, Charles Joseph Ignace Marie (1880-1972)</title>
    <ref target="http://resources.huygens.knaw.nl/bwn1880-2000/lemmata/bwn1/welter"/>
    <publisher>
      <name>Biografisch Woordenboek van Nederland:1880-2000</name>
      <ref target="http://resources.huygens.knaw.nl/bwn1880-2000"/>
    </publisher>
  </fileDesc>
  <person>
    <idno type="id">welter</idno>
    <persName><name type="geslachtsnaam">Welter</name>, Charles Joseph Ignace Marie</persName>
    <sex value="1"/>
    <event type="birth" when="1880"/>
    <event type="death" when="1972"/>
    <state type="occupation">koloniaal ambtenaar</state>
    <state type="occupation">minister</state>
  </person>
  <biography>
    <graphic url="http://resources.huygens.knaw.nl/bwn1880-2000/lemmata/bwn1/images/images/WELTER.jpg"/>
    <text>&lt;dtml-var bwn_header&gt;
 &lt;p class='genealogie'&gt;
  &lt;strong&gt;Welter, Charles Joseph Ignace Marie&lt;/strong&gt;, bestuursambtenaar in Nederlandsch-Indi&amp;euml;, minister van Koloni&amp;euml;n ('s-Gravenhage 6-4-1880 - 's-Gravenhage 28-3-1972).

Zoon van Henri Louis Welter, ambtenaar in Nederlandsch-Indi&amp;euml;, en
Josephina Jacoba Maria Willemse. Gehuwd op 21-4-1903 met Geertruida
Catharina Constantia Burger. Uit dit huwelijk werden 2 zoons en 1
dochter geboren.
&lt;/p&gt;

&lt;img src=&amp;quot;images/WELTER.jpg&amp;quot; align=&amp;quot;right&amp;quot; BORDER=&amp;quot;0&amp;quot; alt=&amp;quot;afbeelding van Welter, Charles Joseph Ignace Marie&amp;quot; class=&amp;quot;bwnimg&amp;quot;&gt;


&lt;p&gt;Welter doorliep de vijfjarige HBS aan het Bleijenburg in zijn
geboortestad en liet zich vervolgens in 1898 bij het Indisch Instituut
te Delft inschrijven om daar de driejarige cursus voor het
grootambtenaarsexamen voor de Indische dienst te volgen. Zijn
ambtelijke loopbaan startte echter op het ministerie van Binnenlandse
Zaken in Den Haag. Pas najaar 1902 vertrok hij naar Indi&amp;euml;, waar
hij tot 1908 als (aspirant-) controleur in de residenties Kedoe en
Pekalongan op Java werkzaam was, functies bij uitstek geschikt om
kennis en ervaring op te doen van de Indische
plattelandssamenleving.&lt;/p&gt;
&lt;p&gt;In 1908 volgde Welters overplaatsing naar de Algemene Secretarie te
Batavia. Drie jaar later ging hij met ziekteverlof naar Nederland, al
spoedig gedetacheerd op het ministerie van Koloni&amp;euml;n. In 1915
keerde hij terug naar Indi&amp;euml; om als ambtenaar ter beschikking van
de Algemeen Secretaris te worden belast met speciale opdrachten. Zo was
een dezer taken onderzoek naar de mogelijke invoering van
regentschapsraden op Java. Ook werd hij lid van de eind 1918 ingestelde
Commissie tot herziening van de grondslagen der staatsinrichting van
Nederlandsch-Indi&amp;euml;. Aangezien deze commissie de in 1916 opgerichte
Volksraad wilde promoveren van adviserend tot medewetgevend lichaam,
grotendeels door de inlandse bevolking gekozen, pleitte Welter in een
minderheidsnota voor terughoudendheid inzake een parlementaire
ontwikkeling waarbinnen de niet-inheemse groepen geen aan haar
betekenis in de samenleving passende vertegenwoordiging zouden hebben
verkregen.&lt;/p&gt;
&lt;p&gt;Inmiddels maakte Welter binnen de Algemene Secretarie snel
carri&amp;egrave;re: vanaf 1917 als gouvernements-secretaris en vanaf 1919
als eerste secretaris deel uitmakend van de directie, terwijl de
benoeming per 17 april 1921 tot Algemeen Secretaris hem op 41-jarige
leeftijd aan het hoofd plaatste van dit centrale administratieve
apparaat. Het is deze functie in het centrum van het Indische bestuur
geweest, die Welter het meest heeft bevredigd.&lt;/p&gt;
&lt;p&gt;In 1924 werd hij benoemd tot lid van de Raad van
Nederlandsch-Indi&amp;euml;, maar dit duurde nog geen jaar, aangezien per
26 september 1925 het ministerschap van Koloni&amp;euml;n in het eerste
kabinet-Colijn volgde. Pas na aandrang van W.H. Nolens, leider van de
RKSP., had hij het verzoek van Colijn in Nederland het ministersambt te
gaan bekleden aanvaard. Dit ministerie-Colijn werd echter al spoedig
demissionair, nadat op 11 november 1925 het gezantschap bij de Paus in
de Kamer was afgestemd.&lt;/p&gt;
&lt;p&gt;Na dit voor hem weinig bevredigende intermezzo in patria nam Weker
in maart 1926 zijn plaats in de Raad van Indi&amp;euml; weer in, van 1929
tot 1931 als vice-president van dit belangrijkste adviescollege van de
Indische regering. Hoewel Welter de noodzaak erkende tegemoet te komen
aan de politieke en nationale aspiraties van de Indonesi&amp;euml;rs stond
bij hem behoud van de vooraanstaande Nederlandse positie voorop. Van
een verdergaande invloed van de Volksraad, die juist in deze jaren een
inlandse meerderheid kreeg, vreesde hij toenemende polarisatie met de
Indische regering. In plaats daarvan pleitte hij voor krachtiger
regionale bestuurseenheden door middel van de regentschapsraden, om op
die manier de politieke verlangens van de inlandse bevolking van het
centrum naar de periferie om te buigen.&lt;/p&gt;
&lt;p&gt;In maart 1931 nam Welter ontslag als lid van de Raad van Indi&amp;euml;,
omdat hij besloten had zijn langdurige en inspannende carri&amp;egrave;re in
de tropen te be&amp;euml;indigen. Teruggekeerd in Nederland betekende een
ambteloos bestaan voor hem een teleurstelling, gewend als hij was aan
activiteit, reden waarom hij al spoedig een benoeming aanvaardde als
voorzitter van de staatscommissie tot verlaging van de rijksuitgaven.
Het door deze commissie uitgebrachte rapport, dat drastische
bezuinigingen voorstelde, ondervond veel weerstand en werd slechts ten
dele uitgevoerd. In 1933 werd hij benoemd tot voorzitter van de
Ondernemersraad voor Nederlands-Indi&amp;euml;. In de jaren 1936 en 1937
maakt hij deel uit van een economische missie naar Zuid-Amerika onder
leiding van oud-minister H.A. van Karnebeek.&lt;/p&gt;
&lt;p&gt;Op 8 juni 1937 werd Welter lid van de Tweede Kamer voor de R.K.
Staatspartij, maar nog dezelfde maand, nl. de 24ste juni volgde zijn
benoeming tot minister van Koloni&amp;euml;n in het vierde kabinet-Colijn.
Een belangrijk moment tijdens dit tweede ministerschap was in 1938 de
afwijzing van de petitie-Soetardjo door de regering, daarin gesteund
door het parlement. Deze in 1936 door de Volksraad aangenomen petitie
stelde een conferentie op voet van gelijkheid voor tussen Nederland en
Indi&amp;euml;, welke conferentie een plan diende op te stellen voor
zelfstandigheid van Nederlands-Indi&amp;euml; binnen artikel 1 van de
Grondwet en langs de weg van geleidelijke hervormingen. Welter en
Colijn evenwel achtten een fundamentele wijziging van de status van het
gebiedsdeel Nederlands-Indi&amp;euml; binnen het koninkrijk prematuur,
gezien de nog onvoldoende staat van maatschappelijke ontwikkeling van
het overgrote deel van de Indonesische bevolking.&lt;/p&gt;
&lt;p&gt;Bij de kabinetscrisis van juni 1939 toonde Welter zich solidair met
de overige katholieke ministers in het conflict over de
werkloosheidspolitiek, dat leidde tot de val van het vierde
ministerie-Colijn. Al in augustus van hetzelfde jaar werd hij opnieuw
minister van Koloni&amp;euml;n in het door jhr. De Geer gevormde kabinet,
dat in mei 1940 naar Engeland moest uitwijken. Welters houding in de
eerste oorlogsmaanden te Londen heeft hem van bepaalde zijde het
verwijt van defaitisme bezorgd wegens zijn vermeende neiging met
Duitsland tot een afzonderlijke vredesregeling te komen. Vast staat dat
Welter zeer sceptisch stond tegenover de Engelse oorlogsdoeleinden met
name ten aanzien van de Nederlandse overzeese rijksdelen. Van welk
belang voor de Londense regering het bezit en behoud van de rijksdelen
was, bleek uit het bezoek dat Welter en minister Van Kleffens in maart
1941 aan Oost- en West-Indi&amp;euml; brachten.&lt;/p&gt;
&lt;p&gt;Op 20 november 1941 trad Welter samen met zijn katholieke collega
Steenberghe uit het kabinet-Gerbrandy in verband met het door hen als
te eigenmachtig ervaren optreden van de premier in kwesties die het
gehele kabinet aangingen. Daarop waren slechts bijzondere
regeringsopdrachten voor hem mogelijk. Van februari 1942 tot augustus
1943 verbleef Welter in Brits-Indi&amp;euml; als Nederlands
vertegenwoordiger in de Eastern Group Supply Council, de economische
oorlogsraad ter voorziening in de behoeften van de geallieerden in het
Verre Oosten. In 1944-1945 maakte hij in opdracht van de regering een
economische ori&amp;euml;ntatiereis naar Zuid-Amerika.&lt;/p&gt;
&lt;p&gt;In 1945 teruggekeerd in Nederland werd Welter benoemd tot lid van de
Eerste Kamer voor de Katholieke Volkspartij. In maart 1946 maakte hij
deel uit van de parlementaire commissie van onderzoek naar het beleid
van de Nederlandsch-Indische regering. De door Van Mook gevoerde
politiek werd door hem voor de Nederlandse positie in Indi&amp;euml;
rampzalig geacht; dat de KVP met de Partij van de Arbeid samenwerkte in
een regering die Van Mooks beleid in grote lijnen steunde, ondervond
bij hem dan ook steeds krachtiger tegenstand. Vanaf begin 1947 ageerde
binnen de KVP het Voorlopig Katholiek Comit&amp;eacute; van Actie tegen het
Indonesi&amp;euml;-beleid van de 'rooms-rode coalitie'. In 1948 nam
dit comit&amp;eacute; met een aparte lijst-Welter deel aan de Tweede
Kamerverkiezingen, die &amp;eacute;&amp;eacute;n zetel opleverden, op 11 december
1948 gevolgd door de oprichting van een aparte partij, de Katholiek
Nationale Partij. Welter, die de enige Kamerzetel bezette, werd ook de
eerste algemeen voorzitter van de KNP. Nauwe banden heeft hij in de
jaren 1946 tot 1950 ook onderhouden met het Nationaal Comit&amp;eacute;
'Handhaving Rijkseenheid', waarin hij met P.S. Gerbrandy, F.C.
Gerretson en J.W. Meyer Ranneft tot de kopstukken behoorde.&lt;/p&gt;
&lt;p&gt;Na de soevereiniteitsoverdracht aan Indonesi&amp;euml; leek aanvankelijk
deze KNP nog bestaansreden te hebben, vooral als rechtse
oppositiepartij, niet alleen ten aanzien van de blijvende problemen in
de verhoudingen tot het zelfstandig geworden Indonesi&amp;euml; maar ook in
oppositie tegen de naar het inzicht van deze partij overheersende
vakbewegingsinvloed van de KAB in de KVP. In 1952 behaalde de KNP dan
ook met 2,7 % van de stemmen (2 zetels) nog een hoogtepunt. Het zou tot
29 oktober 1955 duren alvorens de KNP na aandrang van de zijde van het
episcopaat - o.a. door het Mandement van mei 1954 - besloot op te gaan
in de katholieke moederpartij, de KVP. Toen eind 1958 het kabinet-Drees
ten val kwam, verdween ook Welters laatste grief tegen de KVP, doordat
er een einde kwam aan de jarenlange samenwerking met de socialisten.
Van 1956 tot 1963 optredend als Kamerlid voor de KVP heeft Welter dan
ook weinig moeite gehad zich binnen de partijlijn te schikken.&lt;/p&gt;
&lt;p&gt;
  &lt;a href='agedeelte'&gt;A: &lt;/a&gt;Collectie-Welter, berustend op het Algemeen Rijksarchief te
's-Gravenhage.&lt;/p&gt;
&lt;p&gt;
  &lt;a href='lgedeelte'&gt;L: &lt;/a&gt;Louis Fischer, 
&lt;em&gt;The story of lndonesia&lt;/em&gt;

(London, 1959) 77-79; L. de Jong, 
&lt;em&gt;Het Koninkrijk der Nederlanden in de Tweede Wereldoorlog&lt;/em&gt;

('s-Gravenhage, 1969) I, 687-689 en passim; 
&lt;em&gt;Het Dagboek van dr. G.H.C. Hart...&lt;/em&gt;

Uitg. door Albert E. Kersten ('s-Gravenhage, 1976)
passim.&lt;/p&gt;
&lt;p&gt;
&lt;a href=&amp;quot;igedeelte&amp;quot;&gt;I: &lt;/a&gt;&lt;i&gt;Persoonlijkheden in het Koninkrijk der Nederlanden in woord en beeld.&lt;/i&gt; Onder hoofdred. van H.P. van den Aardweg (Amsterdam 1938) 1609.
&lt;/p&gt;
&lt;p&gt;F.J.M. Otten&lt;/p&gt; 
&lt;dtml-var bwn_footer&gt;</text>
  </biography>
</biodes>

