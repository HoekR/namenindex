<biodes version="1.0">
  <fileDesc>
    <title>Bosch Kemper, jkvr. Jeltje de (1836-1916)</title>
    <ref target="http://resources.huygens.knaw.nl/bwn1880-2000/lemmata/bwn1/boschkemper"/>
    <publisher>
      <name>Biografisch Woordenboek van Nederland:1880-2000</name>
      <ref target="http://resources.huygens.knaw.nl/bwn1880-2000"/>
    </publisher>
  </fileDesc>
  <person>
    <idno type="id">boschkemper</idno>
    <persName><name type="geslachtsnaam">Bosch Kemper</name>, jkvr. Jeltje de</persName>
    <sex value="2"/>
    <event type="birth" when="1836"/>
    <event type="death" when="1916"/>
    <state type="occupation">feministe</state>
  </person>
  <biography>
    <graphic url="http://resources.huygens.knaw.nl/bwn1880-2000/lemmata/bwn1/images/images/BOSCHKEMPER.jpg"/>
    <text>&lt;dtml-var bwn_header&gt;
 &lt;p class='genealogie'&gt;
  &lt;strong&gt;Bosch Kemper, jkvr. Jeltje de&lt;/strong&gt;, feministe (Amsterdam 28-4-1836 - Amsterdam 16-2-1916).

Dochter van jhr. Jeronimo de Bosch Kemper, advocaat-generaal en
hoogleraar in de rechtswetenschap aan het Amsterdamsche Athenaeum
Illustre, en Maria Aletta Hulshoff. Zij was ongehuwd.

&lt;/p&gt;
&lt;img src=&amp;quot;images/BOSCHKEMPER.jpg&amp;quot; align=&amp;quot;right&amp;quot; BORDER=&amp;quot;0&amp;quot; alt=&amp;quot;afbeelding van de Bosch Kemper, Jeltje&amp;quot; class=&amp;quot;bwnimg&amp;quot;&gt;

&lt;p&gt;Als oudste van de zes uit dit huwelijk geboren kinderen nam zij na
de vroege dood van haar moeder in 1844 een bijzondere plaats in het
gezin in, ook nadat haar vader in 1848 hertrouwde met Johanna Maria
Walkart. Sindsdien woonden zij in het statige huis Herengracht 573 bij
de Utrechtsestraat en brachten de zomers door op Lindenheuvel te
's-Graveland en later op het buitengoed Ellinchem bij Ellecom.
Aanvankelijk kreeg zij huisonderwijs van een Zwitserse gouvernante,
daarna ging zij naar een dagschool voor meisjes, die gehouden werd door
Fr&amp;auml;ulein Gr&amp;auml;ver. Catechisatie kreeg zij van de doopsgezinde
predikant, de latere hoogleraar J.G. de Hoop Scheffer, door wie zij in
1854 ook werd gedoopt. Voor een groot deel werd zij echter gevormd door
haar vader, die veel van wat hem bezig hield met haar besprak. Hij was
lid van de Gemeenteraad, Provinciale Staten en Tweede Kamer. Naast zijn
wetenschappelijk en juridisch werk zette hij zich vooral in voor de
volksontwikkeling. Hij was van mening dat er geen heil te verwachten
viel van de ouderwetse vorm van liefdadigheid en vertrouwde er op dat
achterlijkheid en armoede gekeerd konden worden door de verspreiding
van nuttige kennis. Hij was de initiatiefnemer tot de 'Vriend voor
armen en rijken' die zich o.m. toelegde op goede en goedkope
lectuur. Behalve met wat vertaalwerk voor deze uitgaven betrok hij zijn
dochter echter niet actief in zijn sociaal-filantropisch werk. Tussen
haar 18e en haar 35e jaar bestond haar leven zo grotendeels uit het
bestieren van het huishouden, uit borduren, tekenen, pianospelen,
brieven schrijven, visites maken en veel lezen uit haar vaders
bibliotheek. Door de doelloosheid van dit bestaan, de snelle
geestelijke achteruitgang van haar pleegmoeder, de dood van
&amp;eacute;&amp;eacute;n en de zwakke gezondheid van een andere broer, waren dit
geen gemakkelijke jaren voor haar. Van het ogenblik af dat zij in 1871
toetrad tot het bestuur van de toen net door Betsy Perk gestichte
vereniging 'Arbeid Adelt' en zelf met enige anderen in 1872 de
vrijwel gelijk gerichte vereniging 'Tesselschade' oprichtte nam
haar leven een geheel andere keer. Deze verenigingen stelden zich de
verbetering van het lot der onvermogende vrouw uit den beschaafden
stand door aanmoediging en bevordering van haren kunst- en arbeidszin
ten doel. Dit geschiedde door bemiddeling in de verkoop van
handwerkprodukten in eigen winkels en op bazars en meer en meer door de
bevordering van opleidingsmogelijkheden. Hierin heeft Jeltje de Bosch
Kemper zowel in als buiten 'Tesselschade' een groot aandeel
gehad. Zo werd op haar instigatie in 1880 een diploma voor nuttige en
fraaie handwerken ingesteld en in 1883 de school voor kunstnaaldwerk in
het Rijksmuseum geopend, terwijl zij in 1887 een groot aandeel had in
de uitbouw van de Dagtekenschool voor meisjes, waar in 1901 een
afdeling kunstambacht aan toegevoegd kon worden. Ook in de opleiding
voor verpleegsters speelde zij als bestuurslid van de afdeling
ziekenverpleging een belangrijke rol. In 1892 was zij voorzitster van
het Congres voor Ziekenverpleging waar de Bond voor Ziekenverpleging
uit voortkwam. Vele jaren was zij voorzitster van de redactie van het 
&lt;em&gt;Maandblad voor Ziekenverpleging.&lt;/em&gt;

In 1891 wist zij na het publiceren van een brochure en het houden van
vele lezingen de Amsterdamse Huishoudschool opgericht te krijgen. Ook
hierin zag zij door de instelling van een centraal leraressen examen
een verruiming van beroepsmogelijkheden. In 1899 bracht zij een
opleiding voor kinderjuffrouwen tot stand.&lt;/p&gt;
&lt;p&gt;In de strijd voor het vrouwenkiesrecht heeft zij geen prominente
plaats ingenomen. In principe was zij het wel eens met wat de
Vereniging voor Vrouwenkiesrecht wilde, maar de middelen waren haar
veelal te radicaal. Ook meende zij dat de belangen van vrouwen het
beste konden worden behartigd in een vereniging waarin mannen en
vrouwen als gelijkberechtigde leden samenwerkten. Zij nam daarom in
1894 het initiatief tot de oprichting van het Comit&amp;eacute; ter
verbetering van den maatschappelijken en den rechtstoestand der Vrouw
in Nederland. Met de oprichting in 1896 van 
&lt;em&gt;Belang en Recht&lt;/em&gt;

als centraal feministisch vrouwenblad stelde zij zich op tegenover het
radicale blad 
&lt;em&gt;Evolutie.&lt;/em&gt;

In alle verenigingsbladen waarbij zij betrokken was schreef zij
veelvuldig. Haar leidraad was steeds een zelfstandig leven voor de
vrouw door eigen arbeid, gegrond op een deugdelijke opleiding. Haar
grote kracht lag in haar organisatietalent en haar inzicht in de eisen
van de praktijk. Zij was een autoritaire persoonlijkheid en dat gaf
weleens botsingen, maar zij was in grote kring geliefd door haar
persoonlijke belangstelling voor allen met en voor wie zij werkte. De
bewondering voor wat zij tot stand bracht was unaniem. Op haar
zestigste verjaardag werd zij benoemd tot Ridder in de Orde van Oranje
Nassau en het erelidmaatschap van alle verenigingen waarvoor zij zich
had ingezet viel haar successievelijk ten deel. Zij bleef actief,
praktisch tot aan haar dood op 80-jarige leeftijd.&lt;/p&gt;
&lt;p&gt;
  &lt;a href='lgedeelte'&gt;L: &lt;/a&gt;A.G. Tours-Hebbenaar, 'Jonkvrouwe De Bosch Kemper',
in 
&lt;em&gt;Mannen en vrouwen van beteekenis in onze dagen&lt;/em&gt;

36 (1906) 329-382; Johanna W.A. Naber, 
&lt;em&gt;Het leven en werken van Jeltje de Bosch Kemper&lt;/em&gt;

(Haarlem, 1918).&lt;/p&gt;

&lt;p&gt;
&lt;a href=&amp;quot;igedeelte&amp;quot;&gt;I: &lt;/a&gt;&lt;i&gt;Van moeder op dochter. De maatschappelijke positie van de vrouw in Nederland vanaf de Franse tijd. &lt;/i&gt;Onder red. van W.H. Posthumus-van der Groot en Anna de Waal (Utrecht [etc.] 1968).
&lt;/p&gt;
&lt;p&gt;Mw. H.P. Hogeweg-de Haart&lt;/p&gt; 
&lt;dtml-var bwn_footer&gt;</text>
  </biography>
</biodes>

