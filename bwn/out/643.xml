<biodes version="1.0">
  <fileDesc>
    <title>Haan, Setske de (1889-1948)</title>
    <ref target="http://resources.huygens.knaw.nl/bwn1880-2000/lemmata/bwn5/haan"/>
    <publisher>
      <name>Biografisch Woordenboek van Nederland:1880-2000</name>
      <ref target="http://resources.huygens.knaw.nl/bwn1880-2000"/>
    </publisher>
  </fileDesc>
  <person>
    <idno type="id">haan</idno>
    <persName><name type="geslachtsnaam">Haan</name>, Setske de</persName>
    <sex value="2"/>
    <event type="birth" when="1889"/>
    <event type="death" when="1948"/>
    <state type="occupation">schrijfster</state>
  </person>
  <biography>
    <graphic url="http://resources.huygens.knaw.nl/bwn1880-2000/lemmata/bwn5/images/images/haan.jpg"/>
    <text>&lt;dtml-var bwn_header&gt;
 &lt;p class='genealogie'&gt;
  &lt;strong&gt;Haan, Setske de&lt;/strong&gt;, (pseudoniem &lt;b&gt;Cissy van Marxveldt&lt;/b&gt;), schrijfster van jeugdboeken 
  (Oranjewoud (Fr.) 24-11-1889 - Bussum 31-10-1948). Dochter van IJnze de Haan, hoofdonderwijzer, later leraar
  geschiedenis, en Froukje de Groot. Op 3-2-1916 gehuwd met Leon
  Beek (1893-1944), bedrijfsleider. Uit dit huwelijk werden 2 zoons
  geboren.
  

  

  
  &lt;/p&gt;
&lt;p&gt;
  &lt;img class='bwnimg' BORDER='0' align='right' src='images/haan.jpg' alt='afbeelding van Haan, Setske de'&gt;Het schrijven van verhaaltjes zat er bij Setske de Haan,
    enig kind van een vooruitstrevende hoofdonderwijzer in het
    Friese dorp Oranjewoud, reeds op jeugdige leeftijd in. Op de
    lagere school pende zij schriften vol met verzinsels -
    'gestolen uit alle boeken, die ik zoo voor en na als de
    leesmaniak, die ik was ... verslonden had' (
    &lt;em&gt;Confetti&lt;/em&gt;

    , 18) - en allengs nam haar verlangen naar het schrijverschap
    toe, blijkens een passage uit haar dagboek: 'En nou dinsdag
    word ik al 19 en elken dag wordt mijn wensch vuriger en
    inniger, dat ik toch eens een boek mag schrijven - ik kan er me
    in verdiepen en me indenken, hoe heerlijk het wezen moet een
    boek te kunnen schrijven en ik voel, dat ik het misschien eens
    kan' (Van Ginneken).&lt;/p&gt;
&lt;p&gt;Hoewel zij al bij haar geboorte een zwak gestel had, gedroeg
    Setske de Haan zich op school als de speelse bakvis die ze
    later zou vereeuwigen in haar meisjesboeken over 'Joop ter
    Heul'. Vanaf haar elfde ging zij dagelijks op de fiets naar de
    HBS in het naburige Heerenveen, waar ze naar eigen zeggen
    'tamelijk de beest schopte'.&lt;/p&gt;
&lt;p&gt;Op haar vijftiende verkocht Setske de Haan - onder een
    schuilnaam - een romantische novelle aan het 
    &lt;em&gt;Nieuwsblad van Friesland&lt;/em&gt;

    , die als feuilleton werd gepubliceerd. Intussen doorliep zij
    tussen 1902 en 1905 met hangen en wurgen en 'minne sifers' de
    driejarige HBS, maar door een blindedarmontsteking kwam ze niet
    meer toe aan het eindexamen.&lt;/p&gt;
&lt;p&gt;Aangezien het dorp haar benauwde, vroeg Setske de Haan haar
    ouders toestemming om naar het buitenland te gaan. Eerst werd
    zij in 1908 au pair bij een doktersgezin in het Britse
    Coventry, waar Setske de roepnaam 'Cissy' kreeg. Door het
    strenge regime hield zij het daar echter niet langer dan twee
    maanden vol. Vervolgens ging zij op haar eigen verzoek naar een
    kostschool in Bath. Maar toen zij op haar negentiende
    terugkeerde naar Oranjewoud, wist ze nog steeds niet zeker wat
    ze wilde. Voor een studie Engels voelde zij niets, en een
    dienstverband als leerling-verslaggeefster bij de 
    &lt;em&gt;Dragtster Courant&lt;/em&gt;

    was van korte duur; zij had te veel fantasie om zich aan de
    kale nieuwsfeiten te houden. Ten slotte ging De Haan omstreeks
    1910 in Amsterdam op kamers wonen, haalde daar de diploma's
    stenografie en machineschrijven en werd secretaresse op
    handelskantoor Wolff; de directeur was een Duitser.&lt;/p&gt;
&lt;p&gt;In haar Amsterdamse pension ontmoette Setske de Haan
    omstreeks 1914 de reserve-tweede luitenant der infanterie Leo
    Beek, die door de mobilisatie onder de wapenen was geroepen. De
    brieven die zij hem naar zijn legerplaats schreef, waren
    dermate levendig en onderhoudend dat hij haar aanspoorde
    verhaaltjes te schrijven en naar tijdschriften te sturen. De
    eerste verschenen, vanaf 1915, in het weekblad 
    &lt;em&gt;Panorama&lt;/em&gt;

    onder namen als 'Betty Bierema', 'Ans Woud' en 'Cissy (of soms
    ook Sissy) van Marxveldt'. De herkomst van het laatstgenoemde
    pseudoniem staat niet vast. Vermoed wordt dat 'Van Marxveldt'
    verwijst naar het feit dat Oranjewoud indertijd bekend stond
    als een 'rode gemeente' (Wagenaar). Aangezien zij vaak
    gebruikmaakte van bestaande situaties en personen - en ook
    omdat ze haar eigen naam niet artistiek genoeg vond - koos ze
    ervoor onder een pseudoniem te publiceren.&lt;/p&gt;
&lt;p&gt;Intussen was Setske de Haan in 1916 met Leo Beek getrouwd.
    Hij was - hoewel vier jaar jonger dan zij - een vaderfiguur en
    gaf haar zekerheid en geborgenheid. Ze verhuisden naar
    Hilversum, dichter bij het Larense garnizoen waar Beek was
    gelegerd. Daar werd eind 1916 hun eerste zoon geboren.&lt;/p&gt;
&lt;p&gt;Via de redactie van 
    &lt;em&gt;Panorama&lt;/em&gt;

    kwam Setske de Haan in contact met de uitgever van het blad,
    A.W. Sijthoff te Leiden, die tevens boeken uitgaf. Daar
    verscheen in 1917 haar eerste meisjesroman, 
    &lt;em&gt;Game-and set!&lt;/em&gt;

    , die zich afspeelt in een tennismilieu. Een jaar later volgde
    haar tweede boek, 
    &lt;em&gt;Het hoogfatsoen van Herr Feuer. Herinneringen uit mijn
    Duitschen kantoortijd&lt;/em&gt;

    , gebaseerd op De Haans ervaringen bij het handelskantoor. Geen
    van beide boeken, geschreven in een montere spreektaal onder
    het pseudoniem Betty Bierema, werd echter een succes. Wel
    bracht 
    &lt;em&gt;Game-and set!&lt;/em&gt;

    een nieuw jongerentijdschrift ertoe de schrijfster om een
    vervolgverhaal te vragen. Kort voor het verstrijken van de
    eerste deadline vond De Haan, nu schrijvend onder het
    pseudoniem Cissy van Marxveldt, haar vorm: een reeks brieven
    van een HBS-leerlinge aan haar hartsvriendin. De hoofdpersoon
    kreeg de naam 'Joop ter Heul'.&lt;/p&gt;
&lt;p&gt;Het blad ging na drie nummers over de kop, maar Cissy van
    Marxveldt had de smaak te pakken. Zij wentelde zich in haar
    eigen HBS-herinneringen en gaf haar 'Joop' de afkomst die ze
    zelf graag had willen hebben: een gegoed milieu in een groot
    huis met veel personeel, de modernste transportmiddelen, een
    hang naar de tennisbaan en een eindeloze rij potenti&amp;euml;le
    verloofdes, over wie honderduit kon worden geroddeld en met wie
    giechelig kon worden geflirt. Sijthoff had echter geen
    belangstelling voor haar plan om daar een boek over vol te
    schrijven; de uitgever achtte deze 'gewoontjes aandoende' stof
    niet geschikt voor zijn eerbiedwaardige fonds. Een andere
    uitgeverij, Valkhoff&amp;amp;Co. in Amersfoort, wilde het echter
    wel proberen met 
    &lt;em&gt;De HBS tijd van Joop ter Heul&lt;/em&gt;

    . Het boek verscheen in 1919 en was onmiddellijk een
    bestseller.&lt;/p&gt;
&lt;p&gt;De jonge lezeressen herkenden zich in de natuurgetrouwe
    conversatietoon van de hoofdpersonen en droomden tegelijkertijd
    weg in hun ge&amp;iuml;dealiseerde omgeving. Valkhoff vroeg Cissy
    van Marxveldt dan ook om een vervolg. Achtereenvolgens
    verschenen drie nieuwe boeken over 'Joop ter Heul', waarin de
    springerige bakvis langzaam maar zeker verandert in een
    serieuze verloofde en een aangepaste huisvrouw met een
    vaderfiguur als echtgenoot. Die indertijd min of meer
    verplichte aanpassing aan de burgerlijke moraal verliep echter
    niet zonder problemen. Na haar huwelijk kan de heldin haar
    jolige levenshouding maar moeilijk inruilen voor het vereiste
    verantwoordelijkheidsgevoel van de keurig getrouwde vrouw. Zij
    blijft op aanstekelijke wijze uit de band springen, tot ze zich
    ten slotte toch bij het onvermijdelijke moet neerleggen. Dat
    maakt de 'Joop ter Heul'-boeken iets opstandiger en minder
    rolbevestigend dan ze op het eerste gezicht zouden lijken
    (Pattynama).&lt;/p&gt;
&lt;p&gt;Overigens ontkende Cissy van Marxveldt dat 'Joop ter Heul'
    een zelfportret was, maar zij gaf wel toe 'dat de heldin
    eigenschappen vertoont, die ik in ruime mate zelf bezit' (Van
    Gelder). In elk geval gaf de schrijfster haar bij de nieuwe
    huishoudelijke taken veel personeel, zoals zij dat ook in haar
    eigen dagelijkse leven had. Het huishouden stond Van Marxveldt
    namelijk tegen. Over haar belangstelling voor haar twee zonen
    lopen hun verhalen uiteen. Zelfs over een ogenschijnlijk
    onbetekenend detail bestaan twee volstrekt tegenstrijdige
    verhalen. 'Ze was beslist geen moeder die ons om vier uur
    achter de theepot zat op te wachten', zei de oudste zoon IJnze
    later (Dresselhuys). Maar zijn broer Leo vertelde: 'Als we 's
    middags om vier uur uit school kwamen, zat ze klaar met thee'
    (Lindo).&lt;/p&gt;
&lt;p&gt;In 1929 raakte Cissy van Marxveldt - 37 jaar oud - na een
    beroerte aan de rechterkant van haar lichaam verlamd. Pas jaren
    later bleek dat dit was veroorzaakt door een hersentumor,
    waaraan ze nooit was geopereerd. Voortaan typte zij haar boeken
    met de linkerhand. De veranderende tijdgeest be&amp;iuml;nvloedde
    ook de boeken die Cissy van Marxveldt sindsdien schreef. De
    doldwaze jaren twintig waren voorbij, de ernst ging
    overheersen. Zij schiep nog wel nieuwe heldinnen - 'Marijke',
    'Puck van Holten' -, maar die vonden minder weerklank dan 'Joop
    ter Heul' en de bakvissen uit haar andere kassucces 
    &lt;em&gt;Een zomerzotheid&lt;/em&gt;

    (1927). Door de toneelbewerkingen van haar populairste boeken
    en door de herdrukken die daarvan jaar in jaar uit werden
    gemaakt, bleef Cissy van Marxveldt echter in goeden doen. In de
    jaren dertig zou zij zo'n vijftigduizend gulden per jaar aan
    auteursrechten hebben verdiend.&lt;/p&gt;
&lt;p&gt;Cissy van Marxveldt en haar man, die in vredestijd onder
    meer een functie als bedrijfsleider bij het warenhuis 'De
    Bijenkorf' vervulde, hebben veel adressen gehad. Volgens zoon
    IJnze was verhuizen 'een soort hobby van haar' (Dresselhuys).
    Ook bewoonden zij soms twee huizen tegelijk, waarvan het ene -
    in Bloemendaal of Wijk aan Zee - in gebruik was als zomerhuis
    en het andere - in Amsterdam of Hilversum - gedurende de rest
    van het jaar werd bewoond. Haar laatste verhuizing, van
    Amsterdam naar Bussum, dateert van april 1944.&lt;/p&gt;
&lt;p&gt;Tijdens de Duitse bezetting raakte Leo Beek betrokken bij
    verzetswerk en clandestien beraad over de naoorlogse inrichting
    van Nederland. Hij werd in 1944 opgepakt en in de duinen bij
    Overveen ge&amp;euml;xecuteerd. 'U moet weten,' zei Cissy van
    Marxveldt later, 'dat mijn man een grote stimulans voor mij was
    en nadat ik bericht over zijn dood ontving, heb ik niets meer
    gepresteerd' (Wagenaar). Onder de naam Cissy van Marxveldt
    verscheen kort na de bevrijding alleen nog het boek 
    &lt;em&gt;Ook zij maakte het mee&lt;/em&gt;

    (1946), een sober relaas over een meisje dat in het verzet
    werkte. Zij droeg het op aan haar gefusilleerde man. Maar voor
    een meisjesboek over de bezettingstijd bestond in die tijd
    weinig belangstelling. Ook met haar gezondheid ging het
    bergafwaarts. Zij las thrillers en amuseerde zich met de eerste
    publicaties van Annie M.G. Schmidt en Simon Carmiggelt in 
    &lt;em&gt;Het Parool&lt;/em&gt;

    , maar zelf kwam ze niet meer tot schrijven. 'Die laatste jaren
    was ze erg broos,' aldus haar zoon Leo, 'maar verdriet en
    lichamelijk ongemak wist ze perfect te camoufleren. Dus je
    merkte eigenlijk niets aan haar' (Lindo).&lt;/p&gt;
&lt;p&gt;Toen ze in 1948 stierf, op 58-jarige leeftijd, was de naam
    Cissy van Marxveldt onverbrekelijk verbonden met de reeds lang
    voorbije jaren twintig. Haar boeken uit die tijd hebben de
    schrijfster echter met succes overleefd.&lt;/p&gt;
&lt;p&gt;
  &lt;a href='agedeelte'&gt;A: &lt;/a&gt;Persdocumentatie betreffende Cissy van Marxveldt bij
  het Nederlands Letterkundig Museum en Documentatiecentrum te
  's-Gravenhage.&lt;/p&gt;
&lt;p&gt;
  &lt;a href='pgedeelte'&gt;P: &lt;/a&gt;
  Een bibliografie van Cissy van Marxveldt in de onder L
    genoemde publicatie van Dornseiffer. Autobiografisch artikel:
    'Wat voorbijging', in Cissy van Marxveldt en Emmy
    Belinfante-Belinfante, 
    &lt;em&gt;Confetti&lt;/em&gt;

    (Amersfoort 1930) 17-30.&lt;/p&gt;
  &lt;p&gt;
&lt;a href='lgedeelte'&gt;L: &lt;/a&gt;
Interview door Emmy Belinfante-Belinfante, in 
    &lt;em&gt;De Hollandsche Revue&lt;/em&gt;

    33 (1928) 623-626; Lily van Ginneken, 'Een zomerzotheid,
    verhalen die onthouden worden', in 
    &lt;em&gt;Algemeen Handelsblad&lt;/em&gt;

    , 2-4-1970; Tjaard W.R. de Haan, 'Leven en werk van Cissy van
    Marxveldt', in Cissy van Marxveldt, 
    &lt;em&gt;Mijn dorp in Friesland&lt;/em&gt;

    ('s-Gravenhage 1970) 5-31; E. Reitsma, 'Joop ter Heul, van
    rebelse meid tot opofferende moeder', in 
    &lt;em&gt;Vrij Nederland&lt;/em&gt;

    , 9-8-1975; Cisca Dresselhuys, 'Cissy van Marxveldt: Schrijven
    met &amp;eacute;&amp;eacute;n hand', in 
    &lt;em&gt;Opzij. Feministisch Maandblad&lt;/em&gt;

    8 (1980) 7/8 (juli/aug.) 5-9; Henk van Gelder,
    'Jopopinoloukico', in idem, 
    &lt;em&gt;'t Is 'n bijzonder kind, dat is ie. Kinderboekenschrijvers
    van toen&lt;/em&gt;

    (Bussum 1980) 50-61; Sylvia Dornseiffer, 'Cissy van Marxveldt'
    [1985], in 
    &lt;em&gt;Lexicon van de jeugdliteratuur&lt;/em&gt;

    (Alphen aan den Rijn 1982- ); Liddie Austin, 'Cissy van
    Marxveldt', in 
    &lt;em&gt;Libelle&lt;/em&gt;

    nr. 23 (2/9-6-1989) 49-56; Marjoleine de Vos, 'Het leven van
    Joop ter Heul', in 
    &lt;em&gt;NRC Handelsblad&lt;/em&gt;

    , 14-7-1989; Leonoor Wagenaar, 'Cissy van Marxveldt gaat nooit
    verloren', in 
    &lt;em&gt;Het Parool&lt;/em&gt;

    , 22-7-1989; interview met Leo Beek door Mary Ann Lindo, in 
    &lt;em&gt;Het Parool&lt;/em&gt;

    , 11-10-1991; Jan van Marxveldt, 
    &lt;em&gt;De zoon van Joop ter Heul&lt;/em&gt;

    (Helmond [etc.] 1991); Pamela Pattynama, 'Ontheemde
    vondelingen. Vrouwelijke adolescentie en ''Bildung''', in 
    &lt;em&gt;Denken over sekse in cultuur en wetenschap. Lezingen over
    gender- en vrouwenstudies&lt;/em&gt;

    . Onder red. van Mineke Bosch (Amsterdam 1996) 22-44.&lt;/p&gt;
&lt;/p&gt;
&lt;p&gt;
  &lt;a href='igedeelte'&gt;I: &lt;/a&gt;

  [T.W.R. de Haan,] 
  &lt;em&gt;Cissy van Marxveldt (1889-1948). Biografie&lt;/em&gt;

  (Heerenveen 1989) 20 [Cissy van Marxveldt op circa achttienjarige
  leeftijd].&lt;/p&gt;
&lt;p&gt;Henk van Gelder&lt;/p&gt; 
&lt;dtml-var bwn_footer&gt;</text>
  </biography>
</biodes>

