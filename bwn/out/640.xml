<biodes version="1.0">
  <fileDesc>
    <title>Haan, Carolina Lea de (1881-1932)</title>
    <ref target="http://resources.huygens.knaw.nl/bwn1880-2000/lemmata/bwn2/haancl"/>
    <publisher>
      <name>Biografisch Woordenboek van Nederland:1880-2000</name>
      <ref target="http://resources.huygens.knaw.nl/bwn1880-2000"/>
    </publisher>
  </fileDesc>
  <person>
    <idno type="id">haancl</idno>
    <persName><name type="geslachtsnaam">Haan</name>, Carolina Lea de</persName>
    <sex value="2"/>
    <event type="birth" when="1881"/>
    <event type="death" when="1932"/>
    <state type="occupation">schrijfster</state>
  </person>
  <biography>
    <graphic url="http://resources.huygens.knaw.nl/bwn1880-2000/lemmata/bwn2/images/images/HAANCL.jpg"/>
    <text>&lt;dtml-var bwn_header&gt;
 &lt;p class='genealogie'&gt;
  &lt;strong&gt;Haan, Carolina Lea de&lt;/strong&gt;

(bekend onder de naam &lt;b&gt;
Carry van Bruggen&lt;/b&gt;

, pseud. o.a. &lt;b&gt;Justine Abbing&lt;/b&gt;) schrijfster, essayiste (Kloosterveen gem. Smilde 1-1-
1881

- Laren (Nh) 16-11-
1932
).

Dochter van Izak de Haan, godsdienstleraar (gazzen), en Betje Rubens.
Gehuwd op 6-1-1904 met Cornelis Johannes Antonius van Bruggen,
journalist en letterkundige. Uit dit huwelijk werden 1 zoon en 1
dochter geboren. Na echtscheiding (24-2-1917) gehuwd op 20-7-1920 met
Adriaan Pit, kunsthistoricus. Uit dit huwelijk werden geen kinderen
geboren.




&lt;img src=&amp;quot;images/HAANCL.jpg&amp;quot; align=&amp;quot;right&amp;quot; BORDER=&amp;quot;0&amp;quot; alt=&amp;quot;afbeelding van Haan, Carolina Lea de&amp;quot; class=&amp;quot;bwnimg&amp;quot;&gt;


&lt;/p&gt;
&lt;p&gt;Carry van Bruggen kwam uit een orthodox-joods gezin, bezocht te
Zaandam de gemeentelijke ULO-school, volgde vanaf ongeveer 1895 aan de
normaalschool een opleiding tot onderwijzeres en vestigde zich als
zodanig vanaf oktober 1900 te Amsterdam. Hier kwam zij door toedoen van
haar broer Jacob Isra&amp;euml;l de Haan in contact met een studentikoos en
artistiek milieu. Na haar huwelijk op 6 januari 1904 vertrok zij met
Kees van Bruggen naar Indi&amp;euml;. Haar verblijf aldaar moet haar weinig
vreugde gebracht hebben. 'We hadden dat land niet lief en we zouden
er geen innig-lieve vrienden laten', zou zij er in 'Bij 't
heengaan' (&lt;em&gt;De Nederlandsche Spectator&lt;/em&gt;

48 (1907) 234) van zeggen. De dubbele moraal die ze er aantrof in
rechtsgevoel en seksuele opvattingen heeft in haar romans 
&lt;em&gt;Goenong-Djatti&lt;/em&gt;

(1909) en 
&lt;em&gt;Een Indisch huwelijk&lt;/em&gt;

(1921) haar kritische neerslag gevonden. Wel debuteerde zij in
Indi&amp;euml;, met boekbesprekingen en een vrouwenrubriek in de 
&lt;em&gt;Deli Courant,&lt;/em&gt;

waarvan haar man redacteur was, en met novellen in het 
&lt;em&gt;Weekblad voor Indi&amp;euml;.&lt;/em&gt;
&lt;/p&gt;
&lt;p&gt;In 1907 keerde het echtpaar terug naar Amsterdam en debuteerde Carry
in boekvorm met de bundel schetsen 
&lt;em&gt;In de schaduw.&lt;/em&gt;

Dit is het eerste van een vijftal boeken die zij tussen 1907 en 1910
het licht zou doen zien en die deels handelen over het leven in de
tropen, deels zich afspelen in het joodse milieu van haar jeugd. Ze
zijn alle geschreven onder invloed van de literaire mode van die tijd,
het naturalisme, waarbij de gedetailleerde sfeertekening van een
dominant milieu het belangrijkste thema vormt. Haar beste en meest
succesrijke werk uit deze periode was 
&lt;em&gt;De verlatene&lt;/em&gt;

(1910), waarin zij in vier kinderen even zovele afwijkingen weergeeft
van het orthodox-joodse patroon van de vader. Na haar aankomst in
Nederland werkte zij ook als recensente mee aan tal van bladen en heeft
zij zich, na grotendeels op eigen kracht Frans, Duits en Engels geleerd
te hebben, intensief met vertaalwerk beziggehouden. Zo vertaalde zij
werk van Sheridan en Shaw, en later nog van De Musset, Galsworthy, Hugh
Walpole en Dumas (p&amp;egrave;re).&lt;/p&gt;
&lt;p&gt;In 1913 sloeg zij met de roman 
&lt;em&gt;Heleen&lt;/em&gt;

een heel andere, eigen weg in. De schrijver Frans Coenen, met wie zij
in deze tijd een relatie onderhield die de grenzen van de toen
heersende huwelijksopvattingen te buiten ging, noemde dit haar eerste
boek, omdat zij hierin 'voor het eerst zich aan zichzelf en de
wereld openbaarde'. In het enige interview met haar dat bekend is,
met Andr&amp;eacute; de Ridder in 
&lt;em&gt;Den Gulden Winckel&lt;/em&gt;

14 (1915) 97-102, zegt ze dat het realisme niet bij haar paste, dat ze
met 
&lt;em&gt;Heleen&lt;/em&gt;

zichzelf geworden was, omdat de gemoedsbeschrijving hoofdzaak geworden
was. Deze roman omvat daarmee een bijna compleet program voor haar
latere werk. De stemming van het boek is Heleens deernis met al het
bestaande, de fundamentele opdracht die zij zich stelt aan de weet te
komen 'waarom alles is... zooals het is'. Heleen komt echter
niet verder dan de kwelling van de cirkelredenering, dan het inzicht
dat al wat leeft - d.w.z. zich onderscheidt - eenzijdig en absurd is,
maar dat haar verlangen naar eenheid, naar de oorsprong, waarin alles
samen en redelijk is, niet anders dan verlies van individualiteit, dan
doodsverlangen is. In de kloof tussen ideaal en praktijk verliest zij
ten slotte haar laatste illusie. De liefde die alles moet goedmaken,
die zij een man onomwonden toont, wordt uitgelegd als een flirtation.
In een laatste brief aan deze man legde Carry in Heleens pen haar eigen
opvattingen over de strijd voor gelijke rechten voor de vrouw en de
ideale relatie met een man: 'Ik geef niets om mijn rechten in dien
zin; ik wil wel dienen, maar ik wilde niet mijn mindere dienen. Ik heb
gedroomd van den man, die mij aan zijn voeten zou kunnen zien, zonder
mij als zijn slavin te behandelen' (302-303).&lt;/p&gt;
&lt;p&gt;In 1914 gingen Carry en Kees van Bruggen uit elkaar, maar de
offici&amp;euml;le scheiding werd pas in 1917 uitgesproken. Carry vestigde
zich in Laren en voorzag door lesgeven en het houden van lezingen in
het onderhoud voor haar en haar twee kinderen. Veel van haar ervaringen
van haar huwelijk en echtscheiding verwerkte Carry in 
&lt;em&gt;Een coquette vrouw&lt;/em&gt;

(1915), waarin zij ook voortborduurde op het slot van 
&lt;em&gt;Heleen&lt;/em&gt;

en het probleem van de liefde die dienstbaar is zonder vernederend te
zijn. 'Liefde', zegt ze hier, 'ligt... in de strooming van
het Onsterfelijke, het Eeuwige. Daarin bovenal zoeken we iets van dat
&amp;quot;Eeuwigheids-heimwee&amp;quot; tot vervulling te brengen, als
tegenwicht van het vluchtige, wisselende van de dingen van ons
tijdelijk bestaan' (&lt;em&gt;Een coquette vrouw,&lt;/em&gt;

108).&lt;/p&gt;
&lt;p&gt;Tijdens de oorlog publiceerde zij weinig, maar concentreerde zij
zich vooral op haar filosofisch hoofdwerk 
&lt;em&gt;Prometheus&lt;/em&gt;

(1919). In dit boek, dat blijkens de ondertitel, de ontwikkeling van
het individualisme in de literatuur onderzoekt, spelen de begrippen
levensdrift en doodsdrift een centrale rol. In de werkelijkheid
manifesteert de eerste zich als collectieve distinctie, waarvan stand,
klasse en natie de meest tastbare vormen zijn. Prometheus is dan de
individualist, de ketter, de rebel. Zijn eenheidsverlangen uit zich in
de strijd tegen de collectiviteit. Zijn tragedie is dat hij alleen kan
afbreken. Zou hij worden tot bouwer van een nieuwe orde, dan handelt
hij in strijd met zijn eigen wezen. Toch biedt 
&lt;em&gt;Prometheus,&lt;/em&gt;

met wie Carry zich niet geheel kan vereenzelvigen, als boek meer
soelaas dan 
&lt;em&gt;Heleen.&lt;/em&gt;

Aan het eind staat de acceptatie van het paradoxale leven, de
bereidheid op pad te blijven gaan.&lt;/p&gt;
&lt;p&gt;Na dit essay deed Carry, vooral onder het pseudoniem Justine Abbing,
wat mindere romans het licht zien als 
&lt;em&gt;Uit het leven van een denkende vrouw&lt;/em&gt;

(1920) en 
&lt;em&gt;Het verspeelde leven&lt;/em&gt;

(1922). In 1925 paste zij de grondgedachte van 
&lt;em&gt;Prometheus&lt;/em&gt;

toe op de taal in 
&lt;em&gt;Hedendaagsch fetischisme.&lt;/em&gt;

Dit boek is minder emotioneel dan 
&lt;em&gt;Prometheus,&lt;/em&gt;

veel ironischer, en is vooral uit op de ontmaskering van de eerbied
voor de taal - in welke vorm dan ook, landstaal, voertaal, kunsttaal -
als de absurde distinctiedrift van een kaste. De beide boeken vonden
een slecht onthaal. Huizinga vond 
&lt;em&gt;Prometheus&lt;/em&gt;

'eerzuchtig gedoe' en J. Prinsen J.Lz. meende 
&lt;em&gt;Hedendaagsch fetischisme&lt;/em&gt;

het best te omschrijven met 'onbekookt gewawel'. Uit de afkeer
van Carry van Bruggen voor academische titels en 'pompeuze
geleerdheid' valt af te leiden hoe haar dit gekwetst moet
hebben.&lt;/p&gt;
&lt;p&gt;In 1920 hertrouwde Carry met de 21 jaar oudere, fijnzinnige
kunsthistoricus A. Pit. In de gelukkige eerste jaren van dit huwelijk
schreef ze de uitstekende verhalenbundels 
&lt;em&gt;Het huisje aan de sloot&lt;/em&gt;

(1921), 
&lt;em&gt;Avontuurtjes&lt;/em&gt;

(1922) en 
&lt;em&gt;Vierjaargetijden&lt;/em&gt;

(1924), die vooral opvallen door de zachte herinnering, de acceptatie
van het verleden. 
&lt;em&gt;Het huisje aan de sloot&lt;/em&gt;

behaalde zelfs de prijs van de 
&lt;em&gt;Haagsche Post,&lt;/em&gt;

die de Maatschappij der Nederlandsche Letterkunde te Leiden toekende
aan de beste roman van dat jaar.&lt;/p&gt;
&lt;p&gt;Een zeer goed onthaal vond haar laatste roman, 
&lt;em&gt;Eva&lt;/em&gt;

(1927). Dit boek wordt algemeen beschouwd als haar meesterwerk, zowel
naar de vorm als naar de inhoud. Vormtechnisch is het een opvallend
boek door de hantering van de 'stream of consciousness', de
wisseling van vertelperspectieven en het aanbrengen van consistentie
door herhaling van beelden en motieven. De belangrijkste motieven zijn
seksualiteit, dood en de eenheid van een levensvisie. Aan het eind van
de roman vindt Eva het archimedisch punt waar seksualiteit geen
schaamte meer voortbrengt, waar de dood niet meer dient ter betaling
van de onvermijdelijke levensschuld en waar de eenheid bereikt wordt
door de acceptatie in de vorm van de zachte humor.&lt;/p&gt;
&lt;p&gt;Op 3 april 1928 wordt Carry van Bruggen tijdens een lezing onwel en
verzinkt in een, volgens diagnose van dr. A. Querido,
'climacterische depressie', waaruit zij niet meer kan loskomen.
Na een worsteling van vier jaar, waarin vooral het onvermogen 'iets
te voelen' haar kwelde, stierf zij, hoogstwaarschijnlijk uit eigen
wil, op woensdag 16 november 1932.&lt;/p&gt;
&lt;p&gt;Terwijl zij als journaliste en columniste blijk gaf van een waarlijk
onbeperkte belangstelling, ligt het belang van haar beschouwend en
verhalend werk in de eerste plaats in haar eigen persoonlijkheid. In
het genoemde interview met De Ridder zei ze: 'Ik belijd altijd
mezelf.' Op grond daarvan is de waardering van haar werk steeds
tegen de achtergrond van een biografische of psychologische
interpretatie geplaatst. Vooral haar tijdgenoten hebben het daar
moeilijk mee gehad. Uiterst onconventioneel als haar voorkomen en
optreden was, zou alleen een man als Frans Coenen de grote
menselijkheid van deze vrouw zien. Wat later was het ook een
buitenstaander als Menno ter Braak die de bevrijdende werking van haar
denken onderkende. Van de meer academische interpretatie legde Annie
Romein-Verschoor de nadruk op Carry's gevoelens van
minderwaardigheid en M.-A. Jacobs op het onaffe, onevenwichtige in haar
persoonlijkheid. Pas sedert ongeveer 1975 is er een hernieuwde
belangstelling, die, vooral door het werk van Jan Fontijn, een nieuw
begrip mogelijk maakt voor de specifiek romantische grondtoon van haar
werk, waarin de relatie tussen zelf ontleding en algemene beschouwing
veel ingewikkelder is dan in de moraliserende interpretatie van met
name Jacobs, en waarin liefde en deernis de belangrijkste componenten
vormen en waarvan de geest van eerlijkheid en spontaniteit veel
herkenning blijkt te vinden bij het publiek van de jaren '70.&lt;/p&gt;
&lt;p&gt;
  &lt;a href='agedeelte'&gt;A: &lt;/a&gt;Tv-film over Carry van Bruggen in Filmarchief NOS.
Toneelstuk van theatergroep Splien met 
&lt;em&gt;Gekleurde kralen,&lt;/em&gt;

een beeld van Carry van Bruggen door Ren&amp;eacute; Verheezen met o.a.
voorstellingen in Zoetermeer en Rotterdam in oktober en december
1981.&lt;/p&gt;
&lt;p&gt;
  &lt;a href='pgedeelte'&gt;P: &lt;/a&gt;Volledige bibliografie van het werk van Carry van Bruggen
in: M.-A. Jacobs, 
&lt;em&gt;Carry van Bruggen. Haar leven en literair werk&lt;/em&gt;

(Gent, 1962). Proefschrift Gent.&lt;/p&gt;
&lt;p&gt;
  &lt;a href='lgedeelte'&gt;L: &lt;/a&gt;Behalve M.-A. Jacobs, zie 
&lt;em&gt;Carry van Bruggen (1881-1932).&lt;/em&gt;

Samengest. en ingel. door Jan Fontijn en Diny Schouten (Amsterdam,
1978). De Engelbewaarder: 13; Jan Fontijn, 'Nawoord', in 
&lt;em&gt;Carry van Bruggen. Vijf Romans&lt;/em&gt;

(Amsterdam, 1979) 975-978; Jan Fontijn en Diny Schouten,' 'Ik
heb toch m'n hele leven over me zelf gedacht'. Een gesprek met
Kees van Bruggen over zijn moeder Carry van Bruggen', in 
&lt;em&gt;Vrij Nederland.&lt;/em&gt;

Boekenbijlage 15 december 1979; Ruth Wolf, 
&lt;em&gt;Van alles het middelpunt. Over leven en werk van Carry van
Bruggen&lt;/em&gt;

(Amsterdam, 1980).&lt;/p&gt;

&lt;p&gt;
&lt;a href=&amp;quot;igedeelte&amp;quot;&gt;I: &lt;/a&gt;
Website Digitale Bibliotheek voor de Nederlandse Letteren: http://www.dbnl.org/auteurs/beeld.php?id=brug004 [Portet door Annie de Meester, 1915] [31-10-2007].&lt;/p&gt;




&lt;p&gt;W. Otterspeer&lt;/p&gt; 
&lt;dtml-var bwn_footer&gt;</text>
  </biography>
</biodes>

