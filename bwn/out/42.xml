<biodes version="1.0">
  <fileDesc>
    <title>Apeldoorn, Lambertus Johannes van (1886-1979)</title>
    <author>P.J. Knegtmans</author>
    <ref target="http://resources.huygens.knaw.nl/bwn1880-2000/lemmata/bwn6/apeldoorn"/>
    <date when="2003-08-08"/>
    <publisher>
      <name>Biografisch Woordenboek van Nederland:1880-2000</name>
      <ref target="http://resources.huygens.knaw.nl/bwn1880-2000"/>
    </publisher>
  </fileDesc>
  <person>
    <idno type="id">apeldoorn</idno>
    <persName><name type="geslachtsnaam">Apeldoorn</name>, Lambertus Johannes van</persName>
    <sex value="1"/>
    <event type="birth" when="1886"/>
    <event type="death" when="1979"/>
    <state type="occupation">rechtshistoricus</state>
  </person>
  <biography>
    <graphic url="http://resources.huygens.knaw.nl/bwn1880-2000/lemmata/bwn6/images/images/APELDOORN.jpg"/>
    <text>&lt;dtml-var bwn_header&gt;
 &lt;p class=&amp;quot;genealogie&amp;quot;&gt;

&lt;strong&gt;Apeldoorn, Lambertus Johannes van&lt;/strong&gt;, rechtshistoricus 
(IJlst 13-12-1886- 's-Gravenhage 15-8-1979). Zoon van
Lambertus Johannes van Apeldoorn, Nederlands-hervormd predikant, en
Anna Johanna Jacoba de Hoog. Gehuwd op 26-11-1918 met Grietje
Wilhelmina Keij (1893-1983). Uit dit huwelijk werden 1 zoon en 1
dochter geboren. 

&lt;/p&gt;
&lt;img src=&amp;quot;images/APELDOORN.jpg&amp;quot; align=&amp;quot;right&amp;quot; BORDER=&amp;quot;0&amp;quot; alt=&amp;quot;afbeelding van Apeldoorn, Lambertus Johannes van&amp;quot; class=&amp;quot;bwnimg&amp;quot;&gt;
&lt;p&gt;Als de jongste van vijf kinderen in het gezin van een hervormde
dominee groeide Bert van Apeldoorn op in verscheidene
pastorie&amp;euml;n op het Friese platteland. Zijn vader gold als een
orthodox en geleerd, maar uiterst kritisch man, die geen blad voor
de mond nam en niet kon begrijpen dat er predikanten waren die
romans lazen: zelf hield hij het bij theologische en filosofische
werken. De jongste zoon had zijn soms bijtende kritiek kennelijk
van niemand vreemd.&lt;/p&gt;
&lt;p&gt;Na de lagere school bezocht Van Apeldoorn het gymnasium in
Sneek, een uur lopen van zijn toenmalige woonplaats Hommerts.
Vervolgens studeerde hij vanaf 20 september 1906 rechten aan de
Rijksuniversiteit te Utrecht. Na zijn doctoraalexamen op 7 november
1910 vestigde hij zich in Leeuwarden, waar hij vanaf 1913 als
leraar staatsinrichting en staathuishoudkunde werkte aan de
Christelijke HBS en tegelijkertijd directeur was van het
gemeentelijk levensmiddelenbedrijf. In 1915 kwam daar een praktijk
als advocaat bij. In 1919 werd Van Apeldoorn hoofdcommies bij de
provinciale griffie, waar hij al na een jaar ontslag nam om zich
geheel aan de advocatuur te kunnen wijden. Daarnaast bekleedde Van
Apeldoorn in de Friese hoofdstad tal van maatschappelijke functies.
Zo was hij er plaatsvervangend kantonrechter, medeoprichter en
bestuurslid van de Volksuniversiteit, secretaris van de
plaatselijke afdeling van de Volksbond tegen drankmisbruik, lid van
het provinciaal bestuur der openbare leeszalen en diaken van de
Nederlandsche Hervormde Kerk.&lt;/p&gt;
&lt;p&gt;Intussen was Van Apeldoorn op 5 november 1915 in Utrecht bij
D.G. Rengers Hora Siccama, hoogleraar in de encyclopedie der
rechtswetenschap en in het oud-vaderlands recht en zijn
geschiedenis, cum laude gepromoveerd op 
&lt;em&gt;De kerkelijke goederen in Friesland. Beschrijving van de
ontwikkeling van het recht omtrent de kerkelijke goederen in
Friesland tot 1795.&lt;/em&gt;In deze tweedelige dissertatie van niet
minder dan negenhonderd pagina's wist hij de stelling van zijn
promotor dat de Reformatie geen verandering had gebracht in de
eigendomstoestand van de kerkelijke goederen, voor Friesland op
overtuigende wijze te onderbouwen. In enkele polemische geschriften
zou hij later krachtig stelling nemen tegen het beheer der
kerkelijke goederen door de Nederlandsch-Hervormde Synode.&lt;/p&gt;
&lt;p&gt;In 1920 kreeg Van Apeldoorn - die, zoals hij in de 
&lt;em&gt;Nieuwe Rotterdamsche Courant&lt;/em&gt;(24-3-1926) verklaarde, vaak
voor gereformeerd werd aangezien, maar tot de hervormde kerk
behoorde - een leerstoel aangeboden aan de Vrije Universiteit (VU)
te Amsterdam. Dit aanbod sloeg hij af, omdat hij zich als hervormde
aan die universiteit niet thuis voelde. In 1921 werd Van Apeldoorn
aan de Universiteit van Amsterdam benoemd tot gewoon hoogleraar in de rechtsgeschiedenis en in wat weldra de inleiding in de rechtswetenschap zou gaan heten.&lt;/p&gt;
&lt;p&gt;In Amsterdam legde Van Apeldoorn zich geheel toe op het
wetenschappelijk werk dat uit zijn leeropdracht voortvloeide. Naast
de Friese rechtsgeschiedenis en de kerkelijke goederen sneed hij
nieuwe onderwerpen aan, waarbij hij anders dan de meesten van zijn
vakgenoten voorkeur had voor de vroegmoderne tijd. Hij schreef over
de geschiedenis van het Nederlandse privaatrecht en van de
Nederlandse rechtspraak, en in zijn bijdrage uit 1932 aan het 
&lt;em&gt;Gedenkboek van het Athenaeum en de Universiteit van Amsterdam
1632-1932&lt;/em&gt;(pp. 127-162) betrad Van Apeldoorn ook het terrein van
de geschiedenis der rechtswetenschap. Van Apeldoorn gold dan ook
spoedig als een der meest vooraanstaande rechtshistorici in
Nederland. Dit werd bevestigd door zijn benoeming tot lid van de
Koninklijke Akademie van Wetenschappen in 1932.&lt;/p&gt;
&lt;p&gt;In 1932 verscheen ook Van Apeldoorns 
&lt;em&gt;Inleiding tot de studie van het Nederlandsche recht&lt;/em&gt;, waarin
hij zich deed kennen als aanhanger van de historische school. Het
recht was voor hem onlosmakelijk verbonden met het verleden. Dat
kwam hem te staan op kritiek van zijn leermeester Rengers Hora
Siccama, die de formulering te absoluut vond. In de tweede druk uit
1934 voegde Van Apeldoorn daarom een hoofdstuk toe waarin hij het
standpunt van de praktisch werkende jurist, voor wie het recht een
norm was, onderscheidde van het wetenschappelijke standpunt waarin
recht als historisch verschijnsel kan worden beschouwd. De
publicatie van zijn leerboek gaf Van Apeldoorn de vrijheid op
college interessante vraagstukken uitvoeriger te behandelen. Dat
wierp zijn vruchten af, want sommigen van zijn studenten
verklaarden tientallen jaren later nog dat zij op zijn colleges
waren gewonnen voor de rechtsgeleerdheid.&lt;/p&gt;
&lt;p&gt;De Duitse bezetting vormde een dramatisch keerpunt in Van
Apeldoorns leven. In Leeuwarden was hij lid geweest van de
Christelijk-Historische Unie (CHU), maar sindsdien had hij de
politiek de rug toegekeerd. In kleine kring moet wel bekend zijn
geweest dat de Nationaal-Socialistische Beweging (NSB) zijn
sympathie had, want in januari 1935 had hij in een briefje aan een
geestverwant geschreven: 'Hoewel geen lid van de
nationaal-socialistische beweging, behoor ik tot haar. Daarom: Hou
zee!' Naar de diepere gronden van deze keuze is het slechts gissen.
Uit wat Van Apeldoorn er zelf over schreef, komen afkeer van
liberalisme en marxisme en een vage idealistische gemeenschapszin
in combinatie met na&amp;iuml;eve bewondering voor het
nationaal-socialisme naar voren. Hij meende dat deze beweging meer
van de christelijke geest was doordrongen dan de christelijke
partijen en bovendien dat 'de nationaal-socialistische beweging
niet enkel een beroep doet op de betere neigingen van de
menschelijke natuur maar ook zelve een levende demonstratie
daarvan' was. Zij gaf hem hoop voor de toekomst.&lt;/p&gt;
&lt;p&gt;Nadat in de zomer van 1940 het verbod voor ambtenaren om zich
bij de NSB aan te sluiten was ingetrokken, werd Van Apeldoorn lid
van die partij en van enkele nationaal-socialistische
beroepsorganisaties. Erg actief was hij hierin niet. Hij bezocht
een aantal bijeenkomsten van het Nationaal Socialistisch
Studentenfront, waarvan zijn zoon enige tijd de Amsterdamse
afdeling leidde. In het voorjaar van 1942 bracht hij professor
G.A.S. Snijder, die voorzitter was van de Nederlandsche Kultuurraad
en met wie hij op vriendschappelijke voet correspondeerde, advies
uit over een voorstel tot gedeeltelijke nazificering van de
juridische faculteiten in Amsterdam, Leiden en Utrecht. Dit
voorstel was geschreven door zijn eveneens pro-Duitse leermeester
Rengers Hora Siccama. Van Apeldoorn maakte van de gelegenheid
gebruik door in zijn advies aan te dringen op het ontslag van zijn
collega-hoogleraar D. Hazewinkel-Suringa, wier onderwijs 'een aan
de nationaal-socialistische rechtsopvattingen volkomen vijandig
karakter' had. In 1942 werd Van Apeldoorn ook tot een van de
adviseurs van nsb-leider A.A. Mussert benoemd. Voorts werden hem -
volgens eigen verklaring van na de bevrijding - de functies
aangeboden van lid van de Hoge Raad, commissaris van een provincie,
gemachtigde voor het onderwijs en president van de rechtbank in
Rotterdam. Hij sloeg ze alle af.&lt;/p&gt;
&lt;p&gt;Omstreden werd Van Apeldoorn vooral door enkele incidenten op de
Universiteit van Amsterdam. Het begon ermee dat hij in het najaar
van 1940 op zijn college voor eerstejaars aankondigde de volgende
keer de nationaal-socialistische rechtsopvattingen te zullen
behandelen. Die dag, 25 oktober, zat de collegezaal bomvol. De
studenten hoorden beweren dat de subjectieve rechten nergens zo
goed gewaarborgd waren als onder het nationaal-socialisme. Ter
staving daarvan werden enkele Duitse nationaal-socialisten en het
partijblad 
&lt;em&gt;V&amp;ouml;lkische Beobachter&lt;/em&gt;aangehaald. Bovendien stelde hij
dat als Hitler iets zei, het ook zo was. Deze uitspraken leidden
tot groot tumult. Verwijzend naar het Duitse bombardement van 14
mei 1940 werd er 'Rotterdam' geroepen, gemompeld en gemopperd en
met ratels geklepperd. Op het eerstvolgende college kondigde Van
Apeldoorn aan de eisen voor het kandidaatsexamen te verzwaren door
kennis van het nationaal-socialisme te vergen. Zover kwam het toen
niet, want hij werd geveld door een ernstige ziekte, die hem de
rest van dat academisch jaar zou uitschakelen.&lt;/p&gt;
&lt;p&gt;Een jaar later was het weer mis, en nu was de zaak ernstiger. Op
10 oktober 1941 behandelde Van Apeldoorn voor eerstejaars enkele
bepalingen van de bezetter die nog niet in zijn leerboek waren
verwerkt. Toen hij betoogde dat het decreet van Hitler betreffende
de instelling van een civiel bestuur in Nederland woordelijk
overeenstemde met het Landoorlogreglement, had een van de studenten
gelachen. Van Apeldoorn had een verklaring verlangd, en daarbij
bleek dat de jongeman op dit college niets te zoeken had. De
hardhorende en wantrouwige Van Apeldoorn was er zeker van dat hij
op herrie was uit geweest. In de daaropvolgende dagen wisten de
rector magnificus en de Duitsgezinde president-curator,
burgemeester E.J. Vo&amp;ucirc;te, Van Apeldoorn ervan te weerhouden de
student bij de Duitsers aan te geven.&lt;/p&gt;
&lt;p&gt;Intussen was de kwestie verder gecompliceerd geraakt. De decaan
van de juridische faculteit, professor Hazewinkel-Suringa, had het
resultaat van de besprekingen niet willen afwachten en Van
Apeldoorn een gepeperde brief geschreven. Hierin verweet zij hem de
klacht over de student te hebben ingekleed als belediging van de
F&amp;uuml;hrer. Dit beschouwde zij als een daad van verraad. Daarop
had Van Apeldoorn telefonisch op hoge toon ge&amp;euml;ist dat zij deze
brief introk. Toen zij weigerde, verklaarde hij haar brief aan de
bezetter te zullen doorgeven. Bovendien kreeg Van Apeldoorn juist
in die dagen brieven met kritische beschouwingen van een oudere
rechtenstudent. Omdat zijn brieven niet waren beantwoord, vroeg
deze student op college om uitleg. Van Apeldoorn had de student
daarop door de pedel uit de collegezaal laten zetten, waarna hij
eveneens werd aangegeven. Beide studenten werden inderdaad door de
Sicherheitspolizei verhoord, maar niet gearresteerd. Of het
allemaal nog niet genoeg was, diende de doordraaiende Van Apeldoorn
bij burgemeester Vo&amp;ucirc;te tevens een klacht in tegen de
privaatdocent Byzantijns recht met een tijdelijke leeropdracht in
het handelsrecht H.J. Scheltema, die zich onbehoorlijk over hem zou
hebben uitgelaten.&lt;/p&gt;
&lt;p&gt;Enkele maanden nadat alles met een sisser leek te zijn
afgelopen, had de burgemeester vluchtig een lijvig rapport van Van
Apeldoorn over de kwestie aan de NSB kunnen inzien. Daaraan waren
verscheidene brieven toegevoegd, onder andere die van
Hazewinkel-Suringa. Scheltema werd niet veel later door de Duitse
Rijkscommissaris van zijn leeropdracht ontheven en
Hazewinkel-Suringa ontslagen. Menige rechtenstudent had zich
intussen aan de Vrije Universiteit ingeschreven om daar
kandidaatsexamen te doen en zo Van Apeldoorn te ontlopen. En de
Leidse rechtenstudenten die zich een jaar na de sluiting van hun
universiteit elders mochten inschrijven, gingen massaal naar de
VU.&lt;/p&gt;
&lt;p&gt;In 1943 trok Van Apeldoorn zich met ziekteverlof terug in zijn
buiten in Hoenderlo. In augustus van dat jaar zou hij zijn
lidmaatschap van de NSB hebben opgezegd. In elk geval droogde niet
lang daarna de stroom van zijn populair-wetenschappelijke
publicaties in nationaal-socialistische bladen en tijdschriften als

&lt;em&gt;Nieuw Nederland&lt;/em&gt;, 
&lt;em&gt;Het Rechtsfront&lt;/em&gt;, 
&lt;em&gt;De Schakel&lt;/em&gt;en 
&lt;em&gt;De Weegschaal&lt;/em&gt;op. Hierin had hij zich laten verleiden tot
scherp antisemitische uitlatingen en omhelzing van het
nationaal-socialistische leidersbeginsel. Zijn betovering door het
nationaal-socialisme was echter voorbij v&amp;oacute;&amp;oacute;r het tot
fundamentele herziening van zijn rechtsbeginselen kwam.&lt;/p&gt;
&lt;p&gt;Op 28 april 1945 werd Van Apeldoorn in Hoenderlo door de
Binnenlandsche Strijdkrachten gearresteerd. Ruim zeven maanden zat
hij vast in een interneringskamp in Wezep bij Zwolle, enige tijd
onderbroken door een verblijf op de ziekenafdeling van de Willem
III-kazerne in Apeldoorn. Na uit gevangenschap te zijn ontslagen
kreeg hij huisarrest opgelegd op snel wisselende adressen in en bij
Leiden. In de zomer van 1946 betrokken Van Apeldoorn en zijn vrouw,
die herstellende was van een zware operatie, &amp;eacute;&amp;eacute;n kamer in
Den Haag, waar zij in kommervolle omstandigheden bivakkeerden. Hier
wachtte hij de behandeling van zijn zaak in het kader van de
bijzondere rechtspleging af.&lt;/p&gt;
&lt;p&gt;Op grond van zijn lidmaatschap van de NSB was Van Apeldoorn
inmiddels op 31 december 1945 ontslagen als hoogleraar - met
verlies van pensioenaanspraak - en kwam zijn naam in het eerste
naoorlogse 
&lt;em&gt;Jaarboek&lt;/em&gt;als lid van de Koninklijke Akademie niet meer voor.
Op 4 november 1947 werd hij door het tribunaal van het Bijzonder
Gerechtshof in Amsterdam veroordeeld tot ontzetting uit het actieve
en passieve kiesrecht en het recht om ambten te vervullen en tevens
tot verbeurdverklaring van vermogen ten bedrage van 7.500 gulden.
Dat zijn straf betrekkelijk licht uitviel, dankte Van Apeldoorn
ongetwijfeld aan de omstandigheid dat het tribunaal niet beschikte
over enkele belastende stukken met beschuldigingen uit de archieven
van de Universiteit van Amsterdam en van de Nederlandsche
Kultuurraad.&lt;/p&gt;
&lt;p&gt;Na de afwikkeling van de uitspraak waren de ergste
financi&amp;euml;le problemen van het echtpaar Van Apeldoorn, dat met
het bezit van een herenhuis in Amsterdam in de buurt van het
Vondelpark, een huis in Hoenderlo, enkele percelen bouwland in
Culemborg, verscheidene percelen in Den Haag, geld en effecten niet
onbemiddeld was, voorbij. In 1950 werd Van Apeldoorn hersteld in
het recht ambten te vervullen en in de beide kiesrechten. Drie jaar
later werd hem een deel van zijn pensioen toegekend.&lt;/p&gt;
&lt;p&gt;Na de bevrijding bleken een gedeelte van Van Apeldoorns
bibliotheek en zijn aantekeningen voor twee rechtshistorische
boeken voorgoed verloren. Dat weerhield hem er niet van zijn 
&lt;em&gt;Inleiding tot de studie van het Nederlandsche recht&lt;/em&gt;te
herzien. Tijdens de bezetting had hij dat al tweemaal gedaan. Na de
bevrijding had G.E. Langemeijer die taak op zich genomen voor de
zevende en achtste druk uit respectievelijk 1946 en 1948. De
negende herziene editie uit 1950 was weer van Van Apeldoorn zelf.
Hij bewerkte tevens de daaropvolgende edities, tot en met de
zestiende uit 1966 en publiceerde voorts alleen enkele
rechtshistorische artikelen. Anderen namen daarna de bewerking van
nieuwe edities van zijn 
&lt;em&gt;Inleiding&lt;/em&gt;van hem over. In het Indonesisch vertaald zou het
werk tot 1996 26 drukken beleven. Het is daarmee zonder twijfel het
succesrijkst onder de inleidingen. Als rechtshistoricus maakte Van
Apeldoorn evenwel geen school. Daarvoor was hij een te lastig man,
die bovendien geen tijd nam voor begeleiding van studenten of de
vorming van leerlingen. In de meer dan twintig jaren van zijn
hoogleraarschap had hij slechts twee promovendi.&lt;/p&gt;
&lt;p&gt;
&lt;a href=&amp;quot;agedeelte&amp;quot;&gt;A: &lt;/a&gt;Dossiers-L.J. van Apeldoorn in het Centraal Archief van
de Bijzondere Rechtspleging, de archieven van de Stichting Toezicht
Politieke Delinquenten en de archieven van het Nederlands
Beheersinstituut in het Nationaal Archief te 's-Gravenhage;
Documentatiedossier-L.J. van Apeldoorn in het Nederlands Instituut
voor Oorlogsdocumentatie te Amsterdam.&lt;/p&gt;
&lt;p&gt;
&lt;a href=&amp;quot;pgedeelte&amp;quot;&gt;P: &lt;/a&gt;'Bibliografie van prof.mr. L.J. van Apeldoorn' in de
onder L genoemde publicatie van N&amp;egrave;ve, 
&lt;em&gt;L.J. van Apeldoorn&lt;/em&gt;, 16-34.&lt;/p&gt;
&lt;p&gt;
&lt;a href=&amp;quot;lgedeelte&amp;quot;&gt;L: &lt;/a&gt;R. Feenstra, in 
&lt;em&gt;Tijdschrift voor Rechtsgeschiedenis&lt;/em&gt;48 (1980) 387-390; C.J.H.
Jansen, 
&lt;em&gt;Van Struycken tot Telders. Een onderzoek naar de inleiding tot
de rechtswetenschap in de eerste helft van de twintigste
eeuw&lt;/em&gt;(Zwolle 1992) 65-70; Peter Jan Knegtmans, 
&lt;em&gt;Een kwetsbaar centrum van de geest. De Universiteit van
Amsterdam tussen 1935 en 1950&lt;/em&gt;(Amsterdam 1998); P.L. N&amp;egrave;ve,
'De publicaties van prof.mr. L.J. van Apeldoorn in de jaren
1940-1944', in ' 
&lt;em&gt;Om daarmede vrijelijk te doen naer wil ende welgevallen'.
Rechtshistorische opstellen_&lt;/em&gt;(Maastricht 1998) 251-274; Theo
Veen, 'Van Apeldoorn en het Romeinse recht', in 
&lt;em&gt;Nederlands Juristenblad&lt;/em&gt;66 (1991) 1654-1660; idem,
''Ongezonde kost'. L.J. van Apeldoorn over de rechtsgeleerdheid
onder Cras en zijn voorgangers (1641-1820)', in 
&lt;em&gt;Athenaeum Illustre. Elf studies over de Amsterdamse Doorluchtige
School&lt;/em&gt;, 1632-1877. Onder red. van E.O.G. Haitsma Mulier [e.a.]
(Amsterdam 1997) 255-284; P.L. N&amp;egrave;ve, 'Levensschets', in idem, 
&lt;em&gt;L.J. van Apeldoorn (1886-1979). Een
bio-bibliografie&lt;/em&gt;(Nijmegen 1997) 1-15, 34-36.&lt;/p&gt;
&lt;p&gt;
&lt;a href=&amp;quot;igedeelte&amp;quot;&gt;I: &lt;/a&gt;

&lt;em&gt;Verslag van de herdenking van het derde eeuwfeest van de
Universiteit van Amsterdam&lt;/em&gt;(Amsterdam 1933) t/o p. 7 [Foto
(detail): Godfried de Groot].&lt;/p&gt;
&lt;p&gt;P.J. Knegtmans&lt;/p&gt;
 
&lt;dtml-var bwn_footer&gt;</text>
  </biography>
</biodes>

