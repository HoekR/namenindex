<biodes version="1.0">
  <fileDesc>
    <title>Dasberg, Simon (1902-1945)</title>
    <ref target="http://resources.huygens.knaw.nl/bwn1880-2000/lemmata/bwn3/dasberg"/>
    <publisher>
      <name>Biografisch Woordenboek van Nederland:1880-2000</name>
      <ref target="http://resources.huygens.knaw.nl/bwn1880-2000"/>
    </publisher>
  </fileDesc>
  <person>
    <idno type="id">dasberg</idno>
    <persName><name type="geslachtsnaam">Dasberg</name>, Simon</persName>
    <sex value="1"/>
    <event type="birth" when="1902"/>
    <event type="death" when="1945"/>
    <state type="occupation">opperrabbijn</state>
  </person>
  <biography>
    <text>&lt;dtml-var bwn_header&gt;
 &lt;p class='genealogie'&gt;
  &lt;strong&gt;Dasberg, Simon&lt;/strong&gt;, opperrabbijn (Dordrecht 13-11-1902 - Bergen-Belsen (thans BRD) 24-2-1945).

  Zoon van Samuel Dasberg, rabbijn, en Dina de Vries. Gehuwd op
  27-12-1928 met Isabella Franck. Uit dit huwelijk werden 2 zoons
  en 2 dochters geboren. 
  

  
  &lt;/p&gt;
&lt;p&gt;Dasberg werd geboren in een orthodox-joods rabbijnengezin.
    Door zijn aanleg en karakter was hij voorbestemd om in de
    voetsporen van zijn vader te treden. Na de openbare lagere
    school in Dordrecht zou hij dan ook naar het
    Nederlandsch-Isra&amp;euml;lietisch Seminarium, het
    opleidingsinstituut voor joodse geestelijken, in Amsterdam zijn
    gegaan. Het uitbreken van de Eerste Wereldoorlog verhinderde
    dit echter. Hij bezocht daarom het Dordtse gymnasium en werd
    door zijn vader in de Hebreeuwse en rabbijnse wetenschap
    opgeleid. Hoewel het gezin Dasberg vasthield aan de
    orthodox-joodse traditie, stond het niet afwijzend tegenover
    het zionisme. Simon Dasberg had een leidinggevende rol in de
    plaatselijke zionistische jeugdorganisatie en bleef de
    Mizrachie, de organisatie die de zionistische idealen wilde
    verwezenlijken met inachtneming van de joodse religieuze
    traditie, zijn leven lang trouw. De waarborg voor het geluk van
    het joodse volk lag in het nationaal herstel en de omvang van
    de joodse vestiging in Palestina, zo schreef hij later.&lt;/p&gt;
&lt;p&gt;Dasberg werd in 1920, dank zij zijn studie onder leiding van
    zijn vader en eigen begaafdheid, direct toegelaten tot de
    hogere afdeling van het Nederlandsch-Isra&amp;euml;lietisch
    Seminarium te Amsterdam. Hij kreeg er les van een van de meest
    vooraanstaande leerlingen en opvolgers van de legendarische
    rector J.H. D&amp;uuml;nner: L. Wagenaar. Als bij deze opleiding
    verplicht universitair studievak aan de Universiteit van
    Amsterdam koos Dasberg, in plaats van de voor joodse
    prominenten gebruikelijke klassieke letteren, semitische talen.
    Hoewel de kerkorde dit toestond, stuitte deze keuze op verzet,
    omdat de hoogleraar H.J. Elhorst een bijbelkritisch standpunt
    innam. Dasberg legde het kandidaatsexamen semitische talen aan
    de Universiteit van Amsterdam af op 5 juni 1924. Tijdens zijn
    studie gaf Dasberg al les aan een school voor
    godsdienstonderwijs in Amsterdam-zuid. Hij bleef dit doen nadat
    hij in december 1927 zijn studie afgesloten had met het behalen
    van de mor&amp;eacute;titel. Een legaat maakte het hem in 1928
    mogelijk een studiereis door Duitsland te maken. Hij
    hospiteerde aan de universiteiten van Bonn en W&amp;uuml;rzburg en
    bezocht Berlijn, Frankfort en Hamburg. Deze reis verbreedde
    zijn visie, ook die op het jodendom.&lt;/p&gt;
&lt;p&gt;Op 26 september 1928 werd Dasberg benoemd tot opperrabbijn
    van het kleine ressort Friesland. De hem eveneens aangeboden
    functie van rabbijn van Amsterdam nam hij uit drang naar
    zelfstandigheid en liefde voor het provinciale jodendom niet
    aan. In zijn op 6 januari 1929 te Leeuwarden uitgesproken
    installatierede 
    &lt;em&gt;Mozes en Aron bij den Choreb&lt;/em&gt;

    (Amsterdam, 5689 [=1929]) zette hij zijn idee&amp;euml;n uiteen.
    Hij nam zich voor een voorman in zijn ressort te zijn en wilde
    het godsdienstig bewustzijn wekken. Handhaving van de joodse
    wet en traditie waren hierbij onmisbaar. Inziend dat de
    omstandigheden en ontwikkelingen in zijn tijd velen deden
    vervreemden van het traditionele jodendom, wilde hij deze
    afgedwaalden met liefde en begrip benaderen en terugvoeren naar
    de geestelijke bron. Ook vroeg hij om invloed op de opvoeding
    van de joodse jeugd. Ten slotte riep hij op de beweging voor
    volksherstel in Palestina te steunen.&lt;/p&gt;
&lt;p&gt;Drie jaar later verruilde Dasberg Friesland voor het grotere
    ressort Groningen. Op 20 maart 1932 werd hij te Groningen
    ge&amp;iuml;nstalleerd. In de hierbij uitgesproken rede 
    &lt;em&gt;De eenheidsgedachte. De centrale gedachte van het
    jodendom&lt;/em&gt;

    (Groningen, [1932]) herhaalde hij zijn eerder genoemde
    idee&amp;euml;n, die hij zowel in Friesland als in Groningen poogde
    te realiseren. Zo gaf hij les aan de hoogste klassen van de
    joodse scholen, organiseerde cursussen over het jodendom en
    stichtte in Groningen een jeugdsynagoge. Geloofsgenoten die
    problemen hadden met de handhaving van de joodse traditie in de
    moderne tijd konden rekenen op zijn steun en hij onderwees
    aanstaande echtparen in de joodse huwelijkswetten. Ook de
    kleinste gemeenten in zijn ressort hadden zijn aandacht. In dit
    geestelijk leiderschap ligt zijn voornaamste betekenis.
    Daarnaast poogde Dasberg kennis over het jodendom in
    niet-joodse kring te verspreiden. Ten slotte had de Mizrachie
    zijn aandacht en medewerking: hij leidde jeugdkampen en sprak
    op propagandabijeenkomsten. In 1938/1939 maakte hij een
    studiereis door Palestina, en in de bezettingsjaren gaf Dasberg
    meermaals te kennen zich na de oorlog daar te willen
    vestigen.&lt;/p&gt;
&lt;p&gt;Spoedig na de Duitse inval in mei 1940 zag hij, juist voor
    het traditionele jodendom, een ernstige bedreiging in het
    groeiend aantal anti-joodse maatregelen. Religieuze
    plichtsvervulling was daarom in zijn overtuiging een zo
    mogelijk dwingender noodzaak dan vroeger, als een garantie voor
    het voortbestaan van het joodse volk. Zolang hij nog als joods
    leider kon functioneren was zijn toekomstvisie optimistisch.
    Het joodse volk zou, zoals in het verleden, ook deze donkere
    tijden te boven komen en het zou dan een toekomst vinden in het
    oude stamland. Dasberg onderhandelde met de bezetters, was lid
    van de Joodsche Raad, organiseerde cursussen voor ontslagen
    joodse werknemers en bemoedigde de inwoners van zijn ressort.
    Op 6 december 1942 werd hij, na de deportatie van L.H.
    Sarlouis, tot plaatsvervangend opperrabbijn van Amsterdam
    benoemd. Na een verblijf van drie dagen in Westerbork vestigde
    hij zich op 29 mei 1943 in Amsterdam, waar hij zich nauwelijks
    meer heeft kunnen ontplooien. Op 29 september 1943 werd het
    gezin Dasberg naar Westerbork gedeporteerd. Het kwam, door het
    bezit van buitenlandse paspoorten, in aanmerking voor de
    Palestina-Austausch. Daartoe werden Dasberg en zijn gezin op 11
    januari 1944 naar Bergen-Belsen gedeporteerd, waar bleek dat
    rabbijnen niet werden uitgewisseld. Dasberg kon in het kamp
    geen leidersrol meer vervullen en verloor zijn hoop en
    optimisme. Hij overleed er, twee dagen na zijn vrouw, aan
    uitputting en een hartaanval.&lt;/p&gt;
&lt;p&gt;
  &lt;a href='pgedeelte'&gt;P: &lt;/a&gt;Behalve in de tekst genoemde publikaties: 
    &lt;em&gt;Zek&amp;ucirc;t nasim. De voorschriften van het Joodsche
    huwelijksleven&lt;/em&gt;

    (Rotterdam, 1939); 'Kiddoesj Hasjeem', in 
    &lt;em&gt;Menorah 5701&lt;/em&gt;

    (Amsterdam, 1940) 12-21; 'Een levensschets', in 
    &lt;em&gt;Rabbijn De Vries. Dienaar des Jodendoms&lt;/em&gt;

    (Amsterdam, 1940) 5 -11 ; 
    &lt;em&gt;En de grond zal Zijn volk tot verzoening zijn&lt;/em&gt;

    (S.l., S.a.); bijdragen aan 
    &lt;em&gt;Hespeidiem, gehouden ter nagedachtenis van den Weleerw.
    Zeergel. Heer Samuel Juda Hirsch, Opperrabbijn van Overijsel,
    overleden te Zwolle 18 Menachem 5701-11 Augustus 1941&lt;/em&gt;

    [S.L, 1941] 1-4; 'Tisjrie 5702', in 
    &lt;em&gt;Tisjrie5702&lt;/em&gt;

    [Amsterdam, 1941] 5 - 9. Aanwezig in Bibliotheca Rosenthaliana.
    Verder artikelen in 
    &lt;em&gt;Mizrachie&lt;/em&gt;

    [uitg. Mizrachie, afd. Ned. Zionisten-bond]. 
    &lt;em&gt;De Vrijdagavond&lt;/em&gt;

    en 
    &lt;em&gt;Het Joodsche Weekblad.&lt;/em&gt;
&lt;/p&gt;
&lt;p&gt;
  &lt;a href='lgedeelte'&gt;L: &lt;/a&gt;Artikel over benoeming in 
  &lt;em&gt;Nieuw Isra&amp;euml;lietisch Weekblad&lt;/em&gt;

  64 (1928) 20 (28 september) 5; 
  &lt;em&gt;Je moet het je kinderen vertellen [vehigadeta livinka].
  Verhalen uit de geschiedenis van de familie Dasberg&lt;/em&gt;

  [Verz. en naverteld door Eliazer Dasberg] (Tel Aviv, 1966).
  Aanwezig in Bibliotheca Rosenthaliana; I.L.S[eeligmann], 'Simon
  Dasberg', in 
  &lt;em&gt;Bijdragen en mededelingen van het genootschap voor Joodsche
  wetenschap in Nederland 1&lt;/em&gt;

  (1956) 12- 16; Henri&amp;euml;tte Boas, 'Erew Rosj Hasjanah in
  1943/5704. In memoriam Simon Dasberg z.l., de laatste
  Opperrabbijn van Amsterdam v&amp;oacute;&amp;oacute;r 1945', in 
  &lt;em&gt;Hakehilla&lt;/em&gt;

  29 (1983) 1 (september) 5-8.&lt;/p&gt;
&lt;p&gt;J. Hagedoorn&lt;/p&gt; 
&lt;dtml-var bwn_footer&gt;</text>
  </biography>
</biodes>

