<biodes version="1.0">
  <fileDesc>
    <title>Arkel, Anton Eduard van (1893-1976)</title>
    <ref target="http://resources.huygens.knaw.nl/bwn1880-2000/lemmata/bwn2/arkel"/>
    <publisher>
      <name>Biografisch Woordenboek van Nederland:1880-2000</name>
      <ref target="http://resources.huygens.knaw.nl/bwn1880-2000"/>
    </publisher>
  </fileDesc>
  <person>
    <idno type="id">arkel</idno>
    <persName><name type="geslachtsnaam">Arkel</name>, Anton Eduard van</persName>
    <sex value="1"/>
    <event type="birth" when="1893"/>
    <event type="death" when="1976"/>
    <state type="occupation">scheikundige</state>
  </person>
  <biography>
    <graphic url="http://resources.huygens.knaw.nl/bwn1880-2000/lemmata/bwn2/images/images/ARKEL.jpg"/>
    <text>&lt;dtml-var bwn_header&gt;
 &lt;p class='genealogie'&gt;
  &lt;strong&gt;Arkel, Anton Eduard van&lt;/strong&gt;, scheikundige ('s-Gravenzande 19-11-1893 - Leiden 14-3-1976).

Zoon van Dirk van Arkel, arts, en Anna Petronella Ris Lambers. Gehuwd
op 21-7-1920 met Henderika Geertruida Adriani. Uit dit huwelijk werden
2 zoons en 2 dochters geboren.
&lt;/p&gt;
&lt;img src=&amp;quot;images/ARKEL.jpg&amp;quot; align=&amp;quot;right&amp;quot; BORDER=&amp;quot;0&amp;quot; alt=&amp;quot;afbeelding van Arkel, Anton Eduard van&amp;quot; class=&amp;quot;bwnimg&amp;quot;&gt;

&lt;p&gt;Van Arkel ging, na het gymnasium in Den Haag te hebben doorlopen
(1906-1912), medicijnen te Leiden studeren, maar zwaaide reeds in zijn
eerste jaar om naar scheikunde in Utrecht. Zijn promotie volgde op 1
juli 1920 op een proefschrift: 
&lt;em&gt;Uitvlokkingssnelheid van het seleensol.&lt;/em&gt;

Promotor was H.R. Kruyt. Van Arkels dissertatie en eerste publikaties
handelen over collo&amp;iuml;dchemische problemen.&lt;/p&gt;
&lt;p&gt;Van 1915-1920 was hij collegeassistent in Utrecht voor anorganische
en collo&amp;iuml;dchemie, van 1920-1921 assistent aan het farmacologisch
laboratorium van de Leidse universiteit en van 1921-1934 als
researchchemicus verbonden aan het natuurkundig laboratorium van de
N.V. Philips Gloeilampenfabriek in Eindhoven. Bij Philips hield hij
zich bezig met tal van onderzoekingen over metalen, dipoolmomenten en
de invloed ervan op macroscopische eigenschappen van de materie
(cohesie, kookpunt, oplosbaarheid, di&amp;euml;lektriciteitsconstante) en
chemische binding. Van belang zijn zijn voorbereidingsmethoden voor
zeer zuiver wolfraam, titaan en zirkoon door dissociatie van de damp
van hun halogeniden aan een gloeiende kerndraad (1923 e.v. met J.H. de
Boer en J.D. Fast). Met deze 'methode-Van Arkel' was het
mogelijk de eigenschappen van deze metalen zeer nauwkeurig te bepalen,
hetgeen van groot belang was voor hun technische bereiding en
toepassing. Al vroeg hield Van Arkel zich intensief bezig met de
uitbreiding en verdere ontwikkeling van het idee van W. Kossei de
chemische binding in de anorganische scheikunde te beschouwen als een
elektrostatische wisselwerking tussen ionen. Met dit model kon hij met
enige fundamentele constanten van ionen (lading, straal,
polariseerbaarheid) en van atomen (ionisatiepotentiaal,
elektronenaffiniteit) een groot aantal eigenschappen van anorganische
verbindingen bepalen en verklaren (zoals de bindingsenergie,
vormingswarmte, structuur van de moleculen en kristallen, vluchtigheid,
hydratatie- en oplosbaarheidsenergie, sterkte van zuren en basen,
oppervlakte-energie van kristallen enz.).&lt;/p&gt;
&lt;p&gt;De neerslag van zijn onderzoekingen werd in samenwerking met J.H. de
Boer vanaf 1924 in het 
&lt;em&gt;Chemisch Weekblad&lt;/em&gt;

gepubliceerd en samengevat in het boek: 
&lt;em&gt;Chemische binding als electrostatisch verschijnsel&lt;/em&gt;

(1930 met supplement in 1937 en Duitse, Engelse en Franse vertaling).
Later schreef hij alleen: 
&lt;em&gt;De bouw der moleculen volgens de theorie van Kossei&lt;/em&gt;

(1930, 2e dr. 1936) en 
&lt;em&gt;Moleculen en kristallen&lt;/em&gt;

(1941), waarvan in 1961 een geheel nieuwe zesde druk verscheen. Dit
boek is door een gehele generatie studenten gebruikt, die Van Arkel -
sinds zijn ordinariaat in de organische en fysische scheikunde te
Leiden sedert 26 oktober 1934 - vertrouwd poogde te maken met de in
zijn inaugurele rede ontwikkelde 
&lt;em&gt;Nieuwere inzichten in de scheikunde&lt;/em&gt;

(1934).&lt;/p&gt;
&lt;p&gt;Ondertussen zette hij het onderzoek van het di&amp;euml;lektrisch gedrag
van de dipoolvloeistoffen voort, dat leidde in 1932 tot de zg.
vergelijking van Van Arkel en J.L. Snoek. De elektrostatische
benadering werd door Van Arkel ook toegepast in de organische
scheikunde. De resultaten van deze onderzoekingen zijn in de veertig
dissertaties die onder zijn leiding zijn bewerkt, neergelegd. De
elektrostatische behandeling van de chemische binding gaf de
mogelijkheid tot een eenvoudige classificatie van de experimenteel
bekende feiten te komen en leidde tevens tot nieuwe onderzoekingen. Zij
was in het bijzonder belangrijk voor het middelbaar en hoger onderwijs.
Alleen en met N.A. Brunt schreef Van Arkel verschillende artikelen over
de toepassing van zijn theorie in het middelbaar onderwijs (&lt;em&gt;Chemisch Weekblad&lt;/em&gt;

1934,1935) en met H.G.S. Snijder schreef hij een 
&lt;em&gt;Leerboek der scheikunde gegrond op atoommodel en periodiek
systeem&lt;/em&gt;

(1936; 2e dr. 1937). In 1939 rondde Van Arkel zijn onderzoekingen over
de metalen af met het boek: 
&lt;em&gt;Reine Metalle (Herstellung, Eigenschaften, Verwendung),&lt;/em&gt;

door 20 auteurs geschreven, waarin hij 12 van de 19 hoofdstukken
schreef en een bijdrage leverde tot 6 andere. In Leiden reorganiseerde
Van Arkel het chemisch practicum. Veel van zijn tijd besteedde hij aan
het begeleiden van studenten en promovendi. Zijn belangstelling voor
het middelbaar onderwijs leidde tot initiatieven tot de oprichting van
het Lorentz-Lyceum in Eindhoven en Het Rijnlands Lyceum te
Wassenaar.&lt;/p&gt;
&lt;p&gt;Gedurende de bezetting, toen de universiteit van Leiden gesloten
was, werkte hij enige tijd bij Philips. In 1947 werd zijn leerling
C.J.F. B&amp;ouml;ttcher benoemd tot hoogleraar in de fysische scheikunde;
Van Arkel doceerde van toen af tot aan zijn emeritaat op 29 mei 1964 de
anorganische scheikunde - van 1955-1956 onderbroken door zijn
rectoraat.&lt;/p&gt;
&lt;p&gt;Zijn wetenschappelijke verdiensten - geheel nieuwe benadering van de
anorganische scheikunde - vonden erkenning door zijn benoeming tot lid
van verschillende wetenschappelijke genootschappen. Zo was hij sinds
1962 lid van de Koninklijke Nederlandse Akademie van Wetenschappen.&lt;/p&gt;
&lt;p&gt;
  &lt;a href='pgedeelte'&gt;P: &lt;/a&gt;Bibliografie in 
&lt;em&gt;Chemisch Weekblad&lt;/em&gt;

60 (1964) 305-308.&lt;/p&gt;
&lt;p&gt;
  &lt;a href='lgedeelte'&gt;L: &lt;/a&gt;E.W. Gorter en F.C. Romeyn, 'A.E. van Arkel. On the
occasion of his retirement from the chair in inorganic chemistry at
Leyden University', in 
&lt;em&gt;Chemisch Weekblad&lt;/em&gt;

60 (1964) 298-308; E.J.W. Verwey (met een addendum door W.G. Burgers),
in 
&lt;em&gt;Jaarboek Koninklijke Nederlandse Akademie van Wetenschappen
1976,&lt;/em&gt;

184-192.&lt;/p&gt;
&lt;p&gt;
&lt;a href=&amp;quot;igedeelte&amp;quot;&gt;I: &lt;/a&gt;&lt;i&gt;Jaarboek [der] Koninklijke Nederlandse Akademie van Wetenschappen 1976&lt;/i&gt; (Amsterdam 1977) t/o 184 [Van Arkel circa 1964].&lt;/p
&lt;p&gt;H.A.M. Snelders&lt;/p&gt; 
&lt;dtml-var bwn_footer&gt;</text>
  </biography>
</biodes>

