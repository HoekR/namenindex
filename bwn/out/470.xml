<biodes version="1.0">
  <fileDesc>
    <title>Eernstman, Tjeerd (1801-1886)</title>
    <ref target="http://resources.huygens.knaw.nl/bwn1880-2000/lemmata/bwn2/eernstman"/>
    <publisher>
      <name>Biografisch Woordenboek van Nederland:1880-2000</name>
      <ref target="http://resources.huygens.knaw.nl/bwn1880-2000"/>
    </publisher>
  </fileDesc>
  <person>
    <idno type="id">eernstman_2</idno>
    <persName><name type="geslachtsnaam">Eernstman</name>, Tjeerd</persName>
    <sex value="1"/>
    <event type="birth" when="1801"/>
    <event type="death" when="1886"/>
    <state type="occupation">schilder</state>
  </person>
  <biography>
    <text>&lt;dtml-var bwn_header&gt;
 &lt;p class='genealogie'&gt;
  &lt;strong&gt;Eernstman, Tjeerd&lt;/strong&gt;, kunstschilder (Leeuwarden 24-7-1801 - Apeldoorn 12-1-1886).

Zoon van Jan Ernstman (later bekend onder de naam Eernstman),
manufacturier, en Maria Ringneri. Gehuwd op 18-5-1830 met Trijntje
Wiarda. Uit dit huwelijk werden 6 zoons geboren, van wie 2 jong
overleden. Na haar overlijden (30-6-1840) gehuwd op 19-1-1842 met Janke
Westerkamp. Uit dit huwelijk werden 3 zoons geboren. 



&lt;/p&gt;
&lt;p&gt;Eernstman was van Oostfriese afkomst en evenals zijn ouders
belijdend lidmaat van de Nederlandse Hervormde Kerk. In 1827 werd hij
na volbrachte zevenjarige dienst ontslagen als schutter van de 4e
compagnie der dienstdoende schutterij te Leeuwarden. Tjeerd Eernstman
zal zijn eerste opleiding genoten hebben aan de Nutstekenschool te
Leeuwarden, waaraan de schilder W.B. van der Kooi (1768-1836) sinds
1820 verbonden was. Evenals Van der Kooi is Eernstman vooral bekend als
schilder van portretten en genrestukken, terwijl hij daarnaast een
belangrijke functie vervulde bij het tekenonderwijs in de provincie.
Dit onderwijs werd in de eerste plaats gegeven aan de Franeker
universiteit. Daar had Van der Kooi, die sinds 1798 lector in de
tekenkunst was, zoveel mogelijk de bij een tekenacademie gebruikelijke
maatstaven aangelegd. Deze lijn werd door zijn opvolgers aan het na de
Franse tijd gestichte Rijks Atheneum voortgezet. Tjeerd Eernstman werd
lector met ingang van 1 oktober 1829 en behield deze functie tot de
opheffing van het Atheneum in 1843. Regelmatig bepleitte hij
vernieuwing van de 'modellen' en in 1839 verzocht hij f 100.-
'tot aankoop van Pleistermodellen' en vervolgens jaarlijks f3
0.- om van tijd tot tijd modellen te vervangen, 'uithoofde het
pleisterwerk bij het Atheneum berustende door deszelfs lange
aanwezigheid in eene onbruikbare toestand begint te verkeren en dus
aanleiding konde geven tot onverschilligheid betrekkelijk het
nateekenen'. Dit verzoek werd door de rector magnificus
ondersteund, omdat 'door zijn vlijt, door de studenten veel gebruik
wordt gemaakt van het teekenen naar modellen en voorwerpen, en zulks,
door onderscheidene met een gunstig gevolg; zoo dat men, van dien kant,
kan zeggen, dat de teekenschool van het Atheneum in eenen bloeyenden
staat is' (zie C. Boschma, 
&lt;em&gt;Willem Bartel van der Kooi,&lt;/em&gt;

30).&lt;/p&gt;
&lt;p&gt;Zijn aanstelling aan het Atheneum te Franeker verhinderde Eernstman
niet tot 1880 te Leeuwarden te blijven wonen. Ook daar werden jonge
mensen in het tekenen geoefend, en wel in een lokaal onder de Nieuwe
Toren en in twee lokalen van de Latijnse school. Laatstgenoemde ruimte,
sinds 1818 onder leiding van het Nutsdepartement, werd in 1833 door de
stad overgenomen. Eernstman werd toen aangetrokken om van november tot
mei tweemaal in de week les te geven in handtekenen tegen een
vergoeding van f 50.-. Het 'Plan van onderrigt' van deze
stadstekenschool volgde eveneens de algemene regels van een
tekenacademie. Het bleef echter bescheiden, in overeenstemming met
plaatselijke behoefte die opleiding van jongelieden in de
'dienstbare stand' vergde.&lt;/p&gt;
&lt;p&gt;Naast deze zorg voor het geven van kunstonderwijs, bleef Eernstman
zorg en tijd besteden aan eigen scheppend werk. Portretten en
genrestukken werden ingezonden op tentoonstellingen van Levende
Meesters in Amsterdam, Den Haag en Leeuwarden. Slechts enkele
genrestukken zijn nu nog bekend, zoals 
&lt;em&gt;Krantelezend Gezelschap&lt;/em&gt;

(1826, Fries Museum) en een 
&lt;em&gt;Zogende moeder&lt;/em&gt;

(1828, particulier bezit). Eernstman blijft in deze stukken tamelijk
anekdotisch en bereikt niet de monumentaliteit van Van der Kooi. Als
portretschilder heeft hij een veel groter oeuvre nagelaten, meest
borststukken, met of zonder handen. Zijn 'zitters' behoren
vrijwel alle tot de gezeten burgerij van Leeuwarden. Ondanks een
duidelijk eigen stijl, vooral in de latere stukken, herkenbaar aan de
dikwijls sterk geprofileerde gelaatstrekken, is hij degeen die het
meest het stempel van zijn leermeester blijft dragen. Een kenmerkend
voorbeeld is het portret van de Leeuwarder stadsarchitect Gerrit van
der Wielen, die leefde van 1767 tot 1858 (1843, Fries Museum). Op een
uit 1873 daterend zelfportret (Gemeentearchief Leeuwarden) zit
Eernstman voor zijn ezel, terwijl op de achtergrond op een opvallende
plaats het getekende portret van W.B. van der Kooi aan de wand geprikt
is: een duidelijke hulde aan zijn leermeester.&lt;/p&gt;
&lt;p&gt;
  &lt;a href='pgedeelte'&gt;P: &lt;/a&gt;Een vijfentwintigtal portretten vermeldt Van Kretschmar in
het onder L genoemde artikel.&lt;/p&gt;
&lt;p&gt;
  &lt;a href='lgedeelte'&gt;L: &lt;/a&gt;F.G.L.O. van Kretschmar, 'Een Haagse freule en haar
Friese portretschilder of Hoe van het een het ander kwam', in 
&lt;em&gt;Jaarboek van het Centraal Bureau voor Genealogie&lt;/em&gt;

25 (1971) 80-100; C. Boschma, 
&lt;em&gt;Willem Bartel van der Kooi (1768-1836) en het tekenonderwijs in
Friesland&lt;/em&gt;

(Leeuwarden 
&lt;em&gt;,&lt;/em&gt;

[1978]).&lt;/p&gt;
&lt;p&gt;C. Boschma&lt;/p&gt; 
&lt;dtml-var bwn_footer&gt;</text>
  </biography>
</biodes>

