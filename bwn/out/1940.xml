<biodes version="1.0">
  <fileDesc>
    <title>Vries [Czn.], Simon de (1869-1961)</title>
    <ref target="http://resources.huygens.knaw.nl/bwn1880-2000/lemmata/bwn4/vriess"/>
    <publisher>
      <name>Biografisch Woordenboek van Nederland:1880-2000</name>
      <ref target="http://resources.huygens.knaw.nl/bwn1880-2000"/>
    </publisher>
  </fileDesc>
  <person>
    <idno type="id">vriess</idno>
    <persName><name type="geslachtsnaam">Vries [czn.]</name>, Simon de</persName>
    <sex value="1"/>
    <event type="birth" when="1869"/>
    <event type="death" when="1961"/>
    <state type="occupation">politicus</state>
    <state type="occupation">minister</state>
  </person>
  <biography>
    <graphic url="http://resources.huygens.knaw.nl/bwn1880-2000/lemmata/bwn4/images/images/VRIESSCZN.jpg"/>
    <text>&lt;dtml-var bwn_header&gt;
 &lt;p class='genealogie'&gt;
  &lt;strong&gt;Vries [Czn.], Simon de&lt;/strong&gt;, advocaat en politicus (Zaandam 9-1-1869 - Wassenaar 25-9-1961). Zoon van Cornelis de Vries, fabrikant, en Alida Reuriks. Gehuwd
  op 14-6-1900 met Hendrica Huibertina Johanna van Heijningen. Uit
  dit huwelijk werden 3 zoons en 2 dochters geboren. Na haar
  overlijden (3-6-1932) gehuwd op 4-11-1933 met Elisabeth Coster.
  Uit dit huwelijk werden geen kinderen geboren.
  

  
&lt;img src=&amp;quot;images/VRIESSCZN.jpg&amp;quot; align=&amp;quot;right&amp;quot; BORDER=&amp;quot;0&amp;quot; alt=&amp;quot;afbeelding van Vries [Czn.], Simon de&amp;quot; class=&amp;quot;bwnimg&amp;quot;&gt;

  
  &lt;/p&gt;
&lt;p&gt;Aanvankelijk ambieerde Simon de Vries - afkomstig uit een
    orthodox protestants milieu - een loopbaan in het onderwijs.
    Daartoe bekwaamde hij zich vanaf 1885 aan de Gereformeerde
    Kweekschool aan de Keizersgracht in zijn woonplaats, waar hij
    in 1889 het hoofdonderwijzersdiploma behaalde. In de
    daaropvolgende vier jaren was De Vries verbonden aan een
    Amsterdamse lagere school. Na een toelatingsexamen liet hij
    zich inschrijven als student in de rechten aan de Vrije
    Universiteit. Ten einde de universitaire examens te kunnen
    afleggen deed hij in 1895 staatsexamen. Na te zijn geslaagd
    voor het kandidaatsexamen vervolgde hij in 1896 zijn studie aan
    de Universiteit van Amsterdam, waar hij op 2 november 1899 op
    25 stellingen promoveerde. Daarop vestigde hij zich als
    advocaat in de hoofdstad.&lt;/p&gt;
&lt;p&gt;Belangstelling voor de politiek leidde in 1901 tot de
    benoeming van De Vries tot voorzitter van de Antirevolutionaire
    Kiesvereeniging 'Nederland en Oranje' en zijn verkiezing als
    lid van de Amsterdamse gemeenteraad voor de Anti-Revolutionaire
    Partij (ARP). Hij toonde zich hier een geducht debater,
    speciaal tijdens beraadslagingen over het onderwijs, waarbij
    hij steeds weer opkwam voor de belangen van de
    protestants-christelijke school. Ook zijn categorische
    afwijzing van de aanstelling van vrouwelijke leerkrachten trok
    sterk de aandacht en stuitte bij de niet-confessionele partijen
    op groot verzet.&lt;/p&gt;
&lt;p&gt;Terzelfder tijd maakte De Vries zijn entree in de landelijke
    politiek. Op 18 november 1902 kwam hij, na een tussentijdse
    verkiezing in het district Gouda, in de Tweede Kamer, waar hij
    zitting zou hebben tot 20 september 1905, toen hij niet opnieuw
    werd gekozen. Op 11 december 1907 keerde hij terug naar het
    Binnenhof, nu als vertegenwoordiger van het kiesdistrict Sneek.
    Zijn benoeming tot wethouder van Amsterdam deed hem echter een
    jaar later voor zijn kamerzetel bedanken. Ook trad hij toen af
    als voorzitter van 'Nederland en Oranje'. Wel bleef hij lid van
    de Provinciale Staten van Noord-Holland, waarvan hij van 1907
    tot 1913 deel zou uitmaken.&lt;/p&gt;
&lt;p&gt;Als wethouder van Amsterdam beheerde De Vries vanaf mei 1908
    de portefeuille van Onderwijs. Ook in deze functie stond hij op
    de bres voor het bijzonder onderwijs, tot groot ongenoegen van
    vooral de sociaal-democraten. Kort na het uitbreken van de
    Eerste Wereldoorlog in 1914 werd De Vries wethouder van
    Gemeentebedrijven en Financi&amp;euml;n. Ofschoon de begroting van
    Amsterdam elk jaar - mede door de oorlogsomstandigheden -
    moeilijker sluitend kon worden gemaakt, oogstte De Vries als
    wethouder waardering en respect, ook bij de andere
    raadsfracties. Zo kreeg hij in 1917 de instelling van een
    gemeentelijk girokantoor voor elkaar, waardoor het
    betalingsverkeer aanmerkelijk werd vereenvoudigd.&lt;/p&gt;
&lt;p&gt;Ofschoon De Vries reeds langere tijd niet bij de landelijke
    politiek was betrokken, was men hem in Den Haag kennelijk toch
    niet vergeten. Bij de kabinetsformatie van 1918 bleek de
    bezetting van de post van Financi&amp;euml;n de grootste problemen
    op te leveren. Nadat een aantal kandidaten om uiteenlopende
    redenen had bedankt, benaderde de beoogde kabinetsleider, jhr.
    Ch.J.M. Ruijs de Beerenbrouck, De Vries. Hij deed dit op advies
    van de kandidaat-minister voor Justitie, de ARP'er Th.
    Heemskerk, die zich De Vries herinnerde uit de periode dat zij
    te zamen zitting hadden in de Amsterdamse gemeenteraad. Ook had
    De Vries in 1915 samen met Heemskerk, A. Anema, H. Bavinck en
    P.A. Diepenhorst de brochure 
    &lt;em&gt;Leider en leiding in de Anti-Revolutionaire Partij&lt;/em&gt;

    geschreven, waarvan de inhoud door de antirevolutionaire
    voorman A. Kuyper hoog was opgenomen. Na enige aarzeling
    aanvaardde De Vries het hem aangeboden ministerschap; op 9
    september 1918 trad het eerste kabinet-Ruijs de Beerenbrouck
    aan.&lt;/p&gt;
&lt;p&gt;Het ministerschap van De Vries was niet onomstreden. Zijn
    beleid, dat voor een belangrijk deel werd bepaald door de
    financi&amp;euml;le problemen waarvoor Nederland na 1918 stond,
    ontmoette uit de aard der zaak veel weerstand bij de
    linkerzijde. Daarnaast verspeelde de bewindsman, door zijn
    opportunistisch optreden en zijn herhaaldelijke dreigen met een
    kabinetscrisis, ook het vertrouwen van sommige leden van de
    regeringspartijen. Een min of meer beslissende nederlaag leed
    De Vries uiteindelijk in mei 1921 bij de behandeling van een
    belangrijk artikel uit de wet op de grondbelasting. Vijf leden
    van de rechterzijde steunden bij de eindstemming de oppositie.
    Toen een maand later de ministerscrisis rond de minister van
    Oorlog en Marine, W.F. Pop, leidde tot de ontslagaanvrage van
    het gehele kabinet, maakte Ruijs bij de reconstructie van zijn
    ministerie aan De Vries duidelijk dat hij niet zou terugkeren,
    wat de laatste hem niet bepaald in dank afnam. Op 28 juli 1921
    droeg hij zijn portefeuille over.&lt;/p&gt;
&lt;p&gt;Na zijn kortstondige ministerschap nam De Vries de
    advocatuur weer op, thans in Den Haag. Daarnaast bleef hij
    actief in de poltiek. Voor de ARP had hij van 1922 tot 1923
    zitting in de Eerste Kamer en van 1931 tot 1941 in de
    gemeenteraad van Den Haag. Van 1931 tot 1935 was hij hier
    tevens wethouder van Sociale Zaken en van 1939 tot 1941
    wethouder van Gemeentebedrijven. Ook vervulde De Vries functies
    op sociaal-economisch terrein. Zo werd hij kort na zijn
    aftreden als minister benoemd tot regeringscommissaris voor het
    Nederlandsch-Duitsch Credietverdrag, wat bezoeken nodig maakte
    aan Duitse bedrijven die van de Nederlandse lening voordeel
    hadden. Totdat dit verdrag door de Duitsers in 1943 zou worden
    opgezegd, bleef hij als zodanig werkzaam. Van 1924 tot 1942
    trad hij nog op als voorzitter van het College van
    Rijksbemiddelaars, dat arbitreerde bij geschillen tussen
    werkgevers en werknemers. In november 1945 - hij had geen
    problemen met de zuivering - trad De Vries definitief uit het
    publieke leven terug. Hij vestigde zich te Wassenaar, waar hij
    op hoge leeftijd in 1961 overleed.&lt;/p&gt;
&lt;p&gt;Hoewel zijn beleid als minister mogelijk door zijn
    tijdgenoten te hard is beoordeeld, mag met P.J. Oud worden
    geconcludeerd dat De Vries in 1918 een taak op zich nam 'die
    zijn krachten te boven [ging]' (Oud I, 66). Hij maakte vooral
    in de omgang met het parlement geen vertrouwenwekkende indruk
    en trachtte met een niet altijd fijnzinnige geestigheid gerezen
    meningsverschillen te ontwijken. Ook in de Amsterdamse
    gemeenteraad kon hij, door een weinig flexibele opstelling,
    tegenstanders &amp;egrave;n geestverwanten tegen zich in het harnas
    jagen. Door zijn grote werkkracht heeft hij echter het beste
    van zichzelf voor de hoofdstad gegeven. Dat De Vries het
    aanvankelijk niet begeerde ministerschap boven het met genoegen
    beklede wethouderschap stelde, moge als tekenend voor zijn
    plichtsgevoel ten opzichte van zijn land en partij worden
    opgevat.&lt;/p&gt;
&lt;p&gt;
  &lt;a href='pgedeelte'&gt;P: &lt;/a&gt;
  &lt;em&gt;De houding van antirevolutionaire gemeenteraadsleden
    tegenover het openbaar onderwijs&lt;/em&gt;

    (Utrecht, 1909).&lt;/p&gt;
&lt;p&gt;
  &lt;a href='lgedeelte'&gt;L: &lt;/a&gt;J.A. de Wilde en C. Smeenk, 
  &lt;em&gt;Het volk ten baat. De geschiednis van de A.R.-partij&lt;/em&gt;

  (Groningen, 1949); Th. Schweiger, 'Mr. Dr. Simon de Vries Czn.
  (1869-1961). Wethouder van Amsterdam', in 
  &lt;em&gt;Ons Amsterdam&lt;/em&gt;

  15 (1963) 5 (mei) 150-157; P.J. Oud, 
  &lt;em&gt;Het jongste verleden. Parlementaire geschiedenis van Nederland
  1918-1940&lt;/em&gt;

  I (2e dr.; Assen, 1968); G. Puchinger, 
  &lt;em&gt;Colijn en het einde van de coalitie&lt;/em&gt;

  . I: 
  &lt;em&gt;De geschiedenis van de kabinetsformaties 1918-1924&lt;/em&gt;

  (Kampen, 1969).&lt;/p&gt;

&lt;p&gt;
&lt;a href=&amp;quot;igedeelte&amp;quot;&gt;I: &lt;/a&gt;&lt;i&gt;Persoonlijkheden in het Koninkrijk der Nederlanden in woord en beeld&lt;/i&gt;. Onder hoofdred. van H.P. van den Aardweg (Amsterdam 1938) 1577.
&lt;/p&gt;



&lt;p&gt;W. Slagter&lt;/p&gt; 
&lt;dtml-var bwn_footer&gt;</text>
  </biography>
</biodes>

