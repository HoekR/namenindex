<biodes version="1.0">
  <fileDesc>
    <title>Marris, Matthias (1839-1917)</title>
    <ref target="http://resources.huygens.knaw.nl/bwn1880-2000/lemmata/bwn2/marris"/>
    <publisher>
      <name>Biografisch Woordenboek van Nederland:1880-2000</name>
      <ref target="http://resources.huygens.knaw.nl/bwn1880-2000"/>
    </publisher>
  </fileDesc>
  <person>
    <idno type="id">marris</idno>
    <persName><name type="geslachtsnaam">Marris</name>, Matthias</persName>
    <sex value="1"/>
    <event type="birth" when="1839"/>
    <event type="death" when="1917"/>
    <state type="occupation">schilder</state>
  </person>
  <biography>
    <text>&lt;dtml-var bwn_header&gt;
 &lt;p class='genealogie'&gt;
  &lt;strong&gt;Marris, Matthias&lt;/strong&gt;

(bekend onder de naam &lt;b&gt;Matthijs Maris&lt;/b&gt;), kunstschilder ('s-Gravenhage 17-8-1839 - Londen 22-8-1917).

Zoon van Mattheus Marris, boekdrukker, en Hendrika Bloemert.





&lt;/p&gt;
&lt;p&gt;Matthijs Maris bezocht in Den Haag de lagere school en kreeg
prive-les Frans. Zijn vader wekte bij hem en zijn broers, Jacob en
Willem, al op jeugdige leeftijd belangstelling voor beeldende kunsten;
door zijn werk bij drukkerij K. F&amp;uuml;hri was hij in de gelegenheid
litho's en houtsneden mee naar huis te brengen, die hij zijn zoons
liet kopi&amp;euml;ren. Op zijn twaalfde jaar had Matthijs' poging om
bij de Haagsche Teekenacademie voor gratis onderwijs toegelaten te
worden geen succes. De secretaris van de academie, J.C. Elink Sterk,
nam hem toen zelf als leerling aan. In het cursusjaar 1852/1853 werd
Matthijs wel toegelaten en hij zou de lessen tot 1855 blijven
volgen.&lt;/p&gt;
&lt;p&gt;Men kan in het leven Matthijs Maris (zoals hij zich al spoedig ging
noemen) een aantal fasen onderscheiden. De jaren 1852 tot 1855 aan de
Haagse academie vormen de eerste fase. In deze tijd kopieerde hij veel
op verzoek van de kunsthandelaar A.A. Weimar, o.a. naar werken van de
in die tijd bekende schilders A. Schelfhout en B.C. Koekkoek. Weimar
zorgde ervoor dat Maris van eind 1853 tot 1855 bij de zeeschilder L.
Meijer ging werken. Ook daar kopieerde Maris, maar maakte hij tevens
enkele vrije werken. Hier leerde hij W. von Wackerlin, de secretaris
van koningin Sophie, kennen, die hem een maandgeld bezorgde, zodat
Matthijs in 1855, daarmee in de tweede levensfase komend, zijn broer
Jacob kon volgen naar de Antwerpse academie, waarvan de directeur
Nicaise de Keyser was. Matthijs tekende aan deze academie model bij J.
Lerius. Deze leermeester was bevriend met Georg Laves uit Hannover en
zo kwam Matthijs ook in aanraking met werk van Duitse romantici als L.
Richter en A. Rethel. Hun invloed onderging hij in sterke mate. Behalve
het op de academie voorgeschreven werk schilderde Matthijs ook uit
vrije keuze portretten van zijn vrienden en studiegenoten. Deze vroege
portretten zijn naturalistisch, op academische wijze geschilderd in
overwegend grijze, bruine tot zwart-bruine tonen met hier en daar wat
oker. Hij hield van licht-donker-contrasten en accentueerde de
lichtval, o.a. op gelaat en kleding, door aangezette toetsen witte of
geelwitte verf.&lt;/p&gt;
&lt;p&gt;Tot de Antwerpse vrienden behoorde ook L. Alma Tadema, die in
hetzelfde huis kwam wonen als Jacob en Matthijs. Zij gingen vaak
buitenshuis schilderen. Wandelingen inspireerden hem tot het kiezen van
stadsgezichten en markttaferelen als onderwerp, terwijl het dagelijks
leven in de omgeving hem bracht tot het uitbeelden van het interieur
van een pandjeshuis en van dronkemanstaferelen, die in die tijd een
geliefd thema vormden bij het volkstoneel dat Jacob en Matthijs graag
bezochten. Uit een onaf schilderij, 'Markttafereel' (1856) in
het Haags Gemeentemuseum, blijkt dat Matthijs, alvorens met verf te
gaan werken, een uitvoerige potloodtekening maakte. Op dezelfde wijze
ging hij in die tijd te werk bij het maken van aquarellen.&lt;/p&gt;
&lt;p&gt;Na het behalen van zijn diploma aan de Antwerpse academie in 1858,
keerde hij terug naar Den Haag, waarmee de derde fase in zijn
schildersloopbaan begon, die tot 1869 zou duren. Ondanks het behaalde
diploma had Matthijs geen sterke drang schilder om den brode te worden.
Reeds toen had hij een grote afkeer van werken die in opdracht voor
geld gemaakt moesten worden; dergelijke schilderstukken werden door hem
later 'pot-boilers' genoemd - werk waarvan hij zich meestal
distantieerde. Voor Matthijs was schilderen het weergeven van gevoelens
en idee&amp;euml;n, van iets dat als het ware van binnenuit kwam. Dit
conflict tussen wat de opdrachtgevers van hem vroegen en wat hij zelf
voelde dat hij moest schilderen werd voor Matthijs een probleem waarmee
hij gedurende zijn verdere leven telkens te maken had. Dat betekende
overigens allerminst dat Matthijs Maris hiermee de technische oefening
van zijn vak met concrete objecten ging verwaarlozen. In 1858, het jaar
van zijn terugkeer uit Antwerpen, werd hij lid van de Haagse
kunstenaarsvereniging Pulchri Studio, waardoor hij de mogelijkheid
kreeg om tweemaal per week te schilderen naar levend model.&lt;/p&gt;
&lt;p&gt;In 1859 kopieerden Matthijs en zijn broer een aantal
vorstenportretten in opdracht van prinses Marianne. Van het geld dat
zij hiermee verdienden vestigden zij zich in 1860 in Oosterbeek, waar
ze een tijd bleven werken. Dat verblijf werd &amp;eacute;&amp;eacute;n keer
onderbroken voor een reis langs de Rijn met als einddoel Lausanne en
Gen&amp;egrave;ve. Aan het verblijf in Oosterbeek zelf - 'het Nederlandse
Barbizon' - danken we een aantal schilderijen met
landschapsmotieven, o.a. uit Wolfheze. De Oosterbeekse landschappen,
naturalistisch geschilderd met de nodige aandacht voor fijne details,
zijn uitgevoerd in warme roestbruine tonen, olijfgroene tot geelgroene
tinten, met hier en daar zachtgrijs en een teer lichtblauw in de
hemelpartijen. In boomstammen en bovengrondse wortels heeft Matthijs
met de achterkant van de penseel lichte lijnen gekrast om de structuur
te accentueren. Sommige delen van boslandschappen of schuren geven in
de olieverf een typische structuur te zien, een grein, alsof hij op
grof papier had gewerkt. Opmerkelijk is dat in de Oosterbeekse
landschappen zowel als in werken uit de vroege Haagse en de Antwerpse
tijd de werken van Matthijs en Jacob sterke verwantschap vertonen. Een
en ander geeft aanleiding tot moeilijkheden bij de toeschrijving van
enkele schilderijtjes. Tijdens het korte verblijf in Zwitserland werd
Matthijs getroffen door het fraaie silhouet van Lausanne en hij maakte
daarvan verscheidene tekeningen en aquarellen, terwijl men dit
stadsgezicht ook bij enige schilderijen als achtergrond aantreft. Hij
heeft kennelijk in de korte tijd die hij in Lausanne verbleef enige
schetsen van dat silhouet gemaakt. Een tweede duidelijk door de
Zwitserse reis ge&amp;iuml;nspireerd motief werd de zogenaamde 
&lt;em&gt;Doopgang.&lt;/em&gt;

Matthijs heeft een aquarel gemaakt van een doopstoet, die van de
overdekte houten trap uit de kathedraal afdaalt. Hierin heeft hij,
behalve grijs en nuances van bruin, vooral veel fijn blauw verwerkt.
Tot 1873 heeft hij dit motief steeds weer gebruikt en het, behalve in
waterverf, in gewassen sepia, potlood en olieverf uitgevoerd.&lt;/p&gt;
&lt;p&gt;Na terugkeer in Den Haag aan het eind van de jaren '60 zonderde
Matthijs zich steeds meer af, vooral toen Jacob, die een grote steun
voor hem was geweest, naar Parijs vertrok. Op aandringen van Jacob en
van zijn moeder besloot hij in 1869 uiteindelijk ook zelf naar Parijs
te gaan, in de hoop daar ongestoord te kunnen werken. Deze Parijse
periode (1869-1878) vormde de vierde fase in het leven van Matthijs. De
eerste tijd schilderde hij - om in zijn levensonderhoud te kunnen
voorzien - vooral buitentaferelen bij stadswandelingen opgemerkt. Het
waren met name de oude grijze huizen in Montmartre die hem boeiden, de
steengroeven, de steenhouwers aan het werk, de molens van Montmartre,
een buitencafeetje. In Parijs ontstonden ook het uit herinnering en met
behulp van een stereoscoopplaatje geschilderde 
&lt;em&gt;Souvenir d'Amsterdam&lt;/em&gt;

(Rijksmuseum, 1871) en 
&lt;em&gt;De vier molens&lt;/em&gt;

(particulier bezit, 1871), beide verdroomde beelden van een
gefotografeerde werkelijkheid. Onder de portretten die hij in Parijs
schilderde is dat van de schilder D.A.C. Artz, van Matthijs' oudste
zuster, Henriette Troussard-Maris, en van zijn buurmeisje Tine
Lef&amp;egrave;vre, die onder meer model stond voor 
&lt;em&gt;Meisje met vlinders&lt;/em&gt;

(particulier bezit, 1900-1917).&lt;/p&gt;
&lt;p&gt;In 1870 brak de Frans-Duitse oorlog uit. Uit plichtsgevoel, maar
waarschijnlijk ook uit financieel oogpunt besloot Matthijs dienst te
nemen als vrijwilliger bij de 'Garde Nationale', waardoor hij
niet helemaal afhankelijk zou zijn van zijn broer.&lt;/p&gt;
&lt;p&gt;Na diens vertrek uit Parijs, vlak voor het uitbreken van de Commune
in mei 1871, begon voor Matthijs een zeer moeilijke periode. De tot nog
toe gangbare mening dat Matthijs een communard is geweest dient naar
het rijk der fabelen verwezen te worden, al heeft hij de woelingen in
de stad van nabij moeten meemaken. Na de Commune zou voor Matthijs een
zeer produktieve tijd aanbreken. De belangstelling van anderen voor
zijn werk was evenwel nog klein; alleen dank zij zijn vriend E.J. van
Wisselingh, medewerker van kunsthandelaar A. Goupil, werd er af en toe
iets verkocht.&lt;/p&gt;
&lt;p&gt;In Engeland daarentegen bewonderde men zijn werk steeds meer. De van
oorsprong Schotse kunsthandelaar Daniel Cottier, die zelf een aantal
werken van Matthijs bezat, wist eerst Elbert van Wisselingh en later
ook Matthijs over te halen zich in Londen te vestigen. Hiermee begon de
vijfde en laatste fase, die van 1877 tot Matthijs' dood in 1917 zou
duren. Deze periode was voor Matthijs in artistiek opzicht echter
minder vruchtbaar. Cottiers belofte aan Matthijs hem een eigen
woonruimte te geven, waar hij naar eigen inzicht zou kunnen werken,
werd niet gehouden. Hij kreeg een kamer in het huis van Cottier, in
ruil waarvoor hij een aantal opdrachten moest uitvoeren. De slechte
relatie tussen Cottier en Matthijs berustte op een voortdurend
onbegrip, vooral van de kant van Matthijs. Hij beschuldigde Cottier
regelmatig hem te dwingen 'pot-boilers' te maken, die dan voor
veel geld onder de mensen gebracht werden. Matthijs' haat tegen de
kunsthandel nam hierdoor steeds meer toe. Toch kon Matthijs in sommige
opzichten ook nog naar eigen inzicht en overtuiging vrijelijk werken en
lijkt het verwijt aan de kunsthandel niet steeds geheel
gerechtvaardigd. Zo schilderde hij een aantal bruidjes in fijne grijze
tonen, teer en wazig als in een droom gezien. Ook maakte hij
portretten, vooral van kinderen van vrienden zoals 
&lt;em&gt;Baby Lessore&lt;/em&gt;

(particulier bezit, 1880) en 
&lt;em&gt;Barije Swan&lt;/em&gt;

(Haags Gemeentemuseum, 1887), het tere kind in haar met witten en
grijzen geschilderde kanten jurk met de fijne kleuraccenten van de gele
citroen en de blauwe strikken. Kinderen, al dan niet in combinatie met
dieren, waren voor Matthijs altijd een geliefd onderwerp. Hij
schilderde portret en figuur in grijsbruine tonen in vele lagen over
elkaar. De beeltenis is als het ware verhuld in een nevel. Hij
gebruikte zeer droge rulle verf, die hij verkreeg door de overtollige
olie op papiertjes eraan te onttrekken.&lt;/p&gt;
&lt;p&gt;In 1888 kwam het tot een definitieve breuk tussen Cottier en
Matthijs. Elbert van Wisselingh zorgde voor een nieuwe eigen woonruimte
in Londen en een toelage, zodat Matthijs nu volkomen vrij was zijn
idee&amp;euml;n te volgen. Hij poogde die tot uitdrukking te brengen in
voorstellingen van enige bosgezichten en vooral betoverde kastelen,
opzettelijk zeer vaag geschilderd in zilvergrijze en teer-groene verf,
waar hier en daar het onbeschilderde linnen doorheen schemert. In de
bosgezichten ontwaren we nu en dan een enkele figuur en wat geiten.
Maar het aantal voltooide werken met deze onderwerpen bleef klein. Aan
veel kunstwerken was Matthijs jarenlang bezig. In 1906 werd hij
gedwongen te verhuizen. Wegens aanpassingsmoeilijkheden en een snel
verminderend gezichtsvermogen zette hij geen nieuw werk meer op. Het
laatste doek waaraan hij werkte was 'Grief (ook wel 'Vanished
Illusions') (particulier bezit, 1900-1917), dat op zijn
schildersezel stond toen hij in 1917 rustig insliep.&lt;/p&gt;
&lt;p&gt;Matthijs Maris leidde een vrij eenzaam bestaan en had voldoende aan
enkele goede vrienden. Ook in de laatste jaren, toen zijn werk al veel
geld begon op te brengen, leefde hij zeer sober, verafschuwde alles wat
met geld en kunsthandel te maken had en ontweek elke publiciteit. Hij
las veel, had een grote verering voor het werk van Balzac en Erasmus.
Aan het eind van de 19e eeuw ondervond hij veel waardering van de
symbolisten; Matthijs' opvatting dat kunst meer moest zijn dan
alleen maar een weergave van de zichtbare werkelijkheid, kwam sterk
overeen met die van de symbolisten, waardoor hij soms als hun voorloper
wordt beschouwd.&lt;/p&gt;
&lt;p&gt;
  &lt;a href='agedeelte'&gt;A: &lt;/a&gt;Zie voor de collecties: J.F. Heijbroek in 
&lt;em&gt;Oud Holland&lt;/em&gt;

89 (1975) 286-287. Verder Thomas B. Brumbaugh, 'A Matthijs Maris
Correspondence', in 
&lt;em&gt;Oud Holland&lt;/em&gt;

95 (1981) 2 (,) 88-96.&lt;/p&gt;
&lt;p&gt;
  &lt;a href='pgedeelte'&gt;P: &lt;/a&gt;Een groot aantal schilderijen zijn vermeld in onder L
genoemde catalogus.&lt;/p&gt;
&lt;p&gt;
  &lt;a href='lgedeelte'&gt;L: &lt;/a&gt;Behalve een selectie van literatuur over hem in 
&lt;em&gt;Matthijs Maris. Expositie in het Haags Gemeentemuseum&lt;/em&gt;

[1974. Inl. door Anna Wagner. Den Haag, 1974] 31, J.F. Heijbroek,
'Matthijs Maris en het 'Souvenir d'Amsterdam&amp;quot;, in 
&lt;em&gt;Amstelodamum&lt;/em&gt;

62 (1975) 14-18; idem, 'Matthijs Maris in Parijs', in 
&lt;em&gt;Oud Holland&lt;/em&gt;

89 (1975) 266-289; idem, 'Matthijs Maris - een communard?', in 
&lt;em&gt;Spieghel Historiael&lt;/em&gt;

11 (1976) 302-307; H.E.M. Braakhuis en J. van der Vliet, 'Symboliek
en symbolisme bij Matthijs Maris (1839-1917)', in 
&lt;em&gt;Tirade&lt;/em&gt;

21 (1977) I, 335-345; idem, 'De kinderkamer van Matthijs
Maris', in 
&lt;em&gt;Antiek&lt;/em&gt;

13 (1978-1979) 33-37; iidem, 'Patterns in the life and work of
Matthijs Maris' in 
&lt;em&gt;Simiolus&lt;/em&gt;

10 (1978-1979) 3/4 (,) 142-181; In voorbereiding artikel over Maris van
J.F. Heijbroek in 
&lt;em&gt;Bulletin van het Rijksmuseum.&lt;/em&gt;
&lt;/p&gt;
&lt;p&gt;Mw. M. van Delft&lt;/p&gt; 
&lt;dtml-var bwn_footer&gt;</text>
  </biography>
</biodes>

