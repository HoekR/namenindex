<biodes version="1.0">
  <fileDesc>
    <title>Roosjen, Anton Bernard (1894-1978)</title>
    <ref target="http://resources.huygens.knaw.nl/bwn1880-2000/lemmata/bwn2/roosjen"/>
    <publisher>
      <name>Biografisch Woordenboek van Nederland:1880-2000</name>
      <ref target="http://resources.huygens.knaw.nl/bwn1880-2000"/>
    </publisher>
  </fileDesc>
  <person>
    <idno type="id">roosjen</idno>
    <persName><name type="geslachtsnaam">Roosjen</name>, Anton Bernard</persName>
    <sex value="1"/>
    <event type="birth" when="1894"/>
    <event type="death" when="1978"/>
    <state type="occupation">politicus</state>
    <state type="occupation">omroepbestuurder</state>
  </person>
  <biography>
    <graphic url="http://resources.huygens.knaw.nl/bwn1880-2000/lemmata/bwn2/images/images/ROOSJEN.jpg"/>
    <text>&lt;dtml-var bwn_header&gt;
 &lt;p class='genealogie'&gt;
  &lt;strong&gt;Roosjen, Anton Bernard&lt;/strong&gt;, politicus en bestuurder van omroeporganisaties (Aalsmeer 13-9-1894 - Amsterdam 15-6-1978).

Zoon van Folkert Roosjen, hoofdonderwijzer, en Trijntje van der Meulen.
Gehuwd op 12-8-1920 met Trientje Geesje Everdiena Kruit. Uit dit
huwelijk werden 1 zoon en 1 dochter geboren.


&lt;img src=&amp;quot;images/ROOSJEN.jpg&amp;quot; align=&amp;quot;right&amp;quot; BORDER=&amp;quot;0&amp;quot; alt=&amp;quot;afbeelding van Roosjen, Anton Bernard&amp;quot; class=&amp;quot;bwnimg&amp;quot;&gt;


&lt;/p&gt;
&lt;p&gt;Roosjen werd als zevende kind geboren in een protestants-christelijk
onderwijzersgezin. Nadat hij in Aalsmeer de lagere school had
doorlopen, studeerde hij aan de christelijke kweekschool 'De
Klokkenberg' te Nijmegen, waar hij in 1913 slaagde voor de
hoofdakte. In de daaropvolgende jaren behaalde hij de akten Frans LO,
Engels LO, wiskunde LO en MO, staathuishoudkunde en statistiek MO. Hij
begon zijn onderwijzersloopbaan aan een christelijke mulo te
Stadskanaal. Nadat hij inmiddels in militaire dienst geweest was, werd
Roosjen in november 1917 benoemd tot wiskundeleraar aan de Hervormde
Kweekschool te Amsterdam. Op wat latere leeftijd studeerde hij in zijn
vrije tijd rechten aan de Vrije Universiteit in Amsterdam, waar hij op
5 februari 1938 de meestertitel verwierf. Op 8 juni 1937 deed hij zijn
intrede in de politiek, toen hij gekozen werd tot lid van de Tweede
Kamer voor de Anti-Revolutionaire Partij (ARP). Hierna werd hij
bovendien gekozen tot lid van de Amsterdamse gemeenteraad (1939-1954)
en van Provinciale Staten van Noord-Holland (1939-1940).&lt;/p&gt;
&lt;p&gt;Onmiddellijk na het uitbreken van de Tweede Wereldoorlog liet
Roosjen duidelijk blijken dat hij de wettige regering en het
koningshuis een warm hart toedroeg. Op zijn initiatief werd het
Amsterdamse AR-maandblad 
&lt;em&gt;Nederland en Oranje&lt;/em&gt;

omgevormd tot het weekblad 
&lt;em&gt;Hou en Trou.&lt;/em&gt;

Binnen korte tijd groeide de oplage van dit colportageblad tot een
groot aantal exemplaren, die in heel Nederland verkocht werden.
Aangezien de inhoud van het blad de Nationaal-Socialistische Beweging
(NSB) en de bezetter niet welgevallig was, werd de uitgave van het blad
spoedig verboden en behoorde Roosjen in oktober 1940 tot de prominente
Nederlanders die in die vroege bezettingsperiode reeds door de Duitsers
gegijzeld werden. Na een verblijf in verschillende gevangenissen werd
hij overgebracht naar het concentratiekamp Buchenwald, waar hij de tijd
doodde met het schrijven van gedichten. Vervolgens werd hij
ge&amp;iuml;nterneerd in Haaren, St. Michielsgestel en Vught. Geheel
onverwacht stelde men hem op 17 september 1944 op vrije voeten.&lt;/p&gt;
&lt;p&gt;Na de bevrijding hervatte Roosjen zijn politieke loopbaan bij de
ARP. Als lid van de Tweede Kamer ontpopte hij zich als deskundige op
het gebied van onderwijszaken, omroepwezen en defensie. Met
buitengewone belangstelling volgde hij het tot stand komen van o.a. de
Wet tot regeling van het Voortgezet Onderwijs (1963) en de Omroepwet
van 1967. Tegen eerstgenoemde wet, het geesteskind van minister
J.M.L.Th. Cals, had Roosjen heel wat bedenkingen. Zo sprak hij tijdens
de kamerdebatten eens gekscherend over de 'mammoetwet', een
bijnaam die ogenblikkelijk insloeg. Door zijn openbaar optreden in deze
en andere politieke kwesties werd hij een bekend parlementari&amp;euml;r.
Na een verkiezingsnederlaag en tevens wegens onderlinge verdeeldheid
stelde de ARP in november 1952 een reorganisatiecommissie in. Om zijn
samenbindende eigenschappen werd Roosjen tot voorzitter benoemd. In
1954 slaagde de commissie erin een gedegen rapport samen te stellen. De
erin genoemde voorstellen tot reorganisatie van de ARP werden in juni
1955 in enigszins gewijzigde vorm door de Deputatenvergadering
aanvaard. 'Meester Roosjen', zoals hij dikwijls - in de dubbele
zin des woords - genoemd werd, behoorde in het politieke leven tot de
revolutionaire 'tachtigers', de groep beginselvaste
'mannenbroeders' die tot in de jaren vijftig haar stempel
drukte op de bewogen geschiedenis van de ARP. Roosjen stond algemeen
bekend als een beminnelijk en geestig man, met een tolerante geest, die
polarisatie zoveel mogelijk vermeed. Tijdens zijn loopbaan als
parlementari&amp;euml;r was hij geruime tijd vice-voorzitter van de
AR-kamerfractie, tot hij medio 1963 het kamerlidmaatschap moest
neerlegen, omdat hij wegens zijn leeftijd niet meer kandidaat gesteld
werd. Daarnaast vervulde hij van 1950 tot april 1971 de functie van
ondervoorzitter van de ARP, in welke hoedanigheid hij verscheidene
malen als waarnemend voorzitter optrad. Op 19 juni 1971 werd hij als
erelid van de ARP ge&amp;iuml;nstalleerd.&lt;/p&gt;
&lt;p&gt;In de naoorlogse jaren speelde Roosjen een belangrijke rol in het
vaderlandse omroepwezen. Op 15 juli 1948 werd hij, als opvolger van A.
van der Deure, benoemd tot voorzitter van de Nederlandse Christelijke
Radio Vereniging (NCRV), een omroepvereniging die vanzelfsprekend
altijd al zijn sympathie had gehad. In oktober 1951 nam hij plaats in
het bestuur van de eerder in dat jaar opgerichte Nederlandse Televisie
Stichting (NTS), waarvan hij na enige jaren vice-voorzitter werd.
Bovendien was hij vanaf 1948 bestuurslid en met ingang van 1959
voorzitter van de Nederlandse Radio Unie (RNU), waarin hij, evenals in
de NTS, de NCRV vertegenwoordigde. In de jaren zestig vond een
herstructurering van het omroepbestel plaats. Onder andere werden de
taken van de NRU verruimd. Op aandrang van M. Vrolijk, minister van
Cultuur, Recreatie en Maatschappelijk Werk, werd Roosjen per 1 januari
1966 door de Kroon benoemd tot voorzitter van de NRU 'nieuwe
stijl', nadat hij eind 1965 zijn bestuursfuncties bij de NCRV en de
NTS had neergelegd. Het bestaan van de NRU 'nieuwe stijl' zou
slechts van tijdelijke aard zijn. Op 29 mei 1969 ging deze organisatie
te zamen met de NTS op in de nieuw opgerichte Nederlandse Omroep
Stichting (NOS). Voor Roosjen was dit het ogenblik om zich uit de
omroepwereld terug te trekken.&lt;/p&gt;
&lt;p&gt;Ondanks de genoemde werkzaamheden vond Roosjen nog de tijd zich als
bestuurslid in te zetten voor verscheidene verenigingen en organisaties
op velerlei terrein, terwijl hij voorts een actief aandeel had in het
kerkelijk leven. Alhoewel hij Aalsmeer reeds op jeugdige leeftijd had
verlaten, heeft hij de banden met zijn geboorteplaats nooit
verbroken.&lt;/p&gt;
&lt;p&gt;Een groot deel van zijn leven was hij journalistiek medewerker en
vanaf 1954 tevens president-commissaris van de aldaar gevestigde
drukkerij-uitgeverij 'De Nieuwe Meerbode', die een gelijknamig
protestants-christelijk streekorgaan uitgeeft, waarvan Roosjens vader
medeoprichter was. Zowel in zijn redactionele commentaren in 
&lt;em&gt;De Nieuwe Meerbode -&lt;/em&gt;

ondertekend met A.B.R. -, als in andere artikelen van zijn hand, trok
Roosjens schrijfstijl steeds de aandacht door het veelvuldig gebruik
van citaten, bijbelspreuken en gedichtjes. Toen in 1959 het
oud-kamerlid Chr. van den Heuvel overleed nam Roosjen ook diens functie
van hoofdredacteur over. Deze functie bleef hij tot zijn overlijden in
1978 vervullen.&lt;/p&gt;
&lt;p&gt;
  &lt;a href='agedeelte'&gt;A: &lt;/a&gt;Collectie-A. B. Roosjen onder berusting van ds. T.H.
Attema-Roosjen te Leiderdorp.&lt;/p&gt;
&lt;p&gt;
  &lt;a href='pgedeelte'&gt;P: &lt;/a&gt;
  &lt;em&gt;Reorganisatierapport en ontwerpstatuten [der] Antirevolutionaire
partijstichting&lt;/em&gt;

('s-Gravenhage, [1954]); 
&lt;em&gt;Strijdvaardig.&lt;/em&gt;

Redevoeringen door W.P. Berghuis en A.B. Roosjen gehouden op de
Deputatenvergadering van 23 maart 1963 ('s-Gravenhage, [1963]); 
&lt;em&gt;Geen gezapige rust.&lt;/em&gt;

Openingsrede Partij Convent van 17 juni 1967 te Utrecht
('s-Gravenhage, [1967]).&lt;/p&gt;
&lt;p&gt;
  &lt;a href='lgedeelte'&gt;L: &lt;/a&gt;Bibeb, 'Mr. A.B. Roosjen', in 
&lt;em&gt;Vrij Nederland,&lt;/em&gt;

4-10-1969; Ton van der Hammen, 'Meester Roosjen' is met zijn
afscheid bijna rond', in 
&lt;em&gt;Trouw,&lt;/em&gt;

9-3-1971; W.M. [= W. Muijs], 'Mr. A.B. Roosjen 13 september 80
jaar'en B.W. Biesheuvel,'Roosjen en de politiek', in 
&lt;em&gt;De Nieuwe Meerbode,&lt;/em&gt;

13-9-1974; A. Veerman, 'Mr. A.B. Roosjen &amp;eacute;&amp;eacute;n van ons'
en W. Aantjes, 'Herinneringen aan Roosjen', in 
&lt;em&gt;Nederlandse Gedachten,&lt;/em&gt;

24-6-1978; Doeko Bosscher, 
&lt;em&gt;Om de erfenis van Colijn&lt;/em&gt;

(Alphen a.d. Rijn,[1980]).&lt;/p&gt;

&lt;p&gt;
&lt;a href=&amp;quot;igedeelte&amp;quot;&gt;I: &lt;/a&gt;Beeldbank van het Nationaal Archief in Den Haag [Foto: Harry Pot; Collectie ANEFO; Roosjen in maart 1962].&lt;/p&gt;




&lt;p&gt;A.W.J. de Jonge&lt;/p&gt; 
&lt;dtml-var bwn_footer&gt;</text>
  </biography>
</biodes>

