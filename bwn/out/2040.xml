<biodes version="1.0">
  <fileDesc>
    <title>Witsen, Willem Arnoldus (1860-1923)</title>
    <ref target="http://resources.huygens.knaw.nl/bwn1880-2000/lemmata/bwn3/witsen"/>
    <publisher>
      <name>Biografisch Woordenboek van Nederland:1880-2000</name>
      <ref target="http://resources.huygens.knaw.nl/bwn1880-2000"/>
    </publisher>
  </fileDesc>
  <person>
    <idno type="id">witsen</idno>
    <persName><name type="geslachtsnaam">Witsen</name>, Willem Arnoldus</persName>
    <sex value="1"/>
    <event type="birth" when="1860"/>
    <event type="death" when="1923"/>
    <state type="occupation">schilder</state>
    <state type="occupation">fotograaf</state>
  </person>
  <biography>
    <graphic url="http://resources.huygens.knaw.nl/bwn1880-2000/lemmata/bwn3/images/images/WITSEN.jpg"/>
    <text>&lt;dtml-var bwn_header&gt;
 &lt;p class='genealogie'&gt;
  &lt;strong&gt;Witsen, Willem Arnoldus&lt;/strong&gt;, schilder, etser en fotograaf (Amsterdam 13-8-1860 - Amsterdam 13-4-1923).

  Zoon van Jonas Jan Witsen, koopman, en Jacoba Elizabeth Bonekamp,
  zich noemende Veltman. Gehuwd op 4-5-1893 met Elizabeth van
  Vloten. Uit dit huwelijk werden 3 zoons geboren. Na echtscheiding
  (10-9-1902) gehuwd op 25-4-1907 met Augusta Maria Schorr. Uit dit
  huwelijk werden geen kinderen geboren.
  

  
&lt;img src=&amp;quot;images/WITSEN.jpg&amp;quot; align=&amp;quot;right&amp;quot; BORDER=&amp;quot;0&amp;quot; alt=&amp;quot;afbeelding van Witsen, Willem Arnoldus&amp;quot; class=&amp;quot;bwnimg&amp;quot;&gt;
  
  &lt;/p&gt;
&lt;p&gt;Witsen was een telg uit een vermaarde Amsterdamse familie,
    die in de 17e eeuw al een grote rol speelde in het bestuur der
    stad, met burgemeesters als Cornelis en vooral Nicolaas Witsen.
    Hij was van 1876 tot 1884 leerling aan de Rijksacademie van
    Beeldende Kunsten, met A. Alleb&amp;eacute; als leermeester voor
    schilderen en J.W. Kaiser en R. Stang voor grafiek. Onder zijn
    medeleerlingen waren W.B. Tholen, E. Karsen, M.W. van der Valk,
    J.P. Veth en A.J. Derkinderen. Waarschijnlijk door Van der
    Valk, die een jeugdvriend was van Willem Kloos, raakte Witsen
    met deze en de andere Tachtigers bevriend. Hij had een actief
    aandeel in de Beweging van Tachtig, steunde 
    &lt;em&gt;De Nieuwe Gids&lt;/em&gt;

    in financieel opzicht en schreef hierin onder diverse
    schuilnamen artikelen over moderne kunst, waarbij hij vooral
    getuigde van zijn grote bewondering voor de schilderkunst van
    Millet.&lt;/p&gt;
&lt;p&gt;In de jaren 1884 tot 1888 tekende en schilderde hij veel op
    het buiten van de familie Witsen, de Ewijckshoeve te Baarn. Al
    vroeg legde hij zich toe op de grafiek. In 1885 stichtte hij
    met Veth en Derkinderen de Nederlandse Etsclub, die
    portefeuilles met etsen uitgaf en jaarlijks exposeerde. Het
    landschap was aanvankelijk zijn voornaamste onderwerp, maar
    meer en meer ging de grote stad hem boeien. In 1888 vertrok hij
    naar Londen, waar hij tot 1890 bleef. Deze tijd is beslissend
    geworden voor zijn kunstenaarschap. In donkere visionaire
    prenten werd de stad uitgebeeld in al haar sombere majesteit,
    met mensen en rijtuigen en slechts schaars beweeg tussen de
    grote vormen van bruggen en gebouwen. Voor zijn vrienden, zoals
    Kloos, die een paar maanden bij hem logeerde, bleef hij, ook in
    de verte, een trouwe hulp. Terug in Nederland werkte Witsen in
    Laren, Amsterdam en Ede, zijn aandacht verdelend over stad en
    land. In de hoofdstad woonde hij in een fraai huis in het
    Oosterpark (nr. 82), en verleende hij gastvrijheid aan vele
    vrienden. G.H. Breitner en Isa&amp;auml;c Israels schilderden hier,
    Paul Verlaine logeerde er in 1892 op zijn beroemd geworden reis
    naar Nederland en de dichters Kloos, Hein Boeken en Frederik
    van Eeden waren geregelde bezoekers. In 1893 trouwde Witsen met
    Betsy van Vloten, wier zusters Martha en Kitty met Van Eeden en
    Albert Verwey huwden.&lt;/p&gt;
&lt;p&gt;Na de ontbinding van zijn eerste huwelijk gaf Witsen zijn
    buitenhuis in Ede op en sindsdien werd zijn vaderstad het grote
    thema van zijn werk. Slechts enkele andere plaatsen kregen kort
    zijn aandacht: Rotterdam (1896/1897), Dordrecht (1900), Wijk
    bij Duurstede (1906-1908) en Veneti&amp;euml; (1914). Van de oude
    buurten van Amsterdam, in het bijzonder rond de
    Montelbaanstoren, werden vele schilderijen en vooral grandioze
    etsen gemaakt. Hij gebruikte daarbij ook een atelierboot,
    waardoor zijn visie merkwaardig laag en horizontaal is. In 1915
    vertrok Witsen naar San Francisco als regeringscommissaris voor
    de beeldende kunst voor het Nederlandse paviljoen op de
    wereldtentoonstelling. Veel eigen werk maakte hij daar niet.
    Zijn laatste grote reis vond plaats in 1920/1921 naar
    Ned.-Indi&amp;euml;, waar een broer van zijn tweede vrouw op een
    plantage werkte. Het Indonesische landschap boeide hem, maar
    hij wist er niet goed raad mee. Eenmaal in Batavia kreeg hij
    echter de opdracht het portret te schilderen van de toen
    scheidende gouverneur-generaal, J.P. graaf Van Limburg Stirum.
    Na een halfjaar keerde hij terug naar Holland, waar hij in
    april 1923 overleed na een langdurige ziekte.&lt;/p&gt;
&lt;p&gt;Witsen was een stil, haast schuw man, neigend tot
    melancholie. Opvallend in de kring der Tachtigers was zijn
    aristocratische allure. Hij was een maecenas voor veel van zijn
    schilders- en dichtersvrienden. Zijn koele reserve verborg een
    nerveuze gevoeligheid. Zoals Witsen zelf schreef had hij 'buien
    van grote moedeloosheid met mezelven, maar ik zoek tevredenheid
    in mijn werk'. Onderzijn vrienden kon hij zich echter wel
    ontspannen: als een goed schaker en cellist, die graag een glas
    dronk en een dure sigaar rookte. Er was in zijn leven 'een
    ondertoon van zwaarmoedigheid', en dat ziet men in al zijn
    werk. Hij was een gevraagd portrettist en vervaardigde ook
    enkele kleurrijke bloemstukken, om als het ware de hem
    toegeschreven koelheid te weerleggen. Witsen was zeer
    ge&amp;iuml;nteresseerd in artistieke technieken, maakte zelf veel
    proefdrukken van zijn etsen en ontwikkelde en drukte ook zelf
    de prachtige foto's af die hij van zijn gezin en vrienden
    maakte. Anders dan bij Breitner, werden zijn foto's haast nooit
    als voorbeelden voor zijn schilderijen gebruikt.&lt;/p&gt;
&lt;p&gt;Witsen heeft gemengde waardering gevonden. Zijn werk is vaak
    te somber en afwerend geacht, het was de tegenpool van dat van
    zijn vrienden Breitner en Israels. Hij werd nooit als zij een
    echte impressionist, strenge vormen en vlakken zijn kenmerkend
    voor zijn doeken en prenten. Er spreekt een beheerste
    hartstocht uit, door Hammacher de 'hartstocht der eenzaamheid'
    genoemd. Trots en stil staan de Amsterdamse huizen, de huizen
    der vaderen, langs de donkere grachten. Witsen houdt van de
    winter, de bomen steken zwart af tegen de grauwe lucht, de
    dooisneeuw plakt op de daken en takken. Alles is even fors en
    monumentaal gezien en toch vol met een sfeer van ijlte en
    vergankelijkheid. De geschiedenis van het oude geslacht en de
    oude stad lijken in dit werk samen te vloeien, voornaam en
    vermoeid.&lt;/p&gt;
&lt;p&gt;Witsens betekenis is veelzijdig. Zijn schilderkunst en
    grafiek is groots van allure maar traditioneel, zijn fotografie
    daarentegen zeer oorspronkelijk en daarom thans hoog
    gewaardeerd. In de beweging van Tachtig heeft hij door zijn
    vriendschap en steun een centrale rol gespeeld: Kloos herdacht
    hem met 25 sonnetten.&lt;/p&gt;
&lt;p&gt;
  &lt;a href='agedeelte'&gt;A: &lt;/a&gt;Collectie-Witsen in Koninklijke Bibliotheek te
  's-Gravenhage (meer dan 1200 brieven); fotocollectie met
  negatieven en afdrukken in Prentenkabinet der Leidse
  Universiteit; volledigste collectie prenten in
  Rijksprentenkabinet, Amsterdam.&lt;/p&gt;
&lt;p&gt;
  &lt;a href='pgedeelte'&gt;P: &lt;/a&gt;Verscheidene artikelen over schilderkunst in de vroegste
    jaargangen van 
    &lt;em&gt;De Nieuwe Gids&lt;/em&gt;

    onder de pseudoniemen Verberchem en W.J. van Wester voorde.&lt;/p&gt;
&lt;p&gt;
  &lt;a href='lgedeelte'&gt;L: &lt;/a&gt;Aeg. W. Timmerman, 
  &lt;em&gt;Willem Witsen&lt;/em&gt;

  (Amsterdam, 1912). Hollandsche schilders van dezen tijd; N. van
  Harpen, 
  &lt;em&gt;Willem Witsen&lt;/em&gt;

  (Amsterdam, 1924); 
  &lt;em&gt;Het etswerk van Willem Witsen.&lt;/em&gt;

  Verkoopcatalogus uitg. door E.J. van Wisselingh &amp;amp; Co
  (Amsterdam, [1934]); F. Erens; 
  &lt;em&gt;Vervlogen jaren&lt;/em&gt;

  (Den Haag, 1938) 156- 160; A.M. Hammacher, 
  &lt;em&gt;Amsterdamsche impressionisten en hun kring&lt;/em&gt;

  (Amsterdam, 1941) 57-58; 65-69; idem, 'De schilder Willem
  Witsen', in 
  &lt;em&gt;Menschen in de schaduw.&lt;/em&gt;

  Inl. door R. Houwink ('s-Gravenhage, 1943) 101-118; R.W.P. de
  Vries jr., 
  &lt;em&gt;Nederlandsche grafische kunstenaars&lt;/em&gt;

  ('s-Gravenhage, 1943) 65-79; 
  &lt;em&gt;Witsen en zijn vriendenkring.&lt;/em&gt;

  Catalogus van de tentoonstelling Stedelijk Museum Amsterdam 19
  dec. 1947 - 10 jan. 1948 [Voorwoord van P.H. van Moerkerken
  (Amsterdam, [1947]); 
  &lt;em&gt;Lodewijk van Deyssel. Gedenkschriften.&lt;/em&gt;

  Uitg. en ingel. door Harry G.M. Prick (Zwolle, 1962. 2 dl.) II,
  639-643; M. Ree, 'Willem Witsen. ,,De Tachtigers&amp;quot; en &amp;quot;De Nieuwe
  Gids&amp;quot; ', in 
  &lt;em&gt;Ons Amsterdam&lt;/em&gt;

  22 (1970) 298-303; 
  &lt;em&gt;Willem Witsen, fotograaf.&lt;/em&gt;

  [Tentoonstelling Haags Gemeentemuseum. Prentenkabinet 29 jan. -
  13 maart 1977. 's-Gravenhage, 1977]; 
  &lt;em&gt;Willem Witsen 1860-1923 als tekenaar en etser.&lt;/em&gt;

  [Tentoonstelling] Rijksprentenkabinet, Rijksmuseum Amsterdam, 28
  mei - 17 juli 1977. [Inl. door I. M. de Groot. Amsterdam, 1977];
  I.Th. Leijerzapf, 'De studentikoze poses in de fotografische
  oeuvres van Isra&amp;euml;l David Kiek en Willem Witsen', in 
  &lt;em&gt;Leids Kunsthistorisch Jaarboek&lt;/em&gt;

  2
  &lt;em&gt;&lt;/em&gt;

  (1983) 283-299; Charles Vergeer, 
  &lt;em&gt;Willem Witsen en zijn vriendenkring. De Amsterdamse
  boh&amp;egrave;me van de jaren negentig&lt;/em&gt;

  (Amsterdam [etc.], 1985); J.F. Heijbroek, 'Impressies uit de
  'reuzestad'. Het verblijf van Willem Witsen in Londen
  (1888-1891)', in 
  &lt;em&gt;Liber amicorum A.G. van der Steur.&lt;/em&gt;

  Onder red. van F.W. Kuyper en B.C. Sliggers (Haarlem, 1988)
  61-97; Rein van der Wiel, 
  &lt;em&gt;Ewijkshoeve, tuin van tachtig&lt;/em&gt;

  (Amsterdam, 1988); I.Th. Leijerzapf en P. Amade, 'Willem
  Witsen', in 
  &lt;em&gt;Geschiedenis van de Nederlandse fotografie in
  monografie&amp;euml;n en thema-artikelen.&lt;/em&gt;

  Red. Ingeborg Th. Leijerzapf (Alphen aan den Rijn, 1988) 1-10;
  A-7.&lt;/p&gt;

&lt;p&gt;
&lt;a href=&amp;quot;igedeelte&amp;quot;&gt;I: &lt;/a&gt;&lt;i&gt;Willem Witsen: 1860-1923. Schilderijen, tekeningen, prenten, foto's&lt;/i&gt;. Onder red. van Irene M. de Groot. (Bussum 2003) 50. [Foto: Willem Witsen, 1893].
&lt;/p&gt;





&lt;p&gt;J.W. Schulte Nordholt&lt;/p&gt; 
&lt;dtml-var bwn_footer&gt;</text>
  </biography>
</biodes>

