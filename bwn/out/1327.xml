<biodes version="1.0">
  <fileDesc>
    <title>Noordmans, Oepke (1871-1956)</title>
    <ref target="http://resources.huygens.knaw.nl/bwn1880-2000/lemmata/bwn3/noordmans"/>
    <publisher>
      <name>Biografisch Woordenboek van Nederland:1880-2000</name>
      <ref target="http://resources.huygens.knaw.nl/bwn1880-2000"/>
    </publisher>
  </fileDesc>
  <person>
    <idno type="id">noordmans</idno>
    <persName><name type="geslachtsnaam">Noordmans</name>, Oepke</persName>
    <sex value="1"/>
    <event type="birth" when="1871"/>
    <event type="death" when="1956"/>
    <state type="occupation">Ned. herv. theoloog</state>
  </person>
  <biography>
    <graphic url="http://resources.huygens.knaw.nl/bwn1880-2000/lemmata/bwn3/images/images/NOORDMANS.jpg"/>
    <text>&lt;dtml-var bwn_header&gt;
 &lt;p class='genealogie'&gt;
  &lt;strong&gt;Noordmans, Oepke&lt;/strong&gt;, theoloog, (Oosterend, gem. Hennaarderadeel 18-7-1871 - Lunteren, gem. Ede 5-2-1956).

  Zoon van Dirk Piers Noordmans, boer en leketheoloog, en Gerbrig
  Oepke de Roos. Gehuwd op 14-7-1910 met Johanna Hillegonda
  Oosterhuis. Uit dit huwelijk werden 2 zoons en 1 dochter geboren.
  
&lt;img src=&amp;quot;images/NOORDMANS.jpg&amp;quot; align=&amp;quot;right&amp;quot; BORDER=&amp;quot;0&amp;quot; alt=&amp;quot;afbeelding van Noordmans, Oepke&amp;quot; class=&amp;quot;bwnimg&amp;quot;&gt;
  
  &lt;/p&gt;
&lt;p&gt;Noordmans groeide op in een orthodox Nederlands Hervormd
    gezin, welks integere vroomheid hij zijn leven lang dankbaar
    bleef gedenken. Na zijn gymnasiale studie (o.a. te Zetten van
    1885 tot 1888) liet hij zich in 1891 inschrijven aan de
    theologische faculteit te Leiden, waar hij, naast de
    kennismaking met karakteristieke vertegenwoordigers van de
    Leidse school als de oudtestamenticus A. Kuenen en de
    godsdiensthistoricus C.P. Tiele, sterk onder de indruk kwam van
    prof. J.H. Gunning jr., de grote vertegenwoordiger van de
    'Ethische richting' - een ontmoeting die hem voor zijn gehele
    leven stempelde. Na zijn propaedeutisch examen op 1 juni 1892
    cum laude gedaan te hebben, verliet hij in zijn tweede
    studiejaar door ziekte en overspanning gedurende een aantal
    jaren de academie en nam hij eerst in 1899 de studie te Utrecht
    weer op. Hij werd in 1903 bevestigd in zijn eerste gemeente,
    Idsegahuizen-Piaam (Fr.). Hoewel aanvankelijk van plan zich
    vanuit de pastorie voor het doctoraal examen te bekwamen, liet
    hij, zoals hij zelf zei, de handboekstudie varen en wendde hij
    zich tot de grote kerkelijke en wereldlijke schrijvers, zoals
    Plato, Plotinus, Augustinus, Dante, Thomas, Calvijn, Montaigne,
    Descartes, Spinoza, Schleiermacher en Dostoevskij. In zijn
    tweede gemeente, Suameer (intrede 1910), maakte hij deze kennis
    vruchtbaar voor bredere kringen, bijv. door middel van talrijke
    lezingen voor de Dokkumse afdeling van de volksuniversiteit.
    Naast studie van genoemde en andere denkers verdiepte hij zich
    in het Duitse Idealisme en de nieuwere ontwikkelingen in de
    natuurwetenschap. Hoewel als type een studeerkamergeleerde,
    schrok hij niet terug voor het praktisch engagement, zoals het
    secretariaat van het provinciaal ressort van de vereniging
    Kinderzorg, het redactielidmaatschap van het 
    &lt;em&gt;Hervormd zondagsblad voor de provincie Friesland&lt;/em&gt;

    en het lidmaatschap van het hoofdbestuur van de in 1918
    opgerichte Bond van Nederlandsche predikanten (1921-1928), die
    zich inspande voor de verbetering van de
    predikantstraktementen.&lt;/p&gt;
&lt;p&gt;De artikelen die hij in 
    &lt;em&gt;Het orgaan van den Bond van Nederlandsche predikanten&lt;/em&gt;

    schreef, kenmerken hem in hoge mate: gericht op de zakelijke
    materie, bepaalt hij de positie van de predikant met duidelijke
    theologische, juridische en tot in de middeleeuwen teruggaande
    historische argumenten. Ook publicistisch komt hij - een
    typische laatbloeier -in deze jaren geleidelijk op gang: na een
    eerste wetenschappelijk artikel over 'Het getuigenis van dr. de
    Hartog' 
    &lt;em&gt;(Stemmen voor waarheid en vrede&lt;/em&gt;

    47 (1910) 144-172) volgen andere, over Calvijn, Descartes, W.
    James, H. Rickert en over de kerkelijke en theologische
    situatie. In 1923 verwisselt Noordmans Friesland voor de
    Gelderse Achterhoek, waar hij, te Laren, predikant is tot 1945
    (officieel emeritaat 1943). Hier heeft hij zich verder
    ontwikkeld tot de 'kerkvader', wiens raad door kerkleiding en
    theologiebeoefenaar gezocht werd tot in hoge ouderdom. In deze
    periode valt ook de verlening van het eredoctoraat te Groningen
    (1935), alsook de nominatie - zonder succes - tot tweemaal toe
    voor kerkelijk hoogleraar te Utrecht. Vele zijn de gelegenheden
    waar Noordmans in deze en latere jaren over uiteenlopende
    onderwerpen heeft gesproken. Zijn lezingen kregen een eerste
    selectieve bundeling in 
    &lt;em&gt;Geestelijke perspectieven&lt;/em&gt;

    (1930), jaren later in 
    &lt;em&gt;Zoeklichten&lt;/em&gt;

    (1948) (thans aanmerkelijk aangevuld in de sinds 1978
    verschijnende 
    &lt;em&gt;Verzamelde Werken).&lt;/em&gt;

    De weinige naar verhouding grotere studies die hij heeft
    geschreven, stammen uit deze twee decennia: 
    &lt;em&gt;Herschepping&lt;/em&gt;

    (1934), een beknopte dogmatische handleiding, 
    &lt;em&gt;Augustinus&lt;/em&gt;

    (1934), 
    &lt;em&gt;Liturgie&lt;/em&gt;

    (1939), 
    &lt;em&gt;Het koninkrijk der hemelen&lt;/em&gt;

    (1949). Zijn laatste werk - Noordmans bleef ook na zijn
    emeritaat, toen hij zich ten slotte in Lunteren had gevestigd,
    een actief spreker en schrijver -, 
    &lt;em&gt;Gestalte en geest&lt;/em&gt;

    (1955), is weer een bundeling, in dit geval van meditaties over
    bijbelse teksten.&lt;/p&gt;
&lt;p&gt;In de jaren dertig was Noordmans ook sterk betrokken bij de
    tijdrovende voorbereidingen tot de reorganisatie der N.H. Kerk,
    in de vereniging Kerkopbouw (zijn studies hierover in 
    &lt;em&gt;VW.&lt;/em&gt;

    V). Zijn visie op de kerkorde was breed en sterk gericht op de
    brede massa van het Nederlandse volk in zijn veelvormigheid.
    Een tweede terrein van strijd vormde voor hem de 'Liturgische
    beweging', waarbij hij zich ontwikkelde tot de grote opponent
    van de belangrijkste van haar vertegenwoordigers, prof. G. van
    der Leeuw, de Groningse godsdiensthistoricus. Tegenover Van der
    Leeuw, die naar zijn inzicht de eredienst omvormde tot een
    cultusmysterie, kwam hij op voor wat hij als de
    oerreformatorische eenvoud van de eredienst beschouwde. Op de
    hier (bijv. in 
    &lt;em&gt;Liturgie)&lt;/em&gt;

    verdedigde gedachten is hij in zijn allerlaatste meditaties nog
    eens teruggekomen, waarin hij mirabile dictu in de
    rooms-katholieke sacramentsleer een grotere verwantschap met de
    reformatorische positie opmerkte dan in de nieuwe opvattingen
    van de 'Liturgische beweging' - inzichten die ook bij
    rooms-katholieke theologen niet onopgemerkt zijn gebleven (vgl.
    F. Haarsma).&lt;/p&gt;
&lt;p&gt;Noordmans' theologische positie is het best duidelijk te
    maken tegen de achtergrond van de zg. 'Ethische theologie' (D.
    Chantepie de la Saussaye, J.H. Gunning j r.), die zocht naar
    een orthodox gefundeerde, maar breed opgezette synthese (die
    grote spanningen inhield) tussen evangelie en cultuur.
    Tegenover de synthetische, sterk door het 19e-eeuwse denken
    be&amp;iuml;nvloede elementen (de invloeden van Gunning), staan de
    kritische, die met de namen H.F. Kohlbr&amp;uuml;gge (1803 - 1875)
    als leermeester en van Karl Barth als tijdgenoot zijn aan te
    duiden. Noordmans' theologische levensgang is te karakteriseren
    als een overwinning van het kritische op het synthetische
    element. Een niet gering aantal van zijn opstellen is te zien
    als een op eigen denken bevochten requisitoir tegen de
    'Ethische theologie' 
    &lt;em&gt;(VW,&lt;/em&gt;

    III). Een grote rol speelt hierin de idee van de christelijke
    persoonlijkheid als drager van de cultuur. De aporie van het
    historische denken en de dramatische gebeurtenissen van de
    twintigste eeuw deden Noordmans 'de eenheid des levens' elders
    zoeken dan in de christelijk gestempelde humaniteit; een
    fundament onttrokken aan alle menselijke relativiteit. Dit
    bracht hem, evenals Barth, die hij in Nederland mede
    introduceerde, tot een strikt en absoluut openbaringsbegrip.
    Enerzijds sloot hij - in Barths lijn, maar nog consequenter -
    alle (wezens)kennis vanuit de natuur uit, anderzijds - anders
    dan Barth - stelde hij de mogelijkheid van een 'geestelijk'
    (pneumatisch) kennen van de werkelijkheid, waarin alle dingen
    gezien worden in het licht Gods. Zijn grote sensibiliteit voor
    cultuur en wetenschap geeft hier aan zijn 'methode' een
    eigenheid, die gekenmerkt wordt door kritische confrontatie met
    en juist zo positieve evaluatie van de grote Europese
    cultuurwaarden. Zijn denken heeft hier iets paradigmatisch: het
    is alsof in zijn geest een rasechte vertegenwoordiger van de
    christelijke theologie de worsteling aangaat met de eigen,
    zozeer door het christendom gestempelde cultuurgeschiedenis.
    Het belang van deze worsteling gaat verre uit boven de grenzen
    van de theologie.&lt;/p&gt;
&lt;p&gt;Het genoemde grondbeginsel, alles te beschouwen in het licht
    van Gods geest, doortrekt heel Noordmans' theologie. Dat
    betekent: in de scheppingsleer: geen enkel filosofisch
    (metafysisch, ontologisch) gezichtspunt kan uitgangspunt zijn
    voor de kennis van het wezen der dingen; voor de
    bijbeluitlegging: de gehele bijbelse geschiedenis toont de
    worsteling van de goddelijke Geest, om deze werkelijkheid uit
    de vruchteloosheid, die al haar, ook edelste, pogingen
    kenmerkt, op te heffen; voor de christologie: Christus moet in
    de eerste plaats beschouwd worden als het de mens aangezegde
    oordeel ('woord') en niet als een bijzonder navolgenswaardige
    vorm van menselijkheid; voor de heilsleer: het evangelie is de
    boodschap van een nieuw begin voor een tot in het fysieke toe
    ontredderde mensheid; voor de ethiek: geen bovennatuurlijke
    deugd kan het leven vorm geven, slechts in een wereldlijke,
    maar gereserveerde omgang met de werkelijkheid is vreugdevol en
    verantwoordelijk leven mogelijk.&lt;/p&gt;
&lt;p&gt;Noordmans' stijl wordt vaak voor moeilijk gehouden;
    tegelijkertijd moet gezegd: zijn beeldend en dichterlijk
    taalvermogen is algemeen erkend. De moeilijkheid van zijn stijl
    hangt samen met een diepzinnigheid die ook inhoudelijk een
    doorgraven was naar de wortels der verschijnselen. Ook was hij
    een meester in een binnen de theologie zeldzaam genre: het
    aforisme. Opvallend kenmerk van zijn stijl blijft het
    kunstzinnige, clairvoyante en fragmentarische karakter, hetgeen
    nauw samenhangt met zijn open kennisbegrip. Zo is zijn oeuvre
    goed te karakteriseren met het biografische beeld dat hij als
    persoon oproept: een stille, teruggetrokken dorpsdominee, een
    meditatief ingestelde randbewoner enerzijds en een trefzekere,
    lenige analyticus van zijn theologische en culturele traditie,
    de erkende en op de brede Europese intellectualiteit gerichte
    geleerde anderzijds.&lt;/p&gt;
&lt;p&gt;
  &lt;a href='agedeelte'&gt;A: &lt;/a&gt;Archief-Noordmans voor een zeer groot gedeelte
  fotomechanisch aanwezig in de bibliotheek van de Theologische
  Hogeschool van de Gereformeerde Kerken in Nederland
  Kampen.&lt;/p&gt;
&lt;p&gt;
  &lt;a href='pgedeelte'&gt;P: &lt;/a&gt;Onvolledige bibliografie in onder L genoemd werk van F.
    Haarsma; 
    &lt;em&gt;Verzamelde Werken&lt;/em&gt;

    [Onder red. van J.M. Hasselaar et al.] (Kampen, 1978- . dl.)
    bieden een nagenoeg volledige uitgave van Noordmans'
    geschriften met uitzondering van kleinere publikaties in
    kerkbladen e.d.).&lt;/p&gt;
&lt;p&gt;
  &lt;a href='lgedeelte'&gt;L: &lt;/a&gt;G.C. van Niftrik, 'Noordmans, theoloog des geestes',
  in 
  &lt;em&gt;Kerk en theologie&lt;/em&gt;

  7 (1956) 82-95; J.M. Hasselaar, 
  &lt;em&gt;Dr. O. Noordmans. Hoofdmomenten van zijn theologie&lt;/em&gt;

  ('s-Gravenhage, 1958); G.J. Paul, 
  &lt;em&gt;Schepping en koninkrijk. Een studie over de theologie van dr.
  O. Noordmans&lt;/em&gt;

  (Wageningen, 1959); Einf. von K.H. Miskotte, in O. 
  &lt;em&gt;Noordmans. Das Evangelium des Geistes&lt;/em&gt;

  (Z&amp;uuml;rich, 1960); F. Haarsma, 
  &lt;em&gt;Geest en kerk. Een pastoraal-oecumenische studie over de
  ecclesiologie van O. Noordmans&lt;/em&gt;

  (Utrecht [etc.], 1967); H.W. de Knijff, 
  &lt;em&gt;Geest en gestalte. O. Noordmans' bijbel-uitlegging in
  hermeneutisch verband&lt;/em&gt;

  (Wageningen, 1970). Proefschrift Leiden; B. Breek, 'Noordmans en
  de wijsbegeerte', in 
  &lt;em&gt;Nederlands theologisch tijdschrift&lt;/em&gt;

  26 (1972) 291-344; idem, 'Noordmans en het Puritanisme', 
  &lt;em&gt;ibidem&lt;/em&gt;

  27 (1973) 146-175; idem, 'Noordmans versus Newman', 
  &lt;em&gt;ibidem&lt;/em&gt;

  27 (1973) 337-359; G.W. Neven, 
  &lt;em&gt;Tijdgenoot en getuige. Opstellen over de theologie van dr. O.
  Noordmans&lt;/em&gt;

  en 
  &lt;em&gt;In de speelruimte van de geest. Introduktie in de geloofsleer
  van dr. O. Noordmans&lt;/em&gt;

  (Kampen, 1980. 2 dl.). Proefschrift Kampen.&lt;/p&gt;

&lt;p&gt;
&lt;a href=&amp;quot;igedeelte&amp;quot;&gt;I: &lt;/a&gt;G.J. Paul, &lt;i&gt;Leven en werken van Dr.O. Noordmans&lt;/i&gt; (Kampen 1992) omslagportret.&lt;/p&gt;





&lt;p&gt;H.W. de Knijff&lt;/p&gt; 
&lt;dtml-var bwn_footer&gt;</text>
  </biography>
</biodes>

