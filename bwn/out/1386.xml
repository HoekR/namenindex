<biodes version="1.0">
  <fileDesc>
    <title>Perk, Christina Elizabeth (1833-1906)</title>
    <ref target="http://resources.huygens.knaw.nl/bwn1880-2000/lemmata/bwn4/perk"/>
    <publisher>
      <name>Biografisch Woordenboek van Nederland:1880-2000</name>
      <ref target="http://resources.huygens.knaw.nl/bwn1880-2000"/>
    </publisher>
  </fileDesc>
  <person>
    <idno type="id">perk</idno>
    <persName><name type="geslachtsnaam">Perk</name>, Christina Elizabeth</persName>
    <sex value="2"/>
    <event type="birth" when="1833"/>
    <event type="death" when="1906"/>
    <state type="occupation">schrijfster</state>
    <state type="occupation">feministe</state>
  </person>
  <biography>
    <graphic url="http://resources.huygens.knaw.nl/bwn1880-2000/lemmata/bwn4/images/images/PERK.jpg"/>
    <text>&lt;dtml-var bwn_header&gt;
 &lt;p class='genealogie'&gt;
  &lt;strong&gt;Perk, Christina Elizabeth&lt;/strong&gt;, schrijfster en feministe (Delft 26-3-1833 - Nijmegen 30-3-1906). 
Dochter van Aderiannus (Adrianus) Perk, grutterijkoopman, en
  Lessina Elizabeth Visser.
  

  &lt;img src=&amp;quot;images/PERK.jpg&amp;quot; align=&amp;quot;right&amp;quot; BORDER=&amp;quot;0&amp;quot; alt=&amp;quot;afbeelding van Perk, Christina Elizabeth&amp;quot; class=&amp;quot;bwnimg&amp;quot;&gt;

  
  &lt;/p&gt;
&lt;p&gt;Betsy Perk groeide op in een groot en niet onbemiddeld,
    burgerlijk gezin. Haar vader, eigenaar van een stoomgrutterij
    en een meelmolen, trouwde driemaal. Betsy was de derde dochter
    uit het tweede huwelijk. Zij had drie broers - van wie
    &amp;eacute;&amp;eacute;n de toekomstige vader van de dichter Jacques Perk
    was -, vijf halfbroers en drie halfzusjes. De zaken van vader
    Perk gingen zo goed dat de zoons academische studies konden
    volgen. Voor de dochters bestond deze mogelijkheid nog niet;
    pas in 1871 zou de eerste vrouw worden ingeschreven aan een
    Nederlandse universiteit.&lt;/p&gt;
&lt;p&gt;Het is aannemelijk dat Betsy Perk door het intellectuele
    milieu van haar jeugd tot zelfstudie werd gebracht. In ieder
    geval gaf zij al op negentienjarige leeftijd blijk van
    literaire aspiraties door de publikatie van enkele verhalen in
    het blad 
    &lt;em&gt;Nederland&lt;/em&gt;

    . Perks eerste roman, 
    &lt;em&gt;Een kruis met rozen&lt;/em&gt;

    , zou in 1864 verschijnen. Voor het overige lijkt zij het leven
    van een meisje uit de burgerij te hebben geleefd, waarin naast
    literatuur ook beeldende kunst een plaats had. Zij zorgde er
    wel voor dat ze daarin een meer dan gemiddelde kennis en kunde
    opdeed, onder meer door priv&amp;eacute;-lessen in schilderen en
    boetseren te volgen bij de Belgische beeldhouwer Antoine Eugene
    Lacomble. Kunst en literatuur zouden steeds haar bijzondere
    belangstelling hebben.&lt;/p&gt;
&lt;p&gt;De jaren 1866/1867 waren van cruciale betekenis in het leven
    van Betsy Perk. In 1866 verbrak haar verloofde hun engagement,
    en de dood van haar vader, een jaar later, maakte een einde aan
    de financi&amp;euml;le zekerheid van het gezin. Voor Perk
    persoonlijk vormden deze gebeurtenissen waarschijnlijk de
    aanleiding voortaan te proberen in het eigen onderhoud te
    voorzien, terwijl ze er in meer algemene zin toe leidden dat
    zij zich - ge&amp;iuml;nspireerd door Elise van Calcar en Anna
    Storm-van der Chijs, de grondlegsters van het Nederlandse
    feminisme - ging beijveren voor de uitbreiding van opleidings-
    en arbeidsmogelijkheden van vrouwen, in het bijzonder die uit
    haar eigen klasse. In de jaren 1867/1868 hield Perk hiervoor
    pleidooien, onder meer in het blad 
    &lt;em&gt;De Tijdspiegel&lt;/em&gt;

    . Haar uitgangspunt daarbij was niet de gelijkheid van mannen
    en vrouwen, maar hun gelijkwaardigheid naast hun natuurlijke
    verschil: 'Gelijk verschillende planten, uit dezelfde aarde,
    onderscheiden voedingsdeelen trekken [...] zoo zullen &amp;egrave;n
    mannen &amp;egrave;n vrouwen even zeker op verschillende wijze, zich
    dezelfde studi&amp;euml;n ten nutte maken' (&lt;em&gt;De Tijdspiegel&lt;/em&gt;

    (1867) I, 685). Dit zou, naar haar mening, ook het familieleven
    ten goede komen.&lt;/p&gt;
&lt;p&gt;Om haar idee&amp;euml;n te verspreiden nam Betsy Perk in 1869
    het initiatief tot de oprichting van 
    &lt;em&gt;Ons Streven&lt;/em&gt;

    , een van de eerste emancipatorische vrouwenbladen in
    Nederland. Toen de uitgever naast haar echter twee mannelijke
    mederedacteuren zette, trok zij zich uit de redactie terug,
    omdat ze haar collega's ervan verdacht de overhand te willen
    nemen en vreesde dat nu ook anti-emancipatorische stukken
    zouden worden opgenomen. Als reactie richtte Perk het jaar
    daarop een nieuw vrouwentijdschrift op: 
    &lt;em&gt;Onze Roeping&lt;/em&gt;

    . Hierin verkondigde zij: 'Voorwaar! Arbeid is vereischte tot
    geluk, omdat arbeid alleen de macht en kracht bezit om [...]
    smart te lenigen, die elk leven te zijner tijd heeft te
    verduren' (&lt;em&gt;Onze Roeping&lt;/em&gt;

    , 20-10-1870). Bovendien zou de arbeid van ongehuwde zowel als
    gehuwde vrouwen de welvaart van de staat bevorderen.&lt;/p&gt;
&lt;p&gt;Voor veel vrouwen van Perks stand was het verrichten van
    betaalde arbeid evenwel taboe. Om deze opvatting te doorbreken
    richtte zij in 1871 de Algemeene Nederlandsche
    Vrouwenvereeniging 'Arbeid Adelt' op, waarvan 
    &lt;em&gt;Onze Roeping&lt;/em&gt;

    het orgaan werd. De vereniging stelde zich ten doel 'op
    allerlei wijze den arbeidszin onder de vrouwen aan te kweeken
    [...] zoowel bij de bemiddelde als bij de onbemiddelde vrouw,
    teneinde der eerste, vooral in ongehuwden staat, langzamerhand
    een werkkring te ontsluiten overeenkomstig haar aanleg, en de
    laatste behulpzaam te zijn om in eigen onderhoud te voorzien'
    (Circulaire, 28-2-1871, Archief 'Arbeid Adelt', nr. 91).
    Hiertoe zou 'Arbeid Adelt' tentoonstellingen van vrouwelijke
    handwerken organiseren en industriescholen oprichten.&lt;/p&gt;
&lt;p&gt;Al snel werd de vereniging verdeeld door ruzies rond de
    persoon van Perk - zij werd beschuldigd van financieel
    wanbeheer - en door principi&amp;euml;le tegenstellingen. Een
    aantal leden was er voorstander van dat vrouwen die op
    tentoonstellingen hun werk te koop aanboden, anoniem zouden
    blijven, terwijl Perk daar juist tegen was. De voorstanders van
    anonimiteit scheidden zich af en richtten onder leiding van
    Jeltje de Bosch Kemper de Algemeene Nederlandsche
    Vrouwenvereeniging 'Tesselschade' op. Dat Perk ook binnen
    'Arbeid Adelt' aan gezag had verloren, blijkt uit het feit dat
    de vereniging al snel haar principe afviel en vrouwen eveneens
    de mogelijkheid ging bieden hun werk anoniem te verkopen. Perk
    zelf werd op een zijspoor gezet: haar functie, die van
    directrice, werd opgeheven en zij zelf weggepromoveerd tot
    erepresidente.&lt;/p&gt;
&lt;p&gt;Nog &amp;eacute;&amp;eacute;n keer, in 1873, probeerde Perk haar
    idee&amp;euml;n te verbreiden - &amp;egrave;n daarmee tevens haar brood
    te verdienen - en wel door het geven van lezingen, samen met de
    feministe Mina Kruseman, met wie zij een bijzondere
    belangstelling voor kunst deelde. Perk was in deze periode
    korte tijd verbonden aan het tijdschrift 
    &lt;em&gt;De Kunstbode. Weekblad ter Bevordering van 't Schoone en
    Aankweeking van den Kunstzin&lt;/em&gt;

    , waarin ook Kruseman publiceerde. Naar aanleiding van hun
    lezingentournee signaleerde de pers vooral een verschil in
    optreden en persoonlijkheid tussen de flamboyante Kruseman en
    de bescheiden Perk. De snelle breuk tussen hen kan echter ook
    een gevolg zijn van een 'politieke' controverse tussen de in
    haar emancipatorische denkbeelden radicale Kruseman en Perk,
    die dienaangaande een gematigder standpunt innam. Met deze
    lezingentournee kwam er een einde aan Perks feministische
    activiteiten.&lt;/p&gt;
&lt;p&gt;De enerverende ervaringen in de voorafgaande jaren hadden
    veel van Betsy Perks zwakke gestel gevergd. Om weer op krachten
    te komen trok zij zich terug in het zuidlimburgse Valkenburg.
    Zij maakte tochtjes in de omgeving op haar ezeltje en schreef
    haar autobiografische afrekening met de literaire en
    feministische wereld, getiteld 
    &lt;em&gt;Mijn ezeltje en ik. Een boek voor vriend en vijand&lt;/em&gt;

    , die in 1874 verscheen. Tussen de regels door is daarin te
    lezen dat zij weliswaar de feministische wereld de rug had
    toegekeerd, maar haar idee&amp;euml;n over vrouwenemancipatie
    allerminst had afgezworen. Zo bleef zij pleiten voor (beperkt)
    vrouwenkiesrecht.&lt;/p&gt;
&lt;p&gt;In de jaren na 1874 besteedde Betsy Perk haar energie -
    behalve aan het bevorderen van de opbloei van Valkenburg als
    toeristenplaats - aan het schrijven. Ondanks het feit dat zij
    nu weinig andere bezigheden had, publiceerde zij in deze jaren
    niet veel. Wellicht hielden familieomstandigheden haar van het
    schrijven af: in 1876 overleed haar stiefmoeder, die tot haar
    dood bij Betsy woonde.&lt;/p&gt;
&lt;p&gt;In 1880 verliet Betsy Perk Nederland om zich samen met een
    vriendin in Belgi&amp;euml; te vestigen: eerst in Brussel, daarna
    in Spa en vervolgens, tot 1890, in Luik. Sindsdien nam haar
    literaire produktie weer toe en, naar het schijnt, ook de
    waardering voor haar werk. Voor haar historische roman 
    &lt;em&gt;De laatste der Bourgondi&amp;euml;rs in Gent en Brugge
    1477-1481&lt;/em&gt;

    uit 1885 werd zij in Belgi&amp;euml; onderscheiden als 'Femme de
    lettres'. Uit de inhoud van de werken die Perk in deze periode
    schreef, blijkt overigens dat zij als 'historie'-schrijfster
    geen afstand had gedaan van haar feministische denkbeelden.
    Weliswaar hield zij in haar boeken geen expliciete pleidooien
    voor vrouwenemancipatie, maar impliciet stelde zij hier
    dezelfde thema's aan de orde als in haar tijdschriftartikelen.
    Een verschil was dat in de romans niet zozeer de
    arbeid(smogelijkheden) van vrouwen uit de burgerij, maar eerder
    de intellectuele en vooral de politieke capaciteiten van
    aristocratische dames centraal staan. Voorbeelden daarvan zijn:
    
    &lt;em&gt;Mejonkvrouw de Laval onder de keizers Alexander I en
    Nikolaas van Rusland&lt;/em&gt;

    uit 1883, het tweedelige 
    &lt;em&gt;Yline, prinses Daschkoff-Worenzoff. Uit de geschiedenis van
    Rusland, in de laatste helft der vorige eeuw&lt;/em&gt;

    uit 1885 en 
    &lt;em&gt;In het paleis der Bourgondi&amp;euml;rs te Brussel&lt;/em&gt;

    uit 1889.&lt;/p&gt;
&lt;p&gt;Sinds de jaren zeventig had Perk zich regelmatig
    uitgesproken voor vrouwenkiesrecht. Het is dan ook niet
    verwonderlijk dat zij lid werd van de Vereeniging voor
    Vrouwenkiesrecht, die in 1894 werd opgericht. Zij was, met
    andere woorden, de vrouwenbeweging niet vergeten, maar
    omgekeerd leek de vrouwenbeweging haar wel te zijn vergeten,
    want voor de grote Nationale Tentoonstelling voor Vrouwenarbeid
    die in 1898 in Den Haag werd gehouden werd ze niet uitgenodigd.
    Zij woonde toen inmiddels weer in Nederland: vanaf 1890 in
    Arnhem en sinds 1903 te Nijmegen. In de laatste jaren van haar
    leven wijdde Perk zich andermaal aan de ontwikkeling van de
    kunstzin en artistieke smaak in de door haar in 1897 opgerichte
    vereniging 'Kunst en Kennis' en in de Toynbee-beweging.&lt;/p&gt;
&lt;p&gt;Voor de Nederlandse vrouwenbeweging aan het einde van de 19e
    eeuw is Betsy Perk vooral van belang geweest als oprichtster
    van verenigingen en tijdschriften. Opvallend is dat zij nooit
    lang bij haar projecten betrokken bleef; blijkbaar was
    samenwerking niet haar fort. Zij was meer een wegbereidster die
    vasthield aan haar idee&amp;euml;n, zelfs als ze zich daardoor
    isoleerde.&lt;/p&gt;
&lt;p&gt;
  &lt;a href='agedeelte'&gt;A: &lt;/a&gt;Collectie-C.E. Perk in Nederlands Letterkundig Museum
  en Documentatiecentrum te 's-Gravenhage.&lt;/p&gt;
&lt;p&gt;
  &lt;a href='pgedeelte'&gt;P: &lt;/a&gt;Behalve de in de tekst genoemde publikaties: o.a. 
    &lt;em&gt;Wenken voor jonge dames ter bevordering van huiselijk
    geluk&lt;/em&gt;

    (Arnhem, 1868); 
    &lt;em&gt;Elisabeth van Frankrijk. Historisch-romantische schets&lt;/em&gt;

    (Delft, 1870); 
    &lt;em&gt;Elisabeth de jonkvrouw van 't kasteel te Valkenburg. Drama
    in voetmaat en vijf bedrijven uit 1355&lt;/em&gt;

    (Venlo, 1878); 
    &lt;em&gt;De wees van Averilo. Historisch-romantisch verhaal&lt;/em&gt;

    (Arnhem, 1888); 
    &lt;em&gt;Jacques Perk, geschetst voor 't jong Nederland der XXe
    eeuw...&lt;/em&gt;

    (Amsterdam [etc.], 1902); 'Strijd binnenshuis. Vr[ouwen]
    kiesrecht-novelle', in 
    &lt;em&gt;Hollandsche novellen&lt;/em&gt;

    1 (1905/1906) 157-171.&lt;/p&gt;
&lt;p&gt;
  &lt;a href='lgedeelte'&gt;L: &lt;/a&gt;Johanna W.A. Naber, 
  &lt;em&gt;Het leven en werken van Jeltje de Bosch Kemper&lt;/em&gt;

  (Haarlem, 1918); 
  &lt;em&gt;Van moeder op dochter. De maatschappelijke positie van de
  vrouw vanaf de Franse tijd&lt;/em&gt;

  . Onder red. van W.H. Posthumus-van der Goot (3e, herz. dr.;
  Utrecht [etc.], 1968); Wim Zaal, 'Betsy Perk', in 
  &lt;em&gt;Nooit van gehoord! Twaalf stiefkinderen van de Nederlandse
  beschaving&lt;/em&gt;

  (Amsterdam, 1969) 77-95; G.W. Kasteleijn-Ekels, 'Betsy Perk
  (1833-1906)', in 
  &lt;em&gt;Delftse vrouwen van vroeger door Delftse vrouwen van nu&lt;/em&gt;

  . Samengest. door H.M. Bonebakker-Westerman [e.a.] (Delft, 1975)
  126-167; Ageeth Scherphuis, 'Betsy Perk', in 
  &lt;em&gt;Vrouwen rond de eeuwwisseling&lt;/em&gt;

  . Onder red. van Aukje Holtrop (Amsterdam, 1979) 49-61; lemma
  door Margot de Waal, in 
  &lt;em&gt;Biografisch Woordenboek van het socialisme en de
  arbeidersbeweging in Nederland&lt;/em&gt;

  IV (Amsterdam, 1990) 154-156; Lilian Leunissen, Betsy Perk:
  feministe en schrijfster. Een onderzoek naar de verbondenheid van
  haar persoonlijke, feministische en literaire bestaan.
  [Ongepubliceerde doctoraalscriptie, Vakgroep Geschiedenis, RU
  Utrecht] (Utrecht, 1992).&lt;/p&gt;

&lt;p&gt;
&lt;a href=&amp;quot;igedeelte&amp;quot;&gt;I: &lt;/a&gt;&lt;i&gt;Delftse vrouwen van vroeger door Delftse vrouwen van nu.&lt;/i&gt; Onder red. van A. Meijer-Schaap e.a. 
(Delft 1996, derde druk) 84. &lt;/p&gt;






&lt;p&gt;Fia Dieteren&lt;/p&gt; 
&lt;dtml-var bwn_footer&gt;</text>
  </biography>
</biodes>

