<biodes version="1.0">
  <fileDesc>
    <title>Burgers, Johannes Gerhardus Hendrikus (1870-1943)</title>
    <ref target="http://resources.huygens.knaw.nl/bwn1880-2000/lemmata/bwn4/burgers"/>
    <publisher>
      <name>Biografisch Woordenboek van Nederland:1880-2000</name>
      <ref target="http://resources.huygens.knaw.nl/bwn1880-2000"/>
    </publisher>
  </fileDesc>
  <person>
    <idno type="id">burgers_4</idno>
    <persName><name type="geslachtsnaam">Burgers</name>, Johannes Gerhardus Hendrikus</persName>
    <sex value="1"/>
    <event type="birth" when="1870"/>
    <event type="death" when="1943"/>
    <state type="occupation">dierkundige</state>
  </person>
  <biography>
    <graphic url="http://resources.huygens.knaw.nl/bwn1880-2000/lemmata/bwn4/images/images/BURGERS.jpg"/>
    <text>&lt;dtml-var bwn_header&gt;
 &lt;p class='genealogie'&gt;
  &lt;strong&gt;Burgers, Johannes Gerhardus Hendrikus&lt;/strong&gt;, dierentuindirecteur ('s-Heerenberg (Gld.) 31-1-1870 - Arnhem 12-6-1943). Zoon van Johannes Burgers, arbeider, en Theodora Wezendonk.
  Gehuwd op 29-4-1895 met Maria Francisca Theodora Erwig. Uit dit
  huwelijk werden 3 dochters geboren.
  
&lt;img src=&amp;quot;images/BURGERS.jpg&amp;quot; align=&amp;quot;right&amp;quot; BORDER=&amp;quot;0&amp;quot; alt=&amp;quot;afbeelding van Burgers, Johannes Gerhardus Hendrikus&amp;quot; class=&amp;quot;bwnimg&amp;quot;&gt;
  
  &lt;/p&gt;
&lt;p&gt;Johan Burgers groeide op in de Achterhoek, in het
    grensplaatsje 's-Heerenberg. Het Duits was voor hem de tweede
    taal. Toen hij, na een korte handelsopleiding, besloot als
    'Wandersmann' de kost te verdienen, trok hij door landen waar
    hij zich van deze deze taal kon bedienen. Vijf jaren lang
    reisde en werkte hij in Duitsland, Zwitserland, Polen en
    Hongarije. Burgers was een zakelijk ingesteld man met een
    bijzondere gave. Als geen ander was hij namelijk in staat de
    kwaliteit van vee en grond te bepalen of de te verwachten oogst
    en de waarde van boerenbedrijven of landerijen te schatten.
    Deze eigenschap maakte hem overal op zijn tochten door
    midden-Europa tot een gezocht deskundige en verzekerde hem van
    een goed inkomen. Soms, wanneer hij de prijzen voor de verkoop
    gunstig achtte, kocht Burgers een hele oogst op, en ook
    handelde hij in grond en huizen.&lt;/p&gt;
&lt;p&gt;Na zijn huwelijk in 1895 kocht Burgers een herenhuis in 's-Heerenberg, waarin hij een slagerij begon. In de grote tuin
    achter dit pand hield hij fazanten. Verder fokte hij rashonden,
    waarmee hij tentoonstellingen afreisde en verschillende
    medailles won. Toen Burgers' achtertuin te klein werd voor zijn
    liefhebberij, ging hij er in 1913 toe over buiten 's-Heerenberg
    een paar hectare grond aan te kopen. Hier richtte hij de
    fazanterie 'Buitenlust' in, die in maart van dat jaar voor het
    publiek werd opengesteld. Behalve fazanten en allerlei
    siervogels waren er op dit terrein spoedig ook andere dieren te
    bezichtigen, waaronder zelfs leeuwen, beren, antilopen en
    kamelen. Het ontbrak Burgers niet aan fantasie en zeker niet
    aan durf. Dat bleek ook toen het tijdens de Eerste Wereldoorlog
    steeds moeilijker werd om deze levende have van voldoende
    voedsel te voorzien. Door de goede contacten die hij inmiddels
    had opgebouwd met boeren in de omgeving wist hij deze problemen
    te overwinnen.&lt;/p&gt;
&lt;p&gt;Burgers' fazanterie trok vanaf het begin veel bezoekers. Het
    feit dat de drie dierentuinen die Nederland toentertijd rijk
    was, allemaal in de drie grote steden in het westen van het
    land waren gelegen, droeg daartoe in niet geringe mate bij.
    Bovendien was het terrein met de stoomtram of busjes voor
    dagjesmensen goed te bereiken. Alleen de toegang bestond nog
    steeds uit een zandweg, en daarin wilde Burgers, met het oog op
    het groeiend aantal bezoekers, graag snel verandering brengen.
    Herhaalde malen drong hij bij het gemeentebestuur aan op de
    aanleg van een verharde weg. Toen hierover, niettegenstaande
    felle discussies, in 1923 nog geen toezegging was gedaan, was
    voor Burgers de maat vol en besloot hij op zoek te gaan naar
    een andere lokatie voor zijn dierenverzameling.&lt;/p&gt;
&lt;p&gt;Twee steden, Nijmegen en Arnhem, toonden belangstelling.
    Burgemeester S.J.R. de Monchy van de laatstgenoemde stad bood
    Burgers een terrein aan de Schelmscheweg, vlak naast het
    Openlucht Museum, aan. De vele bezoekers van dit museum en het
    feit dat zich hier een tramhalte bevond, gaven ten slotte de
    doorslag. In 1924 ging Burgers' Dierenpark in Arnhem open. Tot
    dan toe kende Nederland slechts dierentuinen. Burgers
    introduceerde het begrip 'dierenpark', waarmee hij tot
    uitdrukking wilde brengen dat de dieren hier in een veel opener
    en landschappelijker omgeving dan gebruikelijk konden worden
    bezichtigd. Typerend is bijvoorbeeld de inrichting van het
    berenterras, waarbij deze roofdieren niet door een afrastering,
    maar door grachten en borstweringen van het publiek waren
    gescheiden. Bij de aanleg ervan had Burgers zich laten
    inspireren door de door Carl Hagenbeck in zijn dierenpark te
    Stellingen bij Hamburg toegepaste 'Frei-Anlagen'. Dit eerste
    tralievrije roofdierenverblijf in Nederland baarde veel opzien,
    en Burgers zag zich zelfs genoodzaakt het Arnhemse
    gemeentebestuur ervan te overtuigen dat een dergelijke
    inrichting geen gevaar opleverde voor de bezoekers.&lt;/p&gt;
&lt;p&gt;Al tijdens zijn 'Wanderschaft' had Burgers vele dierentuinen
    bezocht en contacten gelegd met de directeuren. Ook na de
    oprichting van zijn dierenpark bleef hij rondreizen, steeds op
    zoek naar nieuwe idee&amp;euml;n. Zijn vrouw had altijd een
    koffertje met kleren gereed staan, aangezien de impulsieve
    Burgers iedere ingeving onmiddellijk ten uitvoer wilde brengen
    en geregeld thuiskwam met mededelingen als: 'Over een uur gaat
    de trein naar Keulen. Die kunnen we nog net halen'. Burgers en
    zijn echtgenote werkten nauw samen. Hij had de zakelijke
    leiding en richtte zich op de toekomstige ontwikkelingen van
    het park; zij hield zich bezig met de bezoekers en zat zelf
    dagelijks achter de kassa. Ook hun jongste dochter, Lucy, droeg
    haar steentje bij. Zij beschikte over een bijzonder talent om
    met dieren om te gaan en hielp van jongs af aan mee.&lt;/p&gt;
&lt;p&gt;Burgers' Dierenpark breidde zich in snel tempo uit. In de
    jaren twintig en dertig verrezen er vele grote, tralievrije
    verblijven - onder andere voor roofdieren en olifanten - die
    internationaal de aandacht trokken. Op 19 mei 1933 was Burgers
    een van de zes dierentuindirecteuren aan wie de Italiaanse
    koning Victor Emanuel III een oorkonde en de gouden medaille
    van de Romeinse dierentuin uitreikte. Ook de Nederlandse
    kranten en vakbladen besteedden hier aandacht aan. Voor Burgers
    betekende dit welkome publiciteit. Hij zag de pers als een
    noodzakelijk medium en maakte er zoveel mogelijk gebruik van.
    Door middel van advertenties in verscheidene tijdschriften
    prees hij zijn dierenpark aan. In 1933 kreeg Burgers een
    uitnodiging uit Parijs om als adviseur op te treden bij de
    inrichting van het Parc Zo&amp;ouml;logique de Vincennes, dat ter
    gelegenheid van de wereldtentoonstelling van 1937 zou worden
    aangelegd. Deze uitnodiging moest hij echter afslaan, omdat hij
    juist op dat moment met de gemeente Tilburg een akkoord had
    bereikt over de aankoop van een stuk grond om ook daar een
    dierenpark te beginnen. Wel woonde hij, als eregast, de opening
    van de Parijse dierentuin bij.&lt;/p&gt;
&lt;p&gt;Bij het 25-jarig jubileum van Burgers' Dierenpark, op 27 mei
    1938, waren tal van bekende figuren uit de wereld van de
    Europese dierentuinen aanwezig. Ook alle leden van het Arnhemse
    gemeentebestuur, waarmee de contacten nog steeds voortreffelijk
    waren, gaven op deze feestdag acte de pr&amp;eacute;sence. De
    jubilerende dierentuindirecteur werd ereburger van Arnhem,
    waarvoor hij de zilveren stadsmedaille kreeg uitgereikt.&lt;/p&gt;
&lt;p&gt;De Tweede Wereldoorlog was voor Burgers een moeilijke
    periode. Voor politieke aangelegenheden had hij nooit veel
    belangstelling gehad. Niettemin stelde hij zich - ondanks de
    vele zakencontacten die hij in Duitsland had - sterk
    anti-nazistisch op en verbrak hij de banden met collega's die
    pro-Hitler waren. Burgers zag zich bij herhaling voor problemen
    gesteld. Zo verplichtte de Duitse bezetter hem bijvoorbeeld bij
    de ingang van het park een bord te plaatsen met daarop de tekst
    'Verboden voor Joden'. Dit druiste volledig in tegen Burgers'
    opvattingen, zodat het bord regelmatig uit het zicht werd
    geplaatst. Bij inspectie door de Duitsers moest Burgers het
    echter weer te voorschijn halen. In de laatste jaren van de
    bezetting werd de voedselvoorziening voor de dieren een steeds
    groter probleem. De oorlogshandelingen tijdens en na de Slag om
    Arnhem, eind 1944 en begin 1945, hadden desastreuze gevolgen
    voor de collectie: twee derde van het dierenbestand kwam om het
    leven. Burgers maakte deze rampspoed niet meer mee. Al vanaf
    het begin van de jaren veertig leed hij aan een vorm van
    kanker, waardoor zijn gezondheidstoestand in vrij korte tijd
    verslechterde. Op 73-jarige leeftijd overleed hij.&lt;/p&gt;
&lt;p&gt;Johan Burgers was een sociaal ingesteld man, die, hoewel
    tamelijk dominant, goed kon luisteren. Hij bezat een sterk
    rechtvaardigheidsgevoel en liet zich niet terzijde dringen.
    Bovenal was Burgers een man met een tomeloze energie, die wist
    wat hij wilde. Hij leefde voor zijn werk en was bereid alles te
    doen om zijn ideaal - een modern ingericht dierenpark, waarin
    het publiek de dieren in zo groot mogelijke vrijheid en een zo
    natuurlijk mogelijke omgeving kon bekijken - te
    verwezenlijken&lt;/p&gt;
&lt;p&gt;
  &lt;a href='lgedeelte'&gt;L: &lt;/a&gt;
  &lt;em&gt;Gids met wandelkaart van Burgers' Dierenpark - Arnhem&lt;/em&gt;

  (Arnhem, 1933); lemma in, 
  &lt;em&gt;Persoonlijkheden in het Koninkrijk der Nederlanden in woord en
  beeld&lt;/em&gt;

  (Amsterdam, 1938) 275-276; Jaap Balk, 'Johan Burgers gaf zijn
  dieren de ruimte', in idem, 
  &lt;em&gt;Shell-journaal van Nederlandse dierentuinen&lt;/em&gt;

  (Epe, 1982) 78-83.&lt;/p&gt;
&lt;p&gt;
&lt;a href=&amp;quot;igedeelte&amp;quot;&gt;I: &lt;/a&gt;&lt;i&gt;Persoonlijkheden in het Koninkrijk der Nederlanden in woord en beeld&lt;/i&gt;. Onder hoofdred. van H.P. van den Aardweg (Amsterdam 1938) 275.
&lt;/p&gt;

&lt;p&gt;Rianne Schuurman&lt;/p&gt; 
&lt;dtml-var bwn_footer&gt;</text>
  </biography>
</biodes>

