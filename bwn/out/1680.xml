<biodes version="1.0">
  <fileDesc>
    <title>Slomp, Fredrik (1898-1978)</title>
    <author>H.J.Ph.G. Kaajan</author>
    <ref target="http://resources.huygens.knaw.nl/bwn1880-2000/lemmata/bwn6/slomp"/>
    <date when="2003-08-08"/>
    <publisher>
      <name>Biografisch Woordenboek van Nederland:1880-2000</name>
      <ref target="http://resources.huygens.knaw.nl/bwn1880-2000"/>
    </publisher>
  </fileDesc>
  <person>
    <idno type="id">slomp</idno>
    <persName><name type="geslachtsnaam">Slomp</name>, Fredrik</persName>
    <sex value="1"/>
    <event type="birth" when="1898"/>
    <event type="death" when="1978"/>
    <state type="occupation">predikant</state>
    <state type="occupation">verzetsman</state>
  </person>
  <biography>
    <graphic url="http://resources.huygens.knaw.nl/bwn1880-2000/lemmata/bwn6/images/images/SLOMP.jpg"/>
    <text>&lt;dtml-var bwn_header&gt;
 &lt;p class=&amp;quot;genealogie&amp;quot;&gt;

&lt;strong&gt;Slomp, Fredrik&lt;/strong&gt; (verzetsnamen: 
&lt;b&gt;Frits de Zwerver&lt;/b&gt; en&lt;b&gt; 
Ouderling Van Zanten uit Dordrecht&lt;/b&gt;), gereformeerd predikant
en verzetsman (Ruinerwold 5-3-1898 - Vaassen 13-12-1978). Zoon van Jan
Slomp, landbouwer, en Grietje Zantinge. Gehuwd op 26-10-1926 met
Tjaltje ten Kate (1896-1988). Uit dit huwelijk werden 1 zoon en 1
dochter geboren. 




&lt;/p&gt;
&lt;img src=&amp;quot;images/SLOMP.jpg&amp;quot; align=&amp;quot;right&amp;quot; BORDER=&amp;quot;0&amp;quot; alt=&amp;quot;afbeelding van Slomp, Fredrik&amp;quot; class=&amp;quot;bwnimg&amp;quot;&gt;
&lt;p&gt;Frits Slomp groeide op als tweede van drie zoons in een nauw bij
kerk en maatschappij betrokken gereformeerd gezin in Drenthe. In
navolging van hun vader wilden alle drie de broers aanvankelijk
boer worden, maar in 1914 besloot Frits alsnog theologie te gaan
studeren 'om de mensen wakker te schudden' (&lt;em&gt;Trouw&lt;/em&gt;, 6-2-1952). Frits ging daarom in Kampen wonen, waar
hij het gereformeerd gymnasium bezocht, dat nauw verbonden was met
de Theologische School. De tijd die hij verloor met het vervullen
van zijn dienstplicht van juni 1918 tot maart 1919, probeerde de
jonge Slomp in te halen door na terugkeer in 1920 staatsexamen te
doen. Hiervoor zakte hij echter, evenals voor het toelatingsexamen
voor de theologische faculteit van de Vrije Universiteit te
Amsterdam. In plaats daarvan werd Slomp in 1921 met dispensatie aan
de Theologische School te Kampen toegelaten. Hier studeerde hij op
27 september 1926 af. Een maand later trouwde hij met Tjaltje ten
Kate, de oudste dochter van een plaatselijk schoolhoofd, die hij in
zijn eerste kosthuis had leren kennen. In 1929 en 1932 zouden uit
dit huwelijk respectievelijk een dochter en een zoon geboren
worden.&lt;/p&gt;
&lt;p&gt;Begin 1927 werd Slomp de eerste gereformeerde predikant in het
Zuid-Drentse Nieuwlande. Drie jaar later werd Heemse nabij het
Overijsselse Hardenberg zijn nieuwe gemeente. Doordat deze plaats
dichtbij de grens lag, behoorden ook Duitsers tot zijn kerkgangers.
Zij hielden hem op de hoogte van de politieke ontwikkelingen in hun
land. Door zich al vroeg op zes nationaal- socialistische bladen te
abonneren en de werken van Hitler en Alfred Rosenberg, de ideoloog
van de nazipartij, te lezen, doorzag hij de gevaren van de
nationaal-socialistische staatsopvatting. Daarnaast vroegen Duitse
gemeenteleden Slomp vanaf het begin om advies. Hoewel zijn
kerkenraad en zijn vrouw onder invloed van haar ouders daar niet
altijd gelukkig mee waren, waarschuwde hij zijn eigen gemeenteleden
en catechisanten tegen de gevaren van het nationaal-socialisme.
Hetzelfde deed Slomp wanneer hij voorging in de Alt Reformierte
Kirche in Bentheim en Oost-Friesland of wanneer hij daar lezingen
hield. Nadat Duitsland in 1937 een preekverbod aan Nederlandse
predikanten had opgelegd, ging hij hier tijdens druk bezochte
'hagenpreken' mee voort.&lt;/p&gt;
&lt;p&gt;Slomp was in de praktijk een sociaal bewogen predikant, die
in 1935 als voorzitter van een commissie voor bestrijding van jeugdwerkloosheid onder meer een delegatie van notabelen uit
Hardenberg naar Den Haag leidde om daar te protesteren tegen de
zinloosheid van een werkloosheidsproject bij Heemserveen. Fel
keerde hij zich ook tegen het besluit van de Nederlandse regering
van 10 mei 1938 tot verplichte tewerkstelling van werklozen in
nazi-Duitsland. Hij zag hierin een aanranding van de geestelijke
vrijheid, waaruit de betrokkenen volgens hem niet 'ongeschonden'
konden terugkeren. Met behulp van zijn kerkenraad kreeg Slomp de
boeren in zijn dorp zover een extra knecht in dienst te nemen,
terwijl er tegelijkertijd voor de werklozen werd gecollecteerd.
Zelf nam hij vanaf 1936 overtallige hulppredikers in dienst. &lt;/p&gt;
&lt;p&gt;Aan Duitse joden die, na de Reichskristallnacht van november 1938,
steeds vaker illegaal de Nederlandse grens overkwamen, verleende
Slomp hulp bij het vinden van een onderkomen. Een schuiladres zocht
hij ook voor Rijksduitsers uit Heemse die in 1941 weigerden hun
dienstplicht in de Wehrmacht te vervullen. Slomp was immers niet
anti-Duits, maar anti-nazi. Daarnaast riep hij tijdens de bezetting
op velerlei wijze op tot verzet tegen de bezetter, onder meer op
illegale bijeenkomsten van de door de Duitsers verboden
Anti-Revolutionaire Partij (ARP) en het Christelijk Nationaal
Vakverbond. Nadat Slomp op 12 juli 1942 tijdens een preek in Zwolle
de kerkgangers had opgeroepen uit christenplicht het werk van de
Arbeidsdienst te saboteren, wilde de Gestapo hem arresteren. Door
een tijdige waarschuwing wist hij hieraan te ontkomen en moest hij
onderduiken. &lt;/p&gt;
&lt;p&gt;Slomp zat eind november 1942 nog steeds ondergedoken toen
hij, na een lezing in Winterswijk, Helena Kuipers-Rietberg,
hoofdbestuurslid van de Bond van Gereformeerde
Vrouwenvereenigingen, beter leerde kennen. Onder de verzetsnaam
'Tante Riek' hielp zij samen met haar man onderduikers, en op haar
dringende verzoek begon Slomp een nationaal netwerk op te zetten:
de Landelijke Organisatie voor Hulp aan Onderduikers (LO). Slomp
reisde het hele land door - &amp;eacute;&amp;eacute;n van zijn schuilnamen was
'Frits de Zwerver' - om, naast reeds bestaande groepjes, nieuwe
commissies te vormen van 'Die Organisation Frits', zoals de
bezetter de toen nog naamloze verzetsorganisatie noemde. Nu eens
bezocht hij bekenden, dan weer preekte hij ergens onaangekondigd of
hield hij een lezing als 'Ouderling Van Zanten uit Dordrecht'.
Hoewel hij op het eerste gezicht door zijn kleine gestalte weinig
indruk maakte, bezat hij een grote overtuigingskracht, die
voortkwam uit zijn principi&amp;euml;le levensbeschouwing. Daarbij
hielpen hem zijn mensenkennis en empathie, alsmede zijn
spontaniteit, gevoeligheid, vrijmoedigheid en
onafhankelijkheid.&lt;/p&gt;
&lt;p&gt;Vrijwel vanaf het begin bracht Slomp in Zwolle medewerkers uit
verschillende plaatsen bijeen in de zogeheten 'Commissie-Van
Zanten'. Op deze wekelijkse bijeenkomsten - spoedig bekend als 'De
Beurs' - werden vraag en aanbod van onderduikers en
onderduikadressen op elkaar afgestemd. Hoewel de voorzittersrol hem
eigenlijk niet lag, werd Slomp, als medeoprichter van de LO, met de
leiding hiervan belast. Op 19 oktober 1943 kwam hieraan een einde
doordat de Sicherheitsdienst door verraad een aantal kopstukken
arresteerde. Toen duidelijk werd dat Slomp inmiddels tot de meest
gezochte verzetsfiguren behoorde, moest hij - zeer tegen zijn zin -
het voorzitterschap neerleggen. In plaats daarvan ging hij
deelnemen aan het locale verzetswerk, bleef hij kerkdiensten leiden
en bijeenkomsten toespreken.&lt;/p&gt;
&lt;p&gt;Met zijn eigengereidheid en roekeloosheid bracht Slomp zijn
naaste omgeving soms tot wanhoop. Nadat hij al eerder ternauwernood
aan arrestatie was ontkomen, werd hij op 1 mei 1944 in Ruurlo bij
toeval door twee marechaussees aangehouden - men zag hem aan voor een
jood - en overgebracht naar de gevangenis in Arnhem. Maar voordat
hij naar de gevangenis in Scheveningen kon worden getransporteerd,
wisten vrienden uit de Landelijke Knokploegen (LKP) hem te
bevrijden. Daarna zat hij met zijn gezin tot aan het einde van de
bezetting ondergedoken.&lt;/p&gt;
&lt;p&gt;Na de bevrijding van Overijssel op 11 april 1945 werd Slomp, op
verzoek van de afgezette burgemeester, in de overgangsperiode
enkele weken belast met het openbaar gezag in Hardenberg.
Vervolgens trok hij als onderofficier in het Canadese leger naar
West-Nederland om contact te leggen met leden van het verzet.
Doordat de kerkenraad van Heemse hem een jaar vrijstelde, kon hij -
binnen het verband van de LO en de LKP - al zijn aandacht wijden
aan de zorg voor de weduwen en wezen van de ongeveer 1.700 tijdens
de Duitse bezetting gesneuvelde leden van het verzet.&lt;/p&gt;
&lt;p&gt;De rest van Slomps leven zou worden bepaald door zijn
oorlogservaringen. Op verzoek van de leiding van de LO en LKP hield
hij van 15 juni 1945 tot 6 maart 1946 samen met een voorman uit het
rooms-katholieke verzet - eerst de redemptorist Lodewijk
Bleijs en daarna de dominicaan pater Victor (Nico Apeldoorn) -
overal in het land spreekbeurten over 'De geestelijke achtergrond
van het verzet'. Hierin beklemtoonde hij de onmisbare rol van de
vrouw voor de illegaliteit, door haar gevaarlijke werk als
koerierster, of - op de achtergrond - door in het gezin het
onderduikwerk mogelijk te maken en morele steun te geven aan haar
echtgenoot in het verzet. E&amp;eacute;n van hen was Slomps eigen vrouw,
die in 1943 en 1944 geregeld onderduikers verborg in de pastorie,
die tevens dienst deed als doorgangshuis voor verzetsmensen.&lt;/p&gt;
&lt;p&gt;Als predikant had Slomp tevens oog voor de geestelijke nood bij
de voormalige tegenstanders. Door zijn pastorale zorg deden
verscheidene NSB'ers en een Nederlandse SS'er zelfs
geloofsbelijdenis bij hem. In tegenstelling tot vele andere leden
van het voormalige verzet toonde hij zich in 1965 een voorstander
van het huwelijk van kroonprinses Beatrix met de Duitse diplomaat
Claus von Amsberg. Nadat hij met enkele oud-illegalen op eigen
verzoek een onderhoud met het aanstaande echtpaar had gehad, namen
zij afstand van het algemene standpunt van het voormalige verzet,
dat dit huwelijk afwees. Nog duidelijker bleek zijn consequente
opstelling in 1972, toen hij - opnieuw in tegenstelling tot vele
andere oud-verzetsstrijders - zich uitsprak voor de vrijlating van
de drie overgebleven Duitse oorlogsmisdadigers uit de gevangenis in
Breda.&lt;/p&gt;
&lt;p&gt;Met lede ogen sloeg Slomp de hoogoplopende kerkrechtelijke en
dogmatische geschillen gade die de Gereformeerde Kerken in Nederland in
bezettingstijd verdeelden en uiteindelijk zouden leiden tot de
Vrijmaking onder leiding van zijn vriend K. Schilder. Dat in
december 1945 het grootste deel van zijn gemeente in Heemse zich
hierbij aansloot, wist Slomp ten slotte niet te voorkomen. Hoewel
hij met Schilders standpunt sympathiseerde, wilde hij niet worden
gedwongen in dit conflict partij te kiezen. Hij had daarom al in
oktober van dat jaar een beroep aangenomen als
evangelisatiepredikant bij de Gereformeerde Kerk in Hoorn. In deze
hoedanigheid pleitte Slomp voor een grootscheepse bestrijding van -
wat hij noemde - het 'moderne heidendom', waaraan het volk in
bezettingstijd was blootgesteld. Hoewel West-Friesland zijn
eigenlijke arbeidsterrein was, behoorde feitelijk het hele gebied
boven het IJ hiertoe, een streek waar de mensen zijns inziens door
de langdurige onchristelijke prediking en het communisme moeilijk
bereikbaar waren voor het evangelie.&lt;/p&gt;
&lt;p&gt;Omdat hij vond dat zijn aanwezigheid in Nederlands-Indi&amp;euml;
gewenst was, vertrok Slomp in januari 1948, als een van de oudste
veldpredikers, naar 'zijn jongens', de voormalige verzetsstrijders,
waardoor hij later dat jaar de tweede politi&amp;euml;le actie
meemaakte. Vele van hun brieven hadden hem duidelijk gemaakt hoe
groot hun geestelijke nood was. Door het dreigende gevaar van het
communisme in Indi&amp;euml; en het gevoel dat hun optreden van weinig
belang was, raakten de troepen volgens Slomp gedemoraliseerd, wat
tot geestelijk en moreel verval leidde. Toen zijn jeep begin
februari 1949 op een landmijn reed, liep Slomp een lichte
hersenschudding op, waardoor hij slechthorend zou blijven. Als
gevolg hiervan was hij de rest van zijn diensttijd tot 1 april 1950
ziekenhuispredikant te Soerabaja. Een gesprek met een Indonesische
prins deed Slomp, die aanvankelijk geen kwaad zag in de
politi&amp;euml;le acties, al begin jaren vijftig van mening veranderen
over de Nederlandse koloniale politiek.&lt;/p&gt;
&lt;p&gt;Na zijn terugkeer in Hoorn werd Slomps werk mettertijd steeds
moeilijker. Door zijn evangelisatiewerk had hij ondermeer contacten
met gezinnen uit de lagere klasse. Toen deze niet welkom bleken in
de kerkdiensten van de Gereformeerde Kerk, belegde hij
bijeenkomsten in het plaatselijke wijkgebouw. Doordat de kerkenraad
zijn verzoeken om daar kerkdiensten te houden en hem gelijk te
stellen aan de wijkpredikant bij herhaling afwees, dreigde er een
kerkscheuring te ontstaan. Daarom besloot Slomp in 1962 met
vervroegd emeritaat te gaan. Omdat het werk hem lief was, verbond
hij zich in dat jaar aan de kerk van het Zuid-Friese Wolvega voor
evangelisatiearbeid in het socialistische Noordwolde. Tijdens zijn
tweede emeritaat, in 1966, ging hij vanwege de bosrijke omgeving in
Vaassen bij Apeldoorn wonen. Hoewel al in 1972 kanker bij hem werd
geconstateerd, bleef hij, tot een half jaar voor zijn dood in
december 1978, nog bijna wekelijks preken.&lt;/p&gt;
&lt;p&gt;Als medeoprichter van de Landelijke Organisatie voor Hulp aan
Onderduikers en als een van de weinigen van haar leiders die de
Duitse bezetting hadden overleefd, werd Slomp na de bevrijding een
van degenen die het verzet personifieerden. Na de bevrijding zag hij
het als zijn plicht om vooral de jeugd voor de gevaren van
ideologie&amp;euml;n te waarschuwen zoals het communisme en de
Zuid-Afrikaanse apartheidspolitiek. Ook in zijn prediking richtte
hij zich in het bijzonder op deze leeftijdsgroep.&lt;/p&gt;
&lt;p&gt;
&lt;a href=&amp;quot;agedeelte&amp;quot;&gt;A: &lt;/a&gt;Archief-F. Slomp (1910) 1918-1978 (1989) in particulier bezit van J. Slomp; collectie van de Stichting LO en LKP, 1945-1950 betreffende F. Slomp en persdocumentatie betreffende F. Slomp in het Nederlands Instituut voor Oorlogsdocumentatie te Amsterdam.
&lt;/p&gt;

&lt;p&gt;
&lt;a href=&amp;quot;pgedeelte&amp;quot;&gt;P: &lt;/a&gt;Behalve artikelen in o.a. &lt;i&gt;De Zwerver en Belijden en beleven: Mogen wij zoo verder gaan?&lt;/i&gt; (Z.pl. 1944); 'De geest van ons verzet', in K. Norel [e.a.], &lt;i&gt;Den vijand wederstaan. Historische schetsen van de Landelijke Organisatie voor Hulp aan Onderduikers, Landelijke Knokploegen en Centrale Inlichtingendienst (&lt;/i&gt;Wageningen 1947) 12-20; 'Ten geleide', in Rogier van Aerde [e.a.]; &lt;i&gt;Het Grote Gebod. Gedenkboek van het verzet in LO en LKP&lt;/i&gt; [1951] (4de dr.; Kampen 1989) I, xi-xv; 'Frits de Zwerver over kerk, politiek en pi&#239;&#191;&#189;tisme (1945)'. Bezorgd en toegelicht door H.J.Ph.G. Kaajan, in &lt;i&gt;Documentatieblad voor de Nederlandse Kerkgeschiedenis na 1800&lt;/i&gt; nr. 62 (juni 2005) 36-49.
&lt;/p&gt;

&lt;p&gt;
&lt;a href=&amp;quot;lgedeelte&amp;quot;&gt;L: &lt;/a&gt;Behalve necrologie&#239;&#191;&#189;n o.a. door Fred Lammers, in &lt;i&gt;Trouw&lt;/i&gt;, 30-12-1978, door Victor [= Nico Apeldoorn], in &lt;i&gt;Basis. Officieel orgaan van de geestelijke weerbaarheid&lt;/i&gt;, 15-1-1979 en door G. Morsink, in&lt;i&gt; Jaarboek van de Gereformeerde Kerken in Nederland 1979&lt;/i&gt; (Goes 1979) 514-515: interview door Joop van Tijn, in &lt;i&gt;Vrij Nederland&lt;/i&gt;, 6-5-1967; L. de Jong, &lt;i&gt;Het Koninkrijk der Nederlanden in de Tweede Wereldoorlog&lt;/i&gt; VI, VIIa, VIIb, IXb, XIIa, XIII ('s-Gravenhage 1975, 1976, 1979, 1988); interview door Frits Stommels, in &lt;i&gt;De Gelderlander&lt;/i&gt; [Nijmeegse editie], 5-2-1977; Jan Hof, [&lt;i&gt;Vastberaden in verzet&lt;/i&gt;]. &lt;i&gt;Frits de Zwerver. Twaalf jaar strijd tegen de Nazi-terreur&lt;/i&gt; [1976] (7de dr.; Baarn 1995); Ann de Vries-Slomp en Jan Slomp, 'Kinderherinneringen aan ds. Slomp. Frits de Zwerver in Heemse 1930-1946', in &lt;i&gt;Rondom Den Herdenbergh 1940-1945&lt;/i&gt; (Hardenberg 1995) 74-88; Dick Kaajan, 'Kampen: eindpunt van tournee over geestelijk verzet', in &lt;i&gt;Kamper Almanak 2003 &lt;/i&gt;75 (2003) 176-195; Jan Hof, &lt;i&gt;De dubbele slag in Arnhem. De KP-kraken van de Koepel en het Huis van Bewaring&lt;/i&gt; (Baarn 2004); Dick Kaajan, 'Mislukte poging om Frits de Zwerver te arresteren', in &lt;i&gt;Zesde Bulletin van de Tweede Wereldoorlog&lt;/i&gt;. Onder red. van Robin te Slaa [e.a.] (Soesterberg 2004) 33-63; idem, 'Frits de Zwerver en de spanning tussen kerk en verzet', in &lt;i&gt;Tussen lijdelijkheid en verzet. Gereformeerden in bezettingstijd&lt;/i&gt;. Onder red. van George Harinck (Barneveld 2005) 87-107; idem, 'Verzet in verzet voor behoud bevrijdingsdag', in &lt;i&gt;Negende Bulletin van de Tweede Wereldoorlog&lt;/i&gt;. Onder red. van Perry Pierik [e.a.] (Soesterberg 2006) 37-48; idem, 'Brieven van Frits de Zwerver over zijn gevangenschap', in &lt;i&gt;Tiende Bulletin van de Tweede Wereldoorlog.&lt;/i&gt; Onder red. van Perry Pierik [e.a.] (Soesterberg 2007) 47-61. Op 1 oktober 1963 zond de NTS-televisie in de documentaireserie &lt;i&gt;De Bezetting &lt;/i&gt;een interview met F. Slomp door L. de Jong uit.
&lt;/p&gt;

&lt;p&gt;
&lt;a href=&amp;quot;igedeelte&amp;quot;&gt;I: &lt;/a&gt;
Foto uit priv&amp;eacute;-bezit [Slomp in augustus
1943].&lt;/p&gt;
&lt;p&gt;H.J.Ph.G. Kaajan&lt;/p&gt;
 
&lt;dtml-var bwn_footer&gt;</text>
  </biography>
</biodes>

