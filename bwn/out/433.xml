<biodes version="1.0">
  <fileDesc>
    <title>Donker, Leendert Antonie (1899-1956)</title>
    <ref target="http://resources.huygens.knaw.nl/bwn1880-2000/lemmata/bwn2/donker"/>
    <publisher>
      <name>Biografisch Woordenboek van Nederland:1880-2000</name>
      <ref target="http://resources.huygens.knaw.nl/bwn1880-2000"/>
    </publisher>
  </fileDesc>
  <person>
    <idno type="id">donker</idno>
    <persName><name type="geslachtsnaam">Donker</name>, Leendert Antonie</persName>
    <sex value="1"/>
    <event type="birth" when="1899"/>
    <event type="death" when="1956"/>
    <state type="occupation">jurist</state>
    <state type="occupation">minister</state>
  </person>
  <biography>
    <graphic url="http://resources.huygens.knaw.nl/bwn1880-2000/lemmata/bwn2/images/images/DONKERLA.jpg"/>
    <text>&lt;dtml-var bwn_header&gt;
 &lt;p class='genealogie'&gt;
  &lt;strong&gt;Donker, Leendert Antonie&lt;/strong&gt;, jurist en staatsman (Almkerk 7-9-1899 - Rotterdam 4-2-1956).

Zoon van Antonie Willem Donker, landbouwer, en Hendrika Beuzekom.
Gehuwd op 10-6-1926 met Anna Elisabeth Maria Bosma. In dit huwelijk was
1 dochter. Na echtscheiding (19-7-1938) gehuwd op 25-8-1938 met
Georgina Frederika Au-gusta Carstens. Uit dit huwelijk werd 1 zoon
geboren.


&lt;img src=&amp;quot;images/DONKERLA.jpg&amp;quot; align=&amp;quot;right&amp;quot; BORDER=&amp;quot;0&amp;quot; alt=&amp;quot;afbeelding van Donker, Leendert Antonie&amp;quot; class=&amp;quot;bwnimg&amp;quot;&gt;


&lt;/p&gt;
&lt;p&gt;Donker begon, na in Gorinchem de HBS te hebben doorlopen en
staatsexamen gymnasium-A te hebben gedaan, in 1920 met de rechtenstudie
aan de Universiteit van Amsterdam. In 1923 legde hij het doctoraal
examen af. In 1924 vestigde hij zich te Rotterdam als advocaat en
procureur.&lt;/p&gt;
&lt;p&gt;Onder invloed van zijn Amsterdamse leermeester W.A. Bonger was hij
in 1921 reeds toegetreden tot de Sociaal-Democratische Arbeiders Partij
(SDAP). Daar vestigde hij spoedig de aandacht op zich. Al in 1926 werd
hij secretaris van een partijcommissie, die in 1931 het bekende rapport

&lt;em&gt;Nieuwe Organen...&lt;/em&gt;

(Amsterdam, 1931) over decentralisatie van staatszaken uitbracht. In
1927 kwam hij in de gemeenteraad van Rotterdam, waar hij vanaf 1931
optrad als fractievoorzitter. In dat zelfde jaar werd hij tevens lid
van de Provinciale Staten van Zuid-Holland en in 1935 van de Tweede
Kamer. Deze functies vervulde hij ook na 1945, tot hij in 1952 minister
werd.&lt;/p&gt;
&lt;p&gt;In de beginjaren openbaarde zich al de eigenschap die hem steeds
meer zou gaan kenmerken: een grote dadendrang, gepaard met een
verwoestende werkkracht. Naast de genoemde functies zag hij nog kans
allerlei andere werkzaamheden te verrichten, v&amp;oacute;&amp;oacute;r 1940 bijv.
als plv. griffier van de Raad van Beroep (1926-1928) en als lid van de
Rijkscommissie inzake de werkloosheidsverzekering (1930-1935). Hij was
door zijn werk zo bezeten dat hij de indruk wekte alleen daarvoor te
leven. Dat hij zijn zwakke lichaam aldus te snel sloopte, deerde hem
niet. Toen hij in 1956 aan een hartaanval overleed, kon men algemeen
horen verluiden dat hij zich letterlijk dood had gewerkt.&lt;/p&gt;
&lt;p&gt;Als jurist bleek hij zeer begaafd te zijn. Kritische instelling,
geduld voor minutieus onderzoek, een fenomenaal geheugen en een scherpe
geest behoorden tot zijn bagage, en door zijn rechtlijnig denken wist
men wat men aan hem had, al kon de laatste eigenschap hem wel eens
afsluiten voor de keerzijde van een zaak. In de Tweede Kamer was hij de
juridische specialist van zijn fractie. Spoedig kwam hij terecht in de
vaste kamercommissie voor privaat-en strafrecht, waarvan hij later
voorzitter zou worden. In 1947 kreeg hij zitting in de staatscommissie
die onder voorzitterschap van E.M. Meijers een nieuw 
&lt;em&gt;Burgerlijk Wetboek (BW)&lt;/em&gt;

moest samenstellen. In 1948 was hij reeds in voor het ministerschap van
Justitie en in 1952 nam hij die post dan op zich. In 1947 viel hem het
voorzitterschap ten deel van de parlementaire enqu&amp;ecirc;tecommissie die
een onderzoek moest instellen naar het regeringsbeleid 1940-1945.
Daarnaast was hij nog lid van het ambtenarengerecht, plv. voorzitter
van het scheidsgerecht voor de 
&lt;em&gt;Ziektewet&lt;/em&gt;

en bestuurslid van de Nederlandse Bond tot Kinderbescherming.&lt;/p&gt;
&lt;p&gt;Bij zulk een duidelijke gerichtheid van de belangstelling wekt het
geen verwondering dat de partijpolitiek hem niet zo lag. Toch zijn er
in zijn leven twee kortstondige periodes geweest waarin hij zich
nadrukkelijk met de partijpolitiek heeft beziggehouden: tijdens zijn
verblijf in Eindhoven 1944/1945 en toen hij voorzitter was van de
fractie van de Partij van de Arbeid (PVDA) in de Tweede Kamer
1951/1952.&lt;/p&gt;
&lt;p&gt;Na een gijzelaarschap van augustus 1942 tot december 1943 te St.
Michielsgestel was hij ondergedoken in de Betuwe, maar eind oktober
1944 had hij door de linies heen het bevrijde Eindhoven weten te
bereiken. Daar presenteerde hij zich als een duidelijke hersteller,
voor wie de vooroorlogse politieke partijen geenszins hadden afgedaan.
Het ideaal van de 'doorbraak', waaraan sommigen in
sociaal-democratische kring de SDAP wilden opofferen, was hem te vaag
om na te streven. Met zijn prestige als Tweede-Kamerlid, dat hem in het
bevrijde Zuiden tot een van de meest gezaghebbende figuren maakte,
slaagde hij erin om in januari 1945 de Sociaal-Democratische
Vereeniging voor Bevrijd Gebied op te richten, die de weg voor een
terugkeer van de SDAP na de bevrijding van het gehele land moest
openhouden. Hij werd er voorzitter van, en toen de vereniging per 1
maart 1945 
&lt;em&gt;Het Vrije Volk&lt;/em&gt;

ging uitgeven, trad hij de eerste twee maanden op als hoofdredacteur.
Als overtuigd democraat verweerde Donker zich ook tegen mogelijke
antiparlementaire vernieuwingen in een bevrijd Nederland. Zo
publiceerde hij in 
&lt;em&gt;Het Vrije Volk&lt;/em&gt;

het aan de Koningin gerichte Eindhovense adres van 2 november 1944 over
het herstel van de democratie na de bevrijding. Aan de besprekingen die
aan het adres voorafgingen had hij deelgenomen, en tijdens enkele
bezoeken aan Londen had hij reeds iets vernomen omtrent plannen tot
hervorming die naar zijn overtuiging een meer autoritaire regeringsvorm
beoogden. Donker nam vooral aanstoot aan de passage in het adres om in
de vertegenwoordigende lichamen alleen nog maar personen op te nemen
'die de mogelijkheid en noodzakelijkheid eener sterkere nationale
binding op Christelijken grondslag erkennen, den opbouw van het
organisch leven in onze volksgemeenschap en de aanpassing van Staats-
en Rechtsleven aan de verdere eischen van den nieuwen tijd
voorstaan'. Dat, aldus Donker, had niets meer te maken met de
grondbeginselen van de pluriforme parlementaire democratie. Sleutelen
aan de grondwet buiten de daartoe dienende kanalen was hem een
gruwel.&lt;/p&gt;
&lt;p&gt;Met het voorzitterschap van de Parlementaire Enqu&amp;ecirc;tecommissie
heeft Donker verdiende roem behaald. Onder dit voorzitterschap
verschenen vijf van de in totaal acht volumineuze verslagen. Voor de
wijze waarop, juist dank zij Donker, deze verslagen tot stand zijn
gekomen had men van verschillende kanten - ook van
historisch-wetenschap-pelijke zijde (vgl. L. de Jong, in 
&lt;em&gt;Bijdragen en Mededelingen van het Historisch Genootschap&lt;/em&gt;

73 (1959) 26-57)-grote lof.&lt;/p&gt;
&lt;p&gt;In 1951 moest Donker het voorzitterschap van de PVDA-fractie in de
Tweede Kamer erbij nemen, nadat de toenmalige voorzitter jhr. M. van
der Goes van Naters gestruikeld was over de Nieuw-Guineakwestie. In
zijn nieuwe hoedanigheid liet Donker meer dan eens blijken een kabinet
op smalle basis (PVDA en Katholieke Volkspartij) te prefereren. Maar
realist als hij was, deed hij na de verkiezingen van 1952 een -
overigens vergeefse - poging om een kabinet op brede basis te vormen en
trad hij toe tot het uiteindelijk door W. Drees gevormde
brede-basiskabinet.&lt;/p&gt;
&lt;p&gt;Zijn ministerschap mag gerust spectaculair genoemd worden. Daar waar
voorgaande ministers nogal eens in eindeloze overwegingen waren blijven
steken, koos hij snel voor een bepaalde richting en hield hij daaraan
onverzettelijk vast; daarbij bezat hij de gave door een zakelijke,
langzame wijze van opbouwend argumenteren - vaak urenlang - de Kamers
vrijwel altijd aan zijn zijde te krijgen, al zijn er ook momenten van
uitbarstingen van ergernis of ongeduld te signaleren. In totaal staat
onder 69 wetten zijn handtekening, o.a. met betrekking tot
ontslagrecht, adoptie, voogdij, crematie, justiti&amp;euml;le documentatie,
notarisambt, arbeidsovereenkomst, kinderbescherming, gevangeniswezen;
bij zijn overlijden waren 21 wetsvoorstellen bij de Tweede Kamer
aanhangig en had hij er nog eens 25 in voorbereiding. Voor zijn ijver
heeft Donker veel bewondering ontmoet, maar zijn tempo lag zo hoog dat
nauwelijks iemand hem kon bijhouden. In de Tweede Kamer is hem dan ook
wel eens gevraagd - mede uit bezorgdheid voor zijn zwakke gezondheid -
het wat kalmer aan te doen, maar daarnaar had Donker geen oren. Hij
voelde het als zijn plicht het maatschappelijk bestel met zoveel
mogelijk wetten en regels te omgeven en te waarborgen, niet alleen om
wille van de rechtszekerheid, maar evenzeer uit overwegingen van
gerechtigheid. Desondanks viel hem het verwijt van overdrijving ten
deel; hij zou de burger met te veel verplichtingen en de uitvoerende
macht met details overladen.&lt;/p&gt;
&lt;p&gt;Aparte vermelding verdient dat Donker het voorbereidende werk tot
herziening van het 
&lt;em&gt;BW&lt;/em&gt;

boven de grond heeft gebracht. Hij koesterde de verwachting in zijn
ambtsperiode een nieuw 
&lt;em&gt;BW&lt;/em&gt;

tot stand te kunnen brengen. In overleg met het parlement heeft hij de
hoofdlijnen vastgelegd en wetsontwerpen voor de eerste 4 van de 9
boeken ingediend. Het overlijden van de voorzitter van de
staatscommissie, E.M. Meijers, in 1954 was een ernstige tegenslag, maar
het was toch meer de weerbarstigheid van de materie die verhinderde dat
Donker zijn rigoreuze tijdschema kon aanhouden. Achteraf is gebleken
dat het gereedmaken van een nieuw 
&lt;em&gt;BW&lt;/em&gt;

niet &amp;eacute;&amp;eacute;n decennium, maar enkele decennia vergt.&lt;/p&gt;
&lt;p&gt;Als minister van Justitie nam Donker ook nog deel aan de in 1952
gestarte Ronde-Tafelconferentie tussen Nederland, Suriname en de
Nederlandse Antillen, die in 1955 leidde tot het Statuut voor het
Koninkrijk der Nederlanden. Samen met de ministers W.J.A. Kernkamp en
L.J.M. Beel heeft hij de conferentie vooral over moeilijkheden rond de
interpretatie van het zelfbeschikkingsrecht heengeholpen.&lt;/p&gt;
&lt;p&gt;Uiteraard heeft Donker in zijn ambtsperiode zijn deel gehad van de
problemen met de bijzondere rechtspleging. Onmiddellijk na zijn
ambtsaanvaarding kreeg hij te maken met de gratieverlening aan de ter
dood veroordeelde Willy Lages, chef van de Aussenstelle van de
Sicherheitsdienst (SD) in Amsterdam. Met de doodstraf had hij in het
algemeen de grootste moeite; nog daags v&amp;oacute;&amp;oacute;r de Duitse inval
in 1940 had hij in de Tweede Kamer gezegd absoluut afwijzend te staan
tegenover de doodstraf, zolang het geen oorlog was. Maar na de
bevrijding waarschuwde hij in de Kamer voor een te ruime toepassing van
gratie. Eenmaal minister, werkte hij desondanks mee aan de
grati&amp;euml;ring van Lages. Die zaak sleepte toen al meer dan twee jaar,
en Donker achtte het met een behoorlijke rechtstoepassing in strijd een
veroordeelde ter dood te brengen na hem zolang in onzekerheid te hebben
gelaten over zijn lot, en durfde, tegen veel kritiek in, tot
grati&amp;euml;ring te besluiten (24 september 1952). Enige maanden later,
begin 1953, reageerde hij met een evenwichtig optreden in de Eerste
Kamer n.a.v. de motie van J. in 't Veld (PVDA) met betrekking tot
de ontsnapping op tweede kerstdag 1952 van zeven langgestrafte
oorlogsmisdadigers uit de Bredase gevangenis. In het gratiebeleid wilde
Donker levenslang veroordeelde oorlogsmisdadigers niet anders
behandelen dan gewone criminelen en pas enige bekorting van de
straftijd overwegen na een periode van 12 &amp;agrave; 15 jaar detentie.
Daarmee maakte hij een einde aan de zg. barmhartigheidspolitiek van
zijn voorgangers; voor druk uit eigen land en uit Duitsland om een
gematigder beleid te voeren is hij nimmer bezweken. Overigens had hij
al v&amp;oacute;&amp;oacute;r zijn ministerschap er blijk van gegeven het hanteren
van oneigenlijke argumenten bij zuivering en bijzondere rechtspleging
af te keuren. Vandaar zijn verontwaardiging in 1946, geuit in 'De
laatste kans' in het 
&lt;em&gt;Nederlands Juristenblad&lt;/em&gt;

21 (1946) 313-317 en in de Kamer, over het feit dat het beleid van de
Hoge Raad in de bezettingstijd niet ter beoordeling mocht staan.
Vandaar ook dat hij in 1946 was toegetreden tot de raad van advies van
het Landelijke Comit&amp;eacute; voor Rechtszekerheid en in 1948 het
voorzitterschap van de Raad voor het rechtsherstel op zich had
genomen.&lt;/p&gt;
&lt;p&gt;Na Donkers dood kwam in de tweede helft van de jaren '70 zijn
naam in opspraak in verband met de toen geruchtmakende en slepende
affaire-Menten. P.N. Menten werd alsnog vervolgd op grond van
verdenking van medeplichtigheid aan executies in Polen tijdens de
Tweede Wereldoorlog. De verdachte suggereerde toen evenwel dat hij
samen met zijn advocaat L.G. Kortenhorst eind 1952 een persoonlijk
onderhoud had gehad met minister Donker en dat deze bij die gelegenheid
had toegezegd hem niet langer te zullen vervolgen in ruil voor zijn
toezegging geen hem ter beschikking staand belastend materiaal
betreffende onregelmatigheden bij de bijzondere rechtspleging naar
buiten te brengen. De offici&amp;euml;le 'Commissie van onderzoek
betreffende het opsporings- en vervolgingsbeleid inzake Menten...'
(de zg. commissie-Sch&amp;ouml;ffer) kon echter geen enkele positieve
aanwijzing vinden die de veronderstelling wettigde dat zulk een
onderhoud had plaatsgevonden; het tot stand komen van zulk een
ruilhandel sloot de commissie zelfs geheel uit.&lt;/p&gt;
&lt;p&gt;
  &lt;a href='pgedeelte'&gt;P: &lt;/a&gt;'De ontwikkeling der onrechtmatige daad in hare
juridische en sociale beteekenis', in 
&lt;em&gt;De Socialistische Gids&lt;/em&gt;

13 (1928) 234-246 en 373-380; 'Het wetsontwerp inzake de
winkelsluiting', 
&lt;em&gt;ibidem,&lt;/em&gt;

14 (1929) 32-48; 'Wetgeving', in 
&lt;em&gt;Onderdrukking en verzet. Nederland in oorlogstijd.&lt;/em&gt;

[Onder red. van J.J. Bolhuis et al.] (Arnhem [etc.], ca. 1947) I,
354-376; 
&lt;em&gt;Gereed tot de strijd&lt;/em&gt;

(Amsterdam, 1952). Rede op verkiezingscongres PVDA 1952; 'De
verkiezingsuitslag', in 
&lt;em&gt;Socialisme en Democratie 9 (1952) 401-406.&lt;/em&gt;
&lt;/p&gt;
&lt;p&gt;
  &lt;a href='lgedeelte'&gt;L: &lt;/a&gt;A. Mulder, 'Rechtsontwikkeling onder leiding van
minister Donker', in 
&lt;em&gt;Socialisme en Democratie&lt;/em&gt;

13 (1956) 129-137; W.H. van Helsdingen, 
&lt;em&gt;Het statuut voor het Koninkrijk der Nederlanden.
Wordingsgeschiedenis, commentaar en praktijk&lt;/em&gt;

('s-Gravenhage, 1957); L. de Jong, 'De verslagen van de
Parlementaire Enqu&amp;ecirc;te-Commissie &amp;quot;Regeringsbeleid
1940-1945&amp;quot; en hun waarde als historische bron', in 
&lt;em&gt;Bijdragen en Mededelingen van het Historisch Genootschap&lt;/em&gt;

73 (1959) 26-57; F.J.F.M. Duynstee, 
&lt;em&gt;De kabinetsformaties 1946-1965&lt;/em&gt;

(Deventer, 1966); J.L.G. van Oudheusden en J.A.M. Verboom, 
&lt;em&gt;Herstel- en vernieuwingsbeweging in het bevrijde zuiden. Eindhoven,
's-Hertogenbosch en Waalwijk 1944-1945&lt;/em&gt;

(Tilburg, 1977); A.D. Belinfante, 
&lt;em&gt;In plaats van bijltjesdag. De geschiedenis van de bijzondere
rechtspleging na de Tweede Wereldoorlog&lt;/em&gt;

(Assen, 1978); J.C.H. Blom, A.C. 't Hart, I. Sch&amp;ouml;ffer, 
&lt;em&gt;De affaire-Menten 1945-1976&lt;/em&gt;

('s-Gravenhage, 1979. 2 dl.) passim; L. de Jong, 
&lt;em&gt;Het Koninkrijk der Nederlanden in de Tweede Wereldoorlog&lt;/em&gt;

('s-Gravenhage, 1980) Xa, 2e helft, passim.&lt;/p&gt;

&lt;p&gt;
&lt;a href=&amp;quot;igedeelte&amp;quot;&gt;I: &lt;/a&gt;
Website Parlementair Documentatiecentrum Leiden: http://www.parlement.com/9291000/modulesf/g6ki9ydx [11-12-2008].
&lt;/p&gt;




&lt;p&gt;J. Bosmans&lt;/p&gt; 
&lt;dtml-var bwn_footer&gt;</text>
  </biography>
</biodes>

