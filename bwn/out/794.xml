<biodes version="1.0">
  <fileDesc>
    <title>Houten, Samuel van (1837-1930)</title>
    <ref target="http://resources.huygens.knaw.nl/bwn1880-2000/lemmata/bwn1/houten"/>
    <publisher>
      <name>Biografisch Woordenboek van Nederland:1880-2000</name>
      <ref target="http://resources.huygens.knaw.nl/bwn1880-2000"/>
    </publisher>
  </fileDesc>
  <person>
    <idno type="id">houten</idno>
    <persName><name type="geslachtsnaam">Houten</name>, Samuel van</persName>
    <sex value="1"/>
    <event type="birth" when="1837"/>
    <event type="death" when="1930"/>
    <state type="occupation">politicus</state>
    <state type="occupation">minister</state>
  </person>
  <biography>
    <graphic url="http://resources.huygens.knaw.nl/bwn1880-2000/lemmata/bwn1/images/images/HOUTENS.jpg"/>
    <text>&lt;dtml-var bwn_header&gt;
 &lt;p class='genealogie'&gt;
  &lt;strong&gt;Houten, Samuel van&lt;/strong&gt;, politicus (Groningen 17-2-1837 - 's-Gravenhage 14-10-1930).

Zoon van Derk van Houten, houthandelaar, en Barbara Elizabeth
Meihuizen. Gehuwd op 29-6-1861 met Elisabeth van Konijnenburg
(overleden op 16-6-1872). Uit dit huwelijk werden 5 dochters en 2 zoons
geboren. Hertrouwd op 3-6-1873 met Hermine Leendertz. Uit dit huwelijk
werden 2 zoons en 1 dochter geboren.


&lt;img src=&amp;quot;images/HOUTENS.jpg&amp;quot; align=&amp;quot;right&amp;quot; BORDER=&amp;quot;0&amp;quot; alt=&amp;quot;afbeelding van Houten, Samuel van&amp;quot; class=&amp;quot;bwnimg&amp;quot;&gt;


&lt;/p&gt;
&lt;p&gt;Van Houten opgroeiend in een gefortuneerd doopsgezind milieu volgde
van 1849-1854 een opleiding aan de Latijnse school van L. Dikema in
Hoogezand, studeerde daarna tot 1859 rechten in Groningen. Zijn studie
werd afgesloten met een promotie bij prof. H.W.C. Bordewijk getiteld 
&lt;em&gt;Verhandeling over de waarde&lt;/em&gt;

(20 juni 1859). Vervolgens was hij advocaat in Groningen (tot 1869) en
tevens van 1861 tot 1864 leraar staathuishoudkunde aan de
Landhuishoudkundige school in dezelfde stad. Ondertussen was Van Houten
politiek actief als liberaal gemeenteraadslid (1864-1867) en wethouder
van zijn geboorteplaats (tot 1869). Daarnaast heeft hij als actief lid
van de Doopsgezinde Gemeente in zijn woonplaats grote activiteit
ontplooid.&lt;/p&gt;
&lt;p&gt;In de jaren v&amp;oacute;&amp;oacute;r zijn lidmaatschap van de Tweede Kamer
kreeg Van Houten enige bekendheid als theoreticus op het gebied van de
economie. Al tijdens zijn studietijd had hij zich beziggehouden met het
economisch begrip waarde door mee te dingen naar een gouden medaille -
een beloning voor de meest correcte beantwoording van een prijsvraag
uitgeschreven door prof. S. Vissering. Hij behaalde de tweede plaats na
T.M.C. Asser. In zijn dissertatie van 1859 behandelde hij het
waardeprobleem, waarbij hij als &amp;eacute;&amp;eacute;n der eersten afweek van
het waardebegrip van de klassieke liberale theoretici. Hij legde in
zijn verhandeling de nadruk op het nut als bepaler van de waarde van
een goed en preludeerde daarbij op de door latere economisten
ontwikkelde grenswaardeleer. Uit een later artikel in 
&lt;em&gt;De Gids&lt;/em&gt;

van zijn hand bleek Van Houtens kritiek op de te grote abstractiegraad
van het klassieke liberale model van vrije concurrentie. Hij stelde dat
dit model teveel alleen economisch van aard was, te weinig rekening
hield met sociale en historische factoren en daardoor te weinig
geschikt was voor de dagelijkse praktijk.&lt;/p&gt;
&lt;p&gt;In 1869 werd Van Houten voor de eerste maal, in het district
Groningen, gekozen als liberaal afgevaardigde voor de Tweede Kamer. Tot
1894 zou hij voor dat district in het parlement zitting hebben. Eenmaal
gekozen voelde hij zich als parlementslid volkomen autonoom. Voor de
kiezer was er slechts de taak weggelegd zijn beleid te beoordelen door
hem al of niet te herkiezen. Met betrekking tot de relatie
kiezer-gekozene week hij daarmee niet af van Thorbeckes standpunt. Wel
was dit het geval inzake de relatie parlement regering. Volgens Van
Houten diende de regering, zoals in Engeland, een afspiegeling van de
politieke verhoudingen in het parlement te zijn.&lt;/p&gt;
&lt;p&gt;Al spoedig bleek dat met Van Houten een uiterst kritisch liberaal
zijn intrede in de Tweede Kamer had gedaan, die met name de
Thorbeckiaanse liberale establishment niet spaarde. Hij deed dat vanuit
een visie op het liberalisme waarin de begrippen decentralisatie en
autonomie centraal stonden. De sectoren waaruit de maatschappij is
opgebouwd hadden elk hun eigen historische ontwikkeling en op basis
daarvan eigen behoeften. Van Houtens concept leek daarmee sterk op de
in dezelfde tijd door Abraham Kuyper ontwikkelde visie van
souvereiniteit in eigen kring. In Thorbeckes staatsopvattingen zag hij
daarentegen een te sterke nadruk op centralisme. Ietwat overtrokken
betitelde hij in 
&lt;em&gt;De Staatsleer van mr. J.R. Thorbecke&lt;/em&gt;

(1872) Thorbeckes opvattingen als Bonapartisme, waartegenover hij zijn
eigen concept presenteerde als uitvloeisel van de idee van
volkssouvereiniteit. Hoewel hij erkende dat Thorbecke de macht van de
staat streng wenste te beperken, zag hij in de uitgangspunten van de
staatsregeling van 1848 toch de mogelijkheid van een ongeremde
uitbreiding van staatsbemoeiing gegeven. Van Houtens alternatief kwam
er op neer dat hij meer autonomie voor de lagere bestuurseenheden,
zoals provincie en gemeente wenste. Aan het individu en aan de in de
maatschappij gegroeide organisaties diende zoveel als mogelijk was te
worden overgelaten. In Van Houtens maatschappijmodel stond daarmee een
evenwicht van deelbelangen centraal. Daarin zag hij het best de
vrijheid van ieder gewaarborgd. Een dergelijk evenwicht achtte hij ook
gewenst ten aanzien van de verschillende sociale groeperingen. In zijn
opvattingen over het kiesrecht en over de oplossing van sociale
problemen is dan ook een streven naar klassenevenwicht terug te vinden.
Het individu mocht daarbij bij de ontplooiing van zijn eigen
mogelijkheden geen kunstmatige belemmeringen op zijn weg vinden.&lt;/p&gt;
&lt;p&gt;Bij zijn toepassing van deze grondslagen op de concrete problemen in
de periode van zijn politieke werkzaamheid is Van Houten in de loop der
jaren geleidelijk aan van mening veranderd. Aanvankelijk behoorde hij
tot &amp;eacute;&amp;eacute;n der belangrijkste progressief-liberale afgevaardigden
zonder zich echter bij een groep vernieuwers als die rond J. Kappeyne
van de Coppello aan te sluiten. Zo stond hij op het gebied van het
kiesrecht omstreeks 1870 een voor die tijd zeer vergaande uitbreiding
voor, waarbij slechts bedeelden dienden te worden uitgesloten. Later
bouwde hij hogere drempels in en hanteerde maatstaven op het gebied van
kennis en welvaart uit vrees dat een kiezend proletariaat het
maatschappelijk evenwicht zou verstoren. Het kostte hem zijn
kamerzetel, maar bezorgde hem het ministerschap van Binnenlandse Zaken
in het door J. R&amp;ouml;ell geformeerd kabinet (1894-1897). Hij werd
hiermee de verantwoordelijke man voor de belangrijkste taak die deze
regering zich had gesteld: het tot stand brengen van een nieuwe
kieswet. Deze wet, die in 1896 werd aangenomen, kwam het meest overeen
met datgene wat een meerderheid van het parlement bij de
grondwetsherziening van 1887 had gewild, nl. een geleidelijke
uitbreiding van het kiesrecht waarbij de invloed van weinig
ontwikkelden en onbemiddelden zou worden geweerd. Van Houten nam
hiertoe een aantal kenmerken van ontwikkeling en welstand in zijn wet
op, op grond waarvan het verlenen van kiesrecht opportuun zou zijn. In
de praktijk betekende dit, dat het aantal kiesgerechtigden verdubbeld
werd en ruim 50 % van het aantal mannen van 25 jaar en ouder ging
bedragen. De toename van ontwikkeling en welstand zorgde ervoor dat dit
aantal in 1913 was gestegen tot 68 %.&lt;/p&gt;
&lt;p&gt;Op sociaal gebied stonden de liberalen in de loop der jaren zeventig
en daarna voor de kernvraag in hoeverre de staat mocht ingrijpen ter
verbetering van de levensomstandigheden. Het uitgangspunt der
progressieve liberalen werd daarbij, dat de staat belemmeringen voor de
ontwikkelingsmogelijkheden van het individu moest wegnemen op zodanige
manier, dat voor ieder een gelijke startpositie mogelijk werd. Van
Houten bepleitte een dergelijk standpunt al aan het begin van zijn
parlementaire loopbaan en verweet Thorbecke dat deze voor de noodzaak
van zo'n staatsingrijpen te weinig oog had. Staatsingrijpen was dus
wel gewenst ter bevordering van de individuele vrijheid. Concrete
voorbeelden van vernieuwingszin gaf hij in de volgende jaren door met
initiatieven op het gebied van de wetgeving te komen. Het recht voor
arbeiders om zich te organiseren werd mogelijk op grond van een door
hem ontworpen wetsvoorstel. In 1873 diende hij een ontwerp tot het
tegengaan van verwaarlozing van en&amp;quot; overmatige arbeid door
kinderen in, dat uitmondde in de bekende Kinderwet-Van Houten van 1874.
Dat hij daarbij een lethargie van het parlement doorbrak, bleek uit de
reacties. Vrijwel elk Kamerlid was ervan overtuigd dat er aan het
onderhavige probleem iets moest gebeuren. Onenigheid ontstond er echter
over de mate waarin, terwijl met name de confessionelen grote bezwaren
maakten tegen de koppeling van afschaffing van kinderarbeid en
instelling van leerplicht, die Van Houten in zijn oorspronkelijke
voorstellen had opgenomen. Het laatste punt moest hij dan ook laten
vallen en ook verder werd het ontwerp door concessies sterk aangetast.
Het uiteindelijk resultaat was niet meer dan een allereerste stap op
het gebied van de sociale wetgeving, waarop pas vijftien jaren later
een volgende zou volgen.&lt;/p&gt;
&lt;p&gt;Ook t.a.v. de schoolkwestie had Van Houten een ander standpunt dan
de meesten van zijn liberale geestverwanten. Wat hem bijv. bleef
onderscheiden van Kappeyne van de Coppello c.s. was zijn tolerante
houding tegenover de confessionele verlangens inzake de schoolkwestie.
In bestaande behoeften aan christelijk getint onderwijs moest naar zijn
mening voldaan kunnen worden. Hij kwam met dit standpunt terecht bij de
groep gematigd liberalen die bij de grondwetsherziening van 1887
streefde naar een compromis op dit terrein.&lt;/p&gt;
&lt;p&gt;De drie genoemde kernproblemen kiesrecht, schoolkwestie en sociale
kwestie zouden een belangrijke oorzaak vormen voor het uiteenvallen van
de Liberale Unie die sinds 1885 als organisatorisch dakverband van de
meeste liberale kiesverenigingen had gefungeerd. Van Houten schaarde
zich bij deze scheiding der geesten, die op gang kwam tijdens de
verkiezingen van 1894, aan de zijde der meer behoudende liberalen. De
progressieven, die zich in de volgende jaren steeds meer als een aparte
groep in het parlement manifesteerden en in 1901 ten slotte onder de
naam Vrijzinnig Democraten de Liberale Unie verlieten, verweet hij hun
streven naar een al te snel te verwezenlijken algemeen kiesrecht en
naar een te grote rol van de staat ten voordele van de arbeiders, met
name op het punt van de verzekeringswetgeving.&lt;/p&gt;
&lt;p&gt;Na zijn ministerschap was Van Houtens politieke rol min of meer tot
een einde gekomen. In de Tweede Kamer werd hij niet meer gekozen. Wel
had hij nog enkele jaren voor Friesland zitting in de Eerste Kamer
(1904-1907), waar hij Kuyper fel bestreed. Maar ook de liberalen konden
in zijn ogen weinig goeds meer doen. Van Houten had het contact met de
politieke ontwikkelingen grotendeels verloren. Hij bleef nog wel lid
van de Union Interparlementaire waarvan hij sinds 1890 deel uitmaakte.
Na de Eerste Wereldoorlog trachtte hij zijn verzet tegen de toenemende
invloed van de staat gestalte te geven door het schrijven van 
&lt;em&gt;Staatkundige Brieven&lt;/em&gt;

en het organiseren van kleine politieke groeperingen en
comit&amp;eacute;'s. Op 20 juni 1921 verleende de Rijksuniversiteit van
Groningen hem de titel doctor honoris causa in de Staatswetenschap op
grond van de eervolle plaats die hij in de politieke geschiedenis van
ons land innam. In 1922 verscheen hij nog als stemmentrekker van een
eigen lijst in de verkiezingsarena. Het leverde inderdaad een zetel in
de Tweede Kamer op, die echter niet door hemzelf, maar door de
orthodox-liberale econome mej.mr. E.C. van Dorp werd bezet. Latere
activiteiten met kleine partijtjes bleven zonder resultaat. Van Houten
had zichzelf politiek overleefd.&lt;/p&gt;
&lt;p&gt;Samenvattend kan gesteld worden dat Van Houten tijdens zijn
parlementaire loopbaan een tamelijk consistent, puur liberaal
uitgangspunt voor zijn politiek handelen bezat. Op enkele praktische
punten liet hij echter in het begin van zijn optreden radicalere
geluiden horen dan later. De ontwikkeling van de opvattingen over de
politieke en vooral sociale ordening van het land raakten daarbij sinds
de jaren tachtig in een dergelijke stroomversnelling, dat Van Houtens
uitgangsstel-ling van vernieuwend en stimulerend tot afremmend en
behoudend werd. De oorzaak daarvan was dat het zuivere liberalisme niet
in staat was de problemen van economische, sociale en politieke
ongelijkheid op te lossen. Van Houten was daarbij een rationalist pur
sang, die zich voornamelijk liet leiden door wat hij praktisch en
nuttig achtte en daarbij gevoelsargumenten trachtte uit te bannen.&lt;/p&gt;
&lt;p&gt;Strikt rationalistisch was Van Houten met name ook in zijn
wetenschappelijke arbeid. Het beste voorbeeld hiervan vormt zijn
causaliteitsleer, neergelegd in 
&lt;em&gt;Das Causalit&amp;auml;tsgesetz in der Sozialwissenschaft&lt;/em&gt;

(1888). Niet alleen in de natuurwetenschappen, maar ook in de
geesteswetenschappen kunnen volgens Van Houten de verschijnselen
.slechts empirisch en oorzakelijk worden verklaard. Fysieke prikkels en
menselijke motieven stelde hij daarbij als oorzaken op &amp;eacute;&amp;eacute;n
lijn. Als wetenschappelijk onbruikbaar kwalificeerde hij niet alleen
elke metafysische denkwijze, maar ook de teleologische manier van
verklaren waarbij een in de natuur aanwezig principe doel en richting
aan de ontwikkelingen heette te geven. Onder invloed van Darwins
evolutieleer deed deze verklaringswijze in de jaren tachtig opgeld. Van
Houten stelde echter dat door de werking van de menselijke rede een
dergelijk principe, zoals dat van de selectie der sterksten, geen
verklaring voor de werkelijkheid kon bieden.&lt;/p&gt;
&lt;p&gt;Zijn rationalistische instelling bracht Van Houten ook tot een in
zijn tijd onder mannen zeldzaam standpunt van principi&amp;euml;le
gelijkheid en gelijkwaardigheid van man en vrouw. Een huwelijk achtte
hij slechts gebaseerd op een blijvende wil daartoe bij beide partners,
die juridisch op volkomen gelijke voet zouden moeten staan. De
huwelijkseenheid zou niet in het recht gesanctioneerd mogen zijn,
terwijl bij ontbreken van een wil tot eenheid het huwelijk zonder meer
ontbindbaar zou dienen te zijn. Financi&amp;euml;le onafhankelijkheid van
de vrouw achtte Van Houten noodzakelijk. Het huwelijk moest kortom
ophouden een bindend contract te zijn. In zijn denkbeelden op dit
gebied was hij in sterke mate be&amp;iuml;nvloed door zijn tweede vrouw. De
dood van zijn eerste vrouw, kort na en in verband met de geboorte van
hun zevende kind, had Van Houten tot neo-malthusiaanse opvattingen
gebracht. Ook op het gebied der voortplanting diende de mens, gestuurd
door redelijk inzicht, de natuurlijke loop der dingen te beheersen.
Juist door zulk een redelijke zelfbeheersing achtte hij ook voor de
arbeidersbevolking een emancipatie mogelijk. De door kindertal
drukkende last die sociaal zo remmend werkte, zou op deze wijze
verlicht kunnen worden.&lt;/p&gt;
&lt;p&gt;
  &lt;a href='pgedeelte'&gt;P: &lt;/a&gt;Bibliografie in hieronder genoemd werk van G.M. Bos, 
&lt;em&gt;Mr. S. van Houten . . .,&lt;/em&gt;

203-206.&lt;/p&gt;
&lt;p&gt;
  &lt;a href='lgedeelte'&gt;L: &lt;/a&gt;Zie voor publikaties over Van Houten de dissertatie van G.M.
Bos, 
&lt;em&gt;Mr. S. van Houten. Analyse van zijn denkbeelden, voorafgegaan door
een schets van zijn leven&lt;/em&gt;

(Purmerend, 1952) 203. Verder P. Geyl 'Sam van Houten's
vari&amp;euml;teit van het liberalisme' in 
&lt;em&gt;Nederlandse figuren&lt;/em&gt;

(Amsterdam [enz.], 1960) I, 104-108.&lt;/p&gt;

&lt;p&gt;
&lt;a href=&amp;quot;igedeelte&amp;quot;&gt;I: &lt;/a&gt;H. Baudet, &lt;i&gt;De lange weg naar de Technische Universiteit Delft&lt;/i&gt; (Den Haag 1992) 228.&lt;/p&gt;



&lt;p&gt;J.T. Minderaa&lt;/p&gt; 
&lt;dtml-var bwn_footer&gt;</text>
  </biography>
</biodes>

