<biodes version="1.0">
  <fileDesc>
    <title>Buijs, Leonardus (1896-1953)</title>
    <ref target="http://resources.huygens.knaw.nl/bwn1880-2000/lemmata/bwn3/buijs"/>
    <publisher>
      <name>Biografisch Woordenboek van Nederland:1880-2000</name>
      <ref target="http://resources.huygens.knaw.nl/bwn1880-2000"/>
    </publisher>
  </fileDesc>
  <person>
    <idno type="id">buijs</idno>
    <persName><name type="geslachtsnaam">Buijs</name>, Leonardus</persName>
    <sex value="1"/>
    <event type="birth" when="1896"/>
    <event type="death" when="1953"/>
    <state type="occupation">r.k. religieus</state>
    <state type="occupation">r.k. theoloog</state>
  </person>
  <biography>
    <graphic url="http://resources.huygens.knaw.nl/bwn1880-2000/lemmata/bwn3/images/images/BUIJSL.jpg"/>
    <text>&lt;dtml-var bwn_header&gt;
 &lt;p class='genealogie'&gt;
  &lt;strong&gt;Buijs, Leonardus&lt;/strong&gt;, moraaltheoloog, generaal-overste van de congregatie van de redemptoristen (Sommelsdijk 8-12-1896 - Innsbruck (Oostenrijk) 27-6-1953).

  Zoon van Quirinus Buijs, landbouwer, en Wilhelmina Catharina
  Adriaensen.
  

  
&lt;img src=&amp;quot;images/BUIJSL.jpg&amp;quot; align=&amp;quot;right&amp;quot; BORDER=&amp;quot;0&amp;quot; alt=&amp;quot;afbeelding van Buijs, Leonardus&amp;quot; class=&amp;quot;bwnimg&amp;quot;&gt;
  
  &lt;/p&gt;
&lt;p&gt;Leonardus Buijs, jongste uit een gezin van negen kinderen,
    bezocht het klein-seminarie van de redemptoristen te Roermond,
    legde in 1916 in 's-Hertogenbosch zijn religieuze geloften als
    redemptorist af, studeerde aan het groot-seminarie te Wittem
    filosofie en theologie en werd op 11 januari 1922 priester
    gewijd. Hij vervolgde zijn studies aan het Angelicum te Rome,
    waar hij in 1924 promoveerde in de wijsbegeerte en in 1925 in
    de theologie. De titels van de ongepubliceerde proefschriften
    luidden: 'De objecto formali proprio intellectus humani' en 'De
    potentia obidientiali creaturae rationalis ad vitam
    supernaturalem clarae Dei visionis'.Tot 1927 verleende Buijs te
    Rome zijn medewerking aan de elfde uitgave van de 
    &lt;em&gt;Theologia Moralis&lt;/em&gt;

    van J. Aertnijs CssR., die verzorgd werd door zijn medebroeder
    Cornelis Damen, destijds directeur van het Collegium S.
    Alfonso.&lt;/p&gt;
&lt;p&gt;Buijs toonde in zijn Romeinse studietijd een duidelijke
    voorkeur voor de speculatieve theologie. Voor hem bevatten de
    goddelijke openbaring en ook de kerkelijke traditie enkel
    heldere waarheden. Hij miste de attitude van de exegeet, die
    tot de bronnen zelf wil teruggaan, maar stelde zich tevreden
    met het gebruik van studies door commentatoren, bij wie hij de
    Schriftteksten vond die als hoekstenen konden dienen voor zijn
    theologische traktaten. Zo interesseerde hem bij de lezing van
    de werken van Augustinus, Johannes Chrysostomus en
    Hi&amp;euml;ronymus niet de context waarin deze werken destijds tot
    stand waren gekomen. Buijs wilde vanuit zijn apologetische
    instelling slechts laten zien dat de leer van de Kerk van de
    eerste helft van de twintigste eeuw reeds door deze kerkvaders
    in de vierde en vijfde eeuw werd onderwezen.&lt;/p&gt;
&lt;p&gt;Van 15 augustus 1927 tot 15 augustus 1946 was Buijs docent
    in de moraal- en pastoraaltheologie en de theologie van de
    ascese aan het groot-seminarie te Wittem. Hij vond nu vooral
    inspiratie in de encyclieken van de pausen Pius XI en Pius XII.
    Door zielzorg uit te oefenen in parochies in de buurt van
    Wittem en door veelvuldige gesprekken met zijn confraters, die
    door heel Nederland de zogeheten volksmissies verzorgden, kreeg
    hij een goed inzicht in de problemen van katholieken, vooral op
    het punt van de kerkelijke huwelijksmoraal. Door middel van
    zijn regelmatige bijdragen in het tijdschrift voor priesters 
    &lt;em&gt;Nederlandsche katholieke stemmen,&lt;/em&gt;

    waar van hij in 1936 mederedacteur werd en dat in 1937 door
    zijn toedoen de ondertitel kreeg: 
    &lt;em&gt;Maandschrift voor theologie en zielzorg,&lt;/em&gt;

    bereikte hij de gehele Nederlandse clerus. Hij was raadsman en
    geestelijk leider van veel priesters en kloosterlingen en een
    gezocht leider van retraites op groot-seminaria en
    priestercolleges. Het ijveren van Pius XI voor de beweging de
    'Katholieke actie' van leken die zich wilden inspannen voor de
    herkerstening van de gezinnen, van het onderwijs, de arbeid, de
    kunst en de wetenschappen, sprak Buijs zeer aan. In de
    oorlogsjaren ijverde hij heel bijzonder voor de opbouw van de
    'Katholieke actie', vooral in het bisdom Haarlem, waar hij veel
    katholieke leken wisten te inspireren tot apostolaat in hun
    kring.&lt;/p&gt;
&lt;p&gt;In de jaren dertig raakte Buijs betrokken bij de felle
    discussie tussen priesters en katholieke artsen over de
    geoorloofdheid van de methode van de periodieke onthouding.
    Deze methode van natuurlijke geboortenregeling, verbonden aan
    de namen van de Oostenrijker Hermann Knaus (1892-1970) en de
    Japanner Kyusaka Ogino (1882-1975), werd in feite ontwikkeld
    door de Brabantse katholieke arts J.N.J. Smulders ( 1872 -
    1939). Een aantal artsen, verenigd in het verband van de
    Roomsch-Katholieke Artsenvereeniging, verzetten zich fel tegen
    kinderbeperking, bevreesd als zij waren dat hierdoor de weg
    werd vrijgemaakt voor abortus. Zij beschouwden zich,
    aanvankelijk hierin gesteund door de clerus, als de hoeders bij
    uitstek van de huwelijksmoraal.&lt;/p&gt;
&lt;p&gt;Buijs besefte dat katholieke priesters in Nederland onder
    invloed van de 
    &lt;em&gt;Instructions sur l'onanisme,&lt;/em&gt;

    in 1909 door het Belgische episcopaat onder leiding van
    kardinaal D.J. Mercier van Mechelen gepubliceerd, en in dat
    jaar reeds vrijwel letterlijk overgenomen in de 
    &lt;em&gt;Nederlandsche katholieke stemmen,&lt;/em&gt;

    tegen geboortenregeling waren. De kern van deze 
    &lt;em&gt;Instructions...&lt;/em&gt;

    was: hard optreden tegen het neomalthusianisme, de beweging die
    de toepassing van anticonceptionalia bepleitte. In het vuur van
    de strijd tegen het neomalthusianisme hadden priesters
    argumenten gehanteerd en beweringen gedaan die niet in
    overeenstemming waren met de leer van de katholieke kerk.
    Volgens Buijs wekten priesters en artsen thans ten onrechte de
    indruk dat de katholieke kerk tegen geboortenregeling als
    zodanig zou zijn. In werkelijkheid was zij, als er sprake was
    van een goed motief en als er geen ongeoorloofde middelen
    werden gebruikt, daar nooit tegen geweest. Periodieke
    onthouding was geoorloofd. Buijs wist zich gesteund door zijn
    collega P. Heijmeijer s.j., moraaldocent aan het Theologicum te
    Maastricht, door zijn confraters, de hoogleraren W.J.A.J.
    Duynstee, Damen, verbonden aan het pauselijk instituut Sacra
    congregatie de Propaganda Fide te Rome, en door A. Vermeersch
    s.j., hoogleraar in de moraaltheologie aan de pauselijke
    universiteit, de Gregoriana te Rome. De standpunten van Buijs
    en Heijmeijer werden met instemming gepubliceerd in het
    Oostenrijkse 
    &lt;em&gt;Theologisch-praktische Quartalschrift&lt;/em&gt;

    en in de Franse 
    &lt;em&gt;Nouvelle Revue Th&amp;eacute;ologique.&lt;/em&gt;
&lt;/p&gt;
&lt;p&gt;Mede aan Buijs is het toe te schrijven dat in de jaren
    dertig de afwijzende houding van katholieke artsen ten aanzien
    van geboortenbeperking werd doorbroken. Hij heeft de
    katholieken op de periodieke onthouding gewezen als een
    mogelijkheid tot beperking van het kindertal. De voorlichting
    van het katholieke volk zou volgens hem echter in hoofdzaak
    individueel moeten geschieden door de arts en de biechtvader.
    Daarbij had de moraaltheoloog c.q. de biechtvader de
    beslissende stem.&lt;/p&gt;
&lt;p&gt;In diezelfde periode werd Buijs eveneens tot keuzes
    gedwongen in politieke problemen. Na de brief van de
    Nederlandse bisschoppen van 6 mei 1936, waarin werd bepaald dat
    zij die in belangrijke mate steun zouden verlenen aan de
    Nationaal-Socialistische Beweging (NSB) niet langer tot de
    heilige sacramenten konden worden toegelaten, gaf Buijs als
    zijn mening te kennen dat het episcopaat thans een bindende
    uitspraak over deze beweging had gedaan, die weliswaar niet
    onfeilbaar was, maar wel duidelijk inhield dat voortaan alle
    katholieken zich hieraan zowel in woord als daad geheel hadden
    te onderwerpen. Tijdens de Tweede Wereldoorlog was hij een
    belangrijk raadsman van het Nederlandse episcopaat in zijn
    strijd tegen het nationaal-socialisme.&lt;/p&gt;
&lt;p&gt;In 1946 werd Buijs benoemd tot consultor van de provinciaal
    der Nederlandse provincie van de redemptoristen. Op het
    generaal-kapittel van zijn congregatie in 1947 te Rome
    gehouden, werd hij tot generaal-overste gekozen. In de zes jaar
    van zijn generalaat heeft hij, ondanks zijn zwakke gezondheid,
    een zeer grote activiteit ontplooid op het gebied van de
    theologie en de zielzorg. Buijs besefte dat de 'volksmissies'
    in bepaalde delen van Europa in een crisis verkeerden, wellicht
    als een bepaalde vorm van zielzorg historisch gebonden waren en
    derhalve ook konden verdwijnen. De vernieuwing van de methodes
    van de zielzorg bij de 'volksmissies' in andere delen van de
    wereld, maar vooral de buitengewone zielzorg onder de
    verstotenen en eenzamen - het zo geformuleerde doel van de
    congregatie - lagen hem zeer aan het hart. Op de congressen van
    de redemptoristen in Europa en in Noord- en Zuid-Amerika zocht
    hij met zijn confraters naar nieuwe vormen om ook de totaal van
    de katholieke kerk vervreemden terug te winnen voor het geloof.
    In Rome richtte hij een internationaal centrum op voor de
    studie van de moraaltheologie, daarnaast stichtte hij de
    'Cursus Romanus', een internationaal centrum van zielzorg.
    Buijs' ideaal was de Kerk opnieuw te vestigen in de milieus
    waar zij niet meer tegenwoordig was, haar weer tot nieuw leven
    te brengen waar zij tot formalisme dreigde te verstarren.&lt;/p&gt;
&lt;p&gt;Ofschoon hij de zorg had voor een grote congregatie, die in
    veel werelddelen werkzaam was, ging zijn belangstelling ook uit
    naar de zielzorg in de stad Rome, waar het generalaat was
    gevestigd. Hij drong bij het kerkelijk bestuur van het bisdom
    Rome aan de zielzorg in de woonwijken aan de rand van de stad,
    waar armen aan de verschillende toegangswegen hun verblijf
    zochten, te verbeteren. Zijn herhaalde verzoeken werden
    ingewilligd. Diverse congregaties en orden zouden voortaan
    speciale zorg aan deze daklozen wijden.&lt;/p&gt;
&lt;p&gt;Buijs heeft gezocht naar een synthese van oude vormen en
    nieuwe mogelijkheden. Ieder goed initiatief had volgens hem
    recht op een kans. De tijd zou de deugdelijkheid ervan wel
    beoordelen. Wel diende alles te geschieden in onderworpenheid
    aan het kerkelijk leer- en bestuursgezag.&lt;/p&gt;
&lt;p&gt;Op reis naar een internationaal congres over de volksmissie
    te M&amp;uuml;nchen overleed hij na een kortstondige ziekte te
    Innsbruck.&lt;/p&gt;
&lt;p&gt;
  &lt;a href='agedeelte'&gt;A: &lt;/a&gt;Archief-Buijs in Archief Nederlandse Provincie van de
  redemptoristen te Roosendaal (Nb).&lt;/p&gt;
&lt;p&gt;
  &lt;a href='pgedeelte'&gt;P: &lt;/a&gt;
  A. Sampers, 'Bibliographia R. mi P. is Leonardi Buijs (1929-
    1949)', in 
    &lt;em&gt;Spicilegium historicum. Congregationis SSmi Redemptoris&lt;/em&gt;

    4 (1956) 453-461.
&lt;/p&gt;
&lt;p&gt;
  &lt;a href='lgedeelte'&gt;L: &lt;/a&gt;Behalve herdenkingsartikelen in 
  &lt;em&gt;De Tijd,&lt;/em&gt;

  30-6-1953, 
  &lt;em&gt;De Maasbode,&lt;/em&gt;

  30-6-1953, [H. Boelaars], in 
  &lt;em&gt;Spicilegium historicum...&lt;/em&gt;

  1 (1953) 11-58, J. Peters C.ss.R., in 
  &lt;em&gt;Inter Nos. Mededelingen van het Provincialaat,&lt;/em&gt;

  9-12: H. Boelaars, 'R. Mus. P. Leonardus Buijs, cultor theologiae
  moralis et pastoralis, in 
  &lt;em&gt;Spicilegium historicum...&lt;/em&gt;

  4 (1956) 426 - 452; Hanneke Westhoff, 
  &lt;em&gt;Natuurlijk geboortenregelen in de twintigste eeuw. De
  ontwikkeling van de periodieke onthouding door de Nederlandse
  arts J.N.J. Smulders in de jaren dertig&lt;/em&gt;

  (Baarn, 1986).&lt;/p&gt;

&lt;a href=&amp;quot;igedeelte&amp;quot;&gt;I: &lt;/a&gt;
Katholiek Documentatie Centrum te Nijmegen, Collectie personen: afb. 2a12337.&lt;/p&gt;



&lt;p&gt;M.G. Spiertz&lt;/p&gt; 
&lt;dtml-var bwn_footer&gt;</text>
  </biography>
</biodes>

