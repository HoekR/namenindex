<biodes version="1.0">
  <fileDesc>
    <title>Poell, Lambert Johan Joseph Marie (1872-1937)</title>
    <ref target="http://resources.huygens.knaw.nl/bwn1880-2000/lemmata/bwn2/poell"/>
    <publisher>
      <name>Biografisch Woordenboek van Nederland:1880-2000</name>
      <ref target="http://resources.huygens.knaw.nl/bwn1880-2000"/>
    </publisher>
  </fileDesc>
  <person>
    <idno type="id">poell</idno>
    <persName><name type="geslachtsnaam">Poell</name>, Lambert Johan Joseph Marie</persName>
    <sex value="1"/>
    <event type="birth" when="1872"/>
    <event type="death" when="1937"/>
    <state type="occupation">r.k. priester</state>
    <state type="occupation">sociaal hervormer</state>
  </person>
  <biography>
    <graphic url="http://resources.huygens.knaw.nl/bwn1880-2000/lemmata/bwn2/images/images/POELL.jpg"/>
    <text>&lt;dtml-var bwn_header&gt;
 &lt;p class='genealogie'&gt;
  &lt;strong&gt;Poell, Lambert Johan Joseph Marie&lt;/strong&gt;, geestelijk adviseur vakbeweging ('s-Hertogenbosch 22-3-1872 - Gemert 7-1-1937).

Zoon van Joannes Hubertus Poell, boekdrukker, uitgever en redacteur van

&lt;em&gt;De Noordbrabanter,&lt;/em&gt;

en Maria Elisabeth Theresia de Rooij. 


&lt;img src=&amp;quot;images/POELL.jpg&amp;quot; align=&amp;quot;right&amp;quot; BORDER=&amp;quot;0&amp;quot; alt=&amp;quot;afbeelding van Poell, Lambert Johan Joseph Marie&amp;quot; class=&amp;quot;bwnimg&amp;quot;&gt;


&lt;/p&gt;
&lt;p&gt;Poell begon na de lagere school in Den Bosch en vier jaar gymnasium
in Weert in 1887 zijn priesteropleiding aan de seminaria van het
Bossche diocees. Op 8 juni 1895 werd hij tot priester gewijd. In mei
1896 werd hij assistent-kapelaan in Tilburg, parochie Heikant.
Vervolgens was hij kapelaan in Woensel (1898-1904), daarna in de
parochie St. Anna in Tilburg (1904-1915) en in juli 1915 werd hij in
Gemert als pastoor ingehaald.&lt;/p&gt;
&lt;p&gt;Poell behoorde tot de weinige geestelijken die, gegrepen door de
encycliek 
&lt;em&gt;Rerum Novarum&lt;/em&gt;

(1891), zich al vroeg hebben ingespannen voor de verwezenlijking van
het ideaal van een nieuwe samenleving op corporatieve grondslag,
volgens het beginsel van de christelijke solidariteit, waarbij voor de
vakbeweging een belangrijke taak was weggelegd. Hij was geen
baanbrekend theoreticus, hij onderscheidde zich daarentegen als
praktisch organisator en propagandist, en als de verbreider van de
sociale gedachte in woord en geschrift, wat hem alom in den lande
bekendheid heeft gegeven. Uitgaande van de corporatieve gedachte heeft
hij van meet af aan ook geijverd voor en bijgedragen tot de organisatie
van de werkgevers.&lt;/p&gt;
&lt;p&gt;Zijn sociale bewogenheid kwam in Tilburg tot ontluiking. Hij zette
een cursus op over de katholieke sociale beginselen, aanvankelijk
bedoeld voor de fabrikanten, maar op aanraden van de vooruitstrevende
ondernemer Jan B.M. van Besouw uit Goirle gaf hij deze, vanaf november
1897, voor de aan diens textielbedrijf verbonden corporatie 'Rerum
Novarum'. De lessen werden in 1900 gebundeld uitgegeven als 
&lt;em&gt;Leergang over het maatschappelijk vraagstuk.&lt;/em&gt;

Dit opmerkelijk initiatief kreeg vervolg in een nieuwe cursus,
ge&amp;euml;nt op het boek van P.B. Bruin 
&lt;em&gt;Sociologische beginselen&lt;/em&gt;

(Nijmegen, 1904), die twee jaar later in druk verscheen: 
&lt;em&gt;Sociale cursus, vragen en antwoorden&lt;/em&gt;

(Tilburg, 1906). Dit praktische handboek voor de arbeidersbeweging is
zeer populair geworden: het beleefde dertien herdrukken, de laatste
kwam uit in 1922. Tot in lengte van jaren heeft Poell zijn cursussen en
lezingen voortgezet.&lt;/p&gt;
&lt;p&gt;Ook in organisatorisch opzicht was Poell van den beginne af zeer
actief. In Woensel (Eindhoven) was hij adviseur van verscheidene
vakverenigingen. Daarbij kreeg hij van zijn socialistisch
geori&amp;euml;nteerde tegenstanders spoedig de naam veruit de meest
democratische van alle adviseurs te zijn. Men vreesde zelfs dat hij
door zijn optreden, vroeg of laat, net als A.M.A.J. Ari&amp;euml;ns naar
een onbelangrijke parochie overgeplaatst zou worden. Maar zijn
bisschop, mgr. W. van de Ven, steunde hem. In oktober 1904 gaf deze
Poell de opdracht de textielarbeiders van het diocees in een nieuwe
krachtiger organisatie te verenigen, daar het bestaande nationale
Textielarbeiders-secretariaat bleek te falen en het interconfessionele
Unitas zich naar Brabant uitbreidde. Door een voortvarende en
democratische aanpak werd spoedig resultaat bereikt: in januari 1905
kwam de Textielarbeidersbond St. Severus tot stand. Deze groeide, tegen
het concurrerende Unitas in, relatief voorspoedig. In het verlengde van
zijn taak als adviseur en propagandist, waarvoor Poell was vrijgesteld
van parochi&amp;euml;le bediening, lag de zorg voor het vakblad 
&lt;em&gt;Het Hoog-Ambacht,&lt;/em&gt;

door hem opgericht en geredigeerd.&lt;/p&gt;
&lt;p&gt;Poell was actief betrokken bij de oprichting in 1907 van een
gelijkaardige diocesane textielarbeidersbond in het Utrechtse diocees,
waar het landelijke Unitas zetelde. In 1910 gingen beide diocesane
organisaties samen in de Nederlandsche R.K. Textielbond St. Lambertus,
verdeeld in een noordelijk en een zuidelijk district, elk met eigen
bestuur en eigen adviseur. Deze opzet sloot aan bij de
gedecentraliseerde 'federatief-nationale' structuur die Poell
voorstond. Hij werd adviseur van de landelijke bond en van het
zuidelijk district.&lt;/p&gt;
&lt;p&gt;Nu nationale eenwording een feit was, streefde Poell naar een
katholieke internationale textielarbeidersbond. Tot dan toe had hij
geen aansluiting kunnen verkrijgen bij het interconfessionele
Internationale Verbond van Christelijke Textielar-beidersorganisaties,
waarin wel Unitas was opgenomen, doch waarvan katholieke bonden werden
buitengesloten, omdat slechts &amp;eacute;&amp;eacute;n landelijke organisatie, die
niet van zuiver confessionele signatuur was, werd toegelaten. Onder
meer om deze reden had Poell gehoopt met Unitas tot federatieve
samenwerking te kunnen komen. De ondernomen pogingen ontmoetten evenwel
kritiek van de Tilburgse geestelijkheid en stuitten af op de
veroordeling van de bisschop. Ook het ideaal van een katholieke
internationale heeft Poell niet meer kunnen verwezenlijken.&lt;/p&gt;
&lt;p&gt;In verband met de idee&amp;euml;nstrijd binnen de arbeidersbeweging over
de juiste inrichting en koers was Poell ten aanzien van de onderlinge
verhouding tussen stands- en vakorganisatie van oordeel dat beide niet
gescheiden, maar onderscheiden dienden te worden, zonder dat de een aan
de ander ondergeschikt was, of van die ander afhankelijk. In het
conflict hierover tussen de Leidse School (P.J.M. Aalberse) en de
Limburgse School (H.A. Poels) neigde hij naar de visie van Poels.
Aangaande de bevoegdheden van een geestelijk adviseur in de
vakvereniging nam Poell een vooruitstrevend standpunt in: een adviseur
had nl. geen beslissende stem in technische en economische
vakverenigingsaangelegenheden; dergelijke zaken berustten onder de
verantwoordelijkheid van leken, voor zover er niet gehandeld werd in
strijd met godsdienstig-zedelijke beginselen. Over dit probleem
verscheen in 1906 een onder pseudoniem van 'Jos. Schrijvers'
gepubliceerde brochure 
&lt;em&gt;De eigenlijke verhouding der geestelijke adviseurs tot sociale
vereenigingen&lt;/em&gt;

(Helmond, 1906), die veel gerucht maakte en waarschijnlijk (mede) was
geschreven door Poell. De auteur verzette zich tegen het klerikalisme
in de vakbeweging, maar vond dat een geestelijk adviseur niet gemist
kon worden, zolang het werkterrein nog op het godsdienstig-zedelijke en
algemeen vormende vlak lag. Was om die reden afzonderlijke organisatie
aannemelijk, toekomstige interconfessionele organisatie was, volgens
Poell, niet per se uitgesloten. Vooralsnog was men echter, in
gehoorzaamheid aan het episcopaat, gebonden aan het voorschrift van de
zuiver katholieke organisatie. Ondanks die afzonderlijkheid was
federatieve samenwerking met bijv. Unitas toegestaan. Hierin ging Poell
verder dan zijn bisschop kon gedogen. Poells conciliante houding
tegenover Unitas veranderde in een afwijzen, toen Unitas, tegen het
uitdrukkelijk verlangen van het episcopaat in, vasthield aan de eigen
vorm. De definitieve afwikkeling van het Unitas-geschil in 1916 was
tevens de laatste bemoeienis van Poell met de landelijke vakbeweging.
Op dat moment was hij reeds afgetreden als adviseur van de
textielbond.&lt;/p&gt;
&lt;p&gt;Bij heel zijn optreden kwam een voor die tijd van een geestelijke
nog ongewoon openlijke kritiek op sociale misstanden naar voren en werd
het recht op en de noodzaak van organisatie verdedigd. Dit was bijv. te
beluisteren in Poells, vaak herdrukte, rede van 1907 te Breda, 
&lt;em&gt;Verdiende ellende?&lt;/em&gt;

(Tilburg, 1908), die in 1916 nog niet aan actualiteit bleek te hebben
ingeboet. Poell kwam op voor loonsverhoging, verdedigde het
stakingsrecht, maar bepleitte tevens de oprichting van Kamers van
Arbeid en het sluiten van collectieve contracten. Hij zette zich in
voor de belangen van de ongehuwd werkende vrouw, de
fabrieksarbeidsters, dienstboden, zieken-verpleegsters en
onderwijzeressen. Aan de kritiek bij de fabrikanten en gegoede burgerij
op zijn optreden en opvattingen zou het, naar verluidt, te wijten zijn
dat hem de benoeming tot pastoor in de parochie Goirle in Tilburg
ontging. Zeker is wel dat door zijn aanstelling als pastoor te Gemert
de vakbeweging, aan de vooravond van haar bloei, in hem een stuwende
kracht verloor.&lt;/p&gt;
&lt;p&gt;Op een ander terrein had Poell inmiddels blijk gegeven van zijn
energiek optreden, zijn brede belangstelling en open oog voor nieuwe
ontwikkelingen. Zo behoorde hij tot de initiatiefnemers van een
Groene-Kruisvereniging in Eindhoven (1900), een der eerste in het
zuiden, was hij belast met de organisatie van de stand textielindustrie
en confectie op 
&lt;em&gt;de&lt;/em&gt;

Nederlandsche Tentoonstelling van Huisindustrie in Amsterdam (1909), en
speelde hij een belangrijke rol bij de opvang van Belgische
vluchtelingen, die in 1914 in groten getale ook naar Tilburg kwamen.
Hij was medeoprichter van het vluchtelingen-comit&amp;eacute; en bevorderde
en bestuurde mede het lager en middelbaar onderwijs voor de
vluchtelingen, waarvan Tilburg de primeur had. Hij ondersteunde bij de
opleving van de liturgische beweging en stond aan de wieg van de eerste
R.K. Evangelie-Vereeniging in Nederland (1914). Maar vooral voelde
Poell zich sterk aangetrokken tot de opkomende esperantobeweging. Hij
nam deel aan de oprichting van de Nederlandse Katholieke
Esperantistenbond (1909), was de eerste voorzitter tot 1916 en bleef
adviseur tot zijn dood (1937). Ook binnen de internationale katholieke
esperantobeweging was hij actief, zo werd hij o.a. voorzitter van het
Internationaal Katholiek Informatiebureau (1934), dat het Esperanto
dienstbaar maakte aan de verbreiding van het katholicisme. Behalve deze
veelzijdige organisatorische arbeid was Poell ook een vruchtbaar
publicist van meest populaire geschriften over stichtelijke,
historische en vooral maatschappelijke aangelegenheden. Zijn verblijf
in Gemert bracht trouwens geen verandering in de rusteloze ijver van
Poell, al waren zijn activiteiten in die tijd voornamelijk van lokale
aard. In het jaar dat hij als pastoor had willen bedanken, kwam hij te
overlijden.&lt;/p&gt;
&lt;p&gt;Met recht kan men Poell rekenen tot de pioniers die de katholieke
sociale beweging over het aarzelend begin hebben heen getild. Erkenning
voor zijn kwaliteiten als sociaal voorman komt o. a. tot uitdrukking in
de benoeming tot lid van de Staatscommissie over de werkloosheid, die
van 1909 tot 1914 aan haar rapport werkte, en spreekt uit een
koninklijke onderscheiding die in 1920 werd verleend.&lt;/p&gt;
&lt;p&gt;
  &lt;a href='pgedeelte'&gt;P: &lt;/a&gt;Behalve in de tekst genoemde werken: 
&lt;em&gt;De taak der r.k. arbeidersvereenigingen&lt;/em&gt;

(Tilburg, 1906); 
&lt;em&gt;Christus ' lijden aan de geloovigen voorgehouden&lt;/em&gt;

(Tilburg, 1907. 2 dl.); 
&lt;em&gt;Een woord aan de vrouw van den werkman&lt;/em&gt;

(Tilburg, 1909); 'Socialisme en rechtvaardigheid', in 
&lt;em&gt;Rechtvaardigheid en naastenliefde&lt;/em&gt;

(Leiden, 1913) 176-191; 
&lt;em&gt;De puerorum institutione. Over het onderwijs der jeugd&lt;/em&gt;

(Tilburg, 1915); 
&lt;em&gt;Kleine liturgische kathechismus&lt;/em&gt;

(Tilburg, s.a.); 'G. Macropedius', in 
&lt;em&gt;Nieuw Nederlandsch Biografisch Woordenboek&lt;/em&gt;

(Leiden, 1927) VII, kol. 822-823. Volledige bibliografie in publikatie
van A. Thelen.&lt;/p&gt;
&lt;p&gt;
  &lt;a href='lgedeelte'&gt;L: &lt;/a&gt;L.J. Rogier en N. de Rooy, 
&lt;em&gt;In vrijheid herboren. Katholiek Nederland 1853-1953&lt;/em&gt;

('s-Gravenhage, 1953) 464-465; J.J.M. Sicking, 'Lambert
Poell', in 
&lt;em&gt;Brabantia&lt;/em&gt;

15 (1966) 241-246; H.F.J.M. van den Eerenbeemt, 'Idee&amp;euml;n rond
1900 van katholieken in Nederland over een reconstructie der
maatschappij', in 
&lt;em&gt;Sociale wetenschappen&lt;/em&gt;

13 (1970) 274-275; L.C.W.J.M. ten Horn-van Nispen, 
&lt;em&gt;Jan B.M. van Besouw. Een sociaal ge&amp;iuml;nspireerd ondernemer rond
1900&lt;/em&gt;

(Tilburg, 1971) passim; A. Thelen, 
&lt;em&gt;Lambert J.J.M. Poell 1872-1937. Organisator en propagandist van de
katholieke sociale actie&lt;/em&gt;

(Tilburg, 1985).&lt;/p&gt;


&lt;a href=&amp;quot;igedeelte&amp;quot;&gt;I: &lt;/a&gt;
Katholiek Documentatie Centrum te Nijmegen, Collectie personen: afb. 2A7653 [Foto: Archief Ned. Kath. Vakverbond].&lt;/p&gt;





&lt;p&gt;A. Thelen&lt;/p&gt; 
&lt;dtml-var bwn_footer&gt;</text>
  </biography>
</biodes>

