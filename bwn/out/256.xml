<biodes version="1.0">
  <fileDesc>
    <title>Broek, Antonius Johannes van den (1870-1926)</title>
    <ref target="http://resources.huygens.knaw.nl/bwn1880-2000/lemmata/bwn1/broek"/>
    <publisher>
      <name>Biografisch Woordenboek van Nederland:1880-2000</name>
      <ref target="http://resources.huygens.knaw.nl/bwn1880-2000"/>
    </publisher>
  </fileDesc>
  <person>
    <idno type="id">broek_1</idno>
    <persName><name type="geslachtsnaam">Broek</name>, Antonius Johannes van den</persName>
    <sex value="1"/>
    <event type="birth" when="1870"/>
    <event type="death" when="1926"/>
    <state type="occupation">natuurkundige</state>
  </person>
  <biography>
    <graphic url="http://resources.huygens.knaw.nl/bwn1880-2000/lemmata/bwn1/images/images/BROEKAJ.jpg"/>
    <text>&lt;dtml-var bwn_header&gt;
 &lt;p class='genealogie'&gt;
  &lt;strong&gt;Broek, Antonius Johannes van den&lt;/strong&gt;, advocaat en amateur-fysicus (Zoetermeer 4-5-1870 - Bilthoven 25-10-1926).

Zoon van Jan Adriaan van den Broek, notaris, en Willemina Francina
Nuij. Gehuwd sinds 10-9-1906 met Elisabeth Margaretha Mauve. Uit dit
huwelijk werden l zoon en 4 dochters geboren.

&lt;img src=&amp;quot;images/BROEKAJ.jpg&amp;quot; align=&amp;quot;right&amp;quot; BORDER=&amp;quot;0&amp;quot; alt=&amp;quot;afbeelding van Broek, Antonius Johannes van den&amp;quot; class=&amp;quot;bwnimg&amp;quot;&gt;

&lt;/p&gt;
&lt;p&gt;Na rechten te hebben gestudeerd in Leiden (1889) en aan de Sorbonne
te Parijs (1891) promoveerde Van den Broek op stellingen tot doctor in
de rechtswetenschappen te Leiden op 22 oktober 1895. Tot ongeveer 1900
had hij een advocatenkantoor in Den Haag. Daarna studeerde hij
wiskundige economie in Wenen en Berlijn. Tussen 1903 en 1911 woonde hij
o.a. in Bourg-la-Reine (bij Parijs) en Gauting (bij M&amp;uuml;nchen). Hij
keerde in deze periode van zijn leven regelmatig terug naar zijn
vaderland en woonde vanaf 1911 met zijn gezin in verschillende plaatsen
van ons land. In Gorssel schreef hij de meeste van zijn
wetenschappelijke artikelen (1913-1916). Hij reisde veel in het
buitenland en hield zich bezig met de aan- en verkoop van grond.&lt;/p&gt;
&lt;p&gt;Na 1903 ging Van den Broeks belangstelling geheel uit naar de
natuurkunde. Hij schijnt in Parijs contacten te hebben gehad met Madame
Curie, maar bewijzen daarvoor ontbreken. Zijn wetenschappelijk werk
werd geheel beheerst door het zoeken naar eenvoudige fundamentele
regels voor de opbouw van het periodiek systeem van de chemische
elementen. Hij geloofde dat een 'alphaden-systeem' (onder een
'alphon' verstond hij de helft van een heliumatoom) het
fundament is van het periodiek systeem (1907). Hiertoe moest hij van
het laatste een nieuwe constructie geven. Om de nieuwe elementen, die
in het begin van de twintigste eeuw werden ontdekt, een plaats in het
systeem te geven, modificeerde hij dit regelmatig met als uitgangspunt
dat het gemiddelde verschil tussen de atoomgewichten van op elkaar
volgende elementen gelijk aan twee is. Uitgaande van zijn speculatieve
beschouwingen kwam hij tot interessante gevolgtrekkingen over de
structuur van het atoom. In november 1912 gaf hij als hypothese dat het
aantal positieve ladingen van de kern bepaald wordt door de plaats die
het element in zijn constructie van het periodiek systeem inneemt en in
een brief van 10 november 1913 aan het tijdschrift 
&lt;em&gt;Nature&lt;/em&gt;

92 (1913) 372 formuleerde hij de identiteit van atoomnummer en
kernlading. Deze opvatting werd direct algemeen aanvaard, o.a. door
Niels Bohr, en vond spoedig experimentele bevestiging door het werk van
Henry Moseley. Hoewel er nu geen twijfel meer bestond over de grootte
van de kernlading en dus ook niet over het aantal elektronen in het
atoom, kon niets met zekerheid gezegd worden over de plaats van de
elektronen binnen het atoom.&lt;/p&gt;
&lt;p&gt;Als eerste nam Van den Broek aan dat de atoomkern elektronen bevat.
In een brief van 12 december 1913 aan 
&lt;em&gt;Nature&lt;/em&gt;

92 (1913) 476 gaf hij zijn eerste speculaties over de structuur van
het atoom. Hij onderscheidde drie gebieden in het atoom waar elektronen
voorkomen: in de kern, in ringen om de kern en 'aperiodisch'
gerangschikte elektronen. Met behulp van een groot aantal experimentele
literatuurgegevens werkte hij dit uit. In tegenstelling tot zijn
hypothese dat de kernlading van een atoom gelijk is aan het volgnummer
van het element in het periodiek systeem, ondervonden zijn opvattingen
over een 'schilstruktuur' geen belangstelling. Hijzelf
interesseerde zich na 1914 noch voor zijn schil-structuur, noch voor
zijn hypothese. Het bleef hem gaan om zijn fundamentele opvatting dat
de atoomgewichten van de elementen een reeks van alle even getallen tot
en met 238 moeten vormen. Zijn verdere publikaties werden steeds
speculatiever. Er blijkt wel uit dat hij zeer goed op de hoogte was van
de literatuur over de atoomfysica van zijn tijd. Van den Broek schijnt
geheel buiten de vakwereld van de toenmalige natuurkunde te hebben
gestaan. Pas in 1923 werd hij gekozen tot binnenlands lid van de
Hollandsche Maatschappij der Wetenschappen te Haarlem.&lt;/p&gt;
&lt;p&gt;
  &lt;a href='pgedeelte'&gt;P: &lt;/a&gt;Volledige bibliografie in hieronder genoemd artikel in 
&lt;em&gt;Janus&lt;/em&gt;.&lt;/p&gt;
&lt;p&gt;
  &lt;a href='lgedeelte'&gt;L: &lt;/a&gt;H.A.M. Snelders, 'Het wetenschappelijk werk van de
amateurfysicus A.J. van den Broek (1870-1926)', in 
&lt;em&gt;Nederlands Tijdschrift voor Natuurkunde&lt;/em&gt;

40 (1974) 241-244 en idem,' A bio-bibliography of the Dutch amateur
physicist A.J. van den Broek (1870-1926)', in 
&lt;em&gt;Janus&lt;/em&gt;

61 (1974) 59-72.&lt;/p&gt;

&lt;p&gt;
&lt;a href=&amp;quot;igedeelte&amp;quot;&gt;I: &lt;/a&gt;&lt;em&gt;Janus&lt;/em&gt;

61 (1974) 65.&lt;/p&gt;



&lt;p&gt;H.A.M. Snelders&lt;/p&gt; 
&lt;dtml-var bwn_footer&gt;</text>
  </biography>
</biodes>

