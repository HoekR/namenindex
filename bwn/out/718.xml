<biodes version="1.0">
  <fileDesc>
    <title>Helsdingen, Willem Henri van (1888-1985)</title>
    <ref target="http://resources.huygens.knaw.nl/bwn1880-2000/lemmata/bwn3/helsdingen"/>
    <publisher>
      <name>Biografisch Woordenboek van Nederland:1880-2000</name>
      <ref target="http://resources.huygens.knaw.nl/bwn1880-2000"/>
    </publisher>
  </fileDesc>
  <person>
    <idno type="id">helsdingen</idno>
    <persName><name type="geslachtsnaam">Helsdingen</name>, Willem Henri van</persName>
    <sex value="1"/>
    <event type="birth" when="1888"/>
    <event type="death" when="1985"/>
    <state type="occupation">koloniaal ambtenaar</state>
    <state type="occupation">burgemeester</state>
  </person>
  <biography>
    <text>&lt;dtml-var bwn_header&gt;
 &lt;p class='genealogie'&gt;
  &lt;strong&gt;Helsdingen, Willem Henri van&lt;/strong&gt;, koloniaal ambtenaar (Ambon (Ned.-Indi&amp;euml;) 4-3-1888 - 's-Gravenhage 3-11-1985).

  Zoon van Carel Christiaan van Helsdingen, onderwijzer, en Susanna
  Henriette Jellesma. Gehuwd op 5-10-1929 met Anna Maria Eerdmans.
  Uit dit huwelijk werden 2 zoons en 1 dochter geboren. Na haar
  overlijden (19-2-1935) gehuwd op 20-1-1962 met Johanna Philippina
  Boelmans ter Spill. Uit dit huwelijk werden geen kinderen
  geboren.
  

  
  &lt;/p&gt;
&lt;p&gt;Al zeer vroeg in zijn lange leven verloor Van Helsdingen, de
    jongste in een gezin van acht kinderen, zijn moeder. Hij werd
    vanaf zijn derde levensjaar door zijn grootmoeder in Nederland
    opgevoed; de vader keerde terug naar Indi&amp;euml;. Te Amersfoort
    bezocht hij de lagere school en de HBS. Hoewel hij nog het
    staatsexamen moest afleggen - waarvoor hij in 1907 zou slagen -
    liet Van Helsdingen zich reeds op achttienjarige leeftijd te
    Leiden als student inschrijven. Zijn rechtenstudie werd op 14
    februari 1912 met het doctoraal examen afgesloten, waarna op 19
    december 1912 een promotie (op stellingen) volgde. In het
    voetspoor van twee van zijn broers - de een bracht het tot
    gouverneur van Soerakarta, de ander was lange jaren (1924-
    1942) lid van de Volksraad als leider van de Christelijk
    Staatkundige Partij (CSP) - besloot hij zijn carri&amp;egrave;re in
    Indi&amp;euml; te maken. In 1914, nadat hij een aanvullende
    Indologische studie te Leiden met goed gevolg had afgesloten,
    werd hij aangesteld bij de griffie van de Raad van Justitie te
    Batavia. In 1916 ging hij over naar het departement van
    Onderwijs en Eredienst als commies-redacteur. Weer twee jaar
    later volgde zijn benoeming tot referendaris bij de zojuist in
    het leven geroepen Volksraad, en nog eens twee jaar daarna werd
    hij benoemd tot adjunct-secretaris bij dit Indische
    protoparlement.&lt;/p&gt;
&lt;p&gt;Bij de Volksraad bleef Van Helsdingen van 1918 tot 1932
    werkzaam, vanaf 16 mei 1927 als secretaris; een tijdvak dat
    twee keer - in 1921/1922 en 1929/1930 - door Europees verlof
    onderbroken werd. Scherpzinnig en tactvol jurist die hij was,
    verwierf Van Helsdingen zich in deze jaren een grote kennis van
    het Indisch staatsrecht; dit maakte hem in de raciaal zo
    gem&amp;ecirc;leerde kring van Volksraadleden tot een zeer
    gewaardeerd medewerker. Toch moet het besluit van
    gouverneur-generaal jhr. B.C. de Jonge hem als outsider in
    november 1932 te benoemen tot burgemeester van Soerabaja voor
    velen een verrassing zijn geweest, omdat Van Helsdingen,
    gevormd in de ambtelijke bureaus, niet zonder meer voorbestemd
    leek om leiding te geven aan Indi&amp;euml;s grootste havenstad.
    Een onverdeeld succes was zijn burgemeesterschap in die
    moeilijke crisistijd niet; zo kwam hij in de Soerabajase
    gemeenteraad in botsing met het Indo-Europeesch Verbond. Zijn
    benoeming tot voorzitter van de Volksraad bij KB van 18-5-1935
    (tot 19-4-1939) bracht Van Helsdingen ten slotte op de zetel
    die een van zijn voorgangers (J. W. Meyer Ranneft) hem reeds in
    1932 had toegedacht. Laatdunkerder toonde zich de bekende
    journalist H.C. Zentgraaff, die meende dat de geringheid van
    'het praatcollege in het Hertogspark' met een voorzitter als
    Van Helsdingen alleen maar beter als zodanig tot haar recht
    kwam. Nog in 1935 kwam de nieuwe voorzitter in aanvaring met
    gouverneur-generaal De Jonge, toen hij op uitvoering van een
    Volksraadmotie aandrong waarin de heffing van een uitvoerrecht
    op aardolie werd voorgesteld. Het uitvoerrecht - een al dertig
    jaren slepende kwestie - is er overigens nooit gekomen. Een
    andere kwestie die sterk de aandacht trok was de behandeling
    van de petitie-Soetardjo in de Volksraadzitting van 1936,
    waarbij beoogd werd een conferentie van vertegenwoordigers van
    Nederland en Ned.-Indi&amp;euml; bijeen te roepen om langs de weg
    der geleidelijke hervorming Ned.-Indi&amp;euml; in de toekomst
    zelfstandigheid te verlenen binnen het Rijksverband. Van
    Helsdingen verklaarde zich een tegenstander. De petitie, die
    aan het opperbestuur was gericht, werd door de Kroon formeel
    afgewezen.&lt;/p&gt;
&lt;p&gt;Nadat Van Helsdingen in 1939 met pensioen was gegaan en zich
    in Nederland had gevestigd, ontpopte hij zich als publicist
    over allerlei Indische zaken. Zo gaf hij te zamen met H.
    Hoogenberk de bundel 
    &lt;em&gt;Daar werd wat groots verricht... Nederlandsch-Indi&amp;euml; in
    de XXste eeuw&lt;/em&gt;

    (Amsterdam, 1941) uit, gevolgd door een Engelse vertaling 
    &lt;em&gt;Mission interrupted&lt;/em&gt;

    (Amsterdam [etc.], 1945), en in 1946 een vervolgbundel 
    &lt;em&gt;Hecht verbonden in lief en leed&lt;/em&gt;

    (Amsterdam [etc.], 1946). De titels van deze boeken geven
    duidelijk aan hoe Van Helsdingen de verhouding
    Nederland-Indonesi&amp;euml; zag. Politiek was hij in de eerste
    oorlogsjaren actief in de Christelijk-Historische Unie (CHU) en
    in De Nederlandsche Unie. Enkele maanden van het laatste
    oorlogsjaar bracht hij door in het concentratiekamp
    Amersfoort.&lt;/p&gt;
&lt;p&gt;Op 30 augustus 1945 werd Van Helsdingen voorzitter van een
    door de minister van Overzeesche Gebiedsdelen, J.H.A. Logemann,
    ingestelde commissie die, ter voorbereiding van de in de rede
    van 7 december 1942 door koningin Wilhelmina aangekondigde
    Rijksconferentie, onderzoek moest doen naar de opvattingen in
    Nederland omtrent de plaats van de overzeese gebiedsdelen in
    het Koninkrijk; soortgelijke commissies gingen ook in Suriname
    en de Nederlandse Antillen aan het werk. Tegelijkertijd werd
    Van Helsdingen als raadadviseur aan het ministerie van
    Overzeese Gebiedsdelen verbonden, een functie die hij pas op
    zeventigjarige leeftijd heeft neergelegd. Het verslag van de
    commissie bleek echter al bij de publikatie in het najaar van
    1946 (twee bundels bijlagen verschenen in 1947) achterhaald
    door de ontwikkeling van de gebeurtenissen in Indi&amp;euml;. Nog
    even leek het alsof Van Helsdingen zelf op de loop van die
    gebeurtenissen invloed zou kunnen uitoefenen, toen
    kabinetsformateur L.J.M. Beel hem in juni 1946 uitnodigde in
    het nieuwe kabinet de plaats van Logemann in te nemen. Van
    Helsdingen, die eerder dat jaar uit de CHU was getreden, omdat
    hij deze partij te behoudend achtte, ging echter op dit aanbod
    niet in; hij vreesde als politiek onafhankelijke figuur te
    ge&amp;iuml;soleerd te zullen staan.&lt;/p&gt;
&lt;p&gt;Nadien had hij een belangrijk aandeel in de voorbereiding
    van een nieuwe rechtsorde met 'de West'. Zo was hij
    plaatsvervangend voorzitter van de conferentie
    Nederland-Suriname-Cura&amp;ccedil;ao die in 1948 in Den Haag werd
    gehouden en tevens betrokken bij de Grondwetsherziening van dat
    jaar als lid van de door minister-president Beel voorgezeten
    staatscommissie. Ook nam hij deel aan de Ronde Tafel
    Conferentie met Indonesi&amp;euml;. Vervolgens werd hij in 1951
    benoemd tot gemachtigde voor Nederland ten behoeve van een
    nieuwe conferentie met de beide Rijksdelen in de West. Aan de
    daarop in 1952 bijeengeroepen conferentie die het in 1954
    afgekondigde Statuut voor het Koninkrijk opstelde, was Van
    Helsdingen wederom als adviseur verbonden. Zijn laatste
    ambtelijke jaren sleet hij met het schrijven van uitvoerige
    commentaren op het Statuut en op de Staatsregelingen van
    Suriname en de Nederlandse Antillen, regelingen op wier
    totstandkoming en vormgeving hijzelf zo'n grote invloed had
    uitgeoefend. Zijn weloverwogen adviezen, die gepaard gingen aan
    een aimabele manier van optreden, werden steeds op prijs
    gesteld.&lt;/p&gt;
&lt;p&gt;
  &lt;a href='agedeelte'&gt;A: &lt;/a&gt;Een collectie-Van Helsdingen is aanwezig op het
  Algemeen Rijksarchief te 's-Gravenhage.&lt;/p&gt;
&lt;p&gt;
  &lt;a href='pgedeelte'&gt;P: &lt;/a&gt;Behalve de in de tekst vermelde geschriften: 
    &lt;em&gt;Colijn contra den Volksraad&lt;/em&gt;

    [Batavia, 1928]; 
    &lt;em&gt;Tien jaar Volksraad arbeid 1918-1928&lt;/em&gt;

    ([Batavia], 1928): 
    &lt;em&gt;Tien jaar Volksraad arbeid 1928-1938&lt;/em&gt;

    (Batavia, 1938); 
    &lt;em&gt;De plaats van Nederlandsch-Indi&amp;euml; in het Koninkrijk.
    Stemmen van overzee&lt;/em&gt;

    (Leiden, 1946. 2 dl.); 
    &lt;em&gt;Op weg naar een Nederlandsch-Indonesische Unie. Stemmen van
    hier en ginds&lt;/em&gt;

    ('s-Gravenhage, 1947; deel II alleen in gestencilde vorm); 
    &lt;em&gt;De eilandenregeling Nederlandse Antillen met toelichting&lt;/em&gt;

    ['s-Gravenhage, 1951]; 
    &lt;em&gt;De Staatsregeling van de Nederlandse Antillen van 1955&lt;/em&gt;

    ('s-Gravenhage, 1956); 
    &lt;em&gt;De Staatsregeling van Suriname van 1955&lt;/em&gt;

    ('s-Gravenhage, 1956); 
    &lt;em&gt;Het Statuut voor het Koninkrijk der Nederlanden&lt;/em&gt;

    ('s-Gravenhage, 1957); 'De staatkundige ontwikkeling', in H.
    Baudet en I.J. Brugmans, 
    &lt;em&gt;Balans van beleid. Terugblik op de laatste halve eeuw van
    Nederlandsch-Indi&amp;euml;&lt;/em&gt;

    (Assen, 1961) 187-207.&lt;/p&gt;
&lt;p&gt;
  &lt;a href='lgedeelte'&gt;L: &lt;/a&gt;
  &lt;em&gt;De Volksraad en de staatkundige ontwikkeling van
  Nederlands-Indi&amp;euml;. Een bronnenpublikatie.&lt;/em&gt;

  Tweede Stuk 1927-1942. Bew. door S.L. van der Wal (Groningen,
  1965); 
  &lt;em&gt;Herinneringen van jhr.mr. B.C. de Jonge.&lt;/em&gt;

  Uitg. door S.L. van der Wal (Utrecht, 1968); B.H. Adam, in 
  &lt;em&gt;Nederlands Juristenblad&lt;/em&gt;

  60 (1985) 1401 - 1402.&lt;/p&gt;
&lt;p&gt;C. Fasseur&lt;/p&gt; 
&lt;dtml-var bwn_footer&gt;</text>
  </biography>
</biodes>

