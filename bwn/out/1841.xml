<biodes version="1.0">
  <fileDesc>
    <title>Tromp, Sebastiaan Peter Cornelis (1889-1975)</title>
    <ref target="http://resources.huygens.knaw.nl/bwn1880-2000/lemmata/bwn1/tromp"/>
    <publisher>
      <name>Biografisch Woordenboek van Nederland:1880-2000</name>
      <ref target="http://resources.huygens.knaw.nl/bwn1880-2000"/>
    </publisher>
  </fileDesc>
  <person>
    <idno type="id">tromp</idno>
    <persName><name type="geslachtsnaam">Tromp</name>, Sebastiaan Peter Cornelis</persName>
    <sex value="1"/>
    <event type="birth" when="1889"/>
    <event type="death" when="1975"/>
    <state type="occupation">r.k. religieus</state>
    <state type="occupation">r.k. theoloog</state>
  </person>
  <biography>
    <graphic url="http://resources.huygens.knaw.nl/bwn1880-2000/lemmata/bwn1/images/images/TROMP.jpg"/>
    <text>&lt;dtml-var bwn_header&gt;
 &lt;p class='genealogie'&gt;
  &lt;strong&gt;Tromp, Sebastiaan Peter Cornelis&lt;/strong&gt;, theoloog (Beek-Ubbergen 16-3-1889 - Rome 8-2-1975).

Zoon van Cornelis Gerardus Tromp, leraar aan de Rijkskweekschool en het
stedelijk gymnasium te Nijmegen, en Catharina Maria Hubertina
L&amp;ouml;rper.


&lt;img src=&amp;quot;images/TROMP.jpg&amp;quot; align=&amp;quot;right&amp;quot; BORDER=&amp;quot;0&amp;quot; alt=&amp;quot;afbeelding van Tromp, Sebastiaan Peter Cornelis&amp;quot; class=&amp;quot;bwnimg&amp;quot;&gt;


&lt;/p&gt;
&lt;p&gt;Tromp trad na zijn eindexamen gymnasium op het Canisius College te
Nijmegen in de Soci&amp;euml;teit van Jezus. Voordat hij zijn theologische
studies begon, studeerde hij klassieke talen aan de Universiteit van
Amsterdam in 1921, waar hij cum laude promoveerde op het proefschrift 
&lt;em&gt;De Romanorum piaculis.&lt;/em&gt;

Op 10-8-1922 ontving hij de priesterwijding. Tot voltooiing van zijn
theologische studies werd hij in 1925 naar Rome gezonden, waar hij een
jaar later de titels van doctor philosophiae et theologiae en van
magister aggregatus aan de pauselijke Gregoriaanse Universiteit
ontving. Vervolgens werd hij professor in de theologia fundamentalis
aan het Theologicum van de Jezu&amp;iuml;eten te Maastricht. In 1929 vond
zijn benoeming plaats tot hoogleraar in hetzelfde vak aan de pauselijke
Gregoriaanse Universiteit te Rome. Daar trok hij reeds spoedig de
aandacht, zodat hij in 1936 tot consultor en qualificator van het
Heilig Officie werd benoemd. In deze functie werd hij als visitator
naar enige landen gezonden. Zijn grote nauwgezetheid bij het volvoeren
van deze opdrachten lokte nogal eens kritiek uit. De visitatie door
Tromp in Nederland in 1955 ingesteld, leidde immers tot zuiveringen in
de docentencorpsen van de groot-seminaries en tot maatregelen tegen de
Nijmeegse pastoraal-theoloog, de hoogleraar mr. W.J.A.J. Duynstee,
C.ss.R., die een drietal jaren in Rome moest verblijven. Meer
gewaardeerd werd onder andere te onzent zijn optreden op de Rolducse
Studiedagen v&amp;oacute;&amp;oacute;r de Tweede Wereldoorlog; hij was daar,
evenals ook elders, een briljant spreker. Om zijn wetenschappelijke
verdiensten - niet alleen om zijn theologisch werk maar ook om zijn
uitgebreide kennis van de klassieken - werd hij in 1951 benoemd tot
corresponderend lid van de Koninklijke Akademie van Wetenschappen te
Amsterdam en in 1956 tot lid van de Pauselijke Theologische Academie te
Rome. Naast zijn wetenschappelijk theologisch werk besteedde Tromp ook
aandacht aan de theologische fundering van kerkelijke en pastorale
praktijken. In dit opzicht is te vermelden, dat hij in geschrifte
medewerkte aan de door paus Pius XI ge&amp;iuml;naugureerde Katholieke
Actie, de medewerking van de leken aan het hi&amp;euml;rarchisch
apostolaat, die hij verbond met zijn nog te noemen geliefde onderwerp
van het Corpus Christi mysticum. Bovendien bleef hij in zijn hart een
zielzorger en heeft hij door zijn grote kennis van het kerkelijk recht
en zijn invloed in hoge Vaticaanse kringen velen geholpen.&lt;/p&gt;
&lt;p&gt;Reeds in het begin van zijn professoraat te Rome publiceerde hij
twee handboeken: 
&lt;em&gt;De revelatione christiana&lt;/em&gt;

(1929) en 
&lt;em&gt;De S. Scripturae inspiratione&lt;/em&gt;

(1930), welke boeken vele herdrukken beleefden. Deze werken liggen
geheel op het vlak van het vak van Tromp: de fundamentaaltheologie - de
wetenschappelijke behandeling van de Openbaring Gods in Christus, de
kerk en de traditie als grondslag van de dogmatiek. Tegelijkertijd
bouwde hij een ecclesiologie op (leer over de kerk), waarin het accent
gelegd werd op de leer van het Corpus Christi mysticum. Daarover gaf
hij een serie teksten van Latijnse en Griekse Vaders uit onder de titel

&lt;em&gt;De Spiritu Sancto anima Corporis mystici&lt;/em&gt;

(1932). Ook zette hij over dit onderwerp een grootse studie op, waarvan
in 1937 de inleiding verscheen: 
&lt;em&gt;Corpus Christi quod est Ecclesia. Introductio.&lt;/em&gt;

Deze inleiding werd in 1946 herzien en opnieuw uitgegeven, in 1960
gevolgd door twee delen over hetzelfde onderwerp en in 1972 door nog
een deel. Zowel de herziene inleiding als de daarop volgende delen
staan in het licht van de encycliek van paus Pius XII 
&lt;em&gt;Mystici Corporis&lt;/em&gt;

(1943), waarvan men Tromp als de ontwerper mag beschouwen. In deze
encycliek wordt uiteengezet, dat de kerk tegelijkertijd een eenheid is
in liefde en een hi&amp;euml;rarchisch geordende juridische instelling. Of
hij nog aan andere encyclieken, zoals 
&lt;em&gt;Mediator Dei&lt;/em&gt;

(1947) en 
&lt;em&gt;Humani Generis&lt;/em&gt;

(1950), heeft meegewerkt staat niet vast. Eerstgenoemde encycliek gaat
over de liturgie als uiterlijke eredienst zowel als over de innerlijke
beleving daarvan en verbindt deze nauw. In de encycliek wordt
gewaarschuwd voor een te grote voortvarendheid in het aanbrengen van
vernieuwingen in de liturgie maar tegelijkertijd wordt ook de deur
opengezet voor ontwikkelingen daarin. Dit zijn typische voorbeelden van
overbruggingen, die Tromp eigen waren. De encycliek 
&lt;em&gt;Humani generis&lt;/em&gt;

bevat een waarschuwing tegen allerlei moderne geestelijke stromingen -
een onderwerp dat Tromp na aan het hart lag - en de verdediging van de
traditionele christelijke wijsbegeerte met de aanbeveling deze
voorzichtig aan te passen aan de nieuwe vraagstukken van de moderne
tijd. Over deze laatste encycliek heeft Tromp een artikel geschreven in
het 
&lt;em&gt;Lexikon f&amp;uuml;r Theologie und Kirche,&lt;/em&gt;

evenals hij dat over de reeds genoemde encycliek 
&lt;em&gt;Mystici Corporis&lt;/em&gt;

heeft gedaan. Deze encycliek heeft hij nog in hetzelfde jaar uitgegeven
voorzien van zijn commentaar. Ook op andere encyclieken heeft Tromp
commentaren geschreven, zoals bijv. op 
&lt;em&gt;Mit brennender Sorge.&lt;/em&gt;

Deze in het Duits gestelde encycliek tegen het nationaal-socialisme
werd door Tromp uitgegeven met een door hemzelf gemaakte Latijnse
vertaling en met door hem vervaardigde 
&lt;em&gt;Annotationes,&lt;/em&gt;

waarin hij met een nog grotere precisie wijst op de gevaren van genoemd
stelsel dan de encycliek doet. Tromp voelde zich ook verwant met de
heilige kerkleraar-kardinaal Robertus Bellarminus (1542-1621), uit
wiens schriftelijke nalatenschap hij de 
&lt;em&gt;Opera oratoria postuma&lt;/em&gt;

in elf delen uitgaf (1942-1969). Aan het tweede Vaticaanse Concilie
heeft Tromp actief deelgenomen. Hij was de secretaris van de
voorbereidende commissie. Tijdens de zittingen van het Concilie
bekleedde hij dezelfde functie in de theologische commissie van het
Concilie. Bij de behandeling van zijn zorgvuldig voorbereide
schema's of ontwerp-resoluties leed hij echter zware nederlagen en
zijn schema over de kerk werd zelfs door een heel ander vervangen.
Behalve over enige andere onderwerpen ging het hier vooral om de
collegialiteit van de bisschoppen - het medebesturen van de kerk - met
de paus. Het schema hieromtrent was zeer terughoudend en werd min of
meer verdedigd door een minderheid van de bisschoppen. De meerderheid
van het Concilie was echter voor een grotere medezeggenschap op grond
van een oudere traditie. In die meerderheid gingen er ook stemmen op
tegen de terminologie van het schema, dat te zeer gebonden zou zijn aan
de axioma's van het Romeinse recht en de principes van de
aristotelische logica en metaphysica, van welke twee laatste stelsels
Tromp juist zo'n voorstander was. Toch komen in de op het Concilie
volgende Constitutie 
&lt;em&gt;Lumen gentium&lt;/em&gt;

en de daarbij behorende 
&lt;em&gt;Nota explicaliva praevia&lt;/em&gt;

belangrijke beginselen voor die door Tromp werden voorgestaan. De 
&lt;em&gt;Nota explicativa praevia&lt;/em&gt;

was afkomstig van een 'hogere autoriteit', waarschijnlijk de
paus zelf, en bevatte een soort compromisvoorstel, om een deel van de
minderheid voor de meerderheidsvoorstellen te winnen: het pauselijk
oppergezag wordt er ook ten opzichte van het 'collegium' van de
bisschoppen beklemtoond, zoals Tromp ook deed in zijn boek 
&lt;em&gt;Corpus Christi quodest Ecclesia.&lt;/em&gt;

Deze accentuering is overgenomen in de bovengenoemde Constitutie, en
wel in het derde hoofdstuk daarvan: 'Over de hi&amp;euml;rarchische
inrichting en in het bijzonder over het episcopaat. Toch is nog meer
van de leer van Tromp over het Corpus Christi mysticum te vinden in het
eerste hoofdstuk van de Constitutie: Het mysterie van de Kerk. Zijn
grote verdienste voor dit Concilie zou later vooral zijn de
vervaardiging van een register op de handelingen. Het was een van de
laatste werken die hij mocht voltooien.&lt;/p&gt;
&lt;p&gt;Tot op hoge ouderdom is Tromp een onvervaard strijder gebleven voor
zijn kerk en haar opperherder, de paus van Rome. Als jezu&amp;iuml;et
gebonden door een bijzondere gelofte van gehoorzaamheid aan de paus,
volvoerde hij met nauwgezetheid opdrachten waarvan hij wel wist, dat
zij hem een minder goede reputatie bezorgden. Ook beschouwde men hem op
zijn oude dag als een conservatief theoloog, wat hij toen ook was. Maar
men moet iedereen beschouwen en waarderen in de bloeitijd van zijn
leven. Reeds in zijn opleiding stak hij boven anderen uit als een
talentvol veelbelovend student. Later boeide hij als hoogleraar zijn
studenten door zijn welbespraakte voordracht. Zijn uiteenzetting van de
leer van het 
&lt;em&gt;Corpus Christi mysticum&lt;/em&gt;

trok de aandacht van heel de wereld en werd de aanleiding tot een
encycliek. Hij was een gezochte raadsman in theologische kwesties van
paus Pius XI, maar nog meer van diens opvolger Pius XII. Als mens was
hij zeer minzaam en begrijpend en vaak sprankelend van humor, zodat hij
een gaarne geziene gast was in Nederlandse kringen te Rome. Daar
bewonderde men ook zijn wonderbaarlijke kennis van de klassieke talen.
Van zijn energie en werklust getuigden de meer dan 130 publikaties, die
hij volgens &amp;eacute;&amp;eacute;n van zijn medeprofessoren had doen
verschijnen.&lt;/p&gt;
&lt;p&gt;
  &lt;a href='agedeelte'&gt;A: &lt;/a&gt;In het archief van de Pauselijke Gregoriaanse Universiteit
is een deel van de wetenschappelijke schriftelijke nalatenschap van
Tromp te vinden, vooral geschriften, die betrekking hebben op het 2e
Vaticaanse Concilie.&lt;/p&gt;
&lt;p&gt;
  &lt;a href='pgedeelte'&gt;P: &lt;/a&gt;
  Een vrijwel volledige opgave van de publikaties van Tromp kan men
vinden in de bibliografische catalogus van de leden der Nederlandse
Provincie der Jezu&amp;iuml;eten in het archief van die Provincie te
Nijmegen en in de bibliotheek van de Pauselijke Gregoriaanse
Universiteit.
&lt;/p&gt;
&lt;p&gt;
  &lt;a href='lgedeelte'&gt;L: &lt;/a&gt;Xavier [ps.] Rynne, 
&lt;em&gt;The third session. The debates and decrees of the Vatican Council
II&lt;/em&gt;

(London, [1965]) passim; idem, 
&lt;em&gt;The fourth session&lt;/em&gt;

(London, 1966) passim; 
&lt;em&gt;Katholieke Universiteit Nijmegen 1923-1973.&lt;/em&gt;

Onder red. van A.F. Manning e.a. (Bilthoven, [1974]) 181-189; L.J.
Rogier, 
&lt;em&gt;Vandaag en morgen&lt;/em&gt;

(Bilthoven, [1974]) 12 ev.; J.N. Bakhuizen van den Brink, 
&lt;em&gt;Jaarboek van de Koninklijke Nederlandse Akademie van Wetenschappen
1975,&lt;/em&gt;

233-238.&lt;/p&gt;

&lt;a href=&amp;quot;igedeelte&amp;quot;&gt;I: &lt;/a&gt;
Katholiek Documentatie Centrum te Nijmegen, Collectie personen: afb. 2a17465.&lt;/p&gt;




&lt;p&gt;J.T.P. Barten&lt;/p&gt; 
&lt;dtml-var bwn_footer&gt;</text>
  </biography>
</biodes>

