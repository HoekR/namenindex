<biodes version="1.0">
  <fileDesc>
    <title>Hove, Sophia Johanna Huiberta van (1829-1906)</title>
    <ref target="http://resources.huygens.knaw.nl/bwn1880-2000/lemmata/bwn5/hove"/>
    <publisher>
      <name>Biografisch Woordenboek van Nederland:1880-2000</name>
      <ref target="http://resources.huygens.knaw.nl/bwn1880-2000"/>
    </publisher>
  </fileDesc>
  <person>
    <idno type="id">hove</idno>
    <persName><name type="geslachtsnaam">Hove</name>, Sophia Johanna Huiberta van</persName>
    <sex value="2"/>
    <event type="birth" when="1829"/>
    <event type="death" when="1906"/>
    <state type="occupation">zangeres</state>
  </person>
  <biography>
    <graphic url="http://resources.huygens.knaw.nl/bwn1880-2000/lemmata/bwn5/images/images/hove.jpg"/>
    <text>&lt;dtml-var bwn_header&gt;
 &lt;p class='genealogie'&gt;
  &lt;strong&gt;Hove, Sophia Johanna Huiberta van&lt;/strong&gt;, (bekend onder de naam &lt;b&gt;Sophie Offermans-van Hove&lt;/b&gt;), concertzangeres 
  ('s-Gravenhage 31-7-1829 - Laren (N.H.) 23-9-1906). Dochter van Andreas van Hove, passementwerker en
  koffiehuishouder, en Johanna de Graaf. Gehuwd op 10-7-1850 met
  Ludovicus Bernardus Wilhelmus George Offermans (1824-1905),
  violist en muziekleraar. Uit dit huwelijk werden 4 zoons en 3
  dochters geboren.
  

  

  
  &lt;/p&gt;
&lt;p&gt;
  &lt;img class='bwnimg' BORDER='0' align='right' src='images/hove.jpg' alt='afbeelding van Hove, Sophia Johanna Huiberta van'&gt;Sophie van Hove stamde uit een artistiek milieu: een oudere
    broer en zuster bleken muzikaal begaafd, terwijl haar oom
    Bartholomeus Joannes van Hove een indertijd bekende schilder
    van stads- en kerkgezichten was. Sophie groeide op in een gezin
    van veertien kinderen, die streng katholiek werden opgevoed.
    Reeds als kind hield zij veel van zingen, en haar ouders lieten
    haar daarom zanglessen nemen. Toen zij echter te kennen gaf
    beroepszangeres te willen worden, waren haar ouders veel minder
    enthousiast, want beoefenaars der zangkunst werden toentertijd
    maatschappelijk niet hoog aangeslagen. Het kostte
    muziekvrienden dan ook heel wat overredingskracht om het
    talentvolle kind op de Koninklijke Muzijkschool in Den Haag
    geplaatst te krijgen. Vanaf haar elfde jaar ontving zij hier
    een zangopleiding van J. Fastr&amp;eacute; en J.H. L&amp;uuml;beck en
    pianolessen van F.J.X. Wirtz.&lt;/p&gt;
&lt;p&gt;Het duurde niet lang of Sophie van Hove zong iedere
    zondagochtend tijdens de mis in de Haagse Sint Anthoniuskerk,
    waar ze veel bewondering oogstte. Zelfs niet-katholieken kwamen
    naar de kerkdienst om te genieten van haar gevoelvolle soli uit
    de missen van Beethoven, Mozart, Haydn en J.B. van Bree. In
    1846 gaf de toen zeventienjarige Van Hove met het Haagsch
    Orkest met veel succes uitvoeringen in verscheidene steden.
    Vooral haar vertolking van de moeilijke aria van 'Elvira' uit 
    &lt;em&gt;La Muette de Portici&lt;/em&gt;

    van D.F.E. Auber kreeg veel applaus. Indruk maakte ook Van
    Hoves optreden, in juni 1850 te Haarlem, bij het Algemeen
    Muziekfeest van de Maatschappij tot bevordering der Toonkunst.
    Muziekminnaars uit het gehele land woonden daar de uitvoering
    bij van onder meer het toen nieuwe oratorium 
    &lt;em&gt;Elias&lt;/em&gt;

    van Felix Mendelssohn-Bartholdy, waarin Van Hove de eerste
    sopraanpartij vertolkte.&lt;/p&gt;
&lt;p&gt;In 1850 trad Sophie van Hove in het huwelijk met Ludovicus
    Offermans, violist in de Hofkapel en in het orkest van de
    Koninklijke Fransche Opera. Na hun huwelijksreis door
    Belgi&amp;euml; verbleef zij nog enige tijd in Brussel, waar zij
    zich verder bekwaamde bij de violist Charles de B&amp;eacute;riot,
    die haar de zangtechniek bijbracht van zijn overleden
    echtgenote Maria Malibran. Sophies sopraanstem bezat op den
    duur de buitengewone omvang van drie octaven. Terug in
    Nederland werd zij overstroomd met uitnodigingen voor
    optredens.&lt;/p&gt;
&lt;p&gt;Ter gelegenheid van het bezoek van de Duitse componist
    Robert Schumann aan Nederland werd op 6 december 1853 in Den
    Haag het door hem gecomponeerde oratorium 
    &lt;em&gt;Der Rose Pilgerfahrt&lt;/em&gt;

    uitgevoerd, met L&amp;uuml;beck als dirigent en met Clara
    Schumann-Wieck aan de piano. De partij van 'Die Rose' werd door
    Offermans-van Hove zo briljant vertolkt dat de hierover
    opgetogen Schumann haar tijdens de stormachtige huldiging
    'meine liebliche Rose' noemde. Een groot succes was ook
    Offermans-van Hoves optreden, in juli van het daaropvolgende
    jaar, op het muziekfeest ter gelegenheid van het 25-jarig
    bestaan van de Maatschappij tot bevordering der Toonkunst te
    Rotterdam. Offermans-van Hove schitterde hier in een gezelschap
    van verder uitsluitend buitenlandse solisten, van wie sommigen
    zeer hoge gages hadden weten te bedingen. Helaas stelden
    enkelen van hen door hun slordige vertolkingen nogal teleur,
    zodat Offermans-van Hove door haar gewetensvolle voorbereiding,
    kristalzuivere stem en eenvoudige, doch gevoelvolle
    vertolkingen de ster van het jubileumfestival werd.&lt;/p&gt;
&lt;p&gt;Hierna vierde Sophie Offermans-van Hove, die Europese
    bekendheid had verworven, triomfen in steden als Antwerpen,
    Keulen en Bordeaux, terwijl haar roem in eigen land
    onverminderd voortduurde. In 1863 schitterde zij bij de
    premi&amp;egrave;re van het oratorium 
    &lt;em&gt;Die Auferstehung&lt;/em&gt;

    van de Nederlandse componist G.A. Heinze, die de sopraanpartij
    van 'Maria Magdalena' speciaal aan haar had opgedragen. Bij het
    Nederlandse Koninklijk Huis was de zangeres eveneens zeer
    gevierd. Haar naamgenote, koningin Sophie, benoemde haar in
    1866 tot hof- en kamerzangeres. De sopraan ontving vaak
    uitnodigingen om in intieme kring te concerteren op Huis ten
    Bosch, waar Sophie - gescheiden van haar echtgenoot, koning
    Willem III - in de zomermaanden verblijf hield.&lt;/p&gt;
&lt;p&gt;Allengs bouwde Sophie Offermans-van Hove een zeer veelzijdig
    repertoire op: zij was te horen in gewijde en wereldlijke
    oratoria en in talrijke liederen en aria's uit de Italiaanse,
    Franse en Duitse operaliteratuur. Wel ontwikkelde zij een
    voorliefde voor de Duitse klassieke en romantische muziek,
    zoals van Bach, Brahms, H&amp;auml;ndel, Schubert en Schumann. Van
    de twee laatstgenoemde componisten introduceerde Offermans-van
    Hove in de loop der jaren vele liederen in Nederland. Zij werd
    wel de 'priesteres van Schumanns kunst' genoemd. Tevens heeft
    zij zich beijverd het Nederlandse lied bekendheid te geven.
    Vooral werken van Joh.J.H. Verhulst, R. Hol en W.F.G.
    Nicola&amp;iuml; stonden op haar programma.&lt;/p&gt;
&lt;p&gt;De rol van huisvrouw en moeder beletten Offermans-van Hove,
    die streng rooms-katholiek was en een ernstig en zorgzaam
    karakter had, langdurige concertreizen te maken. Aanlokkelijke
    aanbiedingen om in het buitenland te zingen, heeft zij
    verscheidene malen van de hand gewezen. Om dezelfde reden ging
    zij niet in op het aanbod om een vast dienstverband als
    zangdocente bij de Koninklijke Muzijkschool in Den Haag aan te
    gaan, ofschoon ze wel in bescheiden mate zanglessen heeft
    gegeven. Haar kinderrijke gezin alsmede haar zwakke gestel
    noopten haar het concertpodium in 1879 vaarwel te zeggen. Op 1
    mei van dat jaar zong Offermans-van Hove voor het laatst in Den
    Haag, ter gelegenheid van het huwelijk van koning Willem III
    met prinses Emma. Daarna gaf zij nog wel uitvoeringen in
    huiselijke kring. Tijdens een verblijf bij haar derde zoon,
    Tony Offermans, een indertijd bekende kunstschilder, in het
    Noord-Hollandse Laren, overleed de eens zo gevierde zangeres op
    77-jarige leeftijd na een kortstondige ziekte.&lt;/p&gt;
&lt;p&gt;'Men mag veilig beweren, dat Mevrouw Offermans-van Hove de
    statige rij zangers en zangeressen geopend heeft, die ons land
    in de tweede helft der negentiende en in deze eeuw heeft
    opgeleverd' (Averkamp, 202). Het hoge peil van haar artistieke
    prestaties werd in ons land pas in de twintigste eeuw
    ge&amp;euml;venaard door de sopraan Aaltje
    Noordewier-Reddingius.&lt;/p&gt;
&lt;p&gt;
  &lt;a href='lgedeelte'&gt;L: &lt;/a&gt;
  &lt;em&gt;Het Vaderland&lt;/em&gt;, 1-8-1899; 
  &lt;em&gt;Algemeen Handelsblad&lt;/em&gt;, 30-7-1899; 
  &lt;em&gt;ibidem&lt;/em&gt;, 26-9-1906; 'Muzikale Kroniek', in 
  &lt;em&gt;Algemeen Handelsblad&lt;/em&gt;, 27-7-1906; lemma door J.H. Letzer, in 
  &lt;em&gt;Muzikaal Nederland, 1850-1910&lt;/em&gt;

  (Utrecht 1911) 128-129; J. Hartog, &lt;em&gt;Beroemde zangeressen&lt;/em&gt;

  (Amsterdam 1916) 204-230; A.J. Averkamp, 'Sophie Offermans-van
  Hove', in 
  &lt;em&gt;De zangkunst en hare sterren&lt;/em&gt;

  ('s-Gravenhage [1928]) 199-203.&lt;/p&gt;
&lt;p&gt;
  &lt;a href='igedeelte'&gt;I: &lt;/a&gt;

  J. Hartog, 
  &lt;em&gt;Beroemde zangeressen&lt;/em&gt;

  (Amsterdam 1916) fotokatern 31.&lt;/p&gt;
&lt;p&gt;A.W.J. de Jonge&lt;/p&gt; 
&lt;dtml-var bwn_footer&gt;</text>
  </biography>
</biodes>

