<biodes version="1.0">
  <fileDesc>
    <title>Blocq van Scheltinga, jhr. Dani&#195;&#171;l de (1903-1962)</title>
    <ref target="http://resources.huygens.knaw.nl/bwn1880-2000/lemmata/bwn5/blocq"/>
    <publisher>
      <name>Biografisch Woordenboek van Nederland:1880-2000</name>
      <ref target="http://resources.huygens.knaw.nl/bwn1880-2000"/>
    </publisher>
  </fileDesc>
  <person>
    <idno type="id">blocq</idno>
    <persName><name type="geslachtsnaam">Blocq van Scheltinga</name>, jhr. Dani&amp;euml;l de</persName>
    <sex value="1"/>
    <event type="birth" when="1903"/>
    <event type="death" when="1962"/>
    <state type="occupation">partijbestuurder</state>
    <state type="occupation">burgemeester</state>
  </person>
  <biography>
    <graphic url="http://resources.huygens.knaw.nl/bwn1880-2000/lemmata/bwn5/images/images/blocq.jpg"/>
    <text>&lt;dtml-var bwn_header&gt;
 &lt;p class='genealogie'&gt;
  &lt;strong&gt;Blocq van Scheltinga, jhr. Dani&amp;euml;l de&lt;/strong&gt;, partijbestuurder en burgemeester (Velp (Gld.) 23-11-1903 - D&amp;uuml;sseldorf (Duitsland) 26-6-1962). Zoon van jhr. Hans Willem van Scheltinga (door naamstoevoeging
  bij KB van 24-1-1902, nr. 3 gewijzigd in De Blocq van
  Scheltinga), gemeenteontvanger, later wethouder, en Wilhelmine
  Louise de Bergh. Gehuwd op 24-1-1928 met Elisabeth Dorothea
  Alwina Henriette Gr&amp;auml;fin von der Goltz (1904-?). Uit dit
  huwelijk werden 2 zoons en 2 dochters geboren. Na echtscheiding
  (15-10-1952) gehuwd op 1-4-1960 met Gisela Lucie D&amp;uuml;ts
  (1913-?). Dit huwelijk bleef kinderloos.
  

  

  
  &lt;/p&gt;
&lt;p&gt;
  &lt;img class='bwnimg' BORDER='0' align='right' src='images/blocq.jpg' alt='afbeelding van Blocq van Scheltinga, Jhr. Dani&amp;euml;l de'&gt;Daan de Blocq van Scheltinga, telg uit een in oorsprong
    Fries regentengeslacht, werd geboren op het landgoed
    'Velperoord' bij Velp. De opgewekte en vriendelijke jongeman
    groeide hier op als een typische landedelman met een voorliefde
    voor paardrijden en de jacht. Op school ging het niet best. Pas
    op 21-jarige leeftijd behaalde hij het MULO-diploma. De Blocq
    van Scheltinga was een goed ruiter en vervulde daarom zijn
    militaire dienstplicht bij het 1ste Regiment Huzaren te
    Amersfoort. Toen hij in 1925 afzwaaide, verkreeg hij de rang
    van reserve-tweede luitenant van de cavalerie. In 1927 trad hij
    als procuratiehouder in dienst van de Geldersche
    Credietvereeniging te Amersfoort.&lt;/p&gt;
&lt;p&gt;Een jaar later trouwde De Blocq van Scheltinga met de
    dochter van een generaal-majoor in het Pruisische leger die na
    de Eerste Wereldoorlog keizer Wilhelm II als vleugeladjudant
    naar diens Nederlandse ballingsoord was gevolgd. Via haar kwam
    hij in aanraking met kringen van de hoogste Duitse adel. De
    Blocq van Scheltinga nam er kennis van de hier heersende
    frustraties over de Duitse nederlaag en de daaropvolgende
    revolutie van 1918 en begon zich aangetrokken te voelen tot het
    nationaal-socialisme, daarbij gestimuleerd door zijn dominante
    vrouw. Zijn sympathie voor deze politieke stroming werd
    bovendien gevoed door wat hij zag als de 'systematische afbraak
    van de weermacht hier te lande' en 'de verwaarloozing van onzen
    vloot' (&lt;em&gt;Wassenaar&lt;/em&gt;

    , 277) in deze jaren, waaraan hij zich als reserveofficier -
    eind 1929 werd hij reserve-eerste luitenant - bovenmatig
    ergerde.&lt;/p&gt;
&lt;p&gt;In 1932 meldden De Blocq van Scheltinga en zijn vrouw zich
    aan bij de Nationaal-Socialistische Beweging (NSB), waarmee zij
    tot de eerste aanhangers van de partij van A.A. Mussert
    behoorden. Voor de NSB bekleedde hij in zijn woonplaats
    Amersfoort achtereenvolgens de functies van blokleider,
    groepspenningmeester en (waarnemend) groepsleider. In verband
    met zijn lidmaatschap van de NSB werd hij in 1933 als
    procuratiehouder en in april 1934 als reserveofficier
    ontslagen. Financieel had dit voor hem weinig gevolgen, omdat
    hij over aanzienlijke inkomsten beschikte uit de ongedeelde
    boedel van zijn in 1933 overleden vader. In 1935 verhuisde De
    Blocq van Scheltinga naar Zeist, dat tot 1942 zijn woonplaats
    zou blijven. Hij trad hier op als kringpropagandist,
    kringverkiezingsleider en kringleider. In 1935 leidde hij met
    succes de verkiezingscampagne voor de Provinciale Staten van
    Utrecht, waarbij hij ook zelf kandidaat stond, maar niet werd
    gekozen.&lt;/p&gt;
&lt;p&gt;In december 1937 kreeg hij een betaalde functie op het
    Hoofdkwartier van de NSB aan de Utrechtse Maliebaan als
    rechterhand van plaatsvervangend partijleider C. van
    Geelkerken. In hetzelfde jaar bezocht hij als NSB-afgevaardigde
    de nazi-partijdag in Neurenberg. Erg veel respect zou 'Dom
    Daantje', zoals hij binnen en buiten de NSB bekend kwam te
    staan, zich in zijn partij niet verwerven, al werd hij wel
    gewaardeerd om zijn bestuurlijke ijver en zijn vlotte,
    representatieve verschijning. Hij zou daarom in de
    partijorganisatie steeds op de achtergrond een belangrijke,
    administratieve rol vervullen. Zijn volstrekte loyaliteit aan
    partijleider Mussert heeft hem daarbij ten dienste gestaan.&lt;/p&gt;
&lt;p&gt;Als staatsgevaarlijk geachte personen werden De Blocq van
    Scheltinga en zijn vrouw in de meidagen van 1940 gearresteerd
    en ge&amp;iuml;nterneerd in het fort 'Spijkerboor' bij Utrecht.
    Toen hij na de capitulatie van het Nederlandse leger weer was
    vrijgelaten, benoemde Mussert hem in juni tot hoofd van de
    afdeling Algemeene Zaken der NSB, waardoor hij een van de
    voornaamste naaste medewerkers van de Leider werd. De Blocq van
    Scheltinga zou Mussert tijdens de interne machtsstrijd tussen
    diens zogeheten 'Dietsche' en de 'Groot-Germaansche' richting
    altijd trouw blijven. M.M. Rost van Tonningen, een van de
    belangrijkste vertegenwoordigers van de laatstgenoemde
    richting, werd De Blocq van Scheltinga's verklaarde
    tegenstander. Rost van Tonningen probeerde hem op alle
    mogelijke manieren bij de hoogste Duitse autoriteiten zwart te
    maken.&lt;/p&gt;
&lt;p&gt;In april 1942 werd de afdeling Algemeene Zaken uitgebreid en
    verplaatst van Utrecht naar Den Haag. De Blocq van Scheltinga
    bleef hoofd, ook toen hij half augustus 1942 tot burgemeester
    van Wassenaar werd benoemd. Wassenaar was zowel voor de NSB als
    voor de Duitse autoriteiten een belangrijke gemeente, omdat
    hier - zo vlak bij het regeringscentrum - veel Duitse
    topfunctionarissen en vooraanstaande NSB'ers woonachtig waren.
    De Blocq van Scheltinga vervulde dit burgemeestersambt geheel
    in nationaal-socialistische geest. Hij organiseerde
    nationaal-socialistische 'vormingsbijeenkomsten' voor het
    gemeentepersoneel en verving verschillende ambtenaren op
    sleutelposities door partijgenoten. De nieuwe burgemeester deed
    zich kennen als een kleinzielige man, die geen enkele kritiek
    of spot op zijn partij, hoe gering ook, duldde. Zo gaf hij in
    juni 1943 de naam van een van zijn ambtenaren door voor de
    Arbeitseinsatz in Duitsland, omdat deze een fotoportret van
    Mussert van de wand had gehaald. Een andere ambtenaar droeg hij
    voor ontslag voor, omdat deze zou hebben gelachen bij het
    voorbijkomen van een begrafenisstoet van een NSB'er. Uit de
    huizen van gezinnen waar hij onderduikers vermoedde, liet hij
    de logeerbedden weghalen.&lt;/p&gt;
&lt;p&gt;Veel ernstiger was De Blocq van Scheltinga's verzoek aan de
    commandant van de Duitse Ordnungspolizei, een maand na zijn
    aantreden, om de joodse inwoners van zijn gemeente uit hun
    woningen te verwijderen en te deporteren. Naar aanleiding van
    de moordaanslag op luitenant-generaal H.A. Seyffardt, in naam
    de bevelhebber van het Vrijwilligerslegioen Nederland, liet hij
    al op de dag na de aanslag, 6 februari 1943, door een zestal
    partijgenoten lijsten samenstellen van te arresteren
    jongemannen van 18 tot 25 jaar. Bij de drie dagen later
    volgende razzia werden in Wassenaar ongeveer vijftig jongeren
    opgepakt. De Blocq van Scheltinga was zo vroeg op de hoogte van
    deze actie omdat hij enkele dagen tevoren was benoemd tot chef
    van het 'Kabinet van de Leider'. Deze functie zou hij een jaar
    lang uitoefenen; de betrekking van hoofd van de afdeling
    Algemeene Zaken legde hij toen neer.&lt;/p&gt;
&lt;p&gt;Het staat vast dat De Blocq van Scheltinga als burgemeester
    bereid was nauw samen te werken met de Duitse politie, maar het
    is niet met zekerheid te zeggen of hij daadwerkelijk
    verzetsmensen heeft aangegeven. Later zou hij erop wijzen
    verschillende inwoners van Wassenaar voor wegvoering naar
    Duitsland te hebben behoed. Bovendien zou door zijn toedoen in
    maart 1945 de inundatie van het Westland door de Duitsers zijn
    voorkomen.&lt;/p&gt;
&lt;p&gt;Na de bevrijding werd De Blocq van Scheltinga op 7 mei 1945
    gearresteerd. Hij trof het daarbij ongelukkig tot de eerste
    groep van prominente NSB'ers te behoren die voor de rechter
    kwam en daardoor extra streng werd berecht. Op 11 september
    1945 moest hij terechtstaan voor het Bijzonder Gerechtshof in
    Den Haag, waar hij de doodstraf tegen zich hoorde eisen. Twee
    weken later werd hij veroordeeld tot levenslange
    gevangenisstraf met ontzetting uit beide kiesrechten en
    levenslange uitsluiting van het bekleden van openbare ambten.
    In hoger beroep bij de Bijzondere Raad van Cassatie werd op 5
    december 1945 de hoofdstraf tot twintig jaar gevangenisstraf
    terugbracht. Tevens werd hij op 3 oktober 1946 door de eerste
    kamer van het Tribunaal van het arrondissement Den Haag
    veroordeeld tot verbeurdverklaring van zijn vermogen belegd in
    aandelen en van &amp;eacute;&amp;eacute;n van de drie Friese boerderijen
    die hij van zijn vader had ge&amp;euml;rfd.&lt;/p&gt;
&lt;p&gt;Eind 1952 dienden enkele familieleden een gratieverzoek in.
    Dit werd op 20 januari 1953 door de Kroon gehonoreerd met een
    strafvermindering van dertien jaar gevangenisstraf met aftrek
    en een voorwaardelijke invrijheidsstelling. Hierdoor kwam De
    Blocq van Scheltinga in de loop van 1953 op vrije voeten.
    Inmiddels was zijn huwelijk door de langdurige gevangenisstraf
    stukgelopen. Nadat de tijd van zijn voorwaardelijke
    invrijheidsstelling in mei 1958 was verstreken, vertrok hij
    naar Duitsland, waar hij, na er voor de tweede maal te zijn
    gehuwd, in 1962 op 59-jarige leeftijd overleed.&lt;/p&gt;
&lt;p&gt;Als NSB'er van het eerste uur had Daan de Blocq van
    Scheltinga zich door zijn sociale prestige en zijn
    administratieve vaardigheden en door gebrek aan meer deskundig
    kader gedurende de gehele bezetting aan de top van zijn partij
    kunnen handhaven. Hij was een na&amp;iuml;eve en opvliegende man.
    Hoe verblind De Blocq van Scheltinga was, bleek uit het
    pleidooi voor zijn rechters, waarin hij beweerde nooit
    pro-Duits te zijn geweest, maar slechts met fatsoenlijke
    Duitsers te hebben samengewerkt tot heil van volk en
    vaderland.&lt;/p&gt;
&lt;p&gt;
  &lt;a href='agedeelte'&gt;A: &lt;/a&gt;Strafdossier-D. de Blocq van Scheltinga in het
  Centraal Archief van de Bijzondere Rechtspleging op het
  Ministerie van Justitie te 's-Gravenhage; zuiveringsdossier-D. de
  Blocq van Scheltinga op het Ministerie van Binnenlandse Zaken te
  's-Gravenhage; oorlogsarchief: beleid D. de Blocq van Scheltinga
  in het archief van de gemeente Wassenaar; documentatiedossier-D.
  de Blocq van Scheltinga en persdocumentatie in het Nederlands
  Instituut voor Oorlogsdocumentatie te Amsterdam.&lt;/p&gt;
&lt;p&gt;
  &lt;a href='lgedeelte'&gt;L: &lt;/a&gt;
  &lt;em&gt;Correspondentie van mr. M.M. Rost van Tonningen&lt;/em&gt;. I: 
  &lt;em&gt;1921 - mei 1942&lt;/em&gt;. Ingel. en uitgeg. door E. Fraenkel-Verkade ('s-Gravenhage
  1967); 
  &lt;em&gt;ibidem&lt;/em&gt;. II: 
  &lt;em&gt;mei 1942 - mei 1945&lt;/em&gt;. Ingel. en uitgeg. door David Barnouw (Zutphen 1993); L. de
  Jong, 
  &lt;em&gt;Het Koninkrijk der Nederlanden in de Tweede Wereldoorlog&lt;/em&gt;

  I en VI ('s-Gravenhage 1969 en 1975); Koos Groen, 
  &lt;em&gt;Landverraad. De berechting van collaborateurs in Nederland&lt;/em&gt;

  (Weesp 1984) 123-124; 
  &lt;em&gt;Wassenaar in de Tweede Wereldoorlog&lt;/em&gt;. Onder red. van F.R. Hazenberg [e.a.] (Wassenaar
  1995).&lt;/p&gt;
&lt;p&gt;
  &lt;a href='igedeelte'&gt;I: &lt;/a&gt;
  &lt;em&gt;Wassenaar in de Tweede Wereldoorlog&lt;/em&gt;. Onder red. van F.R. Hazenberg [e.a.] (Wassenaar 1995) 285 [De
  Blocq van Scheltinga in 1942].&lt;/p&gt;
&lt;p&gt;G.R. Zondergeld&lt;/p&gt; 
&lt;dtml-var bwn_footer&gt;</text>
  </biography>
</biodes>

