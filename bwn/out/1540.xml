<biodes version="1.0">
  <fileDesc>
    <title>Roijen, Jan Herman van (1905-1991)</title>
    <ref target="http://resources.huygens.knaw.nl/bwn1880-2000/lemmata/bwn5/roijen"/>
    <publisher>
      <name>Biografisch Woordenboek van Nederland:1880-2000</name>
      <ref target="http://resources.huygens.knaw.nl/bwn1880-2000"/>
    </publisher>
  </fileDesc>
  <person>
    <idno type="id">roijen</idno>
    <persName><name type="geslachtsnaam">Roijen</name>, Jan Herman van</persName>
    <sex value="1"/>
    <event type="birth" when="1905"/>
    <event type="death" when="1991"/>
    <state type="occupation">diplomaat</state>
    <state type="occupation">minister</state>
  </person>
  <biography>
    <graphic url="http://resources.huygens.knaw.nl/bwn1880-2000/lemmata/bwn5/images/images/ROIJENJH.jpg"/>
    <text>&lt;dtml-var bwn_header&gt;
 &lt;p class='genealogie'&gt;
  &lt;strong&gt;Roijen, Jan Herman van&lt;/strong&gt;, diplomaat en minister (Constantinopel (Turkije) 10-4-1905 - Wassenaar 16-3-1991). 
Zoon van Jan Hermannus van Roijen, diplomaat, en Albertina
  Taylor Winthrop. Gehuwd op 13-12-1934 met jkvr. Anne Snouck
  Hurgronje (geb. 1913). Uit dit huwelijk werden 2 zoons en 2
  dochters geboren.
  

  

  
  &lt;/p&gt;
&lt;p&gt;
  &lt;img class='bwnimg' BORDER='0' align='right' src='images/ROIJENJH.jpg' alt='afbeelding van Roijen, Jan Herman van'&gt;'Nourri dans le s&amp;eacute;rail' werd wel van Herman van Roijen
    gezegd, met een toespeling op zijn geboorteplaats en het feit
    dat ook zijn vader diplomaat was geweest. Inderdaad bracht hij
    zijn jeugdjaren door in de verscheidene hoofdsteden waar zijn
    vader gezant was: Tokio, Madrid, Rome. Onderwijs kreeg hij van
    gouverneurs. Pas op zijn zeventiende jaar ging hij naar een
    school in Nederland: het Tweede Stedelijk Gymnasium in Den
    Haag, waar hij in 1923 eindexamen deed.&lt;/p&gt;
&lt;p&gt;In september van dat jaar liet Van Roijen zich aan de
    Utrechtse universiteit inschrijven voor de rechtenstudie. Hij
    was een actief lid van het corps, waar men hem de bijnaam
    'lord' gaf. Naar verluidt, gebeurde dit omdat hij als het enige
    niet-adellijke lid van zijn jaarclub toch een titel moest
    hebben. Maar deze bijnaam paste ook goed bij zijn toen al
    hoffelijke en gereserveerde optreden. Op 9 november 1927 deed
    Van Roijen doctoraalexamen, anderhalf jaar later, op 26 april
    1929, gevolgd door zijn promotie cum laude bij prof. J.H.W.
    Verzijl op het proefschrift 
    &lt;em&gt;De rechtspositie en de volkenrechtelijke erkenning van
    nieuwe staten en de facto-regeeringen&lt;/em&gt;

    .&lt;/p&gt;
&lt;p&gt;Van Roijen besloot in zijn vaders voetsporen te treden en
    meldde zich voor de diplomatieke dienst. Na in 1930 het
    attach&amp;eacute;-examen met goed gevolg te hebben afgelegd werd hij
    naar Washington gestuurd, waar zijn vader sinds 1926 de functie
    van gezant bekleedde. Het was een harde leerschool, te harder
    voor hem omdat zijn vader zelfs niet de schijn wilde wekken hem
    boven anderen voor te trekken. Na twee jaar keerde Van Roijen
    naar Nederland terug om het secretarisexamen te doen. Daarvoor
    slaagde hij in januari 1933. De voorzitter van de
    examencommissie noemde hem 'verreweg primus' van de vier
    kandidaten, 'zeer goed, maar theoretisch en zwaarwichtig' (E.
    Heldring, 
    &lt;em&gt;Herinneringen en dagboek&lt;/em&gt;

    II (Groningen 1970) 1022). Vervolgens was hij drie jaar
    werkzaam op de afdeling Diplomatieke Zaken op het Haagse
    departement. In die tijd leerde hij zijn latere vrouw kennen,
    dochter van de toenmalige secretaris-generaal, jhr. A.M. Snouck
    Hurgronje. In 1936 werd Van Roijen als secretaris gedetacheerd
    bij het gezantschap te Tokio, in die jaren een belangrijke -
    zij het weinig begeerde - post, gezien de toenemende dreiging
    van de Japanse agressie jegens Nederlands-Indi&amp;euml;.&lt;/p&gt;
&lt;p&gt;Begin augustus 1939 werd Van Roijen, 34 jaar oud, benoemd
    tot chef van de afdeling Diplomatieke Zaken als opvolger van
    E.N. van Kleffens, die dezelfde maand minister van Buitenlandse
    Zaken zou worden. Als zodanig had Van Roijen ten tijde van de
    Duitse inval de feitelijke leiding van het departement, omdat
    de minister naar Londen was vertrokken en secretaris-generaal
    Snouck Hurgronje deze in de bijna permanent vergaderende
    ministerraad moest vervangen. In de meidagen van 1940 was hij
    verantwoordelijk voor het verbranden van de archieven van het
    ministerie.&lt;/p&gt;
&lt;p&gt;Al in november 1940 werd Van Roijen door de Duitsers
    gearresteerd, omdat dezen erachter waren gekomen dat op zijn
    ministerie illegale, op Britse radioberichten gebaseerde
    nieuwsbulletins werden vervaardigd. Na drie maanden later te
    zijn vrijgelaten werd hij in de loop van 1941 opnieuw
    vastgehouden en uit zijn functie ontslagen. Weer op vrije
    voeten, zette hij zijn illegale activiteiten voort. Een tijd
    lang was Van Roijen lid van het Vaderlandsch Comit&amp;eacute;, het
    overlegorgaan van vertegenwoordigers van de vroegere politieke
    partijen en van vooraanstaande personen op andere
    maatschappelijke terreinen. Ook had hij contact met het Duitse
    verzet tegen Hitler dat uitmondde in de mislukte aanslag van 20
    juli 1944. Intussen was hij in januari 1944 voor de derde maal
    gearresteerd, maar na twee maanden opnieuw vrijgelaten. Uit
    vrees wederom te zullen worden gevangengenomen besloot hij niet
    naar huis terug te keren, maar onder te duiken.&lt;/p&gt;
&lt;p&gt;Nadat Zuid-Nederland grotendeels was bevrijd, kreeg Van
    Roijen de opdracht van het College van Vertrouwensmannen naar
    Londen te gaan, teneinde meningsverschillen tussen de
    Nederlandse regering aldaar en de Vertrouwensmannen op te
    lossen. In oktober 1944 passeerde hij per kano de linies en
    bereikte hij Londen, waar hij - met onderbrekingen voor
    bezoeken aan Washington en het bevrijde Parijs - tot het einde
    van de oorlog zou blijven.&lt;/p&gt;
&lt;p&gt;In het voorjaar van 1945 woonde Van Roijen als lid van de
    Nederlandse delegatie de conferentie te San Francisco bij, waar
    de Verenigde Naties werden opgericht. Onmiddellijk daarna, op
    24 juni 1945, werd hij in het kabinet-Schermerhorn-Drees
    minister zonder portefeuille. Het lag in de bedoeling dat hij,
    als plaatsvervangend minister van Buitenlandse Zaken, Van
    Kleffens, zo nodig, zou vervangen. Toen Van Kleffens overwerkt
    raakte, wisselde hij op 1 maart 1946 met hem van functie. Als
    minister van Buitenlandse Zaken kreeg Van Roijen voor het eerst
    direct te maken met de Indonesische kwestie. In april 1946
    woonde hij als lid van de Nederlandse delegatie de conferentie
    op de Hoge Veluwe bij. Daar werd zonder resultaat gesproken met
    afgezanten van de Republiek Indonesi&amp;euml;, die in augustus
    1945 haar onafhankelijkheid had uitgeroepen.&lt;/p&gt;
&lt;p&gt;Van Roijen is slechts vier maanden minister van Buitenlandse
    Zaken geweest, want al op 3 juli 1946 kwam er een einde aan het
    eerste naoorlogse kabinet. De socialistische leider W. Drees
    had Van Roijen graag ook in het kabinet-Beel (1946-1948) op
    Buitenlandse Zaken gezien, maar de aftredende bewindsman vond
    dat deze post een politicus toekwam - wat overigens pas in 1948
    zou gebeuren - en keerde terug in de buitenlandse dienst. In
    april 1947 werd Van Roijen ambassadeur in Canada. Ottawa was
    een rustige post, maar dat betekende niet dat het leven voor
    hem rustiger werd, want tegelijkertijd moest hij vaak Nederland
    bij de Verenigde Naties in New York vertegenwoordigen. De
    Nederlands-Indonesische verwikkelingen maakten van deze taak
    geen sinecure.&lt;/p&gt;
&lt;p&gt;Toen de crisis met Indonesi&amp;euml; zich het jaar daarop
    toespitste, werd Van Roijens taak nog moeilijker. Als
    waarnemend hoofd van de Nederlandse delegatie bij de Verenigde
    Naties waarschuwde hij al in oktober 1948 dat, bij gebruik van
    geweld, de Verenigde Staten sancties zouden kunnen afkondigen,
    iets wat Nederland, dat grotendeels afhankelijk was van
    Marshall-hulp, zich moeilijk kon veroorloven. Niettemin werd in
    december besloten tot een tweede politi&amp;euml;le actie, waarbij
    de leiders van de Republiek werden gevangengenomen. Vrijwel
    heel de wereld keerde zich toen tegen Nederland; zijn
    bondgenoten voelden zich overrompeld. De waarnemend leider van
    de Amerikaanse delegatie, Ph.C. Jessup, beschuldigde Den Haag
    ervan het Handvest van de Verenigde Naties te hebben
    geschonden.&lt;/p&gt;
&lt;p&gt;In deze sfeer moest Van Roijen weer de Nederlandse zaak
    verdedigen. Dat werd hem niet gemakkelijker gemaakt door
    onenigheid in de boezem van de Nederlandse regering zelf en
    doordat hij, in goed vertrouwen, soms verklaringen moest
    afleggen - onder meer over de behandeling van de gedetineerde
    Republikeinse leiders - die achteraf onwaar bleken te zijn.
    Desondanks wist zijn waardige, beheerste optreden veler
    bewondering af te dwingen.&lt;/p&gt;
&lt;p&gt;Allengs werd Nederland gedwongen zijn onverzettelijke
    houding jegens de Indonesische nationalisten op te geven. Toen
    het erop aankwam iemand te vinden die de onderhandelingen met
    de Republiek kon vlottrekken, was weer Van Roijen - officieel
    nog steeds ambassadeur in Ottawa - de aangewezen man. Zo reisde
    hij in april 1949 naar Djakarta om er besprekingen aan te gaan
    met Mohammed Roem, de voorzitter van de Republikeinse
    delegatie. Hij begon deze onderhandelingen vanuit een zwakke
    positie: de Republiek had een politieke overwinning behaald, de
    Nederlandse regering was onzeker, en ten slotte kon Van Roijen
    niet op steun van de Hoge Vertegenwoordiger van de Kroon in
    Indonesi&amp;euml;, L.J.M. Beel, rekenen. Op een gegeven ogenblik
    moest hij zelfs met aftreden dreigen. Maar per slot van
    rekening boog de Nederlandse regering opnieuw voor de overmacht
    en werd op 7 mei 1949 de zogeheten Van Roijen-Roem-overeenkomst
    gesloten. Nu was de weg vrij naar de Ronde-Tafelconferentie,
    die van eind augustus tot begin november 1949 in Den Haag werd
    gehouden. Deze zou de onafhankelijkheid van Indonesi&amp;euml;
    moeten bezegelen. Van Roijen toonde zich bereid als
    &amp;eacute;&amp;eacute;n van de vice-voorzitters op deze conferentie op te
    treden, maar onder voorwaarde dat de toekomst van westelijk
    Nieuw-Guinea, waarover geen overeenstemming was bereikt, daar
    niet tot een breuk zou leiden.&lt;/p&gt;
&lt;p&gt;Met Nieuw-Guinea zou Van Roijen ruim tien jaar later opnieuw
    te maken krijgen. Hij was inmiddels in september 1950
    ambassadeur in Washington geworden, en in Nederland was sinds
    1952 J.M.A.H. Luns minister van Buitenlandse Zaken. Deze was
    een overtuigd tegenstander van overdracht van het westelijk
    deel van Nieuw-Guinea aan Indonesi&amp;euml; en zocht hiervoor
    steun bij de Verenigde Staten. Van Roijen sprak al in een vroeg
    stadium zijn mening uit dat Nederland niet op Amerikaanse
    militaire steun zou mogen rekenen in geval van een Indonesische
    aanval. Luns was echter een ander standpunt toegedaan en liet
    kabinet en parlement lang onkundig van de opvatting van zijn
    ambassadeur ter plaatse.&lt;/p&gt;
&lt;p&gt;Toen in 1962 de crisis op een gewapend conflict dreigde uit
    te lopen, kreeg Van Roijen evenwel verscheidene malen de
    gelegenheid zijn standpunt - gebaseerd op zijn ervaring in
    Washington - in de ministerraad toe te lichten. Intussen was
    hij in maart van dat jaar belast geworden met de taak
    besprekingen met een Indonesische delegatie te voeren. Deze
    besprekingen vonden - onder auspici&amp;euml;n van de Verenigde
    Naties en voorzitterschap van de Amerikaanse diplomaat E.
    Bunker - plaats in de buurt van Washington en leidden op 15
    augustus 1962 tot het akkoord Nederlands Nieuw-Guinea aan
    Indonesi&amp;euml; over te dragen, via een interim-bestuur van de
    Verenigde Naties.&lt;/p&gt;
&lt;p&gt;Minister Luns, die toch al geen grote waardering voor Van
    Roijen had wegens de - volgens hem - te meegaande houding die
    hij in de Indonesische kwestie zou hebben getoond, verweet Van
    Roijen zijn bevoegdheden als onderhandelaar te buiten te zijn
    gegaan en de regering daardoor voor voldongen feiten te hebben
    geplaatst. Inderdaad heeft een ambassadeur nooit zo beslissend
    ingegrepen in het regeringsbeleid als Van Roijen in de
    Indonesische en Nieuw-Guinese kwesties. Hij oogstte daar niet
    uitsluitend dankbaarheid mee, zelfs niet bij oude vrienden en
    familie. In 
    &lt;em&gt;Elseviers Weekblad&lt;/em&gt;

    (18-8-1962, p. 1) noemde H.A. Lunshof hem, met een toespeling
    op de Amerikaanse nationaliteit van zijn moeder, een 'halve
    Hollander', die er slechts op uit was 'Amerika niet te
    ontstemmen'.&lt;/p&gt;
&lt;p&gt;Maar Van Roijens positie was vrijwel onaantastbaar. Hij
    bleef ambassadeur te Washington, toentertijd de belangrijkste
    diplomatieke post. Het gezag dat hij daar genoot was - afgezien
    van zijn langdurige verblijf - groter dan verwacht mocht worden
    op grond van het gewicht van het land dat hij er
    vertegenwoordigde. Pas na veertien jaar, in 1964, verliet hij
    de Amerikaanse hoofdstad, om de laatste zes jaren van zijn
    actieve bestaan leiding te geven aan de ambassade te Londen. In
    1970 ging Van Roijen met pensioen en vestigde hij zich in
    Wassenaar. E&amp;eacute;n keer deed de regering nog een beroep op
    hem: toen Nederland in oktober 1973 het slachtoffer werd van
    een olieboycot van de Arabische landen wegens zijn - naar hun
    mening - te pro-Isra&amp;euml;lische houding in de Jom
    Kippoeroorlog, ging hij als ambassadeur in bijzondere missie
    naar Saoedi-Arabi&amp;euml;. Zijn zending had evenwel geen succes.
    In de jaren zeventig was hij een van degenen die prinses
    Beatrix adviseerden over een reorganisatie van de koninklijke
    hofhouding na haar troonsbestijging.&lt;/p&gt;
&lt;p&gt;Anders dan sommige collega-diplomaten gedroeg Van Roijen
    zich nooit hooghartig, neerbuigend of cynisch. Hij was altijd
    hoffelijk en voorkomend, op en top een 'grand seigneur'.
    Daarbij toonde hij zich een belangstellend luisteraar.
    Aangezien Van Roijen om die redenen ook door de
    Indonesi&amp;euml;rs hooggeschat werd, was hij bij uitstek geschikt
    om - tot tweemaal toe - de vastgelopen betrekkingen met hen uit
    het slop te helpen. Maar ook anderen hadden een hoge dunk van
    hem, al kwam bij sommigen dat inzicht pas lang nadat de feiten
    hem gelijk hadden gegeven. Onder de eerbewijzen die hij
    ontving, waren de Franklin D. Roosevelt Four Freedoms Award in
    1982 en de Wateler Vredesprijs in 1983. In de Verenigde Staten
    verleenden de universiteiten van de stad en van de staat New
    York, alsmede Yale University en Hofstra College in Hampstead
    hem een eredoctoraat in de rechten.&lt;/p&gt;
&lt;p&gt;Van Roijens realisme sloot aan bij zijn gevoel voor
    veranderende sociale en internationale verhoudingen. Zelf geen
    lid van de Partij van de Arbeid, noemde hij zich sympathisant;
    vooral omdat deze partij, volgens hem, als enige een zeker
    begrip had van internationale politiek. Van Roijen bezat een
    onverzettelijke wilskracht. Zo gaf hij niet toe aan de
    migraineaanvallen waaraan hij jarenlang leed, en hield hij deze
    voor anderen verborgen. Zijn moed toonde Van Roijen tijdens de
    Duitse bezetting en later, op geheel andere wijze, toen hij pal
    stond voor een koers die in eigen land, zelfs bij eigen
    ministers, op onbegrip, zo niet tegenstand, stuitte.&lt;/p&gt;
&lt;p&gt;
  &lt;a href='agedeelte'&gt;A: &lt;/a&gt;Collectie-J.H. van Roijen in het Algemeen Rijksarchief
  te 's-Gravenhage.&lt;/p&gt;
&lt;p&gt;
  &lt;a href='pgedeelte'&gt;P: &lt;/a&gt;De in de tekst genoemde dissertatie.&lt;/p&gt;
&lt;p&gt;
  &lt;a href='lgedeelte'&gt;L: &lt;/a&gt;Behalve necrologie&amp;euml;n o.a. door J.L. Heldring, in 
  &lt;em&gt;NRC Handelsblad&lt;/em&gt;

  , 19-3-1991; Han Hansen, in 
  &lt;em&gt;de Volkskrant&lt;/em&gt;

  , 19-3-1991; Cees Wiebes en Bert Zeeman, 'Twee onafhankelijke
  diplomaten: dr. J.H. van Roijen en dr. H.N. Boon', in 
  &lt;em&gt;Internationale Spectator&lt;/em&gt;

  46 (1992) 100-105: 
  &lt;em&gt;Indonesi&amp;euml; in de Veiligheidsraad van de Verenigde Naties
  (november 1948 - januari 1949)&lt;/em&gt;

  ('s-Gravenhage 1949); 
  &lt;em&gt;idem (februari - december 1949)&lt;/em&gt;

  ('s-Gravenhage 1950); Verhoren van J.H. van Roijen, in 
  &lt;em&gt;Verslag houdende de uitkomsten van het onderzoek [der]
  Enqu&amp;ecirc;tecommissie Regeringsbeleid 1940-1945&lt;/em&gt;

  Vc ('s-Gravenhage 1950) 630-633 en overige delen, passim;
  Alastair M. Taylor, 
  &lt;em&gt;Indonesian independence and the United Nations&lt;/em&gt;

  (Londen 1960); 
  &lt;em&gt;Het Vrije Volk&lt;/em&gt;

  , 20-8-1962 (p. 4); L. de Jong, 
  &lt;em&gt;Het Koninkrijk der Nederlanden in de Tweede Wereldoorlog&lt;/em&gt;

  (14 dln.; 's-Gravenhage 1969-1991) passim; F.J.F.M. Duynstee en
  J. Bosmans, 
  &lt;em&gt;Het kabinet Schermerhorn-Drees, 24 juni 1945 - 3 juli 1946&lt;/em&gt;

  (Assen [etc.] 1977); Ide Anak Agung Gde Agung, 
  &lt;em&gt;'Renville' als keerpunt in de Nederlands-Indonesische
  onderhandelingen&lt;/em&gt;

  (Alphen aan den Rijn 1980); interview door D. Dijksman en J.
  Jansen van Galen, in 
  &lt;em&gt;H[aagse] P[ost]&lt;/em&gt;

  , 21-3-1981; L.G.M. Jaquet, 
  &lt;em&gt;Minister Stikker en de souvereiniteitsoverdracht aan
  Indonesi&amp;euml;. Nederland op de tweesprong tussen Azi&amp;euml; en
  het Westen&lt;/em&gt;

  ('s-Gravenhage 1982); Ronald Gase, 
  &lt;em&gt;Misleiding of zelfbedrog. Een analyse van het Nederlandse
  Nieuw Guinea-beleid aan de hand van gesprekken met betrokken
  politici en diplomaten&lt;/em&gt;

  (Baarn 1984); P.B.R. de Geus, 
  &lt;em&gt;De Nieuw-Guinea kwestie. Aspecten van buitenlands beleid en
  militaire macht&lt;/em&gt;

  (Leiden 1984); H.F.L.K. van Vredenburch, 
  &lt;em&gt;Den Haag antwoordt niet. Herinneringen&lt;/em&gt;

  (Leiden 1985); J.L.R. Huydecoper van Nigtevegt, 
  &lt;em&gt;Nieuw-Guinea. Het einde van een koloniaal beleid&lt;/em&gt;

  ('s-Gravenhage 1990); Ben Koster, 
  &lt;em&gt;Een verloren land. De regering Kennedy en de Nieuw-Guinea
  kwestie, 1961-1962&lt;/em&gt;

  (Baarn 1991); Terrence C. Markin, '''Dertig dagen tumult''. De
  Amerikaans-Nederlandse betrekkingen en de introductie van het
  Bunker-plan, 1962', in 
  &lt;em&gt;Jaarboek voor de Geschiedenis van de Nederlandse Buitenlandse
  Politiek 1994&lt;/em&gt;

  ('s-Gravenhage 1994) 11-30; Hans Meijer, 
  &lt;em&gt;Den Haag - Djakarta. De Nederlands-Indonesische betrekkingen,
  1950-1962&lt;/em&gt;

  (Utrecht 1994); G. van Roon, 
  &lt;em&gt;Jan Herman van Roijen, een diplomaat in oorlogstijd&lt;/em&gt;

  [Afscheidscollege] (Amsterdam 1995); M.D. Bogaarts, 
  &lt;em&gt;De periode van het kabinet-Beel, 3 juli 1946 - 7 augustus
  1948&lt;/em&gt;

  . Band D: 
  &lt;em&gt;Nederlands-Indi&amp;euml;&lt;/em&gt;

  (Nijmegen 1995); 
  &lt;em&gt;Het kabinet-Drees-Van Schaik (1948-1951)&lt;/em&gt;

  . Band C: 
  &lt;em&gt;Koude Oorlog, dekolonisatie en integratie&lt;/em&gt;

  . Onder red. van P.F. Maas en J.M.M.J. Clerx (Nijmegen 1996);
  Arnout Molenaar, 'Langs de grenzen van het mogelijke. Het
  optreden van diplomaat J.H. van Roijen in de Indonesische
  kwestie', in 
  &lt;em&gt;Tijdschrift voor Geschiedenis&lt;/em&gt;

  113 (2000) 182-202.&lt;/p&gt;
&lt;p&gt;
  &lt;a href='igedeelte'&gt;I: &lt;/a&gt;
  &lt;em&gt;H[aagse] P[ost]&lt;/em&gt;

  , 21-3-1981, p. 27 [Van Roijen in 1981. Foto door Ronald
  Hoeben].&lt;/p&gt;
&lt;p&gt;J.L. Heldring&lt;/p&gt; 
&lt;dtml-var bwn_footer&gt;</text>
  </biography>
</biodes>

