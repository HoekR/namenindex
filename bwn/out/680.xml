<biodes version="1.0">
  <fileDesc>
    <title>Hartog, Hans den (1934-1992)</title>
    <ref target="http://resources.huygens.knaw.nl/bwn1880-2000/lemmata/bwn5/hartog"/>
    <publisher>
      <name>Biografisch Woordenboek van Nederland:1880-2000</name>
      <ref target="http://resources.huygens.knaw.nl/bwn1880-2000"/>
    </publisher>
  </fileDesc>
  <person>
    <idno type="id">hartog</idno>
    <persName><name type="geslachtsnaam">Hartog</name>, Hans den</persName>
    <sex value="1"/>
    <event type="birth" when="1934"/>
    <event type="death" when="1992"/>
    <state type="occupation">econoom</state>
  </person>
  <biography>
    <text>&lt;dtml-var bwn_header&gt;
 &lt;p class='genealogie'&gt;
  &lt;strong&gt;Hartog, Hans den&lt;/strong&gt;, econoom (Batavia (Java, Nederlands-Indi&amp;euml;) 17-8-1934 - Wassenaar 25-3-1992). 
Zoon van Jan Willem den Hartog, onderwijzer en later
  tekenleraar, en Regina Bolderheij. Gehuwd op 4-12-1965 met
  Leontine Johanna Maria Koster (geb. 1939). Uit dit huwelijk
  werden 2 dochters geboren.
  

  
  &lt;/p&gt;
&lt;p&gt;Hans den Hartog groeide, samen met twee oudere broers en een
    jongere zuster, op in een Nederlands-hervormd onderwijzersgezin
    in Nederlands-Indi&amp;euml;. Tijdens de Japanse bezetting was hij
    met zijn moeder en de andere kinderen ge&amp;iuml;nterneerd in het
    vrouwenkamp Tjideng. Hij bezocht de HBS-A in Batavia en
    behaalde in 1951 het einddiploma. In datzelfde jaar ging hij
    met zijn ouders naar Nederland. De familie woonde eerst tot
    1953 in Uitgeest, daarna in Doorn. In 1951 begon Den Hartog -
    aanvankelijk als spoorstudent - met de economiestudie aan de
    Universiteit van Amsterdam. Op 3 juli 1959 legde hij het
    doctoraalexamen af. Na vervulling van zijn dienstplicht bij de
    luchtmacht, trad hij in 1961 als wetenschappelijk ambtenaar in
    dienst van het Centraal Planbureau (CPB) in Den Haag. Hier zou
    hij tot aan zijn dood werkzaam blijven.&lt;/p&gt;
&lt;p&gt;Den Hartog begon bij het CPB bij de afdeling
    Bedrijfsklassen, sector Industrie. Hij doorliep de
    verschillende ambtelijke rangen en werd in 1969 hoofd van wat
    inmiddels de hoofdafdeling Bedrijfsklassen was geworden, nadien
    hoofdafdeling Bedrijfstakkenplanning genaamd. In 1974 volgde
    zijn benoeming tot onderdirecteur, en als zodanig maakte hij
    tevens deel uit van de directie van het CPB. Deze functie zou
    hij tot zijn overlijden blijven bekleden.&lt;/p&gt;
&lt;p&gt;Den Hartog bezat het vermogen wetenschappelijke arbeid te
    combineren met een invloedrijke beleidsadviserende taak, zonder
    dat het een ten koste ging van het ander. Daarbij stond steeds
    de praktische waarde van deze arbeid voor de beleidsanalyse en
    wetenschappelijke vernieuwing centraal. Zijn belangrijkste
    bijdragen liggen op het terrein van de bedrijfstakkenanalyse,
    de macro-economische modelbouw en de milieueconomie. Den Hartog
    verrichtte bij het CPB pionierswerk op het terrein van het
    bedrijfstakkenonderzoek (meso-economie). In dit verband
    ontwikkelde hij een model voor onder andere de sector textiel
    en kledingindustrie alsook de verdeling van de
    macro-economische consumptieve besteding over bedrijfstakken.
    Met dit werk legde hij vermoedelijk als eerste een verband
    tussen economische analyse op meso- en macroniveau, een
    benadering die van grote waarde was voor het
    werkelijkheidsgehalte van de korte- en
    middellange-termijnprognoses van het CPB.&lt;/p&gt;
&lt;p&gt;Een ander belangrijk thema in het wetenschappelijke
    onderzoek van Den Hartog is de verklaring van het
    investeringsgedrag. Hierover schreef hij, samen met H.G. Falke,
    al in het begin van zijn loopbaan een vernieuwende studie: 'An
    explanation of investment in equipment by enterprises in the
    Netherlands', in: 
    &lt;em&gt;European Economic Review&lt;/em&gt;

    1 (1970) 447-481. Enigszins in het verlengde van dit werk ligt
    zijn samen met H.S. Tjan verrichte poging de uit de economische
    theorie reeds bekende jaargangengedachte van kapitaalgoederen
    empirisch toe te passen. De voorlopige bevindingen van deze
    studie werden in 1974 neergelegd in een intern rapport van het
    CPB, 'Investeringen, lonen, prijzen en arbeidsplaatsen: een
    jaargangenmodel met vaste co&amp;euml;ffici&amp;euml;nten voor
    Nederland' (CPB Occasional Paper nr. 2 (1974)), dat een
    plausibele verklaring gaf voor de in die jaren voortdurend
    stijgende werkloosheid in de industri&amp;euml;le sector van
    Nederland. Het wekt dan ook geen verbazing dat het kabinet-Den
    Uyl (1973-1977), niettegenstaande het voorlopige karakter van
    dit onderzoek, onmiddellijk beleidsconclusies verbond aan dit
    werk, door een politiek van loonkostenmatiging tot de hoeksteen
    van zijn werkgelegenheidsbeleid te verklaren.&lt;/p&gt;
&lt;p&gt;Den Hartogs beleidsconclusie gaf - evenals het, ook
    internationaal gezien, wetenschappelijk innovatieve van zijn
    analyse - aanleiding tot een heftig debat tussen vakgenoten,
    maar ook met de politiek. Centraal in deze discussie stonden de
    stringente veronderstellingen die aan zijn jaargangenmodel ten
    grondslag liggen. Dit leidde tot een stroom van vruchtbare
    wetenschappelijke analyses, die ook bepaalde beleidsconclusies
    enigszins relativeerden. Den Hartog zelf nam aan dit debat niet
    in het openbaar deel, maar wel in de beslotenheid van zijn
    Haagse werkkring. Hij deed hiervan, samen met anderen, verslag
    in enkele artikelen. Later werd de jaargangengedachte opgenomen
    in het macro-economische model van het CPB. Den Hartogs
    terughoudende opstelling hing mede samen met zijn overtuiging
    dat een ambtenaar in zijn werk geen blijk behoort te geven van
    persoonlijke politieke voorkeuren; Den Hartog was ook niet
    aangesloten bij een politieke partij.&lt;/p&gt;
&lt;p&gt;De politieke uitwerking die Den Hartogs analytisch-empirisch
    onderzoek had, maakte het CPB tot mikpunt van kritiek uit
    wetenschappelijke en politieke kring - belangrijke critici
    waren politiek ge&amp;euml;ngageerde hoogleraren als W. Driehuis en
    A. van der Zwan -, waarbij de wetenschappelijke integriteit van
    het CPB in het geding kwam. Den Hartog trok zich dit
    persoonlijk sterk aan en verweerde zich samen met zijn collega
    J. Weitenberg in het economenvakblad 
    &lt;em&gt;Economisch Statistische Berichten&lt;/em&gt;

    van 1977 tegen dit verwijt. Deze aantijging had hem erg
    aangegrepen, zoals hij in kleine kring soms liet merken.&lt;/p&gt;
&lt;p&gt;Intussen was Den Hartog in 1974 onderdirecteur van het CPB
    geworden. Hij werd toen een belangrijke beleidsadviseur, niet
    alleen van de regering, maar ook van de Sociaal-Economische
    Raad (SER) en van de Rijksplanologische Dienst. Van 1976 tot
    1977 was Den Hartog voorzitter van de Vereniging voor de
    Staathuishoudkunde. Ook werd hij in 1976 benoemd tot
    buitengewoon hoogleraar in de macro-economie aan de Technische
    Hogeschool Eindhoven, een functie die hij niet alleen zag als
    erkenning van zijn wetenschappelijke verdiensten, maar die hem
    ook veel plezier en een welkome afwisseling van zijn Haagse
    arbeid verschafte.&lt;/p&gt;
&lt;p&gt;Naast de macro-economie had - in het voetspoor van de Club
    van Rome met haar verontrustende boodschap over de grenzen van
    de economische groei en de dreigende uitputting van voor deze
    groei noodzakelijke grondstoffen - ook de samenhang tussen
    milieu en economie Den Hartogs belangstelling. Daarbij kregen
    in het bijzonder de economische gevolgen van milieumaatregelen
    als ecotax of rechtstreekse productiebeperkingen zijn aandacht.
    Reeds aan het begin van de jaren zeventig ontwikkelde hij,
    samen met A. Houweling en H.S. Tjan, hiervoor een economisch
    model, dat mede de grondslag werd voor de berekeningen ten
    behoeve van het Nationale Milieubeleidsplan uit 1983 en een
    aantal analyses van het CPB op dit terrein, waarachter Den
    Hartog telkens de drijvende intellectuele kracht was.&lt;/p&gt;
&lt;p&gt;Den Hartog was een bekwaam onderzoeker en gewaardeerd
    beleidsadviseur met een uitzonderlijk vermogen zijn
    theoretisch-empirische en macro-economische deskundigheid aan
    te wenden voor het praktische beleid. Zijn inbreng in de SER en
    zijn commissies - de Commissie Economische Deskundigen, de
    Commissie Ontwikkeling Nationale Economie, Commissie
    Sociaal-Economisch Beleid - was groot. Maar ook binnen het CPB,
    waar hij onder meer het personeelsbeleid in zijn portefeuille
    had - was hij een gewaardeerd man, die medewerkers wist aan te
    moedigen tot wetenschappelijke arbeid ten behoeve van het
    beleid. Ondanks zijn diepgewortelde wetenschappelijke
    belangstelling is Den Hartog niet toegekomen aan het schrijven
    van een dissertatie, voornamelijk omdat hij prioriteit gaf aan
    zijn gezinsleven en zijn taak op het CPB. In de jaren tachtig
    trad Den Hartog vanuit het CPB ook op als een adviseur voor de
    Centrale Bank van Indonesi&amp;euml; bij de ontwikkeling van een
    macro-economisch beleidsmodel, wat hem voor korte tijd
    terugbracht naar zijn geboortestad. Voor hem was deze terugkeer
    een diep ingrijpende ervaring: hij veranderde geheel, en de
    Indische jaren van zijn jeugd leken terug te keren.&lt;/p&gt;
&lt;p&gt;Toen in 1984 de functie van directeur van het CPB vacant
    kwam, leek Den Hartog hiervoor de aangewezen man.
    Gezondheidsoverwegingen - vanaf zijn veertigste levensjaar
    openbaarden zich ernstige problemen met zijn hart - deden hem
    echter afzien van wat een eervolle bekroning van zijn
    ambtelijke loopbaan zou zijn geweest. Niettemin kreeg hij als
    onderdirecteur op persoonlijke titel de ambtelijke rang van
    directeur-generaal, wat hem grote voldoening schonk. Het
    tekende bovendien zijn centrale positie op het CPB. In de
    persoonlijke omgang was Den Hartog kritisch maar aimabel,
    waarbij hij een grote openheid voor andere denkbeelden en
    benaderingen tentoonspreidde. Den Hartog was ook een 'family
    man', die soms met zijn gezin een uitbundige skivakantie
    organiseerde, graag boeken las, postzegels verzamelde en soms
    tennis speelde. Onder invloed van zijn echtgenote werd hij eind
    jaren tachtig een verwoed golfspeler. Het was ook tijdens het
    golfspel in Wassenaar dat hij, nog volop staand in de
    ambtelijke wereld van het CPB, onverwacht overleed aan een
    hartaanval.&lt;/p&gt;
&lt;p&gt;
  &lt;a href='pgedeelte'&gt;P: &lt;/a&gt;Behalve de in de tekst genoemde publicaties o.a.:
    'Consumption forecasts for the Netherlands', in 
    &lt;em&gt;Europe's future consumption&lt;/em&gt;

    . Onder red. van J. Sandee (Amsterdam 1964) 83-130; The
    economic impact of pollution abatement. The case of water
    pollution by degradable organic matter', in CPB
    &lt;em&gt;,&lt;/em&gt;

    Occasional Paper nr. 1 ('s-Gravenhage 1973); [samen met A.
    Houweling en H.S. Tjan,] 'Economische gevolgen van
    anti-vervuilingsactiviteiten, in 
    &lt;em&gt;Milieu en economie&lt;/em&gt;

    . Onder red. van P. Nijkamp (Rotterdam 1974) 127-152; [samen
    met A. Houweling,] 'Pollution, pollution abatement, and the
    economic structure of the Netherlands', in 
    &lt;em&gt;Advances in input-output analysis. Proceedings of the
    international conference on input-output techniques, Vienna,
    April 22-26, 1974&lt;/em&gt;

    . Onder red. van Karen R. Polenske en Jiri V. Skolka (Cambridge
    (Mass.) 1976) 389-410; [samen met Th.C.M.J. van de Klundert en
    H.S. Tjan,] 'De structurele ontwikkeling van de werkgelegenheid
    in macro economisch perspectief', in 
    &lt;em&gt;Werkloosheid; aard, omvang, structurele oorzaken en
    beleidsalternatieven. Preadviezen voor de Vereniging voor de
    Staathuishoudkunde&lt;/em&gt;

    (1975) 49-110; [samen met H.S. Tjan,] 'Investment, wages,
    prices and demand for labour', in 
    &lt;em&gt;De Economist&lt;/em&gt;

    124 (1976) 32-55; [samen met J. Weitenberg,] 'Econometrische
    modellen en economische politiek', in 
    &lt;em&gt;Economisch Statistische Berichten&lt;/em&gt;

    62 (1977) 1236-1243 en 1269-1273; 'VINTAF II: de Nederlandse
    economie in model', in 
    &lt;em&gt;Benelux&lt;/em&gt;

    1 (1979) 35-54; [samen met H.S. Tjan,] 'A clay-clay vintage
    model approach for sectors of industry in the Netherlands', in 
    &lt;em&gt;De Economist&lt;/em&gt;

    128 (1980) 129-188; 'De modelbenadering van het Centraal
    Planbureau', in 
    &lt;em&gt;Kwantitatieve Methoden. Nieuwsbrief voor toegepaste
    statistiek en operationele research&lt;/em&gt;

    4 (1983) nr. 2, 33-54; 'Empirical vintage models for the
    Netherlands: a review in outline', in 
    &lt;em&gt;De Economist&lt;/em&gt;

    132 (1984) 326-349; samen met K.A. Heineken [e.a.], 
    &lt;em&gt;Investeren in Nederland&lt;/em&gt;

    (Centraal Planbureau Onderzoeksmemorandum nr. 17)
    ('s-Gravenhage 1986).&lt;/p&gt;
&lt;p&gt;M.M.G. Fase&lt;/p&gt; 
&lt;dtml-var bwn_footer&gt;</text>
  </biography>
</biodes>

