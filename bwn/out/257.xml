<biodes version="1.0">
  <fileDesc>
    <title>Broek, Hendrik Johannes van den (1901-1959)</title>
    <ref target="http://resources.huygens.knaw.nl/bwn1880-2000/lemmata/bwn4/broekhj"/>
    <publisher>
      <name>Biografisch Woordenboek van Nederland:1880-2000</name>
      <ref target="http://resources.huygens.knaw.nl/bwn1880-2000"/>
    </publisher>
  </fileDesc>
  <person>
    <idno type="id">broekhj</idno>
    <persName><name type="geslachtsnaam">Broek</name>, Hendrik Johannes van den</persName>
    <sex value="1"/>
    <event type="birth" when="1901"/>
    <event type="death" when="1959"/>
    <state type="occupation">omroepbestuurder</state>
  </person>
  <biography>
    <graphic url="http://resources.huygens.knaw.nl/bwn1880-2000/lemmata/bwn4/images/images/BROEKHJ.jpg"/>
    <text>&lt;dtml-var bwn_header&gt;
 &lt;p class='genealogie'&gt;
  &lt;strong&gt;Broek, Hendrik Johannes van den&lt;/strong&gt;, directeur van de Stichting Radio Nederland Wereldomroep (Rotterdam 10-3-1901 - Hilversum 15-6-1959). Zoon van Leendert van den Broek, aannemer, en Maria Adriana
  Jongeneel. Gehuwd op 25-2-1933 met Maria Alberta Antonia Roest.
  Uit dit huwelijk werden 2 zoons en 1 dochter geboren.
  
&lt;img src=&amp;quot;images/BROEKHJ.jpg&amp;quot; align=&amp;quot;right&amp;quot; BORDER=&amp;quot;0&amp;quot; alt=&amp;quot;afbeelding van Broek, Hendrik Johannes van den&amp;quot; class=&amp;quot;bwnimg&amp;quot;&gt;
  
  &lt;/p&gt;
&lt;p&gt;Na een onvoltooide onderwijzersopleiding verkoos Van den
    Broek een werkkring in het bankwezen, waartoe hij de nodige
    diploma's behaalde en waarvoor hij enige tijd in binnen- en
    buitenland werkzaam was. In 1929 besloot hij zich aan de
    journalistiek te wijden. Tot 1933 was hij in Parijs financieel
    correspondent van het dagblad 
    &lt;em&gt;De Maasbode&lt;/em&gt;

    , daarna in dezelfde functie en van 1936 af hoofdcorrespondent
    van het dagblad 
    &lt;em&gt;De Telegraaf&lt;/em&gt;

    . Geschokt door de Duitse bezetting van het vaderland op 15 mei
    1940 besloot hij de Nederlandse zaak te dienen. Met een aantal
    andere Nederlandse correspondenten in de Franse hoofdstad
    richtte hij, na overleg met minister van Buitenlandse Zaken
    E.N. van Kleffens, de omroep 'Vrij Nederland' op. Hij kreeg
    daarvoor gastvrijheid van 'Radio Paris', die al sinds 1939
    geregeld uitzendingen in buitenlandse talen verzorgde. De
    eerste uitzending vond plaats op 19 mei 1940. 'Vrij Nederland'
    was driemaal daags in de ether, alles te zamen vijftig minuten.
    Elk programma eindigde met de oproep:'Moed en vertrouwen,
    luisteraars, Nederland zal nooit een Duitse provincie worden!'
    Door de snelle opmars van het Duitse leger in Frankrijk moest
    'Vrij Nederland' al op 10 juni 1940 zijn uitzendingen
    staken.&lt;/p&gt;
&lt;p&gt;Van den Broek en zijn collega's wilden zo snel mogelijk naar
    Groot-Brittanni&amp;euml; om daar hun radioactiviteiten voort te
    zetten. In antwoord op een telegrafisch aanbod liet de
    Nederlandse regering in Londen weten dat er voldoende
    journalisten-landgenoten aanwezig waren en er vooralsnog geen
    sprake was van radiouitzendingen. Wel kreeg Van den Broek de
    uitnodiging redacteur te worden van het Londense agentschap van
    het persbureau ANEP-ANETA. Hij nam deze uitnodiging aan en,
    voorzien van een diplomatieke pas, arriveerde hij na veel
    moeilijkheden, via Portugal, per vliegtuig op 18 september 1940
    in de Britse hoofdstad. Zijn echtgenote en kinderen bleven
    aanvankelijk in Lissabon achter, maar volgden later.&lt;/p&gt;
&lt;p&gt;In Londen was intussen sedert 1 juli 'Radio Oranje'
    werkzaam, waarvan de uit Nederland ontkomen penningmeester van
    de Vereeniging van Arbeiders-Radioamateurs (VARA), J.W. Lebon,
    de leiding had. Van den Broek, die zijn bureautaak eigenlijk
    &amp;agrave; contrecoeur verrichtte, wilde niets liever dan weer
    radiowerk doen. Hij had nogal wat kritiek op de uitzendingen
    van 'Radio Oranje', die een onderdeel was van de
    regeringsvoorlichtingsdienst. Hij vond de programma's te
    academisch en te formeel-ambtelijk, niet agressief genoeg om de
    bezette landgenoten te bemoedigen. Hij liet dit in 1941 in een
    rapport aan hooggeplaatste functionarissen weten. Dit werd hem
    aanvankelijk niet in dank afgenomen. Men vond hem te hard en te
    ambitieus.&lt;/p&gt;
&lt;p&gt;In mei 1941 deed de leider van de psychologische
    oorlogsvoering van de Europese dienst van de BBC hem de
    suggestie uitzendingen te verzorgen voor de zeevarende
    Nederlanders, een idee waar de Nederlandsche Scheepvaart
    Commissie het mee eens was. Het resultaat was de oprichting van
    de omroep 'De Brandaris', die naast 'Radio Oranje' ging
    opereren. Daarvan had Van den Broek, onder het pseudoniem 'De
    Rotterdammer', de leiding. 'De Brandaris' werd niet alleen op
    zee maar ook in het bezette Nederland graag en veel beluisterd.
    De verhouding tussen beide omroepen was nogal gespannen en
    leidde tot een onhoudbare situatie. Op instigatie van Van den
    Broek en tot ergernis van Lebon besloot de regering daarom
    beide omroepen samen te voegen. Op 1 november 1942 verdween 'De
    Brandaris' en kwam een vernieuwde 'Radio Oranje, de stem van
    strijdend Nederland' in de ether onder leiding van Van den
    Broek. Hij kon nu zijn denkbeelden verwezenlijken met
    medewerkers als de schrijver A. den Doolaard en journalisten
    als L. de Jong en G. Sluizer.&lt;/p&gt;
&lt;p&gt;In 1944, toen de ondergang van Duitsland zich begon af te
    tekenen, maakte de regering in Londen plannen voor de terugkeer
    naar Nederland. Als overgangsmaatregel zou het bestuur in het
    bevrijde gebied worden gevoerd door het zogeheten Militair
    Gezag, dat verdeeld werd over allerlei secties. Van den Broek
    werd - in de rang van kapitein - de leider van de 'subsectie
    Radio'. Na aankomst in het bevrijde Eindhoven, op 19 september
    1944, kreeg hij de beschikking over een zender die tijdens de
    oorlogsjaren in het geheim in de Philips-laboratoria was
    gebouwd. Van den Broek was van mening dat de Nederlandse omroep
    na de oorlog moest worden geschoeid op de leest van de Britse
    BBC en niet meer op die van de vooroorlogse particuliere
    omroepen. Een opzet daarvan had hij - inmiddels bevorderd tot
    majoor - gemaakt voor de omroep 'Herrijzend Nederland', die op
    3 oktober 1944 officieel in de lucht kwam.&lt;/p&gt;
&lt;p&gt;Na de bevrijding van het hele land, op 5 mei 1945, kwam Van
    den Broek met zijn staf naar Hilversum, waar de oude omroepen
    echter hun rechten opeisten en de studio's in bezit genomen
    hadden. Deze situatie gaf aanleiding tot conflicten, die mede
    door tussenkomst van de regering met compromissen werden
    beslecht. In die periode speelde ook het politieke vraagstuk:
    een nationale omroep of een pluriform verzuilde omroep een
    belangrijke rol. De vier grote omroepen eisten herstel van hun
    rechten. Het kabinet-Schermerhorn-Drees daarentegen wilde
    vanuit de 'doorbraakgedachte' graag een nationale omroep. De
    heftige discussies leidden ten slotte tot een compromis:
    'Herrijzend Nederland' maakte op 20 januari 1946 plaats voor de
    'Stichting Radio Nederland in Overgangstijd', waarin ook de
    oude omroepen participeerden.&lt;/p&gt;
&lt;p&gt;Van den Broek, die het eigenlijk niet met de gang van zaken
    in het radiowezen eens was, werd in augustus 1946 benoemd tot
    (vierde) directeur. Hij kreeg tot taak de Wereldomroep te
    organiseren en te leiden. Hiermee werd de draad van
    v&amp;oacute;&amp;oacute;r de oorlog opgenomen, toen Nederland voor
    landgenoten elders in de wereld via de kortegolf PCJ- en
    PHOHI-zenders uitzendingen verzorgde. Nu mocht echter ook in
    andere talen worden uitgezonden, waardoor intensief aan
    propaganda voor Nederland kon worden gedaan. Op 15 april 1947
    werd de Stichting Radio Nederland Wereldomroep opgericht als
    een zelfstandige organisatie buiten het binnenlands
    omroepbestel. Directeur Van den Broek heeft met grote energie
    en bezieling de Wereldomroep geleid en gemaakt tot een stem die
    in de wereldether meetelt en internationaal 'goodwill' kweekt
    op economisch en politiek terrein. Op diverse internationale
    golflengtenconferenties, onder andere in Mexico (1948) en in
    Florence/Rapallo (1950), verdedigde hij met kracht de
    Nederlandse belangen. De door hem tussen 1948 en 1958
    geredigeerde jaarverslagen leggen daarvan getuigenis af.&lt;/p&gt;
&lt;p&gt;Van den Broek was een vechter en een bouwer, voor wie vriend
    en vijand respect hadden. Hij was een autoritaire figuur, die
    soms weinig geduld kon opbrengen wanneer hij zijn doel niet
    snel genoeg kon bereiken. Samenwerken met hem was voor een
    aantal collega's in en na de oorlog wel eens te moeilijk.
    Oud-minister-president P.S. Gerbrandy, die hem in zijn Londense
    jaren meemaakte, karakteriseerde hem voor de parlementaire
    enqu&amp;ecirc;tecommissie als 'een potentaat', maar in de gegeven
    omstandigheden wel 'een zeer goede bruikbare potentaat' (&lt;em&gt;Verslag Enqu&amp;ecirc;tecommissie&lt;/em&gt;

    , VIIc, 782). Van den Broek was een idealist, voor wie de
    geestelijke vrijheid, waardoor de mens zijn levensroeping naar
    eigen geweten vervullen kan, heilig was. Daarom, vond hij, moet
    het kwaad, in welke vorm het zich ook manifesteert, bestreden
    worden. Zijn kennismaking na de oorlog met de beginselen van de
    Morele Herbewapening sterkte hem in zijn opvattingen, maar
    maakte hem tegelijkertijd ook in veel opzichten milder in de
    beoordeling van zijn medemensen en eerlijker in de erkenning
    van zijn eigen tekortkomingen.&lt;/p&gt;
&lt;p&gt;
  &lt;a href='pgedeelte'&gt;P: &lt;/a&gt;
  &lt;em&gt;Hier Radio Oranje. Vijf jaar radio in oorlogstijd&lt;/em&gt;

    (Amsterdam, 1947); hoofdartikelen in 
    &lt;em&gt;Jaarverslag der Stichting 'Radio Nederland Wereldomroep'&lt;/em&gt;

    van 1948 tot 1958; 'Het vierde wapen: de voorlichting', in 
    &lt;em&gt;Onderdrukking en verzet.&lt;/em&gt;

    [Onder red. van J.J. van Bolhuis e.a. IV (Arnhem [etc.], 1954)
    469-475.&lt;/p&gt;
&lt;p&gt;
  &lt;a href='lgedeelte'&gt;L: &lt;/a&gt;Behalve necrologie&amp;euml;n in o.a. 
  &lt;em&gt;Het Vrije Volk&lt;/em&gt;

  , 16-6-1959, 
  &lt;em&gt;Vrije Geluiden&lt;/em&gt;

  , 20-6-1959 en J.W. Acda, 'H.J. van den Broek, de man die het
  niet meer beleefde', in 
  &lt;em&gt;Intercom. Maandblad voor radio- en televisiepersoneel&lt;/em&gt;

  1 (nov. 1961) 14: Verhoor H.J. van den Broek, in 
  &lt;em&gt;Verslag houdende de uitkomsten van het onderzoek [der]
  parlementaire Enqu&amp;ecirc;tecommissie Regeringsbeleid 1940-1945&lt;/em&gt;

  VIIc ('s-Gravenhage, 1955) 395-398; Hans van den Heuvel, 
  &lt;em&gt;Nationaal of verzuild. De strijd om het Nederlandse
  omroepbestel in de periode 1923-1947&lt;/em&gt;

  (Baarn, 1976); L. de Jong, 
  &lt;em&gt;Het Koninkrijk der Nederlanden in de Tweede Wereldoorlog&lt;/em&gt;

  IX ('s-Gravenhage, 1979) en X ('s-Gravenhage, 1982); Robert D.
  Haslach, 
  &lt;em&gt;Netherlands world broadcasting&lt;/em&gt;

  (Media, PA, 1983) 42-83, 86-91; A.F. Manning, 
  &lt;em&gt;Zestig jaar KRO. Uit de geschiedenis van een omroep&lt;/em&gt;

  (Baarn, 1985); 
  &lt;em&gt;Radio Nederland Wereldomroep 1947-1987&lt;/em&gt;

  (Hilversum [1987]) 10-20; L. de Jong, 
  &lt;em&gt;Herinneringen&lt;/em&gt;

  I ('s-Gravenhage, 1993).&lt;/p&gt;


&lt;p&gt;
&lt;a href=&amp;quot;igedeelte&amp;quot;&gt;I: &lt;/a&gt;Beeldbank van het Nationaal Archief in Den Haag [Collectie ANEFO; Van den Broek in 1944].&lt;/p&gt;



&lt;p&gt;H.W.A. Joosten&lt;/p&gt; 
&lt;dtml-var bwn_footer&gt;</text>
  </biography>
</biodes>

