<biodes version="1.0">
  <fileDesc>
    <title>Bregstein, Marcel Henri (1900-1957)</title>
    <ref target="http://resources.huygens.knaw.nl/bwn1880-2000/lemmata/bwn1/bregstein"/>
    <publisher>
      <name>Biografisch Woordenboek van Nederland:1880-2000</name>
      <ref target="http://resources.huygens.knaw.nl/bwn1880-2000"/>
    </publisher>
  </fileDesc>
  <person>
    <idno type="id">bregstein</idno>
    <persName><name type="geslachtsnaam">Bregstein</name>, Marcel Henri</persName>
    <sex value="1"/>
    <event type="birth" when="1900"/>
    <event type="death" when="1957"/>
    <state type="occupation">jurist</state>
  </person>
  <biography>
    <graphic url="http://resources.huygens.knaw.nl/bwn1880-2000/lemmata/bwn1/images/images/BREGSTEIN.jpg"/>
    <text>&lt;dtml-var bwn_header&gt;
 &lt;p class='genealogie'&gt;
  &lt;strong&gt;Bregstein, Marcel Henri&lt;/strong&gt;, jurist (Amsterdam 9-7-1900 - Palermo (Itali&amp;euml;) 13-4-1957).

Zoon van Scheptel Josel Bregstein (bij beschikking Arr. Rb. Amsterdam
16-9-1909 voornamen gewijzigd in Etienne) koopman, en Ita Beila
Bernhardt. Gehuwd op 14-5-1929 met Maria Bakker. Uit dit huwelijk
werden 2 zoons geboren.

&lt;img src=&amp;quot;images/BREGSTEIN.jpg&amp;quot; align=&amp;quot;right&amp;quot; BORDER=&amp;quot;0&amp;quot; alt=&amp;quot;afbeelding van Bregstein, Marcel Henri&amp;quot; class=&amp;quot;bwnimg&amp;quot;&gt;

&lt;/p&gt;
&lt;p&gt;Bregstein was de oudste zoon van welgestelde ouders; zijn vader was
van Russische, zijn moeder van Franse afkomst. Beheersing van moderne
talen, vlotte omgangsvormen, gulle gastvrijheid kreeg hij uit het
ouderlijk huis mede. Na het gymnasium volgde de rechtenstudie aan de
Amsterdamse Universiteit, waar hij in 1927 cum laude promoveerde op een
proefschrift over 
&lt;em&gt;Ongegronde vermogensvermeerdering,&lt;/em&gt;

gedurende tientallen jaren h&amp;eacute;t standaardwerk over dit onderwerp.
Op enige jaren advocatuur te Amsterdam volgde in 1934 de benoeming tot
hoogleraar in de privaatrechtelijke vakken aan de Nederlandsche
Handels-Hoogeschool te Rotterdam. Zijn inaugurele rede luidde 
&lt;em&gt;De beteekenis der wilsovereenstemming voor de uitlegging van
overeenkomsten&lt;/em&gt;

(Haarlem, 1935). Deze leerstoel verwisselde hij in 1939 voor die in het
handelsrecht en het faillissementsrecht aan de Universiteit van
Amsterdam. Zijn intreerede had als titel 
&lt;em&gt;Het gezag van de rechtspraak tegenover het geldende recht&lt;/em&gt;

(Haarlem, 1939). In april 1940 werd hij tevens plaatsvervangend
rijksadvocaat. Op grond van zijn afstamming werd Bregstein in november
1940 de facto uit zijn ambten ontzet; daar zijn echtgenote niet-joods
was, ontsnapte hij zelf aan deportatie. Na de bevrijding werd hij
ingeschakeld bij het redderen van de chaotisch verstoorde
civiel-rechtelijke verhoudingen: lid van de Raad v&amp;oacute;&amp;oacute;r het
Rechts-herstel, afdeling Effectenregistratie, juridisch adviseur van
het ministerie van Financi&amp;euml;n (speciaal inzake de liquidatie van
vijandelijke vermogen in internationaal verband), Nederlands
vertegenwoordiger op internationale onderhandelingen en conferenties.
Benoemd, als opvolger van zijn aanbeden leermeester en promotor prof.
Paul Sch&amp;ouml;lten, tot hoogleraar in het burgerlijk recht, recht van
de industri&amp;euml;le eigendom en het burgerlijk procesrecht (1945)
ontplooide hij zich tot een belangrijk man in de Amsterdamse
universitaire gemeenschap. Hoogtepunt: rector-magnificus in het
lustrumjaar 1951/1952. Tal van voordrachten, publikaties en adviezen
bracht hij op zijn naam. In 1954 verscheen zijn bewerking van Paul
Sch&amp;ouml;lten, 
&lt;em&gt;Vertegenwoordiging en rechtspersoon&lt;/em&gt;

dat als tweede stuk van het 'Personenrecht' deel uitmaakte van
C. Asser, 
&lt;em&gt;Handleiding tot de beoefening van het Nederlands burgerlijk
recht.&lt;/em&gt;

Voorts was hij o.m. redacteur (sedert 1939) van het 
&lt;em&gt;Rechtsgeleerd Magazijn Themis&lt;/em&gt;

en van het 
&lt;em&gt;Weekblad voor Privaatrecht, Notaris-ambt en Registratie&lt;/em&gt;

(sinds 1951), lid van de Staatscommissie inzake herziening van de
Nederlandse Burgerlijke Wetgeving (vanaf 1948) en van de juridische
sectie van de Dr. Wiardi Beckman Stichting, dit alles tot een grillig
ongeval hem wegrukte.&lt;/p&gt;
&lt;p&gt;Met beheerste onstuimigheid geloofde Bregstein in het belang van het
recht, derhalve ook van de eigen, rusteloze, arbeid, met name in het
juridisch onderwijs. In meeslepende, van eigen worstelen getuigende,
colleges bracht hij zijn visies, bovenal die op het recht als open
systeem op zijn leerlingen over. Voordat de kompasnaald van zijn
beweeglijke natuur tot rust was gekomen, werd de levensdraad gebroken.
&amp;quot;Rijke beloften op wetenschappelijk terrein werden daardoor niet
vervuld. De Marcel Henri Bregstein Stichting te Amsterdam, na diens
overlijden opgericht, beoogt de bevordering van de
privaatrechtswetenschap aan de Universiteit van Amsterdam en houdt
daartoe onder andere de bibliotheek van Bregstein in stand.&lt;/p&gt;
&lt;p&gt;
  &lt;a href='pgedeelte'&gt;P: &lt;/a&gt;Volledige bibliografie in M.H. Bregstein, 
&lt;em&gt;Verzameld werk.&lt;/em&gt;

Inl. door M.G. Levenbach (Zwolle, 1960. 2 dln.).&lt;/p&gt;
&lt;p&gt;
  &lt;a href='lgedeelte'&gt;L: &lt;/a&gt;C.G. Berntrop, in 
&lt;em&gt;Ars Aequi&lt;/em&gt;

6 (1956-1957) 165; 
&lt;em&gt;Folia Civitatis&lt;/em&gt;

10 (1957) 25 (11 mei) 1-2; M.G. Levenbach. in 
&lt;em&gt;Verzameld werk&lt;/em&gt;

I, VII-XV.&lt;/p&gt;

&lt;p&gt;
&lt;a href=&amp;quot;igedeelte&amp;quot;&gt;I: &lt;/a&gt;M.H. Bregstein, 
&lt;em&gt;Verzameld werk&lt;/em&gt; (Zwolle, 1960) deel I, afbeelding tegenover titelblad.&lt;/p&gt;




&lt;p&gt;P.L. N&amp;egrave;ve&lt;/p&gt; 
&lt;dtml-var bwn_footer&gt;</text>
  </biography>
</biodes>

