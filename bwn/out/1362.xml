<biodes version="1.0">
  <fileDesc>
    <title>Ouwehand [Azn.], Cornelis Willem (1892-1951)</title>
    <ref target="http://resources.huygens.knaw.nl/bwn1880-2000/lemmata/bwn4/ouwehan"/>
    <publisher>
      <name>Biografisch Woordenboek van Nederland:1880-2000</name>
      <ref target="http://resources.huygens.knaw.nl/bwn1880-2000"/>
    </publisher>
  </fileDesc>
  <person>
    <idno type="id">ouwehan</idno>
    <persName><name type="geslachtsnaam">Ouwehand [Azn.]</name>, Cornelis Willem</persName>
    <sex value="1"/>
    <event type="birth" when="1892"/>
    <event type="death" when="1951"/>
    <state type="occupation">dierkundige</state>
  </person>
  <biography>
    <graphic url="http://resources.huygens.knaw.nl/bwn1880-2000/lemmata/bwn4/images/images/OUWEHAND.jpg"/>
    <text>&lt;dtml-var bwn_header&gt;
 &lt;p class='genealogie'&gt;
  &lt;strong&gt;Ouwehand [Azn.], Cornelis Willem&lt;/strong&gt;, dierentuindirecteur (Rotterdam 31-7-1892 - Rhenen 7-5-1951). Zoon van Abraham Cornelis Ouwehand, sigarenfabrikant, en
  Pieternella Dirkje Gijsberta Verhoeff. Gehuwd op 23-4-1914 met
  Jacoba Hollaar. Uit dit huwelijk werden 1 zoon en 1 dochter
  geboren.
  
&lt;img src=&amp;quot;images/OUWEHAND.jpg&amp;quot; align=&amp;quot;right&amp;quot; BORDER=&amp;quot;0&amp;quot; alt=&amp;quot;afbeelding van Ouwehand [Azn.], Cornelis Willem&amp;quot; class=&amp;quot;bwnimg&amp;quot;&gt;
  
  &lt;/p&gt;
&lt;p&gt;Kees Ouwehand was de oudste zoon van een Rotterdamse
    sigarenfabrikant. Na de Gemeentelijke Handelsschool in zijn
    geboorteplaats met goed gevolg te hebben doorlopen, ging hij,
    zeventienjaar oud, in de leer bij een tabaksmakelaar.
    Vervolgens werkte hij enige tijd in de sigarenfabriek van zijn
    vader om in 1913 samen met zijn broer Ben de leiding op zich te
    nemen van een nieuw filiaal van het familiebedrijf in Rhenen.
    De landelijke omgeving hier sprak hem bijzonder aan. Al op de
    lagere school had Ouwehand, op het platte dak van het ouderlijk
    huis, konijnen gefokt, en deze hobby zette hij in Rhenen voort.
    Behalve met konijnen ging hij zich nu ook met kippen
    bezighouden. Dit werd zo'n succes, dat hij in 1919 aan zijn
    broer meedeelde het sigarenbedrijf te verlaten om zich te
    specialiseren in de konijnen- en kippenfokkerij.&lt;/p&gt;
&lt;p&gt;Ouwehand kocht een stuk grond op de Grebbeberg, bouwde een
    huis en ging er in 1920 met zijn gezin wonen. Pensiongasten
    zorgden voor de noodzakelijke inkomsten. Ouwehand pronkte op
    allerlei tentoonstellingen met zijn bijzondere kippen en
    hoenders en was lid van de zogeheten Rhode Island Red-Club, een
    vereniging van pluimveehouders. Het goed toegeruste Hoenderpark
    Ouwehand maakte spoedig naam; tot in Nederlands-Indi&amp;euml; vond
    hij klanten. In 1922 begon Ouwehand, met twee compagnons, een
    eigen bedrijf: Ouwehand's Veevoederfabriek en
    Handelmaatschappij. Ook het door hem samengestelde
    voedermengsel raakte bekend, en de onderneming groeide snel uit
    tot een van de grootste op dit gebied in Nederland.&lt;/p&gt;
&lt;p&gt;De kennis van zaken die Ouwehand zich gaandeweg had eigen
    gemaakt, hield hij niet voor zich alleen. Zo gaf hij ten
    behoeve van zijn zakenrelaties een door hem zelf volgeschreven
    maandblad uit, getiteld 
    &lt;em&gt;Wetenschap en Practijk&lt;/em&gt;

    . Tevens organiseerde Ouwehand voorlichtingsbijeenkomsten voor
    boeren, waarbij hij iedereen uitnodigde zijn modelbedrijf te
    komen bezichtigen. De meeste bezoekers bleken echter vooral
    ge&amp;iuml;nteresseerd in de exotische dieren, zoals een papegaai
    en een wasbeer, die Ouwehand er uit liefhebberij op na hield.
    Toen aan het begin van de jaren dertig de economische crisis
    leidde tot dalende eierprijzen en een verminderde export, deed
    Ouwehand de veevoederfabriek over aan een compagnon en besloot
    hij van zijn hoenderpark een dierentuin te maken.&lt;/p&gt;
&lt;p&gt;Ook deze nieuwe onderneming zette Ouwehand op professionele
    wijze op. Om zich te ori&amp;euml;nteren bezocht hij tussen 1929 en
    1931 verschillende Europese dierenparken. Vooral in Stellingen
    bij Hamburg stak hij veel op. Hier waren de beesten door Carl
    Hagenbeck, de geestelijke vader van de moderne dierentuin, in
    een zo natuurlijk mogelijke omgeving ondergebracht. Terug in
    Rhenen gaf Ouwehand een tuinarchitect opdracht zijn hoendertuin
    om te bouwen tot een dieren- en wandelpark. Op 18 juni 1932
    verrichtte de burgemeester van Rhenen de opening.&lt;/p&gt;
&lt;p&gt;Begonnen met een bescheiden aantal dieren werd de
    verzameling van jaar tot jaar verder uitgebreid. Er kwam een
    olifantenverblijf en een aquarium, evenals een door Ouwehand
    zelf gebouwde leeuwenrots. Door de opzienbarende
    reclamemethoden waarvan deze zakenman pur sang gebruik maakte,
    kreeg het dierenpark spoedig nationale bekendheid. Zo liet hij
    op alle Nederlandse stations borden aanbrengen met de slagzin:
    'Heel het land naar Ouwehand' en was hij een van de eersten die
    reclame maakten met een luchtballon. Toen Ouwehand in 1935 in
    Hannover duizend krokodillen kocht, die eerder in Berlijn en
    Parijs te zien waren geweest, liet hij door het hele land een
    reclameauto rondrijden met een reusachtige afbeelding van deze
    reptielen en daaronder de woorden: '1000 krokodillen op de
    Grebbeberg'. Voor het toestromende publiek maakte hij dit
    schouwspel extra attractief door stukjes vlees te verkopen die
    aan de krokodillen mochten worden gevoerd.&lt;/p&gt;
&lt;p&gt;De ligging op de bosrijke Grebbeberg was een van de
    aantrekkelijkheden van Ouwehand's Dierenpark. Dat die ligging
    in militair-strategisch opzicht ook nadelen had, werd door de
    dreiging van de Tweede Wereldoorlog steeds duidelijker. Reeds
    in 1938 had de overheid een rampenplan opgesteld. De leiding
    bij eventuele calamiteiten rondom de Grebbeberg werd toen
    opgedragen aan Ouwehand. Deze maakte hier handig gebruik van
    door met succes de bouw van een schuilkelder in het dierenpark
    te bepleiten. Op 10 mei 1940, de dag van de Duitse inval, kreeg
    Ouwehand van Nederlandse officieren de opdracht onmiddellijk
    alle roofdieren af te maken. Bij een bombardement zouden deze
    immers kunnen losbreken en een gevaar betekenen voor de eigen
    manschappen. Het aanbod hiervoor een aantal soldaten met
    mitrailleurs te sturen, wees Ouwehand af; deze onaangename taak
    verrichtte hij liever zelf.&lt;/p&gt;
&lt;p&gt;Hoewel er een evacuatiebevel werd afgekondigd en alle
    burgers Rhenen moesten verlaten, bleef Ouwehand met enkele van
    zijn personeelsleden de overgebleven dieren verzorgen, totdat
    de plaatselijke bevelhebber zich gedwongen zag de schuilkelder
    als commandopost te vorderen. Nadat de strijd om de Grebbeberg
    was beslecht, keerden Ouwehand en zijn medewerkers naar het
    park terug. De gebouwen lagen in puin, maar het grootste
    gedeelte van de dieren bleek nog in leven. De dierentuin werd
    hersteld en de verzameling zo goed en zo kwaad als mogelijk
    aangevuld. Op 18 juni 1942, bij de viering van het tienjarig
    bestaan, kon Ouwehand's Dierenpark zijn poorten weer
    openen.&lt;/p&gt;
&lt;p&gt;Ruim twee jaar later, in oktober 1944, moesten Rhenen en
    omgeving opnieuw worden ge&amp;euml;vacueerd, ditmaal op bevel van
    de Duitsers. Ouwehand vertrok met zijn vrouw naar Doorn; een
    zestal personeelsleden kreeg vergunning bij de dieren te
    blijven. Een maand later kwamen Duitse soldaten onverwachts
    alle roofdieren doodschieten. Ouwehand en zijn medewerkers
    hadden dit echter voorzien en waren er enkele dagen eerder in
    geslaagd een vervoermiddel te vinden om daarmee althans enkele
    leeuwen en poema's over te brengen naar de dierentuinen van
    Amsterdam en Rotterdam. Medio februari 1945 moesten ook de
    achtergebleven verzorgers op bevel van de Duitsers het park
    verlaten. Met medeneming van zoveel mogelijk dieren begonnen
    dezen vervolgens aan een moeilijke tocht - enkele beesten
    ontsnapten onderweg - via Veenendaal naar Doorn, waar
    uiteindelijk op het landgoed Hydepark een onderkomen werd
    gevonden. Hier voegde Ouwehand zich bij zijn medewerkers en
    dieren.&lt;/p&gt;
&lt;p&gt;Na de capitulatie kon voor de tweede keer met de wederopbouw
    van het dierenpark worden begonnen. In de zomer van 1946 kreeg
    Ouwehand toestemming van de Nederlandse regering om als
    officier in civiele dienst naar Duitsland te reizen. De
    geallieerde bezettingsautoriteiten wilden hier de dierenparken
    sluiten en de levende have afmaken in verband met de heersende
    hongersnood. Ouwehand vond het redelijk een gedeelte van deze
    dieren op te eisen als compensatie voor de hem door de Duitsers
    toegebrachte schade. Het bezoek aan Duitsland liep echter op
    niets uit, en uiteindelijk vulde Ouwehand zijn collectie aan
    met schenkingen van Artis en Blijdorp. Spoedig floreerde het
    dierenpark weer. Met Ouwehands gezondheid ging het minder goed.
    In 1950 werd hij vanwege een hartkwaal opgenomen in een
    Amsterdams ziekenhuis. Enkele maanden later overleed hij, 58
    jaar oud, in zijn huis op de Grebbeberg aan een acuut
    hartinfarct.&lt;/p&gt;
&lt;p&gt;Ouwehand was een energieke ondernemer die van zijn hobby
    zijn werk wist te maken. Zijn dierenpark kwam voor hem op de
    eerste plaats; hij was er altijd mee bezig. Vrienden had hij
    nauwelijks, en voor zijn personeel was hij streng, maar
    rechtvaardig. Ouwehand bleef bovenal de zakenman die, hoewel
    het verzorgen van dieren geen schoon beroep was, altijd
    onberispelijk gekleed ging, als oud-sigarenfabrikant steeds met
    een sigaar in de mond. Hij was inventief, stond open voor
    vernieuwingen en liet zich niet door problemen of tegenslagen
    uit het veld slaan. 'Alles wat niet kan, lukt hem', werd er van
    Ouwehand gezegd.&lt;/p&gt;
&lt;p&gt;
  &lt;a href='agedeelte'&gt;A: &lt;/a&gt;Archief-C.W. Ouwehand in particulier
  bezit.&lt;/p&gt;
&lt;p&gt;
  &lt;a href='pgedeelte'&gt;P: &lt;/a&gt;
  
    &lt;em&gt;Moeilijke dagen&lt;/em&gt;

    (Rhenen, 1945); 'Dieren op een vulkaan', in 
    &lt;em&gt;Het vaderland spreekt tot de jeugd&lt;/em&gt;. Onder red. van J. Nieskens en A. Schreurs (Utrecht [etc.],
    1946) 98-105.
&lt;/p&gt;
&lt;p&gt;
  &lt;a href='lgedeelte'&gt;L: &lt;/a&gt;[Frans J. Engelsma,] 'Ouwehands Dierenpark...
  Historie', in 
  &lt;em&gt;Ouwehand Zebranieuws&lt;/em&gt;

  3 (1982) nr. 1, pp. 2-5; Jaap Balk, 'Leed en glorie op de
  Grebbeberg', in idem, 
  &lt;em&gt;Shell-journaal van Nederlandse dierentuinen&lt;/em&gt;

  (Epe, 1982) 85-89; 'Ouwehands Dierenpark in Rhenen tijdens de
  Tweede Wereldoorlog', in 
  &lt;em&gt;Terugblik. Maandblad van de Documentatiegroep '40-'45&lt;/em&gt;

  24 (1986) 108-109; A.F. Kerbert, in 
  &lt;em&gt;Algemeen Dagblad&lt;/em&gt;, 20-6-1992.&lt;/p&gt;


&lt;p&gt;
&lt;a href=&amp;quot;igedeelte&amp;quot;&gt;I: &lt;/a&gt;Robert Jan de Boer, &lt;i&gt; Ouwehands. Een dierenpark in oorlogstijd&lt;/i&gt; (Amsterdam 2004) 117.&lt;/p&gt;




&lt;p&gt;Rianne Schuurman&lt;/p&gt; 
&lt;dtml-var bwn_footer&gt;</text>
  </biography>
</biodes>

