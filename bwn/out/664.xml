<biodes version="1.0">
  <fileDesc>
    <title>Hamel, Gerardus Antonius van (1842-1917)</title>
    <ref target="http://resources.huygens.knaw.nl/bwn1880-2000/lemmata/bwn1/hamelga"/>
    <publisher>
      <name>Biografisch Woordenboek van Nederland:1880-2000</name>
      <ref target="http://resources.huygens.knaw.nl/bwn1880-2000"/>
    </publisher>
  </fileDesc>
  <person>
    <idno type="id">hamelga</idno>
    <persName><name type="geslachtsnaam">Hamel</name>, Gerardus Antonius van</persName>
    <sex value="1"/>
    <event type="birth" when="1842"/>
    <event type="death" when="1917"/>
    <state type="occupation">jurist</state>
  </person>
  <biography>
    <graphic url="http://resources.huygens.knaw.nl/bwn1880-2000/lemmata/bwn1/images/images/HAMELGA.jpg"/>
    <text>&lt;dtml-var bwn_header&gt;
 &lt;p class='genealogie'&gt;
  &lt;strong&gt;Hamel, Gerardus Antonius van&lt;/strong&gt;, strafrechtsgeleerde (Haarlem 17-1-1842 - Amsterdam 1-3-1917).

Zoon van Joost Adriaan van Hamel, Waals predikant, en Gesina Celia
Gerarda Ramaer. Gehuwd op 1-2-1877 met Maria s'Jacob. Uit dit
huwelijk werden 2 zoons geboren.

&lt;img src=&amp;quot;images/HAMELGA.jpg&amp;quot; align=&amp;quot;right&amp;quot; BORDER=&amp;quot;0&amp;quot; alt=&amp;quot;afbeelding van Hamel, Gerardus Antonius van&amp;quot; class=&amp;quot;bwnimg&amp;quot;&gt;

&lt;/p&gt;
&lt;p&gt;Van Hamel studeerde eerst in Groningen, later in Leiden, waar hij in
1865 promoveerde op het proefschrift 
&lt;em&gt;De nietigheid van den verkoop van eens anders goed&lt;/em&gt;

(1865). Hij was achtereenvolgens advocaat en rechter-plaatsvervanger te
Leiden, substituut-officier van justitie te Heerenveen en Rotterdam; in
1878 werd hij benoemd tot 'rechtskundig adviseur' aan het
departement van Oorlog. In 1880 stonden hij en J. Domela Nieuwenhuis
kandidaat voor een benoeming tot hoogleraar in de Strafvordering, het
Strafrecht en de Wijsbegeerte van het recht aan de Universiteit van
Amsterdam. Daar men geen keuze kon maken, moest het lot beslissen: het
wees Van Hamel aan. Zijn oratie op 24 september 1880 droeg als titel 
&lt;em&gt;De grenzen der heerschappij van het strafrecht&lt;/em&gt;

(1880). Hij was rector magnificus van 1890 tot 1891. Ook op politiek
terrein was hij actief; hij was jarenlang hoofdbestuurslid en
voorzitter van de Liberale Unie, voor welke partij hij in 1892 in de
Provinciale Staten van Noord-Holland kwam. De portefeuille voor
Justitie, hem aangeboden in 1905, weigerde hij. Sedert 1909 was hij lid
van de Tweede Kamer voor de Liberale Unie, hij heeft dit ambt tot zijn
dood toe vervuld. In 1910 trad hij af als hoogleraar, zijn oudste zoon,
Joost Adriaan volgde hem op.&lt;/p&gt;
&lt;p&gt;Hoewel zijn dissertatie een privaatrechtelijk onderwerp behandelde,
is hij helemaal de kant van het strafrecht opgegaan. Onder zijn
publikaties zijn er maar enkele die een strafprocesrechtelijk onderwerp
behandelen. Hij was een vruchtbaar en briljant schrijver, meer nog een
briljant spreker, waartoe zijn gaven voor muziek en toneel, zijn
litteraire belangstelling en zijn mooie stem hem schenen voor te
beschikken. In 1870 deed hij in 
&lt;em&gt;De Gids&lt;/em&gt;

verslag van een vergadering van de Deutsche Juristentag; hij besloot
het verslag met een warm pleidooi voor het oprichten van een
Nederlandse Juristenvereniging. Zij werd inderdaad dat zelfde jaar
opgericht en hij was daarin jarenlang de stuwende kracht. Hij was
medeoprichter van het 
&lt;em&gt;Tijdschrift voor Strafrecht,&lt;/em&gt;

dat in september 1886, toen het nieuwe 
&lt;em&gt;Wetboek van Strafrecht&lt;/em&gt;

van kracht werd, voor het eerst verscheen. Als aanhanger van de
Italiaanse School was hij er stellig van overtuigd dat in de strijd
tegen de misdaad nieuwe wegen gezocht moesten worden en dat men andere
methoden zou moeten volgen. Hij vond een groot vriend en geestverwant
in Franz von Liszt, hoogleraar te Marburg; samen met hem en de
Belgische hoogleraar Ad. Prins richtte hij in 1889 de Internationale
Kriminalistische Vereinigung op. Kernpunt van haar doelstellingen was:
de consequenties, die voortvloeiden uit de overtuiging, dat misdaad en
straf zowel uit sociologisch als uit juridisch oogpunt moesten worden
bezien, in wetenschap en wetgeving te doen huldigen. De Eerste
Wereldoorlog maakte een eind aan het bestaan van de vereniging.
Eveneens aan het initiatief van Van Hamel zijn te danken de oprichting
van de vereniging Pro Juventute in 1896 en in 1907 het
Psychiatrisch-Juridisch Gezelschap, waarvan hij tot 1915 voorzitter
was.&lt;/p&gt;
&lt;p&gt;In de dertig jaar van zijn hoogleraarschap heeft hij een
onvoorstelbaar grote activiteit weten te ontplooien. Hij was een
begenadigd docent en zette zich met hart en ziel in voor de algemene
vorming van zijn studenten. Vooral hieraan is het te danken dat al in
1889, drie jaar na de invoering van het 
&lt;em&gt;Wetboek van Strafrecht,&lt;/em&gt;

zijn 
&lt;em&gt;Inleiding tot de studie van het Nederlandsche strafrecht&lt;/em&gt;

verscheen. Dit werk, nog steeds van onschatbare waarde als bron voor de
bestudering van de geschiedenis van het strafrecht, beleefde vier
drukken. In deze periode schreef hij bovendien tal van artikelen en
preadviezen; de meeste zijn te vinden in de twee bundels 
&lt;em&gt;Verspreide Opstellen,&lt;/em&gt;

hem in 1912 bij zijn zeventigste verjaardag aangeboden. Op vele
congressen en manifestaties in het buitenland was hij als Nederlands
gedelegeerde aanwezig. Zijn grote talenkennis en zijn innemende
persoonlijkheid stelden hem in staat veel belangrijke internationale
contacten te leggen. Als geen ander in Europa was hij op de hoogte van
de ontwikkelingen op strafrechtelijk gebied en de stand van de
wetgeving in velerlei landen, tot Japan toe. Van Hamel, aanvankelijk
een geestverwant van A.E.J. Modderman, die tot de neo-klassieke
richting gerekend kan worden, distantieerde zich later van diens
opvattingen. Zijn definitieve keuze voor de Nieuwe Richting dateert van
1884. Een beginselverklaring daaromtrent treft men aan in zijn
rectorale rede van 1890: 
&lt;em&gt;De tegenwoordige beweging op het gebied van het strafrecht&lt;/em&gt;

(1891). Hij zag een groot gevaar in het dogmatisme in de
strafwetenschap: het delict is niet iets juridisch, maar v&amp;oacute;&amp;oacute;r
alles iets menselijks; de betekenis van de misdaad is vooral een
antropologische en sociale. Over de straf zegt hij: straf is een
noodzakelijk middel ter handhaving van de rechtsorde; zij is
vergeldend, niet als grondslag, maar wel als noodzakelijk gevolg; de
ideale straf omvat vooral de zorg voor de hogere en zedelijke belangen
van de dader. Hij was voorstander van een speciale preventie gericht op
verbetering en genezing van de misdadiger en pleitte voor een sociaal
verdedigingsrecht. In plaats van begrippen als toerekenbaarheid, straf
en delict, hanteerde hij liever termen als gevaarlijkheid en
beveiligingsmaatregel. Zijn denkbeelden zijn niet alleen van grote
invloed geweest op de toenmalige ontwikkeling van de
strafrechtswetenschap, maar vele ervan zijn ook nu nog actueel.&lt;/p&gt;
&lt;p&gt;Ook tijdens zijn kamerlidmaatschap zette hij zich in voor
verbetering van het strafstelsel: vurig pleitte hij voor de invoering
bij de wet van ruimere toepassingsmogelijkheden van de voorwaardelijke
veroordeling (1915). Van Hamel maakte voorts deel uit van de
Staatscommissie die in 1887 opdracht kreeg een Wetboek van Strafrecht
voor Europeanen in Nederlandsch-Indi&amp;euml; te ontwerpen, alsmede van de
Staatscommissie die in 1910 opdracht kreeg een nieuw Wetboek van
Strafvordering samen te stellen.&lt;/p&gt;
&lt;p&gt;
  &lt;a href='agedeelte'&gt;A: &lt;/a&gt;Archief en knipselverzameling op het seminarium 'Van
Hamel' van de Universiteit van Amsterdam.&lt;/p&gt;
&lt;p&gt;
  &lt;a href='pgedeelte'&gt;P: &lt;/a&gt;Verdere bibliografie in 
&lt;em&gt;Verspreide Opstellen: 1870-1912.&lt;/em&gt;

(Leiden, 1912. 2 dln.).&lt;/p&gt;
&lt;p&gt;
  &lt;a href='lgedeelte'&gt;L: &lt;/a&gt;
  &lt;em&gt;De Hollandsche Revue&lt;/em&gt;

I (1896) 782-791; Fr. von Liszt, in 
&lt;em&gt;Zeitschrift f&amp;uuml;r die gesamte Strafrechtswissenschaft&lt;/em&gt;

38 (1917) 553-569; 
&lt;em&gt;Tijdschrift voor Strafrecht&lt;/em&gt;

28 (1917) 340, I-IV; 
&lt;em&gt;Weekblad van het Recht&lt;/em&gt;

79 (1917) 10057 (5 maart) 6 en 10061 (7 maart) 4; 
&lt;em&gt;Rechtsgeleerd Magazijn&lt;/em&gt;

36 (1917) 133; Jacob Isra&amp;euml;l de Haan, in 
&lt;em&gt;De Beweging&lt;/em&gt;

13 (1917) I, 271; A.J. Rethaan Macar&amp;eacute;, in 
&lt;em&gt;Tijdschrift voor Armenzorg&lt;/em&gt;

18 (1917) 47; G.L. de Vries Feyens, in 
&lt;em&gt;Eigen Haard&lt;/em&gt;

43 (1917) 213; B.C.J. Loder, in 
&lt;em&gt;Amsterdamsche Studenten-Almanak voor het jaar 1918,&lt;/em&gt;

67-78; F. Dahl, in 
&lt;em&gt;Tijdschrift voor Strafrecht&lt;/em&gt;

29 (1918) 60-69; G.L. de Vries Feyens, in 
&lt;em&gt;Tijdschrift voor Strafrecht&lt;/em&gt;

46 (1936) 131-143; W.P.J. Pompe, 
&lt;em&gt;Geschiedenis der Nederlandse Strafrechtswetenschap sinds de
codificatie-beweging&lt;/em&gt;

(Amsterdam, 1956) 365-384.&lt;/p&gt;

&lt;p&gt;
&lt;a href=&amp;quot;igedeelte&amp;quot;&gt;I: &lt;/a&gt;J.H.A. Lokin en C.J.H. Jansen, &lt;i&gt;Tussen droom en daad. De Nederlandse Juristen-Vereniging 1870-1995&lt;/i&gt; (Zwolle, 1995) 206 [Portret: Hart Nibbrig].
&lt;/p&gt;




&lt;p&gt;Mw. L.C. Meulenhoff-Kouwenhoven&lt;/p&gt; 
&lt;dtml-var bwn_footer&gt;</text>
  </biography>
</biodes>

