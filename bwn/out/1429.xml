<biodes version="1.0">
  <fileDesc>
    <title>Pollema, Rommert (1890-1965)</title>
    <ref target="http://resources.huygens.knaw.nl/bwn1880-2000/lemmata/bwn5/pollema"/>
    <publisher>
      <name>Biografisch Woordenboek van Nederland:1880-2000</name>
      <ref target="http://resources.huygens.knaw.nl/bwn1880-2000"/>
    </publisher>
  </fileDesc>
  <person>
    <idno type="id">pollema</idno>
    <persName><name type="geslachtsnaam">Pollema</name>, Rommert</persName>
    <sex value="1"/>
    <event type="birth" when="1890"/>
    <event type="death" when="1965"/>
    <state type="occupation">politicus</state>
  </person>
  <biography>
    <graphic url="http://resources.huygens.knaw.nl/bwn1880-2000/lemmata/bwn5/images/images/pollema.jpg"/>
    <text>&lt;dtml-var bwn_header&gt;
 &lt;p class='genealogie'&gt;
  &lt;strong&gt;Pollema, Rommert&lt;/strong&gt;, politicus (Nijland (Fr.) 19-4-1890 - Leeuwarden 9-2-1965). Zoon van Hendrik Pollema, hoofdonderwijzer, later politicus en
  burgemeester, en Jaitske Weerstra. Gehuwd op 29-10-1920 met
  Theodora Antoinette Tromp (1900-1976). Dit huwelijk bleef
  kinderloos.
  

  
  &lt;/p&gt;
&lt;p&gt;
  &lt;img class='bwnimg' BORDER='0' align='right' src='images/pollema.jpg' alt='afbeelding van Pollema, Rommert'&gt;Rommert Pollema was de zoon van het hoofd van de
    christelijke lagere school in Nijland, een dorp tussen Sneek en
    Bolsward. Pollema senior was een politiek actief man. Voor de
    Anti-Revolutionaire Partij (ARP) had hij drie decennia lang
    zitting in de Provinciale Staten van Friesland en vijf jaar in
    de Tweede Kamer. Bovendien maakte hij deel uit van Gedeputeerde
    Staten en was hij burgemeester van Lemsterland.&lt;/p&gt;
&lt;p&gt;Na het eindexamen aan het Stedelijk Gymnasium te Sneek liet
    Rommert Pollema zich als rechtenstudent inschrijven aan de
    Vrije Universiteit te Amsterdam. Op 2 oktober 1914 promoveerde
    hij daar bij prof. P.A. Diepenhorst op het proefschrift 
    &lt;em&gt;De voorwaardelijke veroordeeling&lt;/em&gt;

    , een actueel onderwerp, omdat toen juist een wetsontwerp
    hierover op parlementaire behandeling wachtte. Vervolgens was
    Pollema griffier bij het kantongerecht: eerst vanaf 1916 in
    Bergum, daarna vanaf 1919 in Bolsward. In deze jaren overkwam
    hem een ernstig verkeersongeluk, waardoor hij aan beide handen
    gehandicapt raakte. Zijn leven lang zou Pollema hierdoor
    afhankelijk blijven van de hulp van anderen. Zo moest hij al
    zijn publicaties en toespraken aan een secretaresse
    dicteren.&lt;/p&gt;
&lt;p&gt;In 1924 vestigde Pollema zich als advocaat en procureur te
    Leeuwarden, wat hij tot aan zijn dood zou blijven. Als zodanig
    trad hij in 1930 op als verdediger van de onderwijzer Fedde
    Schurer in de geruchtmakende Lemster schoolkwestie. Hierbij
    wilde het bestuur van de plaatselijke bijzondere lagere school
    deze christen-socialist en pacifist ontslaan, hetgeen
    uiteindelijk ook gebeurde. Naast zijn advocatenpraktijk
    doceerde Pollema staatswetenschappen aan enkele middelbare
    scholen: in 1924/1925 aan de Rijks-HBS te Steenwijk en van 1924
    tot 1940 aan de Christelijke HBS in Leeuwarden en de Rijks-HBS
    te Heerenveen.&lt;/p&gt;
&lt;p&gt;In navolging van zijn vader - steeds zijn grote voorbeeld -
    zette ook Rommert Pollema zijn schreden op het politieke pad,
    zij het niet als lid van de ARP, maar binnen de
    Christelijk-Historische Unie (CHU). De keuze voor de Unie werd
    mogelijk ingegeven door zijn overgang van de Gereformeerde naar
    de Nederlandsche Hervormde Kerk - zijn echtgenote was hervormd
    -, maar ook het feit dat er in de Unie minder dogmatisch werd
    overlegd en beslist dan in de ARP, kan daarbij een rol hebben
    gespeeld. Op 3 juli 1923 - op het moment dat zijn vader na
    dertig jaar dit college verliet - werd Pollema voor de CHU lid
    van de Provinciale Staten van Friesland; hij zou er vijf jaar
    deel van uitmaken.&lt;/p&gt;
&lt;p&gt;Op 12 juni 1928 werd Pollema lid van de Eerste Kamer. Tot
    aan zijn dood, 37 jaar later, zou hij hier - met onderbreking
    van de bezettingsjaren - zitting hebben, steeds op zijn vaste
    plaats, de achterste bank rechts van de voorzitter. Als
    Kamerlid ging zijn belangstelling uit naar algemene politieke
    onderwerpen, waarbij het financi&amp;euml;le beleid zijn
    specialisme werd. Wanneer nodig maakte hij zich sterk voor de
    belangen van de provincie Friesland. Pollema was geen man van
    veel woorden, maar als hij op het spreekgestoelte stond, had
    hij ieders gehoor.&lt;/p&gt;
&lt;p&gt;Zijn drukke beroepsleven en politieke werkzaamheden
    verhinderden Pollema niet om tegelijkertijd ook journalistiek
    werkzaam te zijn. Sinds 1924 was hij hoofdredacteur van 
    &lt;em&gt;De Banier&lt;/em&gt;

    , het weekblad van de christelijk-historischen in Friesland,
    dat hij in 1934 tot een landelijk CHU-orgaan probeerde te maken
    met als titel 
    &lt;em&gt;Land en Volk&lt;/em&gt;

    . Door zijn hoofdartikelen en bijdragen verwierf Pollema zich
    een onmiskenbaar gezag. Hij schroomde daarin namelijk niet in
    principi&amp;euml;le aangelegenheden een geheel eigen - en soms van
    partijgenoten afwijkend - standpunt in te nemen. Na zeven
    jaargangen verdween het blad op last van de Duitse bezetter bij
    de persreorganisatie van oktober 1941.&lt;/p&gt;
&lt;p&gt;Reeds aan het begin van de bezetting gaf Pollema blijk van
    zijn anti-Duitse houding door als &amp;eacute;&amp;eacute;n van de sprekers
    op een door ARP en CHU gezamenlijk georganiseerde 'toogdag' in
    Leeuwarden op 28 augustus 1940 het nieuwe regime af te wijzen.
    Daar bleef het echter bij. Gezien zijn fysieke kwetsbaarheid
    zou hij de ontberingen van een internering vermoedelijk niet
    hebben doorstaan, zodat hij zich - mede op advies van zijn
    huisarts - gedurende de verdere bezettingsperiode afzijdig
    hield van actief verzetswerk.&lt;/p&gt;
&lt;p&gt;Onmiddellijk na de bevrijding hervatte Pollema zijn
    journalistieke en propagandistische werk voor de CHU. De
    inkomsten uit zijn advocatenpraktijk en zijn politieke ambten
    verschaften hem de financi&amp;euml;le middelen om vanaf augustus
    1945 
    &lt;em&gt;De Christelijk-Historische Nederlander&lt;/em&gt;

    uit te geven. In dit weekblad probeerde Pollema opnieuw het
    eigen karakter van de Unie tegenover andere partijen te
    accentueren. Zijn uitspraak van latere datum 'dat de
    Christelijk-Historische visie ons volk het meest ten zegen kan
    zijn', werd vooral in Friesland door velen onderschreven. De in
    de bezettingstijd bij verscheidene geestverwanten gerijpte
    'doorbraakgedachte' vond in hem dan ook geen aanhanger. In
    januari 1958 zou Pollema, samen met het Tweede-Kamerlid H.
    Kikkert, het initiatief nemen tot de uitgave van 
    &lt;em&gt;Een getuigenis. Waarom wij C.H. zijn en blijven&lt;/em&gt;

    , waarin negen prominente CHU-leden de bezwaren tegen een
    intensieve samenwerking met de ARP uiteenzetten. Pollema's
    bijdrage aan deze bundel, 'Wij wensen te blijven onszelf'
    (7-19), mag als een politiek credo worden beschouwd, ook al
    omdat hij daarin de praktische invulling van het christelijk
    geloof boven het dogmatisch belijden van dat geloof tot
    uitgangspunt van zijn politieke handelen maakte.&lt;/p&gt;
&lt;p&gt;Na deel uit te hebben gemaakt van het Noodparlement werd
    Pollema in 1946 in de Eerste Kamer gecontinueerd. Hier bleef
    hij onverkort de christelijk-historische beginselen vertolken,
    tijdens zijn redevoeringen menige nieuwe zin op karakteristieke
    wijze beginnend met de woorden 'Wij Christelijk-Historischen
    ...'. Ook kwam het meer dan eens voor dat Pollema, zijn steun
    uitsprekend voor het beleid van minister van Financi&amp;euml;n P.
    Lieftinck (1945-1952) - een uit de CHU afkomstige
    doorbraak-socialist -, de opmerking maakte: 'De bewindsman komt
    uit een goed nest, dat is altijd nog te merken' (&lt;em&gt;Friesch Dagblad&lt;/em&gt;

    , 10-2-1965). In de Eerste Kamer was Pollema reeds in 1946/1947
    als leider van de CHU-fractie opgetreden, en hij zou dat
    nogmaals doen van 1959 tot 1965.&lt;/p&gt;
&lt;p&gt;Pollema toonde zich steeds een voorvechter van de rechten en
    de eigen verantwoordelijkheid van de volksvertegenwoordiging.
    Zo wees hij tijdens het debat over de soevereiniteitsoverdracht
    aan de Republiek Indonesi&amp;euml;, op 20 december 1949, op het in
    zijn ogen ongrondwettige beleid van het kabinet-Drees. Naar
    zijn mening zou de regering er toen ten onrechte van zijn
    uitgegaan dat het de Staten-Generaal machtiging moest vragen
    voor de erkenning van een staat. Als overtuigd aanhanger van
    een strikt dualisme vond Pollema dat de regering eerst met de
    nieuwe staat een verdrag moest sluiten om dit pas daarna ter
    goedkeuring aan beide Kamers voor te leggen.&lt;/p&gt;
&lt;p&gt;In heel zijn publieke optreden deed Rommert Pollema zich
    kennen als een beginselvast en rechtlijnig politicus. Dat hij
    daarbij soms tegen de opvatting van een meerderheid in de
    partij(leiding) moest ingaan, deerde hem niet. Bij het innemen
    van een standpunt mocht zijns inziens een persoonlijke
    overtuiging nooit ondergeschikt worden gemaakt aan partij- of
    fractiedwang. In dit opzicht was hij in de CHU, die immers
    bewust geen 'partij' wilde heten, uitstekend op zijn plaats.
    Anderzijds zag Pollema ook de zwakke kanten van de Unie, zoals
    haar gebrekkige organisatie. Dat de leden weinig geneigd waren
    hierin verbetering te brengen deed hem eens verzuchten: 'De
    christelijk-historischen duiken dieper in het beginsel dan in
    hun portemonnee'.&lt;/p&gt;
&lt;p&gt;In de persoonlijke omgang was Pollema weinig toegankelijk,
    wat ongetwijfeld te maken had met zijn handicap. In het
    dagelijks leven was hij in sterke mate aangewezen op zijn
    echtgenote: 'Zij hielp hem in alle opzichten, dag en nacht, en
    was alles voor hem in zijn betrekkelijke hulpeloosheid' (&lt;em&gt;Friesch Dagblad&lt;/em&gt;

    , 10-2-1965). Iedere week vergezelde zij hem op de reis van
    zijn woonplaats Leeuwarden naar het Haagse Binnenhof. Toen zich
    bij Pollema verschijnselen van leukemie openbaarden, verpleegde
    zij hem tot aan zijn dood op bijna 75-jarige leeftijd, na een
    vrij langdurig ziekbed.&lt;/p&gt;
&lt;p&gt;Als Eerste-Kamerlid is Rommert Pollema nooit vaak en
    langdurig op de voorgrond getreden. Aandacht en waardering van
    bewindslieden en collega-parlementari&amp;euml;rs kreeg hij vooral
    bij de behandeling van juridische en sociale aangelegenheden,
    waar zijn consequent principi&amp;euml;le opstelling respect
    afdwong. Pollema's directe politieke invloed bleef evenwel
    beperkt, mede door het enorme gezag van CHU-leider H.W.
    Tilanus, de fractieleider in de Tweede Kamer. Dat hij binnen de
    Unie bekend stond als 'onze man in Friesland' zegt veel over
    zijn eerder regionale bekendheid.&lt;/p&gt;
&lt;p&gt;
  &lt;a href='pgedeelte'&gt;P: &lt;/a&gt;Behalve de in de tekst genoemde publicaties en artikelen in 
    &lt;em&gt;De Banier. Weekblad voor Friesland&lt;/em&gt;

    (1922-1933), 
    &lt;em&gt;Land en Volk. Nationaal Weekblad ter verspreiding der
    Christelijk Historische beginselen&lt;/em&gt;

    (1934-1941) en 
    &lt;em&gt;De Christelijk-Historische Nederlander. Contactblad voor de
    Christelijk-Historische Unie&lt;/em&gt;

    (1945-1965): 
    &lt;em&gt;Godsdienst en staat&lt;/em&gt;

    (Bolsward 1924).&lt;/p&gt;
&lt;p&gt;
  &lt;a href='lgedeelte'&gt;L: &lt;/a&gt;Behalve necrologie&amp;euml;n in o.a. 
  &lt;em&gt;Algemeen Handelsblad&lt;/em&gt;

  , 10-2-1965; 
  &lt;em&gt;Friesch Dagblad&lt;/em&gt;

  , 10-2-1965; 
  &lt;em&gt;Leeuwarder Courant&lt;/em&gt;

  , 11-2-1965; 
  &lt;em&gt;De Christelijk-Historische Nederlander&lt;/em&gt;

  , 12-2-1965 [Herdenkingsnummer]: 
  &lt;em&gt;Friesch Dagblad&lt;/em&gt;

  , 1-10-1964; P.J. Oud, 
  &lt;em&gt;Het jongste verleden. Parlementaire geschiedenis van
  Nederland, 1918-1940&lt;/em&gt;

  IV en V (2e dr.; Assen 1968); H. van Spanning en B. Woelderink, 
  &lt;em&gt;De Unie in het vizier. 60 jaar Christelijk-Historische
  Unie&lt;/em&gt;

  (Apeldoorn [1968]); 
  &lt;em&gt;Herinneringen aan de Unie waarin we ons thuis voelden.
  Christelijk-historische karakteristieken&lt;/em&gt;

  . Onder red. van A.J. van Dulst (['s-Gravenhage] 1980) 41-43, 78;
  Jan Wieten, 
  &lt;em&gt;Dagblad en Doorbraak. De Nederlander en De Nieuwe
  Nederlander&lt;/em&gt;

  (Kampen 1986); Hans van Spanning, 
  &lt;em&gt;De Christelijk-Historische Unie (1908-1980). Enige hoofdlijnen
  uit haar geschiedenis&lt;/em&gt;

  (2 dln.; Z.pl. 1988); M.D. Bogaarts, 
  &lt;em&gt;De periode van het kabinet-Beel, 3 juli 1946 - 7 augustus
  1948&lt;/em&gt;

  (4 dln.; 's-Gravenhage 1989-1995) vooral band C; 
  &lt;em&gt;Het kabinet-Drees-Van Schaik (1948-1951)&lt;/em&gt;

  . Onder red. van P.F. Maas (dln.; Nijmegen 1991-).&lt;/p&gt;
&lt;p&gt;
  &lt;a href='igedeelte'&gt;I: &lt;/a&gt;
  &lt;em&gt;Herinneringen aan de Unie waarin we ons thuis voelden.
  Christelijk-historische karakteristieken&lt;/em&gt;

  . Onder red. van A.J. van Dulst (['s-Gravenhage] 1980)
  79.&lt;/p&gt;
&lt;p&gt;W. Slagter&lt;/p&gt; 
&lt;dtml-var bwn_footer&gt;</text>
  </biography>
</biodes>

