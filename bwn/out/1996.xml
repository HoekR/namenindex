<biodes version="1.0">
  <fileDesc>
    <title>Werkman, Hendrik Nicolaas (1882-1945)</title>
    <ref target="http://resources.huygens.knaw.nl/bwn1880-2000/lemmata/bwn2/werkman"/>
    <publisher>
      <name>Biografisch Woordenboek van Nederland:1880-2000</name>
      <ref target="http://resources.huygens.knaw.nl/bwn1880-2000"/>
    </publisher>
  </fileDesc>
  <person>
    <idno type="id">werkman</idno>
    <persName><name type="geslachtsnaam">Werkman</name>, Hendrik Nicolaas</persName>
    <sex value="1"/>
    <event type="birth" when="1882"/>
    <event type="death" when="1945"/>
    <state type="occupation">schilder</state>
    <state type="occupation">typograaf</state>
  </person>
  <biography>
    <graphic url="http://resources.huygens.knaw.nl/bwn1880-2000/lemmata/bwn2/images/images/WERKMAN.jpg"/>
    <text>&lt;dtml-var bwn_header&gt;
 &lt;p class='genealogie'&gt;
  &lt;strong&gt;Werkman, Hendrik Nicolaas&lt;/strong&gt;, kunstenaar-drukker. (Leens 29-4-1882 - Bakkeveen, gem. Opsterland 10-4-1945).

Zoon van Klaas Jacob Werkman, veearts, en Grietien Alingh Louwes.
Gehuwd op 10-4-1909 met Jansje Cremer. Uit dit huwelijk werden 1 zoon
en 2 dochters geboren. Na haar overlijden (2-4-1917) gehuwd op 8-5-1918
met Pieternella Johanna Margaretha Supheert. Uit dit huwelijk werd 1
zoon geboren. Na echtscheiding (23-6-1930) gehuwd op 5-11-1936 met
Margaretha Cornelia van Leeuwen. Uit dit huwelijk werden geen kinderen
geboren. 


&lt;img src=&amp;quot;images/WERKMAN.jpg&amp;quot; align=&amp;quot;right&amp;quot; BORDER=&amp;quot;0&amp;quot; alt=&amp;quot;afbeelding van Werkman, Hendrik Nicolaas&amp;quot; class=&amp;quot;bwnimg&amp;quot;&gt;


&lt;/p&gt;
&lt;p&gt;Werkman muntte al op de lagere school uit in de lesonderdelen
tekenen en Nederlands. De vroege dood van de vader in 1891 liet de
moeder met drie zoons in moeilijke omstandigheden achter. In 1893
verhuisde het gezin naar Assen en in 1894 naar de stad Groningen. Daar
ging de zoon Hendrik van 1896 af naar de rijks-HBS. De in dat zelfde
jaar door studenten georganiseerde Van Gogh-tentoonstelling zou op de
jonge scholier een diepe indruk maken. In 1900 ging hij, na de derde
klasse op de rijks-HBS te hebben gedoubleerd, werken bij de
uitgever-drukker T.J. Borgesius in Sappemeer. En het zou dit uitgevers-
en drukkersvak zijn waarin Werkman zijn verdere loopbaan zoeken
moest.&lt;/p&gt;
&lt;p&gt;Van 1903 tot 1907 was Werkman als journalist verbonden aan het 
&lt;em&gt;Groninger Dagbladen&lt;/em&gt;

de 
&lt;em&gt;Nieuwe Groningsche Courant.&lt;/em&gt;

Maar in 1908 begon hij in de stad Groningen een eigen drukkerij, die
het uithield tot 1922. Door onzakelijk beleid gedwongen tot liquidatie
richtte Werkman in 1923 een drukkers-bedrijf in op de derde en vierde
verdieping van een pakhuis in Groningen. Dit bedrijf zou tot 1945
blijven bestaan. Al vroeg bleek bij Werkmans werkzaamheden als drukker
zijn kunstzinnige aanleg en ontstonden er tussen hem en andere
Groninger kunstenaars vele contacten. Als lid van de in 1918 opgerichte
avant-garde kunstenaarsvereniging 'de Ploeg' ging hij bijv.
door hemzelf ontworpen affiches en invitaties ten behoeve van door De
Ploeg georganiseerde tentoonstellingen drukken. Aan dergelijke
exposities nam hij vanaf 1920, toen hij naar buiten toe ook eigen
schilderstalenten durfde tonen, zelf deel. Met kunstenaars en
mede-Ploegleden als Job Hansen, Johan Dijkstra, Jan Wiegers en Ekke
Kleima raakte Werkman bevriend.&lt;/p&gt;
&lt;p&gt;Hoezeer Werkman zich deelgenoot ging voelen van de avant-garde in de
beeldene kunst kwam duidelijker nog aan het licht bij zijn uitgave van
een door hemzelf geschreven en gedrukte periodiek. Het geschriftje 
&lt;em&gt;The Next Call,&lt;/em&gt;

dat in een kleine oplage van 1923 tot 1926 in 9 nummers verscheen, was
bestemd voor de naaste vriendenkring, maar ook voor kunstenaars in het
buitenland zoals de Rus El. Lissitzky in Hannover en de Nederlander
Theo van Doesburg in Parijs. De uitgave wekte opzien zowel wegens de
ironische tekst waarmee Werkman zich tegen de bekrompen burgerij keerde
als wegens de avant-garde vormgeving. De bladen van dit pamflet
bestonden nl. uit een samenstel van rode en zwarte, op grauw papier
gedrukte rechthoeken, cijfers en letters die in bepaalde combinaties de
versiering vormen. Er is verwantschap met de rechthoeken van de
abstracte kunst van de Stijl-groep en de wiskundige vormen van
Lissitzky's mechanismen in het platte vlak. Dank zij een intensieve
correspondentie met de Belgische schilder Michel Seuphor (pseudoniem
voor F. Berckelaers), aan wie Werkman nummers van 
&lt;em&gt;The Next Call&lt;/em&gt;

stuurde, werd hij uitgenodigd op de door Seuphor in 1930 georganiseerde
tentoonstelling 
&lt;em&gt;Cercle et Carr&amp;eacute;&lt;/em&gt;

in Parijs, waar druksels van Werkman bij andere abstracte werken te
zien waren. Afgezien van deze kunstvorm gaf het uitzicht uit Werkmans
drukkerij op de stad hem inspiratie tot de veelvuldig in zijn werken
gebruikte motieven en beelden zoals schoorstenen, duiven, balken en
schepen. Werkmans vormgeving en kleurkeuze werden op velerlei wijze
be&amp;iuml;nvloed. Zo werd hij vooral geboeid door de ongemengde kleuren
van de speelse voorstellingen van Paul Klee. Een voorbeeld hiervan is
het schilderij 
&lt;em&gt;Dorpsstraat&lt;/em&gt;

(Stedelijk Museum, Amsterdam, 1927); een blik uit Werkmans voormalig
ouderlijk huis te Leens). Behalve de invloed die Vincent van Gogh op
hem uitoefende waren het vooral de exotische voorstellingen van Paul
Gauguin en het werk van schilders als Mare Chagall en Pablo Picasso die
hem trokken. In 1929 maakte Werkman een echte kunstreis samen met Jan
Wiegers naar Keulen en Parijs om talrijke indrukken in deze avant-garde
centra van de schilderkunst op te doen.&lt;/p&gt;
&lt;p&gt;Daar het drukken Werkman echter meer mogelijkheden bood zich vrijer
te uiten dan het schilderen, ontwikkelde hij, al experimenterend van
1923 tot aan zijn dood, steeds andere technieken van druksels. Sinds
1934 gebruikte Werkman de techniek van 'hot printing': met
telkens anders gekleurde inktrollers drukte hij talloze malen
rechtstreeks over de vele, door hem met een scheermesje uitgesneden
vormen (de sjablones) zonder dat er penseel of potlood aan te pas kwam.
Werkman koos de naam 'hot printing', ge&amp;iuml;nspireerd als hij
was door jazzmuziek, in navolging van de zo door hem genoemde 'hot
jazz'. Hiermee bedoelde Werkman jazz uitgevoerd door middel van
piano, trompet en basviool. Met dit proc&amp;eacute;d&amp;eacute;, waarvan de
toepassingsmogelijkheden op den duur uitgebreid werden, heeft hij zijn
fraaiste druksels gemaakt. De voorstellingen van mensen, vogels, een
gefingeerd paradijsland, rookpluimen, vuurtorens, enz. tonen het
raffinement van de eenvoud.&lt;/p&gt;
&lt;p&gt;Van belang waren de bezoeken die de conservator van het Stedelijk
Museum te Amsterdam jhr. W. Sandberg, zelf ook typograaf, in 1939 en
1941 aan Werkmans drukkerij bracht. Door diens bemiddeling kreeg
Werkman een eerste tentoonstelling van zijn werk in Amsterdam bij Helen
Spoor in november 1939 en sloot hij vriendschap - sinds het begin van
de oorlog in 1940 - met de bewonderaar en koper van zijn werk dominee
F.R.A. (August) Henkels. In de vele brieven die Werkman hem schreef
uitte hij zich over schilders, literatuur, muziek en eigen
druktechniek.&lt;/p&gt;
&lt;p&gt;Tijdens de bezetting stichtte Werkman met Henkels, de chemicus dr.
Ate J. Zuithoff en de lerares Duits Adri Buning de uitgeverij De Blauwe
Schuit -een toespeling op de gelijknamige voorstelling, ook wel 
&lt;em&gt;Het narrenschip&lt;/em&gt;

genaamd, van Jeroen Bosch (&amp;plusmn; 1500) - als symbool van vrije
geesten. Onder deze naam gaf Werkman ca. 1942/1943 clandestien 40
druksels uit, o.a. de 
&lt;em&gt;Chassidische legenden&lt;/em&gt;

(1941): joodse wonderverhalen uit het 18e-eeuwse Polen, met
tekstfragmenten van Martin Buber, een 
&lt;em&gt;Turkenkalender&lt;/em&gt;

[samengest. door Adriana Buning] (Groningen, 1942): oudnederlandse
verzetsliederen - naar het voorbeeld van de door Gutenberg te Mainz in
1454 gedrukte kalender waarin werd opgeroepen tegen het Turkse gevaar -
een stille toespeling op het Duitse gevaar. Verder gaf Werkman
clandestien uit: 
&lt;em&gt;Maar ja, Marja... Gedichten&lt;/em&gt;

van A. Marja (pseud. van A.Th. Mooij) [Bussum, ca. 1942] en van A.Th.
Mooij, J.B. Charles (pseud. voor W.H. Nagel) en M. Drossaard (pseud.
voor W.H. Overboek) de bundel 
&lt;em&gt;Marten Drossaard. Ter kennismaking&lt;/em&gt;

[Groningen: 'in agris occupatis' (&lt;em&gt;=&lt;/em&gt;

in bezet gebied), 1944]. Ook drukte Werkman een kalender voor het
schrikkeljaar 1944.&lt;/p&gt;
&lt;p&gt;Ten onrechte verdacht van het uitgeven van politiek illegaal
drukwerk werd Werkman op 13 maart 1945 door de Sicherheitsdienst
gearresteerd. De bevrijding van Groningen op 15 april kwam voor Werkman
te laat. Op 10 april 1945 werd hij met negen anderen te Bakkeveen
vermoord. Een week later werd hij aldaar begraven.&lt;/p&gt;
&lt;p&gt;Werkman was een zachtmoedig en vrijheidslievend mens, wiens druksels
eerst na zijn dood de internationale bekendheid kregen die ze
verdienden.&lt;/p&gt;
&lt;p&gt;
  &lt;a href='agedeelte'&gt;A: &lt;/a&gt;Archief-Werkman in het Stedelijk Museum te
Amsterdam.&lt;/p&gt;
&lt;p&gt;
  &lt;a href='pgedeelte'&gt;P: &lt;/a&gt;Schilderijen en druksels in het Groninger Museum voor Stad en Lande,
Groningen (affiches en kalenders); Stedelijk Museum, Amsterdam. Verder
druksels, afkomstig uit het bezit van ds. F.R.A. Henkels, sinds 1969 in
het Klingspor Museum, Offenbach (Duitsland). 
&lt;p&gt;&lt;em&gt;H.N. Werkman, drukker-schilder, Groningen.&lt;/em&gt;

Tentoonstelling, Stedelijk Museum, Amsterdam, 24 Nov. tot 17 Dec. 1945.
Catalogus. [Amsterdam, 1945]; J. Martinet, 
&lt;em&gt;Hot printing.&lt;/em&gt;

Catalogus van druksels... van Hendrik Nicolaas Werkman. Inl. W.
Sandberg (Amsterdam, 1963).&lt;/p&gt;
  &lt;p&gt;
    &lt;em&gt;Brieven van H.N. Werkman 1940-1945.&lt;/em&gt;

Verzorgd door J. Martinet (Amsterdam, 1968); 
&lt;em&gt;Wij hebben een heel andere basis [door] H.N. Werkman.&lt;/em&gt;

Fragmenten uit brieven aan A. Henkels van 12 april 1941 en 6 juli 1944
(Haarlem, 1981).&lt;/p&gt;
  &lt;p&gt;
    &lt;em&gt;The Next Call&lt;/em&gt;

(Utrecht, 1978). Fotomech. herdr. van avant-gardegeschriften van
Werkman (september 1923 - november 1926) met een bijlage verzorgd door
J. Martinet.&lt;/p&gt;
&lt;/p&gt;
&lt;p&gt;
  &lt;a href='lgedeelte'&gt;L: &lt;/a&gt;Hans van Straten, 
&lt;em&gt;Hendrik Nicolaas Werkman, de drukker van het paradijs&lt;/em&gt;

1e dr. (Epe, 1963), 3e herz. en verm. dr. (Amsterdam, 1980); 
&lt;em&gt;Logboek van De Blauwe Schuit&lt;/em&gt;

[Door F.R.A. Henkels] 1e dr. (Amsterdam, 1947) herdr. (Groningen:
Stichting Folkingestraat Synagoge, 1982); Jan Martinet, 
&lt;em&gt;De schilder Hendrik Werkman&lt;/em&gt;

(Groningen, [1982]).&lt;/p&gt;

&lt;a href='igedeelte'&gt;I: &lt;/a&gt;Hans van Straten, 
&lt;em&gt;Hendrik Nicolaas Werkman, de drukker van het paradijs&lt;/em&gt;

1e dr. (Epe, 1963), 3e herz. en verm. dr. (Amsterdam, 1980) Tweede fotokatern. [Foto: S. Weinberg; Werkman circa 1906].


&lt;p&gt;B.H. Spaanstra-Polak&lt;/p&gt; 
&lt;dtml-var bwn_footer&gt;</text>
  </biography>
</biodes>

