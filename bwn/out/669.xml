<biodes version="1.0">
  <fileDesc>
    <title>Hannema, Dirk (1895-1984)</title>
    <ref target="http://resources.huygens.knaw.nl/bwn1880-2000/lemmata/bwn4/hannema"/>
    <publisher>
      <name>Biografisch Woordenboek van Nederland:1880-2000</name>
      <ref target="http://resources.huygens.knaw.nl/bwn1880-2000"/>
    </publisher>
  </fileDesc>
  <person>
    <idno type="id">hannema</idno>
    <persName><name type="geslachtsnaam">Hannema</name>, Dirk</persName>
    <sex value="1"/>
    <event type="birth" when="1895"/>
    <event type="death" when="1984"/>
    <state type="occupation">museumdirecteur</state>
  </person>
  <biography>
    <graphic url="http://resources.huygens.knaw.nl/bwn1880-2000/lemmata/bwn4/images/images/HANNEMA.jpg"/>
    <text>&lt;dtml-var bwn_header&gt;
 &lt;p class='genealogie'&gt;
  &lt;strong&gt;Hannema, Dirk&lt;/strong&gt;, museumdirecteur (Batavia (Nederlands-Indi&amp;euml;) 16-9-1895 - Wijhe (O.) 7-7-1984). Zoon van Dirk Hannema, directeur van een makelaarskantoor, en
  jkvr. Hermine Elise de Stuers.
  
&lt;img src=&amp;quot;images/HANNEMA.jpg&amp;quot; align=&amp;quot;right&amp;quot; BORDER=&amp;quot;0&amp;quot; alt=&amp;quot;afbeelding van Hannema, Dirk&amp;quot; class=&amp;quot;bwnimg&amp;quot;&gt;
  
  &lt;/p&gt;
&lt;p&gt;Dirk Hannema was vijf jaar oud toen zijn ouders Indi&amp;euml;
    verlieten om zich in Nederland te vestigen. Hij groeide op in
    het Haagse milieu van rond de eeuwwisseling. Van vaderszijde
    was Dirk afkomstig uit een welgesteld doopsgezind geslacht uit
    Harlingen. Via zijn moeder, die behoorde tot de kunstzinnige
    familie De Stuers, kwam hij in aanraking met kunstkenners als
    H.P. Bremmer en A. Bredius. Na het eindexamen gymnasium en de
    vervulling van zijn dienstplicht studeerde hij eerst vanaf 1917
    twee jaar lang rechten in Leiden. In maart 1919 liet hij zich
    echter als student kunstgeschiedenis inschrijven aan de
    Rijksuniversiteit te Utrecht, waar hij de colleges volgde van
    prof. W. Vogelsang.&lt;/p&gt;
&lt;p&gt;Zonder deze studie te hebben voltooid kwam Hannema reeds
    anderhalf jaar later als wetenschappelijk assistent in dienst
    bij het Rotterdamse Museum Boymans, waar F. Schmidt Degener
    toentertijd directeur was. Deze had de overladen 19e-eeuwse
    wijze van inrichten veranderd in een esthetische presentatie.
    In 1921 werd Schmidt Degener benoemd tot directeur van het
    Rijksmuseum in Amsterdam en volgde Hannema - 26 jaar oud - hem
    op in Museum Boymans.&lt;/p&gt;
&lt;p&gt;Hannema's bekwaamheid in het opsporen en verzamelen van
    topstukken werd het kenmerk van zijn directoraat. Tot de vele
    eminente aanwinsten kunnen 
    &lt;em&gt;De Verloren Zoon&lt;/em&gt;

    van Jeroen Bosch en 
    &lt;em&gt;Titus&lt;/em&gt;

    van Rembrandt worden gerekend. In 1935 kreeg Museum Boymans de
    beroemde tekeningencollectie van verzamelaar Franz Koenigs in
    bruikleen. De financi&amp;euml;le mogelijkheden tot
    collectievorming verwierf Hannema door een uitstekende
    persoonlijke relatie op te bouwen met de 'havenbaronnen' D.G.
    van Beuningen en W. van der Vorm, die hij adviseerde bij de
    opbouw van hun priv&amp;eacute;-collecties. Dank zij de toen door
    Hannema getrooste inspanningen zouden deze verzamelingen in de
    jaren na de Tweede Wereldoorlog aan Museum Boymans
    toevallen.&lt;/p&gt;
&lt;p&gt;Ook op het gebied van de presentatie toonde Hannema zich een
    energieke directeur. Hij wist het gemeentebestuur te overtuigen
    van de noodzaak van een nieuw gebouw voor het museum. In juli
    1935 kwam het museumgebouw aan de Mathenesserlaan gereed, in
    nauwe samenwerking tussen Hannema en de gemeentearchitect A.
    van der Steur. Zo deden zij uitvoerige proeven met de lichtval
    in museumzalen. Samen met het door H.P. Berlage ontworpen en in
    hetzelfde jaar geopende Haags Gemeentemuseum vormde het nieuwe
    Boymans een toonbeeld van moderne museumarchitectuur in
    Nederland. Als voorstander van een actief
    tentoonstellingsbeleid had Hannema nu de ruimte
    tentoonstellingen te organiseren die internationaal de aandacht
    trokken, bijvoorbeeld de openingsexpositie 'Vermeer, oorsprong
    en invloed' in 1935 en 'Jeroen Bosch [en de]
    Noord-Nederlandsche Primitieven' een jaar later.&lt;/p&gt;
&lt;p&gt;Zowel in zijn collectievorming als in de museuminrichting
    was Hannema een exponent van de esthetische benadering. Bij de
    inrichting van de zalen stonden rust en verfijnde smaak voorop;
    bij het verzamelen kwam het aan op zijn aangeboren oog voor
    kwaliteit en op intu&amp;iuml;tie. Dit laatste achtte Hannema voor
    een museumdirecteur van meer belang dan wetenschappelijke
    kennis. Vanuit deze instelling - die hij overigens met veel
    tijdgenoten deelde - is het verklaarbaar dat Hannema een in
    Parijs opgedoken schilderij, voorstellende 
    &lt;em&gt;Christus en de discipelen te Emma&amp;uuml;s&lt;/em&gt;

    (doorgaans aangeduid als 
    &lt;em&gt;De Emma&amp;uuml;sgangers&lt;/em&gt;), zonder de minste twijfel als een nieuw ontdekte Vermeer
    beschouwde. Met de daadkracht hem eigen wist hij door
    inschakeling van het Rotterdamse mecenaat het geld bijeen te
    krijgen om dit schilderij - waarvoor ook het Rijksmuseum grote
    belangstelling had - voor Boymans aan te kopen. Het werd door
    vele kunstkenners bewonderd als het topstuk van de grote
    tentoonstelling 'Meesterwerken uit vier eeuwen: 1400-1800' in
    1938. In de tweede helft van de jaren dertig beleefde Hannema
    als een van de meest vooraanstaande museumdirecteuren roemrijke
    jaren, waarin hem binnen- en buitenlandse onderscheidingen ten
    deel vielen en, op 27 maart 1939, door de Rijksuniversiteit te
    Utrecht een eredoctoraat werd verleend.&lt;/p&gt;
&lt;p&gt;Al spoedig na de Duitse inval in mei 1940 bleek Hannema niet
    onsympathiek te staan tegenover de door de bezetter
    gepropageerde nieuwe orde. Dit bleek onder meer uit zijn
    bestuurslidmaatschap van de Nederlandsche Cultuurkring, een
    groep pro-Duitse intellectuelen onder leiding van prof. G.A.S.
    Snijder. Verder raakte hij betrokken bij de verkoop aan de
    nazi's van een deel van de collectie-Koenigs en bij de ruil van
    drie kunstwerken uit Museum Kr&amp;ouml;ller-M&amp;uuml;ller ten
    behoeve van de collectie van Reichsmarschall H.W. G&amp;ouml;ring.
    Hannema hield ook een rede waarin hij zich voorstander
    verklaarde van de corporatieve gedachte en publiceerde enige
    malen in boeken en tijdschriften van nationaal-socialistische
    signatuur. Op uitnodiging van Reichskommissar A. Seyss-Inquart
    aanvaardde Hannema in november 1941 het lidmaatschap van de
    Kultuurraad, een hoog adviserend lichaam dat bestond uit 23
    prominente Duitsgezinde 'wijze mannen' uit de wereld van kunst
    en wetenschap. Hoewel hij, naar eigen zeggen, geen lid was en
    wilde worden van de Nationaal-Socialistische Beweging (NSB),
    liet hij zich met ingang van 1 februari 1943 door NSB-leider
    A.A. Mussert benoemen tot diens Gemachtigde voor het
    Museumwezen in Nederland. Later zei hij deze functie te hebben
    aanvaard om zo te verhinderen dat de Duitse autoriteiten het
    kunstbezit van het Koninklijk Huis uit Nederland zouden
    wegvoeren ten behoeve van het door Hitler in het Oostenrijkse
    Linz te stichten F&amp;uuml;hrer-Museum. Inderdaad werd dit toen,
    mede door Hannema's inspanningen, voorkomen. Het is echter de
    vraag of zijn titel van Gemachtigde voor het Museumwezen
    daarbij een doorslaggevende rol heeft gespeeld.&lt;/p&gt;
&lt;p&gt;Op 10 mei 1945 werd Hannema op last van het Militair Gezag
    gearresteerd om ongeveer acht maanden in een gevangenenkamp in
    Hoek van Holland te worden ge&amp;iuml;nterneerd. In februari 1947
    vond zijn proces plaats voor het tribunaal te Rotterdam,
    waarbij hem vooral zijn functie van Gemachtigde voor het
    Museumwezen ten laste werd gelegd. Wegens de vele gunstige
    verklaringen en gezien het feit dat hij reeds geruime tijd
    ge&amp;iuml;nterneerd was, werd hij op 3 maart 1947 door het
    Tribunaal buiten verdere rechtsvervolging gesteld. Uit de
    getuigenverklaringen kwam onder meer naar voren dat zijn
    houding louter voortkwam uit grote politieke na&amp;iuml;viteit en
    dat hij zijn vertrouwenspositie bij de Duitsers ook ten goede
    gebruikt had om opgepakte landgenoten vrij te krijgen en
    maatregelen tegen 'entartete Kunst' terug te draaien. In de
    museumwereld, waarin men in hoge mate aanstoot genomen had aan
    het feit dat juist een zo prominente collega zijn naam had
    geleend aan de Duitse zaak, was Hannema echter niet meer
    welkom. Hij diende dan ook geen verzoek in het hem eerder
    aangezegde ontslag als directeur van Museum Boymans ongedaan te
    maken.&lt;/p&gt;
&lt;p&gt;Reeds v&amp;oacute;&amp;oacute;r de oorlog bezat Hannema een
    interessante priv&amp;eacute;-kunstcollectie. Hij besloot deze nu
    verder uit te breiden en voor het publiek toegankelijk te
    maken, vanaf 1947 op kasteel Weldam bij Goor en sinds 1958 op
    kasteel Het Nijenhuis bij Heino. Zijn collectie werd in
    november 1957 ondergebracht in de Stichting Hannema-de Stuers
    Fundatie en kreeg, met steun van de provincie Overijssel, een
    blijvende museale bestemming. Tot zijn dood vervulde Hannema de
    functie van conservator en breidde hij de collectie uit tot een
    veelzijdige verzameling, waarin onder meer belangrijke
    Nederlandse en Belgische kunstenaars uit de eerste helft van de
    20e eeuw zijn vertegenwoordigd.&lt;/p&gt;
&lt;p&gt;Hannema's naoorlogse werkzaamheden, met een overcompenserend
    en gedemonstreerd zelfvertrouwen doorgezet, werden, behalve
    door de herinnering aan zijn gedrag tijdens de bezetting, ook
    overschaduwd door de ernstige aantasting van zijn reputatie als
    kunstkenner. In juli 1945 verklaarde de kunstschilder Han van
    Meegeren dat niet alleen een Vermeer die hij via tussenpersonen
    aan G&amp;ouml;ring had verkocht, maar onder andere ook 
    &lt;em&gt;De Emma&amp;uuml;sgangers&lt;/em&gt;

    vervalsingen van zijn hand waren. Deze affaire veroorzaakte
    veel opschudding in de kunsthistorische wereld, en het geloof
    in het connaisseurschap op basis van aanleg en intu&amp;iuml;tie
    werd er in ernstige mate door aangetast. Hannema onderscheidde
    zich evenwel van zijn vakgenoten door vol te houden dat Van
    Meegeren dit doek nooit heeft kunnen schilderen. In de loop der
    jaren ging hij steeds een stap verder, waarbij ook een zestal
    schilderijen die hij op Het Nijenhuis had verzameld, door hem
    werd toegeschreven aan Vermeer.&lt;/p&gt;
&lt;p&gt;Als persoon getuigde Hannema van een grote eenzijdigheid:
    zijn levensvervulling vond hij uitsluitend in het verzamelen
    van kunst. Hij kan worden beschouwd als een van de meest
    controversi&amp;euml;le directeuren uit de Nederlandse
    museumgeschiedenis, een man rond wiens activiteiten
    waarschijnlijk nog niet alles is opgehelderd. Enerzijds was hij
    van onbetwistbare betekenis voor Boymans, dat hij in korte tijd
    tot een internationaal vermaard museum heeft gemaakt en dank
    zij zijn natuurlijk 'charisma' met belangrijke particuliere
    collecties wist te verrijken. Anderzijds was Hannema de
    vereenzaamde kunstkenner die uiteindelijk door geen van zijn
    vakgenoten meer serieus werd genomen.&lt;/p&gt;
&lt;p&gt;
  &lt;a href='agedeelte'&gt;A: &lt;/a&gt;Persoonlijk archief-D. Hannema bij Stichting
  Hannema-de Stuers Fundatie, kasteel Het Nijenhuis bij Heino.
  Dossier-D. Hannema in het Centraal Archief Bijzondere
  Rechtspleging (Tribunaal Rotterdam nr. 382) bij het ministerie
  van Justitie te 's-Gravenhage.&lt;/p&gt;
&lt;p&gt;
  &lt;a href='pgedeelte'&gt;P: &lt;/a&gt;Behalve verschillende collectiecatalogi o.a.: samen met A.
    van Schendel jr., 
    &lt;em&gt;Noord- en Zuid-Nederlandsche schilderkunst der XVIIe
    eeuw&lt;/em&gt;

    (Amsterdam [etc., 1936]); 'Ein R&amp;uuml;ckblick auf die
    niederl&amp;auml;ndische Malerei', in 
    &lt;em&gt;Die Niederlande im Umbruch der Zeiten. Alte und neue
    Beziehungen zum Reich&lt;/em&gt;

    . Onder red. van Max du Prel en Willi Janke (W&amp;uuml;rzburg
    [etc.], 1941) 161-170; 
    &lt;em&gt;Over Johannes Vermeer van Delft: twee onbekende jeugdwerken.
    Een andere visie op zijn oeuvre&lt;/em&gt;

    (Heino, 1972). Zie ook de bibliografie in de onder L vermelde
    doctoraalscriptie van Mosler. Hannema's autobiografie verscheen
    onder de titel 
    &lt;em&gt;Flitsen uit mijn leven als verzamelaar en
    museumdirecteur&lt;/em&gt;

    (Rotterdam, 1973).&lt;/p&gt;
&lt;p&gt;
  &lt;a href='lgedeelte'&gt;L: &lt;/a&gt;H.G. Cannegieter, 'D. Hannema', in 
  &lt;em&gt;Morks-Magazijn&lt;/em&gt;

  34 (1932) II, 393-404; Hans Mulder, 
  &lt;em&gt;Kunst in crisis en bezetting. Een onderzoek naar de houding
  van Nederlandse kunstenaars in de periode 1930-1945&lt;/em&gt;

  (Utrecht [etc.], 1978); M.H. van den Brandhof, 
  &lt;em&gt;Een vroege Vermeer uit 1937. Achtergronden van leven en werken
  van de schilder/vervalser Han van Meegeren&lt;/em&gt;

  (Utrecht [etc., 1979]); Max Pam, 'Dirk Hannema. De tragiek van
  het onfeilbare oog' in 
  &lt;em&gt;Vrij Nederland. Bijvoegsel&lt;/em&gt;

  , 8-12-1984; J.C. Ebbinge Wubben, in 
  &lt;em&gt;Rotterdams jaarboekje 1985&lt;/em&gt;

  (Rotterdam, 1985) 249-258; Adriaan Venema, 
  &lt;em&gt;Kunsthandel in Nederland 1940-1945&lt;/em&gt;

  (Amsterdam, 1986); J. van Adrichem, 'Directoraat D. Hannema', in 
  &lt;em&gt;Beeldende kunst en kunstbeleid in Rotterdam, 1945-1985&lt;/em&gt;

  (Rotterdam, 1987) 43-50; Mireille Mosler, Dr. Dirk Hannema
  (1895-1984) verzamelaar en kunstkenner [Ongepubliceerde
  doctoraalscriptie, Kunsthistorisch Instituut UvA] (Amsterdam,
  1992); lemma door A.C.M. Grondman, in 
  &lt;em&gt;Overijsselse biografie&amp;euml;n. Levensbeschrijvingen van
  bekende en onbekende Overijsselaars&lt;/em&gt;

  III (Amsterdam [etc.], 1993) 40-44.&lt;/p&gt;

&lt;p&gt;
&lt;a href=&amp;quot;igedeelte&amp;quot;&gt;I: &lt;/a&gt;&lt;i&gt;Persoonlijkheden in het Koninkrijk der Nederlanden in woord en beeld&lt;/i&gt;. Onder hoofdred. van H.P. van den Aardweg (Amsterdam 1938) 601.
&lt;/p&gt;

&lt;p&gt;A.A.M. de Jong&lt;/p&gt; 
&lt;dtml-var bwn_footer&gt;</text>
  </biography>
</biodes>

