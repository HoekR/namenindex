<biodes version="1.0">
  <fileDesc>
    <title>Witlox, Johannes Henricus Josephus Maria (1886-1955)</title>
    <ref target="http://resources.huygens.knaw.nl/bwn1880-2000/lemmata/bwn1/witlox"/>
    <publisher>
      <name>Biografisch Woordenboek van Nederland:1880-2000</name>
      <ref target="http://resources.huygens.knaw.nl/bwn1880-2000"/>
    </publisher>
  </fileDesc>
  <person>
    <idno type="id">witlox</idno>
    <persName><name type="geslachtsnaam">Witlox</name>, Johannes Henricus Josephus Maria</persName>
    <sex value="1"/>
    <event type="birth" when="1886"/>
    <event type="death" when="1955"/>
    <state type="occupation">historicus</state>
    <state type="occupation">journalist</state>
  </person>
  <biography>
    <graphic url="http://resources.huygens.knaw.nl/bwn1880-2000/lemmata/bwn1/images/images/WITLOX.jpg"/>
    <text>&lt;dtml-var bwn_header&gt;
 &lt;p class='genealogie'&gt;
  &lt;strong&gt;Witlox, Johannes Henricus Josephus Maria&lt;/strong&gt;, historicus en journalist (Waalwijk 26-2-1886 - Schijndel 18-4-1955).

Zoon van Hendrikus Johannes Maria Witlox, fabrikant, en Maria Antonia
Bressers.


&lt;img src=&amp;quot;images/WITLOX.jpg&amp;quot; align=&amp;quot;right&amp;quot; BORDER=&amp;quot;0&amp;quot; alt=&amp;quot;afbeelding van Witlox, Johannes Henricus Josephus Maria&amp;quot; class=&amp;quot;bwnimg&amp;quot;&gt;


&lt;/p&gt;
&lt;p&gt;Na de lagere school in Waalwijk bezocht te hebben, ging Jan Witlox
op tienjarige leeftijd vanuit het gezin met elf kinderen naar de
broederkostschool 'Saint Louis' te Roermond. Drie jaar later
werd hij leerling van het zesjarige klein-seminarie 'Beekvliet'
te Sint-Michielsgestel, dat geen officieel erkend eindexamen had, maar
een seminarie-examen. In 1907 behaalde hij het staatsexamen gymnasium,
waarvoor alleen de meest begaafde leerlingen van het seminarie werden
opgegeven. Hij zette zijn priesterstudie voort op het groot-seminarie
te Haaren (2 jaar filosofie en 4 jaar theologie). Deze opleiding werd
afgesloten met zijn priesterwijding op 10 juni 1911 te
's-Hertogenbosch door bisschop mgr. W. van de Ven. Hierna ging hij
Nederlandse taal en letteren studeren aan de Universiteit van
Amsterdam, waar hij zowel het kandidaatsexamen (6 juni 1914) als het
doctoraal examen (1 juni 1917) - typerend voor zijn werkkracht en
intelligentie - cum laude aflegde. Met het studentenleven, o.a. de R.K.
studentenvereniging 'Sint Thomas', schijnt hij zich maar kort
beziggehouden te hebben. Wel publiceerde hij in het 
&lt;em&gt;Roomsch Studentenblad&lt;/em&gt;

onder meer over de noodzaak tot oprichting van een katholieke
universiteit in Nederland. Witlox, een van de weinige Brabantse
priester-academici, mengde zich hiermee in de al jaren durende strijd
om de oprichting van een katholieke universiteit, die door vele
geloofsgenoten (en onder hen met name academici en studenten) met
huiver tegemoet gezien werd als een al te exclusief onderwijs- en
wetenschapscentrum.&lt;/p&gt;
&lt;p&gt;In april 1919 promoveerde hij, eveneens cum laude, bij prof. H.
Brugmans op het eerste deel van 
&lt;em&gt;De katholieke staatspartij in haar oorsprong en ontwikkeling
geschetst&lt;/em&gt;

(1919), onder welke eigenaardige titel hij behandelt 
&lt;em&gt;De Noord-Nederlandsche katholieken in de politiek onder koning
Willem I&lt;/em&gt;

zoals de ondertitel luidt. Noch de teleologisch overkomende keuze van
de hoofdtitel noch de keuze van het beginpunt in 1813 (i.p.v. bijv.
1780) worden overtuigend gemotiveerd. In het 'Voorwoord'
kondigt Witlox aan eerlang deel twee te laten verschijnen over de
politieke lotgevallen van de Nederlandse katholieken tijdens koning
Willem II en 'na zeer geruimen tijd' het derde deel: 
&lt;em&gt;De Katholieken als Thorbeckiaan van 1849- &amp;plusmn;1870.&lt;/em&gt;

Zelfs hoopt hij de 'laatste periode van &amp;plusmn;1870 tot 1896-97'
ook nog te kunnen behandelen. Witlox heeft zijn levensprogram
uitgevoerd, zij het dat het derde deel onder de door hem zelf nog
veranderde titel 
&lt;em&gt;De staatkundige emancipatie van Nederlands katholieken 1848-1870&lt;/em&gt;

(Bussum, 1969), en het vierde deel in de vorm van de trilogie 
&lt;em&gt;Schaepman als staatsman&lt;/em&gt;

(1960) postuum verschenen zijn. In deze zes boekdelen heeft Witlox na
uitvoerig bronnenonderzoek en gedegen bestudering van de literatuur de
politieke bewustwording van de Nederlandse katholieken in de
negentiende eeuw indringend en minutieus beschreven met eerbied voor de
uit de bronnen verkregen gegevens, maar met de achteraf duidelijk te
constateren vooringenomen standpunten van de priester tegenover de
eenvoudige leken, van de in hi&amp;euml;rarchische kaders denkende
ultramontaan tegenover minder starre geloofsgenoten, van de katholiek
tegenover andersdenkende landgenoten, van de Brabander tegenover de
overige Nederlanders.&lt;/p&gt;
&lt;p&gt;Na ruim een jaar leraar Nederlands en geschiedenis te zijn geweest
op het Sint Janslyceum te 's-Hertogenbosch werd hij 1 januari 1921,
nadat een benoeming tot rector van de Leergangen te Tilburg in 1920
niet was doorgegaan, omdat men de vier jaar oudere priester dr. Th.
Goossens als rector prefereerde, aangesteld ter opvolging van diezelfde
Goossens als docent Nederlands en geschiedenis op het seminarie
'Beekvliet', waar hij tot 1929, volgens eigen zeggen, de
gelukkigste jaren van zijn leven doorbracht als succesvol leermeester
en prettig collega. In deze periode schreef hij tevens een groot aantal
artikelen in tijdschriften, w.o. het 
&lt;em&gt;Historisch Tijdschrift&lt;/em&gt;

waarvan hij in 1923 medeoprichter was en redacteur bleef tot het einde
en publiceerde hij het eerder aangekondigde tweede deel van 
&lt;em&gt;De katholieke staatspartij.&lt;/em&gt;

Daarnaast voerde hij een uitgebreide correspondentie met vooraanstaande
katholieke politici en journalisten waarbij steeds terugkerende
thema's waren de politieke eenheid van de Nederlandse katholieken,
het behoud van de coalitie en in geen geval rooms-rode samenwerking.
Deze briefwisseling en zijn politiek-historisch werk leidden mede tot
zijn kandidatuur voor het hoofdredacteurschap van 
&lt;em&gt;De Maasbode,&lt;/em&gt;

het toonaangevende katholieke dagblad, waar hij na moeizaam verworven
instemming van de Haarlemse bisschop J.D.J. Aengenent, die het Tweede
Kamerlid mr. P.J.M. Aalberse prefereerde en van de Bossche bisschop
A.F. Diepen, die Witlox voor zijn diocees wilde behouden, met ingang
van 1 februari 1929 toch tot hoofdredacteur werd benoemd. Zijn vriend
Aalberse werd politiek medewerker van het dagblad. De overgang naar
Rotterdam was een ongelukkige stap. Witlox voelde er zich niet thuis en
de functie van hoofdredacteur lag hem niet. Hij stimuleerde zijn
medewerkers niet, wisselde nauwelijks of niet met hen van gedachten,
gaf kortom geen leiding aan het redactieteam. Toen de opvolging van de
in maart 1929 overleden hoogleraar in de geschiedenis dr. H.F.M.
Huybers te Nijmegen aan de orde kwam, hoopte Witlox benoemd te worden,
maar na lang overleg werd de leek dr. J.D.M. Cornelissen in 1930 tot
hoogleraar benoemd tot grote teleurstelling van de Rotterdamse
hoofdredacteur.&lt;/p&gt;
&lt;p&gt;In mei 1936, vlak voor de viering van zijn vijfentwintigjarig
priesterfeest, waarbij de paus hem de eretitel verleende van geheim
kamerheer, stortte hij, mensenschuw, vereenzaamd en zich mislukt
voelend, psychisch ineen. Pas in het najaar van 1937 kon hij zijn
werkzaamheden hervatten, maar hij bleef vechten met de gevolgen van
zijn breakdown. Hij leefde weer op toen hij in mei 1940 zijn
ziel-zorgerlijke taak bij het bombardement van Rotterdam en de inval
van de Duitsers kon uitoefenen en hij in oktober daarna door de
bezetters uit zijn functie gezet werd, die hem verweten reeds voor de
bezetting anti-Duitse ophitsing te hebben gevoerd, in het bijzonder in
kerkelijke zaken, door de voorstelling te verbreiden alsof de
katholieke kerk in Duitsland aan vervolging zou blootstaan. Bovendien
verdacht men hem van verstandhouding met de Duitse jezu&amp;iuml;et en
Nazi-opposant Fr. Muckermann. Elke vorm van samenwerking met de
Duitsers afwijzend, nam hij gretig de pen weer op voorzijn historisch
werk. Dag in dag uit doorwerkend, schreef hij het derde deel van 
&lt;em&gt;De katholieke staatspartij&lt;/em&gt;

en zijn Schaepmantrilogie.&lt;/p&gt;
&lt;p&gt;In mei 1945 nam Witlox zonder aarzelen het hoofdredacteurschap van 
&lt;em&gt;De Maasbode&lt;/em&gt;

weer op zich. Fel streed hij in deze 'doorbraak'-periode voor
het behoud van de politieke eenheid der Nederlandse katholieken en even
fel en met succes verzette hij zich tegen een door het episcopaat
gesteund plan, voor het eerst uitgewerkt in 1944, om na de oorlog naast
een katholiek landelijk volksblad (i.e. 
&lt;em&gt;de Volkskrant)&lt;/em&gt;

slechts &amp;eacute;&amp;eacute;n 'landelijk hoofdorgaan voor de financieel
krachtiger, resp. intellectueel meer ontwikkelde lagen' van de
katholieke bevolking (i.e. een gefuseerde 
&lt;em&gt;De Maasbode-De Tijd)&lt;/em&gt;

te laten terugkeren. Maar ook nu viel de leiding van de krant hem
spoedig te zwaar. Eind 1947 werd hij geestelijk ziek en er trad geen
herstel meer op. Met ingang van 1 september 1948 verliet hij 
&lt;em&gt;De Maasbode&lt;/em&gt;

definitief, maar nergens vond hij meer rust. Na veel verhuizingen werd
hij uiteindelijk, toen ook zijn lichamelijke gezondheid achteruit ging,
opgenomen in het Sint-Lidwinagesticht te Schijndel, waar hij 18 april
1955 overleed.&lt;/p&gt;
&lt;p&gt;Als hoofdredacteur van 
&lt;em&gt;De Maasbode&lt;/em&gt;

was Witlox in zijn eigen ogen en in die van zijn redactiemedewerkers
goeddeels een mislukking. Niettemin bleef 
&lt;em&gt;De Maasbode&lt;/em&gt;

tot de Tweede Wereldoorlog het belangrijkste en grootste katholieke
dagblad. 
&lt;em&gt;De Maasbode&lt;/em&gt;

telde op het eind van de jaren dertig 51.000 abonnees (met bijbladen
69.000-80.000) tegen 
&lt;em&gt;De Tijd&lt;/em&gt;

10.000 (met bijbladen 57.500) en 
&lt;em&gt;de Volkskrant&lt;/em&gt;

25.000. Met weinig gevoel voor sociale en culturele zaken, was
Witlox' politieke invloed toch groot. Zijn woorden - meer nog in
zijn briefwisseling met politieke en kerkelijke leiders dan in zijn
hoofdartikelen - wogen zwaar bij politieke beslissingen, met name bij
kabinetsformaties. Aalberse en Witlox stonden 'in bijna dagelijkse
briefwisseling' met elkaar. Witlox' geschiedkundige publikaties
over de negentiende-eeuwse katholieke herleving, ten dele berustend op
inmiddels verdwenen bronnenmateriaal, zijn onmisbaar voor de in dit
onderwerp ge&amp;iuml;nteresseerde.&lt;/p&gt;
&lt;p&gt;
  &lt;a href='agedeelte'&gt;A: &lt;/a&gt;Witlox' papieren met o.a. enige onuitgegeven studies
bevinden zich in het Katholiek Documentatie Centrum te
Nijmegen.&lt;/p&gt;
&lt;p&gt;
  &lt;a href='pgedeelte'&gt;P: &lt;/a&gt;Behalve de in de tekst genoemde werken de bibliografie (tot 1959),
in hieronder vermeld levensbericht van L.J. Rogier.&lt;/p&gt;
&lt;p&gt;
  &lt;a href='lgedeelte'&gt;L: &lt;/a&gt;Hyacinth Hermans, in 
&lt;em&gt;De Maasbode&lt;/em&gt;

van 9 juni 1936; Anonieme bijdragen, 
&lt;em&gt;ibidem&lt;/em&gt;

18 april 1955; L.J. Rogier, in J.H.J.M. Witlox, 
&lt;em&gt;Schaepman als staatsman&lt;/em&gt;

(Amsterdam, 1960. 3 dln.) dl. l, VII-XXXXVI; ook in L.J. Rogier, 
&lt;em&gt;Terugblik en uitzicht&lt;/em&gt;

(Hilversum [enz.], 1965) II, 433-467; idem, 'Verantwoording',
in J.H.J.M. Witlox, 
&lt;em&gt;De katholieke staatspartij...&lt;/em&gt;

('s-Hertogenbosch, 1919-1969. 3 dln.) III, 11-20.&lt;/p&gt;

&lt;p&gt;
&lt;a href=&amp;quot;igedeelte&amp;quot;&gt;I: &lt;/a&gt;&lt;i&gt;Persoonlijkheden in het Koninkrijk der Nederlanden in woord en beeld&lt;/i&gt;. Onder hoofdred. van H.P. van den Aardweg (Amsterdam 1938) 1646.
&lt;/p&gt;

&lt;p&gt;G.A.M. Beekelaar&lt;/p&gt; 
&lt;dtml-var bwn_footer&gt;</text>
  </biography>
</biodes>

