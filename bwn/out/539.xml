<biodes version="1.0">
  <fileDesc>
    <title>Forbes, Robert Jacobus (1900-1973)</title>
    <ref target="http://resources.huygens.knaw.nl/bwn1880-2000/lemmata/bwn2/forbes"/>
    <publisher>
      <name>Biografisch Woordenboek van Nederland:1880-2000</name>
      <ref target="http://resources.huygens.knaw.nl/bwn1880-2000"/>
    </publisher>
  </fileDesc>
  <person>
    <idno type="id">forbes</idno>
    <persName><name type="geslachtsnaam">Forbes</name>, Robert Jacobus</persName>
    <sex value="1"/>
    <event type="birth" when="1900"/>
    <event type="death" when="1973"/>
    <state type="occupation">wetenschapshistoricus</state>
  </person>
  <biography>
    <text>&lt;dtml-var bwn_header&gt;
 &lt;p class='genealogie'&gt;
  &lt;strong&gt;Forbes, Robert Jacobus&lt;/strong&gt;, wetenschapshistoricus en scheikundige (Breda 21-4-1900 - Haarlem 13-1-1973).

Zoon van Harry William Forbes, administrateur der BPM, en Maria Sara
Johanna van Houten. Gehuwd op 11-4-1928 met Hermine Henriette Boon. Uit
dit huwelijk werden geen kinderen geboren.



&lt;/p&gt;
&lt;p&gt;Forbes doorliep de HBS in Leiden na tot 1912 de Public School van de
International Settlement in Sjanghai te hebben bezocht. Van 1917 tot
1923 studeerde hij scheikunde aan de Technische Hogeschool te Delft,
waarna hij in dienst kwam van de Koninklijke/Shell-Groep. Van 1923 tot
1925 was hij als scheikundige werkzaam in het
Ko-ninklijke/Shell-laboratorium in Amsterdam, van 1925 tot 1931 bij
raffinaderijen van de Groep op Borneo en Sumatra. In 1931 keerde hij
terug naar Amsterdam om zich bezig te houden met bitumen en de
toepassing ervan in de wegenbouw alsmede met het toetsen van
materialen. Verschillende wetenschappelijke publikaties op dit terrein
en op het gebied van de geschiedenis van wetenschap en techniek
verschenen van zijn hand. Naderhand werd hij belast met de selectie, de
codificatie en de distributie van de analytische methoden die bij de
Shell-Groep in gebruik waren. Hij had zitting in verschillende
standaardisatiecommissies en was lid van het 'Stan-dardization
Committee' van het 'Institute of Petroleum' in Londen.
Vanaf 1955 was hij leider van de afdeling wetenschappelijke publikaties
en van de geschiedschrijving van de Koninklijke/Shell-Groep.
Ondertussen was Forbes in 1947 benoemd tot bijzonder hoogleraar vanwege
de Allard Pierson Stichting in de geschiedenis van de toegepaste
natuurwetenschappen en de techniek, voornamelijk in de Oudheid aan de
Universiteit van Amsterdam. Hij aanvaardde dit ambt op 30 juni 1947 met
een oratie: 
&lt;em&gt;Ambacht en wetenschap in het oude nabije Oosten.&lt;/em&gt;

In 1958 verliet hij de Koninklijke/Shell-Groep en werd secretaris van
de Hollandsche Maatschappij der Wetenschappen te Haarlem - een functie
die hij tot 1969 bekleedde. In die periode heeft hij het archief van
zijn eerste voorganger, Martinus van Marum (1750-1837), op microfiches
gebracht en een uitgave voorbereid over het leven en werk van deze
18e-eeuwse geleerde. Dit resulteerde in het zesdelige: 
&lt;em&gt;Martinus van Marum. Life and work&lt;/em&gt;

(1969-1976), waarvan Forbes de eerste drie delen redigeerde.&lt;/p&gt;
&lt;p&gt;In 1960 was inmiddels zijn benoeming gevolgd tot buitengewoon
hoogleraar in de geschiedenis van de natuur- en scheikunde aan de
Universiteit van Amsterdam. Dit ambt aanvaardde hij op 9 mei 1960 met
een oratie: 
&lt;em&gt;De wetenschap gedijt in samenspraak.&lt;/em&gt;
&lt;/p&gt;
&lt;p&gt;Als wetenschapshistoricus was Forbes een zeer produktief schrijver,
vooral op het gebied van de geschiedenis van de techniek in de Oudheid
en de petroleumtechnologie. Van zijn hand verschenen o.m. 
&lt;em&gt;Short history of the art of distillation&lt;/em&gt;

(1948, herdr. 1971) en een negendelige serie: 
&lt;em&gt;Studies in Ancient Technology&lt;/em&gt;

(1955-1964). Met D.R. O'Beirne schreef hij: 
&lt;em&gt;The technical development of the Royal Dutch/Shell, 1890-1940&lt;/em&gt;

(1957). Voorts verzorgde hij het vijfde deel van 
&lt;em&gt;The principal works of Simon Stevin&lt;/em&gt;

1966), dat over de molenbouw en het waterbouwkundig werk van deze
16e-eeuwse geleerde handelt.&lt;/p&gt;
&lt;p&gt;Behalve vaktechnische studies deed Forbes in een aantal boeken een
poging tot een synthese van de wetenschapsgeschiedenis, zoals in 
&lt;em&gt;Man the maker&lt;/em&gt;

(1950; 2e dr. 1958), waarvan een Nederlandse (1952), Duitse (1954),
Japanse (1956), Spaanse (1958) en Italiaanse (1960) vertaling
verscheen. Met de wetenschapshistoricus E.J. Dijksterhuis schreef hij
het tweedelige 
&lt;em&gt;Overwinning door gehoorzaamheid&lt;/em&gt;

(1961)
&lt;em&gt;,&lt;/em&gt;

dat in het Engels (1963) en Portugees (1965) is vertaald.&lt;/p&gt;
&lt;p&gt;Forbes' wetenschappelijke verdiensten vonden in binnen- en
buitenland erkenning. Zo ontving hij in 1953 een eredoctoraat in de
technische wetenschappen van het 'Technion', de Technische
Hogeschool van Haifa. Verder was hij vanaf 1959 lid van de Koninklijke
Nederlandse Akademie van Wetenschappen. In 1960 werd hem de
'Dickinson Memorial Medal' van de 'Newcomen Society for the
History of Technology' toegekend; in 1962 de 'Leonardo da
Vinci' medaille van de 'Society for the History of
Technology'. Hij was van 1942 tot 1947 vice-voorzitter en van 1950
tot 1955 voorzitter van het Genootschap voor geschiedenis der
geneeskunde, wiskunde en natuurwetenschappen.&lt;/p&gt;
&lt;p&gt;Forbes had verder een grote belangstelling voor musea. Mede door
zijn inspanning kreeg in 1953 in Amsterdam de op zolders opgeslagen
verzameling van het Geschiedkundig medisch- en farmaceutisch museum een
nieuw onderdak in het oude Wijnkopersgildehuis. In 1961 werd op zijn
initiatief het Centraal laboratorium voor onderzoek van voorwerpen van
kunst en wetenschap in Amsterdam opgericht. Na zijn emeritaat met
ingang van 1 september 1967 was hij tot zijn dood publicistisch en
organisatorisch actief op natuurwetenschappelijk gebied.&lt;/p&gt;
&lt;p&gt;
  &lt;a href='pgedeelte'&gt;P: &lt;/a&gt;Een volledige bibliografie in 
&lt;em&gt;Janus&lt;/em&gt;

62 (1975) 221-233.&lt;/p&gt;
&lt;p&gt;
  &lt;a href='lgedeelte'&gt;L: &lt;/a&gt;E. Lefebvre en J.G. de Bruijn, in 
&lt;em&gt;British journal for the history of science&lt;/em&gt;

6 (1972-1973) 462; Lynn White Jr., 'Robert James Forbes
(1900-1973)', in 
&lt;em&gt;Technology and culture&lt;/em&gt;

15 (1974) 438-439; D.A. Wittop Koning, in 
&lt;em&gt;Economisch- en sociaal-historisch jaarboek&lt;/em&gt;

38 (1975) 337-339; idem, 'Robert James Forbes', in 
&lt;em&gt;Janus&lt;/em&gt;

62 (1975) 217-221; A. Rupert Hall, 'Robert James Forbes
(1900-1973)', in 
&lt;em&gt;Archives internationales d'histoire des sciences&lt;/em&gt;

26 (1976) 160-162.&lt;/p&gt;
&lt;p&gt;H.A.M. Snelders&lt;/p&gt; 
&lt;dtml-var bwn_footer&gt;</text>
  </biography>
</biodes>

