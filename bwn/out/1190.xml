<biodes version="1.0">
  <fileDesc>
    <title>Meel, Marinus van (1880-1958)</title>
    <ref target="http://resources.huygens.knaw.nl/bwn1880-2000/lemmata/bwn2/meel"/>
    <publisher>
      <name>Biografisch Woordenboek van Nederland:1880-2000</name>
      <ref target="http://resources.huygens.knaw.nl/bwn1880-2000"/>
    </publisher>
  </fileDesc>
  <person>
    <idno type="id">meel</idno>
    <persName><name type="geslachtsnaam">Meel</name>, Marinus van</persName>
    <sex value="1"/>
    <event type="birth" when="1880"/>
    <event type="death" when="1958"/>
    <state type="occupation">piloot</state>
    <state type="occupation">ondernemer</state>
  </person>
  <biography>
    <graphic url="http://resources.huygens.knaw.nl/bwn1880-2000/lemmata/bwn2/images/images/MEEL.jpg"/>
    <text>&lt;dtml-var bwn_header&gt;
 &lt;p class='genealogie'&gt;
  &lt;strong&gt;Meel, Marinus van&lt;/strong&gt;, luchtvaartpionier (Rotterdam 28-11-1880 - 's-Gravenhage 12-6-1958).

Zoon van Antonie van Meel, koopman, en Johanna Catharina Wilhelmina
Kouwenberg.


&lt;img src=&amp;quot;images/MEEL.jpg&amp;quot; align=&amp;quot;right&amp;quot; BORDER=&amp;quot;0&amp;quot; alt=&amp;quot;afbeelding van Meel, Marinus van&amp;quot; class=&amp;quot;bwnimg&amp;quot;&gt;


&lt;/p&gt;
&lt;p&gt;Van Meel was afkomstig uit een Rotterdamse zakenfamilie en na zijn
schoolopleiding werkzaam in de kaashandel. Zijn belangstelling voor de
luchtvaart werd gewekt door demonstraties van de Belgische vlieger J.
Olieslagers in 1910 op Woudesteyn bij Rotterdam. Van Meel leerde
vervolgens vliegen op de vliegschool van Henri Parman te Etampes
(Frankrijk) en behaalde daar op 9 mei 1911 het vliegbrevet no. 511. Hij
was daarmee de eerste Nederlander die voldeed aan de kort tevoren door
de F&amp;eacute;d&amp;eacute;ration A&amp;eacute;ronautique Internationale (FAI)
verzwaarde eisen voor dit brevet. Van Farman kocht Van Meel voor 28.000
(toenmalige) Franse francs zijn eerste vliegtuig. Met dit toestel nam
hij, buiten mededinging aangezien hij te laat was geweest om zich in te
schrijven, deel aan de etappe Luik - Soesterberg van de Europese
Rondvlucht van dat jaar. Zijn vlucht eindigde wegens motorpech echter
voortijdig bij Grave.&lt;/p&gt;
&lt;p&gt;Nog in 1911 nam Van Meel deel aan de militaire manoeuvres die in
september van dat jaar in de Betuwe werden gehouden; dit waren de
eerste militaire manoeuvres in Nederland waaraan door vliegtuigen werd
deelgenomen. Van Meel ging vervolgens werken in de
constructiewerkplaats van de firma Verwey &amp;amp; Lugard te Soesterberg
en bouwde daar in 1912 zijn eerste vliegtuig, een verbeterde
Farman-tweedekker. Met deze machine nam hij ook, als reservevaandrig,
aan legeroefeningen bij Oldebroek deel, maar in de winter van 1912-1913
werd deze Farman-kopie bij een ongeluk vermeld, al is het toestel
mogelijk toch weer opgebouwd.&lt;/p&gt;
&lt;p&gt;Een tweede machine, in veel opzichten op de eerste gelijkend, werd
begin 1913 gebouwd. Dit was de bekende 'Brik', die in het
hetzelfde jaar door de nieuw opgerichte Nederlandse Luchtvaartafdeling
werd gehuurd en daarmee het eerste Nederlandse militaire vliegtuig
werd. Naderhand werd dit toestel door het leger aangeschaft, omdat de
huur te hoog was.&lt;/p&gt;
&lt;p&gt;Het volgende vliegtuig door Van Meel gebouwd, werd, evenals de
'Brik', gebruikt bij de manoeuvres van september 1913 en
naderhand uitgerust met drijvers tot de zg. 'Waterbrik', het
eerste Nederlandse watervliegtuig. Na succesvolle demonstraties op de
Waal bij Tiel en een vlucht Tiel - Nijmegen en terug werd begin 1914
een vlucht Tiel - Rotterdam ondernomen. Bij deze gelegenheid, waarbij
ook voor de Nederlandse marineautoriteiten zou worden gedemonstreerd,
verongelukte dit vliegtuig echter -het eerste ongeluk van Van Meel in
zijn vliegersloopbaan.&lt;/p&gt;
&lt;p&gt;Begin juli 1913 richtte Van Meel, samen met J.J.A. van Meel, om zijn
bedrijf groter te maken, de NV Van Meel's Vliegtuigenfabriek te
Soesterberg (later te Gilze en Rijen) op, met een kapitaal van f
500.000,-. Op 30 april 1914 kreeg deze fabriek de bestelling voor een
tweede vliegtuig voor de Luchtvaartafdeling, dat zonder motor en
instrumenten f 4100,-zou kosten. Dit toestel, een vergrote versie van
de 'Brik' en daarom wel als 'Brik' II aangeduid, werd
op 13 juni 1914 na het afleggen van de voorgeschreven proeven door de
regering overgenomen.&lt;/p&gt;
&lt;p&gt;Met het uitbreken van de Eerste Wereldoorlog werd ook de vaandrig
Van Meel als vlieger gemobiliseerd. Hij bleef echter niet lang onder de
wapenen en trok zich kort daarop geheel uit de luchtvaart terug. Dit
geschiedde deels uit overwegingen van financi&amp;euml;le aard (verdere
bestellingen van de overheid bleven uit), maar ook omdat het
pionierstijd-perk in de luchtvaart in zijn ogen had plaats gemaakt voor
een meer zakelijke aanpak, die hem minder aantrok. Na 1918 ging Van
Meel naar de Verenigde Staten, vanwaar hij teleurgesteld terugkeerde
omdat men zijn opvattingen over de toekomst van de aviatiek niet
deelde. Hij gaf de sportvliegerij op en was sinds 1936 tot op hoge
leeftijd werkzaam als directeur van het Van Meel Kolen- en
Scheepvaartbedrijf te Rotterdam. Wel bleef hij steeds grote
belangstelling voor de luchtvaart koesteren. Zijn laatste vlucht maakte
hij, vele jaren later, op 10 juli 1952met Fokker-invlieger G. Sonderman
in een Fokker S-14 straal-lesvliegtuig.&lt;/p&gt;
&lt;p&gt;Hoewel hij noch de eerste, noch de meest succesvolle Nederlandse
vlieger en vliegtuigbouwer is geweest, was Van Meel zonder twijfel
zeker een van de meest bekende en populaire. Zijn optreden en karakter,
levenslustig, joviaal en hartelijk maar ook doortastend en nuchter
zakelijk, maakten dat Van Meel in de jaren voor de Eerste Wereldoorlog
van grote betekenis is geweest voor de verbreiding en propaganda voor
de luchtvaart in Nederland. Het feit dat hij het eerste Nederlandse
militaire vliegtuig bouwde, heeft bovendien zijn naam steeds in
herinnering doen blijven.&lt;/p&gt;
&lt;p&gt;
  &lt;a href='lgedeelte'&gt;L: &lt;/a&gt;'Uit de begintijd der Nederlandse Aviatiek, Marinus van
Meel haalt herinneringen op', in 
&lt;em&gt;Avia&lt;/em&gt;

7 (l948) 6 (4 april) 126-131;H. Hooftman, 
&lt;em&gt;Van Brik tot Starfighter&lt;/em&gt;

(Zwolle, [1962] 2 dl.) I; 
&lt;em&gt;Vijftig jaar Luchtmacht.&lt;/em&gt;

Onder red. van F.F. Habnit. Met medew. van J. van den Bergh et al.
('s-Gravenhage, [1963]); F. Gerdessen, 'De vliegtuigen van de
Luchtvaartafdeling', in 
&lt;em&gt;Aviahobby&lt;/em&gt;

l (1980) 1 (januari) 30-31.&lt;/p&gt;


&lt;p&gt;
&lt;a href=&amp;quot;igedeelte&amp;quot;&gt;I: &lt;/a&gt;Beeldbank van het Nationaal Archief in Den Haag [Foto: Wim van Rossem; Collectie ANEFO; Van Meel in maart 1956].&lt;/p&gt;





&lt;p&gt;H.J. Hazewinkel&lt;/p&gt; 
&lt;dtml-var bwn_footer&gt;</text>
  </biography>
</biodes>

