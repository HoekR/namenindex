<biodes version="1.0">
  <fileDesc>
    <title>Molen, Gezina Hermina Johanna van der (1892-1978)</title>
    <ref target="http://resources.huygens.knaw.nl/bwn1880-2000/lemmata/bwn4/molen"/>
    <publisher>
      <name>Biografisch Woordenboek van Nederland:1880-2000</name>
      <ref target="http://resources.huygens.knaw.nl/bwn1880-2000"/>
    </publisher>
  </fileDesc>
  <person>
    <idno type="id">molen</idno>
    <persName><name type="geslachtsnaam">Molen</name>, Gezina Hermina Johanna van der</persName>
    <sex value="2"/>
    <event type="birth" when="1892"/>
    <event type="death" when="1978"/>
    <state type="occupation">journaliste</state>
    <state type="occupation">juriste</state>
  </person>
  <biography>
    <graphic url="http://resources.huygens.knaw.nl/bwn1880-2000/lemmata/bwn4/images/images/MOLEN.jpg"/>
    <text>&lt;dtml-var bwn_header&gt;
 &lt;p class='genealogie'&gt;
  &lt;strong&gt;Molen, Gezina Hermina Johanna van der&lt;/strong&gt;, journaliste en hoogleraar in het volkenrecht (Baflo (Gr.) 20-1-1892 - Aerdenhout 9-10-1978). Dochter van Jan van der Molen, hoofdonderwijzer, later
  Tweede-Kamerlid en burgemeester, en Geertje Kuik.
  

  &lt;img src=&amp;quot;images/MOLEN.jpg&amp;quot; align=&amp;quot;right&amp;quot; BORDER=&amp;quot;0&amp;quot; alt=&amp;quot;afbeelding van Molen, Gezina Hermina Johanna van der&amp;quot; class=&amp;quot;bwnimg&amp;quot;&gt;

  
  &lt;/p&gt;
&lt;p&gt;Gezina van der Molen groeide op als enig kind in een
    gereformeerd gezin. Na de ulo te Leeuwarden begon zij - naar
    het voorbeeld van haar vader, maar niet van harte - aan een
    opleiding tot onderwijzeres, die ze voltooide aan de
    kweekschool in Rotterdam. Hier stond Gezina enige tijd voor de
    klas. Aangezien het onderwijs haar niet beviel, besloot zij in
    1917, geschokt door de Eerste Wereldoorlog, waarin de
    christelijke Europese volken elkaar leken uit te moorden,
    verpleegkundige te worden. Zij verhuisde naar Amsterdam om er
    een opleiding te volgen, maar maakte die niet af, toen de
    verpleging lichamelijk te zwaar voor haar bleek.&lt;/p&gt;
&lt;p&gt;Vervolgens koos Van der Molen in 1920 voor de journalistiek,
    daartoe gestimuleerd door prof. A. Anema, hoogleraar in het
    burgerlijk recht, later ook in het staats- en volkenrecht, aan
    de Vrije Universiteit (VU). Van der Molen kende de familie
    Anema reeds uit haar jeugd in Friesland en woonde van 1918 tot
    1924 bij het gezin in huis. Zij deelde Anema's belangstelling
    voor volkenrecht, een belangstelling waartoe de Eerste
    Wereldoorlog eveneens de aanzet vormde.&lt;/p&gt;
&lt;p&gt;Gezina van der Molen begon haar journalistieke loopbaan in
    1920 bij het christelijk dagblad 
    &lt;em&gt;De Amsterdammer&lt;/em&gt;

    , als medewerkster van de vrouwenrubriek. Ook schreef zij
    regelmatig voor bladen als 
    &lt;em&gt;De Volkenbond&lt;/em&gt;

    , 
    &lt;em&gt;Antirevolutionaire Staatkunde&lt;/em&gt;

    en 
    &lt;em&gt;Christelijk Vrouwenleven&lt;/em&gt;

    . Haar werk als journaliste ging vergezeld van activiteiten in
    de christelijke vrouwenbeweging en in de vredesbeweging. Zij
    hield in dit verband vele lezingen, onder andere over de
    positie van vrouwen in de samenleving en het volkenrecht. Deze
    laatste belangstelling deed haar in 1924 besluiten, na het
    afleggen van een colloquium doctum, aan de VU rechten te
    studeren. In 1929 legde zij het doctoraal examen af.&lt;/p&gt;
&lt;p&gt;Gezina van der Molen was weliswaar niet de eerste
    vrouwelijke student aan de VU, zij was wel de eerste vrouw die
    hier de doctorstitel behaalde. Op 4 juni 1937 promoveerde zij
    bij haar wetenschappelijke inspirator Anema op het proefschrift
    
    &lt;em&gt;Alberico Gentili and the development of international law.
    His life, work and times&lt;/em&gt;

    , een handzame, maar weinig kritische inleiding tot de werken
    en denkbeelden van een 16e-eeuwse protestantse
    volkenrechtgeleerde, die van grote betekenis was voor de
    ontwikkeling van een internationale rechtsgemeenschap. Het
    volkenrecht zou Van der Molen blijven boeien. In haar
    overtuiging van de eenheid van het menselijk geslacht wilde zij
    bijdragen aan de opbouw van een op vrede door recht gebaseerde
    wereld. Het was een idee dat in het interbellum opgang maakte
    en ook Van der Molens denken toentertijd sterk bepaalde. Haar
    wetenschappelijke publikaties op volkenrechtelijk vlak zouden
    evenwel tot haar dissertatie beperkt blijven. Een na haar
    promotie begonnen onderzoek naar de opvattingen van de
    16e-eeuwse protestantse theoloog Theodorus Beza inzake oorlog
    en vrede werd door de Duitse inval in Nederland in mei 1940
    afgebroken en na de oorlog niet meer hervat.&lt;/p&gt;
&lt;p&gt;De Tweede Wereldoorlog vormde in het leven van Gezina van
    der Molen een ingrijpende periode. Haar verzetsactiviteiten
    namen in 1940 een aanvang met het opstellen van een gebed. Het
    geloof had voor Van der Molen zijn grote betekenis behouden en
    werd, misschien nog meer dan tevoren, het richtsnoer van haar
    denken en handelen. Zo weigerde zij in 1941 op grond van haar
    geloof als een van de weinige Nederlanders de
    ari&amp;euml;rverklaring te ondertekenen, zodat zij niet langer
    mocht optreden als gecommitteerde bij eindexamens.&lt;/p&gt;
&lt;p&gt;In de bezettingstijd verliet Van der Molens journalistieke
    belangstelling haar niet. Vanaf de zomer van 1941 maakte zij
    deel uit van de redactie van het illegale blad 
    &lt;em&gt;Vrij Nederland&lt;/em&gt;

    , samen met onder anderen de onderwijzer en schrijver H.M. van
    Randwijk en de jurist A.H. van Namen. In augustus 1942 verliet
    zij de redactie in verband met toenemende verschillen in visie
    met beide heren, alsook persoonlijke en politieke bezwaren
    tegen Van Randwijks leiding. Enkele maanden later, in januari
    1943, richtte zij, met prominente antirevolutionairen als
    J.A.H.J.S. Bruins Slot en J. Schouten, het verzetsblad 
    &lt;em&gt;Trouw&lt;/em&gt;

    op. Binnen de 
    &lt;em&gt;Trouw&lt;/em&gt;

    -groep droeg zij de schuilnaam 'Tante Lien'.&lt;/p&gt;
&lt;p&gt;Van groot belang waren Van der Molens inspanningen om joodse
    kinderen voor deportatie door de bezetter te behoeden. Deze
    activiteiten verrichtte zij grotendeels samen met haar vriendin
    Maria E. (Mies) Nolte, een Rooms-katholieke lerares Duits en
    kunstgeschiedenis, met wie zij van 1930 tot aan haar overlijden
    samenwoonde en wier invloed zij in belangrijke mate onderging.
    Het laatste deel van de bezettingstijd zagen beiden zich
    gedwongen op verschillende onderduikadressen door te
    brengen.&lt;/p&gt;
&lt;p&gt;In aansluiting op dit verzetswerk was Gezina van der Molen
    van 1945 tot 1949 voorzitster van de Rijkscommissie
    Oorlogspleegkinderen, die tot taak had in de voogdij van veelal
    joodse oorlogswezen te voorzien. Het voorzitterschap viel haar
    zwaar, vooral in verband met de keuze die de commissie telkens
    moest maken joodse kinderen in hun oorlogspleeggezinnen te
    laten of hen tot herstel van hun identiteit onder te brengen
    bij familieleden in het joodse milieu. De beslissingen van de
    commissie gaven vaak aanleiding tot kritiek en controverse,
    vooral uit joodse kring. Haar werd verweten de joodse
    gemeenschap te weinig zeggenschap te verlenen over de plaatsing
    van de kinderen en hen opzettelijk uit joodse milieus weg te
    houden. De commissie zou daarbij te zeer van de overtuiging
    uitgaan dat de kinderen beter af waren indien zij in
    christelijke Nederlandse gezinnen opgroeiden. Deze kritiek
    leidde in juli 1946 tot het uittreden van elf van de ruim
    dertig commissieleden. Van der Molen beschouwde de kritiek als
    onterecht. Naar haar mening volgde de commissie zorgvuldig de
    vooraf opgestelde uitgangspunten, die de wens van de ouders en
    het psychologisch belang van het kind bij de plaatsing voorop
    stelden.&lt;/p&gt;
&lt;p&gt;Na de bevrijding nam wetenschappelijke arbeid betreffende
    volkenrechtelijke vraagstukken Van der Molen steeds meer in
    beslag, te beginnen met een privaatdocentschap aan de VU sinds
    4 oktober 1946. Twee en een half jaar later, op 25 april 1949,
    volgde haar benoeming tot buitengewoon hoogleraar volkenrecht,
    waarmee zij als eerste vrouw een leerstoel aan deze
    universiteit bezette. Van 17 september 1958 tot aan haar
    emeritaat op 1 september 1962 was zij gewoon hoogleraar in het
    volkenrecht en de leer der internationale betrekkingen aan de
    VU.&lt;/p&gt;
&lt;p&gt;Naast Anema oefende de Zwitserse volkenrechtgeleerde H.M.
    Huber grote invloed op Van der Molens wetenschappelijke denken
    uit. Deze politicus en diplomaat - van 1928 tot 1947 was hij
    voorzitter van het internationale comit&amp;eacute; van het Roode
    Kruis - inspireerde haar vooral wegens zijn gedrevenheid om
    vanuit een diep geloof in God naar gerechtigheid te streven.
    Toen zij haar geestverwant op 20 oktober 1950 het eredoctoraat
    mocht uitreiken, ervoer zij dat dan ook als het hoogtepunt van
    haar wetenschappelijke loopbaan.&lt;/p&gt;
&lt;p&gt;Van der Molens drijfveer tot wetenschappelijke arbeid lag in
    haar verontwaardiging over onrecht en ontrouw en, evenals bij
    Huber, in het verlangen naar een wereldsamenleving waarin
    gerechtigheid woonde. Zij was van mening dat de bestrijding van
    rechteloosheid en wetteloosheid daadkrachtiger ter hand zou
    kunnen worden genomen na grondige studie van in het bijzonder
    het volkenrecht. Tot omvangrijke publikaties is Van der Molen,
    eerst door drukke werkzaamheden en later om gezondheidsredenen,
    niet meer gekomen. Een manuscript voor een boek over de
    ethische grondslagen van de internationale samenleving,
    waarvoor zij in 1961 een reis naar het Verre- en Midden-Oosten
    maakte, bleef onvoltooid.&lt;/p&gt;
&lt;p&gt;Van der Molens naoorlogse publikaties blijken steeds nauw in
    verband te staan met de strijd om de verwerkelijking van het
    recht in de praktijk van alle dag. Zij schreef onder meer over
    de werking van volkenrechtorganisaties, oorlogs- en
    bezettingsrecht en de kwesties met betrekking tot Nieuw-Guinea
    en de Republiek der Zuid-Molukken. In 1946 en 1952 maakte Van
    der Molen deel uit van de Nederlandse delegatie naar de
    Verenigde Naties te New York. Van 1966 tot 1978 was zij, als
    eerste vrouwelijke rechter, lid van het Permanente Hof van
    Arbitrage.&lt;/p&gt;
&lt;p&gt;Van der Molens werkzaamheden naast en na haar
    wetenschappelijke carri&amp;egrave;re stonden in het teken van de
    strijd voor de mensenrechten. Binnen de Anti-Revolutionaire
    Partij speelde zij in de jaren veertig en vijftig een
    voortrekkersrol op het terrein van de politieke participatie
    van vrouwen in en namens de partij. Haar verzet tegen
    rassendiscriminatie leidde ertoe dat zij voorzitster werd van
    het Defence and Aid Fund voor steun aan slachtoffers van het
    door haar verfoeide Zuidafrikaanse apartheidsbeleid. Gezina van
    der Molen beschikte over de energie en het enthousiasme haar
    activiteiten tot op hoge leeftijd voort te zetten. De laatste
    jaren van haar leven was zij echter zwak en vaak ziek. Zij werd
    in deze periode verzorgd door haar vriendin Mies Nolte.&lt;/p&gt;
&lt;p&gt;Haar leerling prof. P.H. Kooijmans zei eens van Gezina van
    der Molen dat zij meer een vrouw was van de algemene
    idee&amp;euml;n dan van het werk op de vierkante millimeter. Deze
    uitlating tekent haar arbeid voor de Verenigde Naties, maar zou
    evenzeer betrekking kunnen hebben op haar wetenschappelijke
    werk. Het ging Van der Molen om concepten, niet om praktische
    politieke oplossingen. Dank zij haar dominante persoonlijkheid
    en sterke wil kon zij de uitvoering van haar idee&amp;euml;n echter
    goed aan anderen delegeren. Daarnaast beschikte deze energieke
    vrouw over een groot zelfvertrouwen en een vaste
    geloofsovertuiging. Soms leidde dit laatste tot starheid van
    opvatting. Op latere leeftijd besefte zij dat de
    principi&amp;euml;le standpunten die ze in het verleden had
    ingenomen, niet altijd terecht waren geweest, een inzicht dat
    resulteerde in een relativerender levenshouding en een
    toenemend begrip voor andere meningen.&lt;/p&gt;
&lt;p&gt;
  &lt;a href='agedeelte'&gt;A: &lt;/a&gt;Archief-G.H.J. van der Molen in het Historisch
  Documentatiecentrum voor het Nederlands Protestantisme
  (1800-heden) van de Vrije Universiteit te Amsterdam.&lt;/p&gt;
&lt;p&gt;
  &lt;a href='pgedeelte'&gt;P: &lt;/a&gt;Bibliografie tot en met 1962, samengesteld door P.H.
    Kooijmans, in 
    &lt;em&gt;Volkenrechtelijke opstellen aangeboden aan professor dr.
    Gesina H.J. van der Molen ...&lt;/em&gt;

    (Kampen, 1962) 203-209. Bibliografie in de onder L genoemde
    scriptie van Aleida van Dalen, 46-50.&lt;/p&gt;
&lt;p&gt;
  &lt;a href='lgedeelte'&gt;L: &lt;/a&gt;Behalve necrologie&amp;euml;n en herdenkingsartikelen o.a.
  door P.H. Kooijmans, in 
  &lt;em&gt;Trouw&lt;/em&gt;

  , 11-10-1978; F.T. Diemer-Lindeboom, in 
  &lt;em&gt;Centraal Weekblad&lt;/em&gt;

  , 21-10-1978; Aukje Holtrop, in 
  &lt;em&gt;Vrij Nederland&lt;/em&gt;

  , 28-10-1978; [Ben van Kaam,] in 
  &lt;em&gt;VU magazine&lt;/em&gt;

  7 (1978) 10 (nov.) 7-10; I.A. Diepenhorst, in 
  &lt;em&gt;Jaarboek 1978/1979 [van de] Vrije Universiteit Amsterdam&lt;/em&gt;

  (Amsterdam, s.a.) 90-92; Jacqueline Rutgers, in 
  &lt;em&gt;Nederlandse Gedachten&lt;/em&gt;

  , 31-3-1979: verhoor van G.H.J. van der Molen, in 
  &lt;em&gt;Verslag houdende de uitkomsten van het onderzoek [der]
  Enqu&amp;ecirc;tecommissie Regeringsbeleid 1940-1945&lt;/em&gt;

  VIIc ('s-Gravenhage, 1955) 297-302; Maria Nolte, 'Gesina Hermina
  Johanna van der Molen', in 
  &lt;em&gt;Volkenrechtelijke opstellen aangeboden aan professor dr.
  Gesina H.J. van der Molen ...&lt;/em&gt;

  (Kampen, 1962) 5-8; J.A.H.J.S. Bruins Slot, 'Vriendin uit het
  verzet', 
  &lt;em&gt;ibidem&lt;/em&gt;

  , 9-11; Hille de Vries [e.a.], 
  &lt;em&gt;Een ophitsend geschrift. De geschiedenis van het illegale blad
  Trouw&lt;/em&gt;

  (Utrecht, 1968); I.A. Diepenhorst, 'De juridische faculteit
  (1880-1980)', in 
  &lt;em&gt;Wetenschap en rekenschap 1880-1980. Een eeuw
  wetenschapsbeoefening en wetenschapsbeschouwing aan de Vrije
  Universiteit&lt;/em&gt;

  . Onder red. van M. van Os en W.J. Wieringa (Kampen, 1980)
  142-144; Gerard Mulder en Paul Koedijk, 
  &lt;em&gt;H.M. van Randwijk. Een biografie&lt;/em&gt;

  (Amsterdam, 1988); Ien van der Coelen, Gesina H.J. van der Molen
  (1892-1978). Een leven gewijd aan vrede en gerechtigheid
  [Ongepubliceerde doctoraalscriptie Afd. Nieuwste Geschiedenis, KU
  Nijmegen] (Nijmegen, 1988); idem, 'Strijdster voor
  gerechtigheid', in 
  &lt;em&gt;Geleerde vrouwen. Negende Jaarboek voor
  Vrouwengeschiedenis&lt;/em&gt;

  (1988) 191-194; Elma Verhey, 
  &lt;em&gt;Om het joodse kind&lt;/em&gt;

  ('s-Gravenhage, 1991); Aleida van Dalen, Gesina H.J. van der
  Molen. Idee&amp;euml;n en activiteiten voor een rechtvaardige wereld
  (1917-1975) [Ongepubliceerde doctoraalscriptie Vakgroep
  Geschiedenis, RU Leiden] (Leiden, 1991).&lt;/p&gt;

&lt;p&gt;
&lt;a href=&amp;quot;igedeelte&amp;quot;&gt;I: &lt;/a&gt; P. Bak, &lt;em&gt;Een 'meneer' van een krant. Trouw en Bruins Slot 1943-1968&lt;/em&gt; (Kampen 1999) fotokatern [Van der Molen in 1940].&lt;/p&gt;





&lt;p&gt;Mw. H.J. van de Streek&lt;/p&gt; 
&lt;dtml-var bwn_footer&gt;</text>
  </biography>
</biodes>

