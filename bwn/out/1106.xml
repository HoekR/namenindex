<biodes version="1.0">
  <fileDesc>
    <title>Lichtenauer, Wilhelm Franz (1900-1987)</title>
    <ref target="http://resources.huygens.knaw.nl/bwn1880-2000/lemmata/bwn4/lichten"/>
    <publisher>
      <name>Biografisch Woordenboek van Nederland:1880-2000</name>
      <ref target="http://resources.huygens.knaw.nl/bwn1880-2000"/>
    </publisher>
  </fileDesc>
  <person>
    <idno type="id">lichten</idno>
    <persName><name type="geslachtsnaam">Lichtenauer</name>, Wilhelm Franz</persName>
    <sex value="1"/>
    <event type="birth" when="1900"/>
    <event type="death" when="1987"/>
    <state type="occupation">bestuurder</state>
  </person>
  <biography>
    <graphic url="http://resources.huygens.knaw.nl/bwn1880-2000/lemmata/bwn4/images/images/LICHTENAUER.jpg"/>
    <text>&lt;dtml-var bwn_header&gt;
 &lt;p class='genealogie'&gt;
  &lt;strong&gt;Lichtenauer, Wilhelm Franz&lt;/strong&gt;, secretaris van de Kamer van Koophandel en Fabrieken voor Rotterdam en bestuurder (Rotterdam 11-5-1900 - Rotterdam 5-2-1987). Zoon van Johan Christiaan Lichtenauer, handelaar in bladmuziek,
  en Petronella Johanna Mary Heyblom. Gehuwd op 21-6-1923 met
  Johanna Petronella van Rhijn. Uit dit huwelijk werden 1 zoon en 2
  dochters geboren.
  
&lt;img src=&amp;quot;images/LICHTENAUER.jpg&amp;quot; align=&amp;quot;right&amp;quot; BORDER=&amp;quot;0&amp;quot; alt=&amp;quot;afbeelding van Lichtenauer, Wilhelm Franz&amp;quot; class=&amp;quot;bwnimg&amp;quot;&gt;
  
  &lt;/p&gt;
&lt;p&gt;Als zoon uit een gegoed middenstandsmilieu bezocht Franz
    Lichtenauer de Eerste HBS voor Jongens te Rotterdam, waar hij
    uitblonk in Frans en geschiedenis; in het laatste vak was de
    stadshistoricus C. te Lintum zijn leraar. Na het afleggen van
    aanvullende staatsexamens gymnasium-A en -B studeerde hij van
    1918 tot 4 oktober 1921 rechten aan de Rijksuniversiteit te
    Leiden. Op 22 april 1932 promoveerde hij hier cum laude bij
    E.M. Meijers, hoogleraar in het burgerlijk recht, op het
    proefschrift 
    &lt;em&gt;De vernietigende verjaring en aanverwante rechtsfiguren
    beschouwd naar wezen, begrenzing en onderlinge verhouding&lt;/em&gt;

    . Lichtenauers rechtswetenschappelijke belangstelling
    concentreerde zich sindsdien voornamelijk op het zeerecht en
    het handelsrecht. Met de verschijning in 1956 van de 
    &lt;em&gt;Geschiedenis van de wetenschap van het handelsrecht in
    Nederland tot 1809&lt;/em&gt;

    was volgens hemzelf de top van zijn kunnen op dit gebied
    bereikt. Hij zette er een streep onder en verkocht in 1968 zijn
    juridische bibliotheek.&lt;/p&gt;
&lt;p&gt;In 1922 trad Lichtenauer in dienst van de Kamer van
    Koophandel en Fabrieken voor Rotterdam, waarvan hij in 1924
    adjunct-secretaris werd en in 1935 secretaris (in 1942 algemeen
    secretaris). Vanaf het begin ontpopte hij zich als een
    intelligente en harde werker. Zo was van zijn hand het adres
    van de Rotterdamse Kamer van Koophandel aan de Tweede Kamer van
    1924 ter voorkoming van financi&amp;euml;le steunverlening van
    rijkswege aan de Amsterdamse Koninklijke Hollandsche Lloyd. Ook
    het adres aan de Eerste Kamer van 1926, waarin gepleit werd
    tegen de aanleg van een Antwerpen-Moerdijkkanaal, was door hem
    opgesteld. Mede op grond van dit stuk zou het ontwerp-tractaat
    met Belgi&amp;euml; in maart 1927 worden verworpen. In de brochure 
    &lt;em&gt;Het vraagstuk der havenschappen. Een bestuursprobleem&lt;/em&gt;

    uit 1927 - geschreven samen met H.J.D. van Lier, maar
    voornamelijk Lichtenauers werk - suggereerde hij de
    mogelijkheid om in Rotterdam tot de instelling van een autonoom
    havenbestuur te komen, een idee waarmee hij in zekere zin
    vooruit liep op het openbaar lichaam Rijnmond uit de periode
    1965-1986. Tijdens de economische depressie van de jaren dertig
    stelde Lichtenauer adressen en nota's op tegen de
    protectionistische 'crisiswetgeving'. Als geen ander besefte
    hij welke schade de Franse 'surtaxes d'entrep&amp;ocirc;t et
    d'origine', de Belgische Rijnvaartpremies en de Duitse
    'Seehafenausnahmetarife' aan het Rotterdamse bedrijfsleven
    konden toebrengen. Zo werd hij achter de energieke
    kamervoorzitters W.A. Engelbrecht (1930-1937) en K.P. van der
    Mandele (1938-1960) al snel een vrijwel onmisbare, stuwende
    kracht, op wiens goodwillreizen naar de Elzas en elders
    krachtig de Rotterdamse trompet werd geblazen.&lt;/p&gt;
&lt;p&gt;Belangrijk was tijdens de crisis- en oorlogsjaren
    Lichtenauers rol in het lenigen der noden van bedrijfsgenoten.
    Hij was secretaris van de Stichtingen Rotterdam 1939 en 1940,
    en de ziel van de Stichting Centrale Voorziening (Rotterdam),
    tot welke oorlogsgedupeerde bedrijven zich tot ver na 1945 om
    hulp konden wenden. Tijdens de Duitse bezetting bezat de Kamer
    van Koophandel, dank zij de enorme inzet van Van der Mandele en
    Lichtenauer, als goed-Nederlandse instelling in feite veel meer
    gezag dan het 'foute' gemeentebestuur. Er ontstond een hechte
    samenwerking tussen Lichtenauer en de 'goede' gemeentelijke
    hoofdambtenaren ten behoeve van de urgente wederopbouw van stad
    en haven. Zeer intensief was zijn bemoeienis met de
    totstandkoming van het Groothandelsgebouw, waartoe de grossiers
    in zijn kantoor en onder zijn voorzitterschap reeds in de
    eerste dagen van mei 1945 het groene licht gaven. Als
    secretaris van de raad van beheer, en vanaf 1963 als lid en
    secretaris van de raad van commissarissen, bleef hij deze
    unieke schepping van nut.&lt;/p&gt;
&lt;p&gt;Op 31 december 1950 nam Lichtenauer afscheid als algemeen
    secretaris van de Kamer van Koophandel. Wel bleef hij tot 1961
    als gezaghebbend lid aan dit college verbonden, en
    vertegenwoordigde hij het in vele functies. Zijn bijzondere
    aandacht ging daarbij onder meer uit naar het
    afbetalingsstelsel, de makelaardij, de statistiek en de
    waterverbindingen en handelsrelaties van Rotterdam met het
    Franse Moezelgebied. Het voorzitterschap van de raad van
    bestuur van de cargadoors- en transportonderneming Kersten
    Hunik &amp;amp; Co, dat Lichtenauer in januari 1951 op zich nam,
    gaf hem zo weinig voldoening dat hij deze ondernemersbaan per 1
    mei 1956 gaarne inruilde tegen het algemeen voorzitterschap van
    de havenwerkgeversorganisatie Scheepvaart Vereeniging Zuid, een
    functie die hem bovendien toeliet in het tweede deel van zijn
    leven ruim tijd te geven aan 'nevenwerkzaamheden' en
    hobby's.&lt;/p&gt;
&lt;p&gt;Door aanleg en overtuiging was Lichtenauer reeds lang lid
    van de Christelijk-Historische Unie. Na twintig jaar voor deze
    partij op de kandidatenlijst voor de Eerste Kamer te hebben
    gestaan, werd hij tot zijn verrassing in 1956 plotseling tot
    lid gekozen. Van 3 juli van dat jaar tot 30 september 1961 had
    Lichtenauer hier zitting, met als specialismen verkeer en
    waterstaat en handel en scheepvaart. Hij raakte er onder de
    indruk van de waarde van de Eerste Kamer en verdedigde dit
    college met verve toen het bestaansrecht werd aangevochten.&lt;/p&gt;
&lt;p&gt;Reeds v&amp;oacute;&amp;oacute;r de Tweede Wereldoorlog lid van de
    Permanente Economische Nederlandsch-Belgisch-Luxemburgsche
    Commissie, werd Lichtenauer in 1947 voorzitter van de
    Nederlandse sectie van de door het Benelux-Comit&amp;eacute;
    ingestelde Economische Studiecommissie. Hierdoor kon hij
    bijdragen aan de verbetering van de economische betrekkingen
    tussen de Beneluxlanden, die naar zijn gevoelen mede door zijn
    toedoen, in 1927 ernstig verstoord waren geraakt. Als
    parlementari&amp;euml;r in 1956 benoemd tot lid van de Beneluxraad
    droeg Lichtenauer bij tot de totstandkoming van een zo breed
    mogelijk samenwerkingsverband: de Benelux-Unie van 1958. Nadien
    trad hij van 1961 tot 1965 op als voorzitter van het
    Nederlandse Benelux-Comit&amp;eacute;. In Europees verband had hij
    van 1956 tot 1958 zitting in de Raad van Europa en van 1958 tot
    1961 in het Europees Parlement. Als overtuigd Europeaan was
    Lichtenauer in zijn geliefde Straatsburg in zijn element, en
    hij werd er algemeen gewaardeerd om zijn kennis - vooral van de
    haven- en verkeersproblematiek - en zijn overige
    kwaliteiten.&lt;/p&gt;
&lt;p&gt;Een hem door J. Algera, minister van Verkeer en Waterstaat,
    in 1957 aangeboden staatssecretariaat ambieerde Lichtenauer
    niet, en in 1959 ontging hem om formatietechnische redenen een
    ministerschap in het kabinet-De Quay. Ook aan het
    voorzitterschap van het Europees Parlement kwam hij net niet
    toe. Wel werd Lichtenauer op 1 oktober 1961 lid van de Raad van
    State, een functie die hij tot 1 februari 1973 zou
    uitoefenen.&lt;/p&gt;
&lt;p&gt;Lichtenauer compenseerde zijn beroeps- en ambtshalve
    verrichte werk met kerkelijke, en een groeiend aantal culturele
    activiteiten. Van 1924 tot 1956 diende hij de
    Evangelisch-Lutherse gemeente in Rotterdam als diaken en
    voorzitter van de diaconie; van 1936 tot 1956 was hij lid van
    de synode en ondervoorzitter van de synodale commissie van de
    Evangelisch-Lutherse Kerk.&lt;/p&gt;
&lt;p&gt;Lichtenauers grote hobby was evenwel de geschiedbeoefening.
    Hij was uitermate belezen en had een ijzersterk geheugen. Reeds
    in 1928 had hij in ijltempo het overgrote deel van het lijvige 
    &lt;em&gt;Gedenkboek Kamer van Koophandel en Fabrieken Rotterdam,
    1803-1928&lt;/em&gt;

    geschreven. Stimulerend voor zijn activiteiten als historicus
    was zijn lidmaatschap van de plaatselijke historische
    genootschappen 'De Maze' en 'Roterodamum', waarvan hij
    respectievelijk van 1948 tot 1973 en van 1947 tot 1973 de
    bezielende voorzitter was. Lichtenauers bijzondere
    belangstelling ging uit naar de Franse tijd, waaraan hij in de
    loop der jaren drie, op uitvoerig en nauwkeurig
    archiefonderzoek gebaseerde studies wijdde: 
    &lt;em&gt;Het bezoek van Napoleon aan Rotterdam, 25-27 oktober
    1811&lt;/em&gt;

    uit 1963, 
    &lt;em&gt;Rotterdam in november en december 1813 tussen Den Haag en
    Gorcum&lt;/em&gt;

    uit 1964 en het in 1971 verschenen 
    &lt;em&gt;De Nederlanders in Napoleons Garde d'Honneur&lt;/em&gt;

    . Daarnaast publiceerde hij een groot aantal artikelen in
    verschillende bundels en tijdschriften. Economische,
    economisch-statistische en juridische studies werden
    geleidelijk aan vervangen door zuiver historische. In Rotterdam
    bekleedde Lichtenauer ten slotte verschillende bestuursfuncties
    in culturele verenigingen en organisaties. Van 1956 tot 1965
    was hij de eerste voorzitter van de Culturele Raad van
    Zuid-Holland.&lt;/p&gt;
&lt;p&gt;De erudiet Lichtenauer eiste veel van zichzelf, cijferde
    zichzelf niet weg en was vaak scherp in zijn oordeel over
    anderen. In wezen was hij echter een bescheiden en hulpvaardige
    man, vol zin voor humor, aimabel en attent, en wars van
    uiterlijk vertoon. Tot het laatst toe actief, woekerde hij met
    de vele talenten die hij bezat.&lt;/p&gt;
&lt;p&gt;
  &lt;a href='agedeelte'&gt;A: &lt;/a&gt;Familiearchief Lichtenauer in het Gemeentearchief te
  Rotterdam.&lt;/p&gt;
&lt;p&gt;
  &lt;a href='pgedeelte'&gt;P: &lt;/a&gt;Bibliografie in de onder L genoemde bundel 
    &lt;em&gt;Mr W.F. Lichtenauer, een Rotterdammer van allure&lt;/em&gt;

    , 124-149. Hierin is ook een 'Selectie uit het werk van mr W.F.
    Lichtenauer' opgenomen (pp. 151-291).&lt;/p&gt;
&lt;p&gt;
  &lt;a href='lgedeelte'&gt;L: &lt;/a&gt;R.A.D. Renting, in 
  &lt;em&gt;Rotterdams Jaarboekje 1987&lt;/em&gt;

  (Rotterdam, 1987) 132-163; G.W. Huygens, in 
  &lt;em&gt;Jaarboek van de Maatschappij der Nederlandse Letterkunde te
  Leiden 1987-1988&lt;/em&gt;

  (Leiden, 1989) 168-179; 
  &lt;em&gt;Mr W.F. Lichtenauer, een Rotterdammer van allure. Een bundel
  artikelen over en door mr W.F. Lichtenauer 1900-1987&lt;/em&gt;

  . Onder red. van R.A.D. Renting (Rotterdam, 1991)
  11-123.&lt;/p&gt;

&lt;p&gt;
&lt;a href=&amp;quot;igedeelte&amp;quot;&gt;I: &lt;/a&gt;&lt;i&gt;Persoonlijkheden in het Koninkrijk der Nederlanden in woord en beeld&lt;/i&gt;. Onder hoofdred. van H.P. van den Aardweg (Amsterdam 1938) 923.
&lt;/p&gt;

&lt;p&gt;R.A.D. Renting&lt;/p&gt; 
&lt;dtml-var bwn_footer&gt;</text>
  </biography>
</biodes>

