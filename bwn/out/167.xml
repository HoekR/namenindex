<biodes version="1.0">
  <fileDesc>
    <title>Blom, Nicolaas Selhorst (1899-1972)</title>
    <ref target="http://resources.huygens.knaw.nl/bwn1880-2000/lemmata/bwn5/blom"/>
    <publisher>
      <name>Biografisch Woordenboek van Nederland:1880-2000</name>
      <ref target="http://resources.huygens.knaw.nl/bwn1880-2000"/>
    </publisher>
  </fileDesc>
  <person>
    <idno type="id">blom</idno>
    <persName><name type="geslachtsnaam">Blom</name>, Nicolaas Selhorst</persName>
    <sex value="1"/>
    <event type="birth" when="1899"/>
    <event type="death" when="1972"/>
    <state type="occupation">departementaal ambtenaar</state>
    <state type="occupation">staatssecretaris</state>
  </person>
  <biography>
    <graphic url="http://resources.huygens.knaw.nl/bwn1880-2000/lemmata/bwn5/images/images/blom.jpg"/>
    <text>&lt;dtml-var bwn_header&gt;
 &lt;p class='genealogie'&gt;
  &lt;strong&gt;Blom, Nicolaas Selhorst&lt;/strong&gt;, koloniaal en departementaal ambtenaar en staatssecretaris (Deventer 22-3-1899 - 's-Gravenhage 27-5-1972).
Zoon van Nicolaas Selhorst Blom, makelaar en handelsagent, en
  Hendrica Maria Pel. Gehuwd op 29-10-1924 met Anna Aletta Adriana
  Binkhorst Maaldrink (1900-1968). Uit dit huwelijk werden 1 zoon
  en 1 dochter geboren. Na echtscheiding (17-2-1949) gehuwd op
  16-3-1949 met Clara Gelderman (geb. 1910), juriste. Dit huwelijk
  bleef kinderloos.
  

  

  
  &lt;/p&gt;
&lt;p&gt;
  &lt;img class='bwnimg' BORDER='0' align='right' src='images/blom.jpg' alt='afbeelding van Blom, Nicolaas Selhorst'&gt;Nico Blom kende een gelukkige jeugd in een welgesteld
    milieu. In zijn geboortestad volgde hij het gymnasium-A en -B.
    De omgang hier met artsen- en juristenzonen deed hem afzien van
    een loopbaan in de handel - zoals zijn vader had gehoopt - en
    kiezen voor een academische studie. In 1917 ging Blom aan de
    Leidse universiteit Indisch recht studeren. Hij promoveerde op
    26 april 1923 op het onderwerp 
    &lt;em&gt;Het arbeidscontract ter zee&lt;/em&gt;

    . In hetzelfde jaar deed hij met succes examen voor de
    juridische dienst in Nederlands-Indi&amp;euml;. In een van de
    stellingen bij zijn proefschrift klinkt sympathie door voor de
    progressief-ethische idee&amp;euml;n, die aan de Leidse faculteit
    gemeengoed waren: 'Het is aan te bevelen, dat onze koloniale
    politiek de ontwikkeling van het nationaliteitsgevoel in
    Nederlandsch Oost-Indi&amp;euml; ondersteunt'.&lt;/p&gt;
&lt;p&gt;In 1924 begon Blom zijn rechterlijke loopbaan in Indi&amp;euml;
    als substituut-griffier bij het Hooggerechtshof te Batavia.
    Vanaf 1925 was hij plaatsvervangend landrechter bij het
    Landgerecht in Batavia en vervolgens waarnemend lid van de Raad
    van Justitie te Makassar op Celebes. In 1931 verwisselde Blom
    deze functie voor het lidmaatschap van de Raad van Justitie te
    Padang op West-Sumatra, waarna hij in 1934 nog korte tijd
    voorzitter van de Landraad te Magelang in Midden-Java was.
    Vanaf het laatstgenoemde jaar tot 1941 - met uitzondering van
    een Europees verlof in 1937/1938 - was hij hoofdambtenaar op de
    afdeling Wetgeving van het departement van Justitie in Batavia.
    Bloms Indische, justiti&amp;euml;le loopbaan werd bekroond met zijn
    benoeming eind juni 1941 tot directeur van het departement van
    Justitie.&lt;/p&gt;
&lt;p&gt;De Japanse aanval op Nederlands-Indi&amp;euml; in maart 1942
    veranderde ook Bloms leven ingrijpend. Hij behoorde tot de
    selecte groep die door gouverneur-generaal A.W.L. Tjarda van
    Starkenborgh Stachouwer (1936-1945) was uitgezocht om in
    Australi&amp;euml; onder leiding van luitenant-gouverneur-generaal
    H.J. van Mook (1941-1948) een Nederlands-Indische regering in
    ballingschap op te zetten. Blom gaf met tegenzin gevolg aan het
    dienstbevel, omdat hij eigenlijk zijn gezin niet in de steek
    wilde laten. Bovendien sprak hij zijn talen slecht en had hij
    geen internationale ervaring.&lt;/p&gt;
&lt;p&gt;Van Mook - weldra tot minister van Koloni&amp;euml;n benoemd -
    nam Blom in april 1942 mee naar Londen. De nieuwe bewindsman
    stelde daar een raad van bijstand in die hem moest adviseren
    inzake beleidskwesties. Blom werd secretaris van dit orgaan en
    plaatsvervanger van Van Mook als minister. In zijn hoedanigheid
    van directeur van Justitie stelde hij alle belangrijke
    wetsbesluiten op. Ook droeg hij de bouwstenen aan voor de
    beroemde radiorede van koningin Wilhelmina op 7 december 1942.
    Hierin werd voor na de oorlog een ronde-tafelconferentie over
    een gelijkwaardiger verhouding tussen de koninkrijksdelen
    aangekondigd. In december 1943 keerde Blom terug naar
    Australi&amp;euml;, naar Camp Columbia te Brisbane. Hier kreeg hij
    er een nieuwe taak bij: hij werd hoofd van de Netherlands
    Indies Civil Administration (NICA), een korps gemilitariseerde
    bestuursambtenaren.&lt;/p&gt;
&lt;p&gt;In november 1945, drie maanden na de capitulatie van Japan,
    kwam Blom aan in een chaotisch, door de bersiap geteisterd
    Batavia. Hier vond hij zijn tijdens de Japanse bezetting
    ge&amp;iuml;nterneerde vrouw en dochter terug in Hotel des Indes;
    zijn zoon, die in een mannenkamp te Bandoeng had gezeten, had
    de Indische archipel toen al verlaten om via Australi&amp;euml;
    naar Nederland terug te keren. Als directeur van Justitie en
    als plaatsvervanger van Van Mook had Blom het razend druk. Hij
    probeerde improviserend een justitieel apparaat op te zetten.
    Ook was hij belast met de opvang en terugkeer van de
    Nederlandse ex-ge&amp;iuml;nterneerden naar Nederland. Uiteindelijk
    werd hem dit allemaal te veel. Na herhaalde malen ontslag te
    hebben gevraagd wegens oververmoeidheid, verkreeg hij dit op 31
    mei 1946.&lt;/p&gt;
&lt;p&gt;Na een kort verlof trad Blom als raadadviseur in dienst van
    het ministerie van Buitenlandse Zaken in Den Haag. Vanwege de
    toenemende bemoeienis van de Verenigde Naties (VN) met de
    Indonesische kwestie werd hij benoemd tot lid van de
    Nederlandse delegatie. Begin 1947 kondigde de Britse regering
    aan zich terug te trekken uit Palestina en legde zij de
    Palestijnse kwestie voor aan de Volkerenorganisatie. In de
    daarop in mei 1947 ingestelde VN-commissie voor Palestina nam
    Blom namens het Koninkrijk der Nederlanden - inclusief
    Indonesi&amp;euml; - zitting. De Nederlandse diplomaat speelde hier
    een niet onaanzienlijke rol bij het horen van alle betrokkenen.
    Zijn Colombiaanse collega typeerde hem bij die gelegenheid als
    'a lawyer and legislator with a passion for detail. He had
    almost a genius in this respect: raising a point in our
    discussions he would proceed slowly, heavily, to peel the skin
    of it, as it were, revealing with painstaking precision more
    and more of it until he had exposed it with absolute (and I
    must say, exhaustive) clarity' (Granados, 10-11). Aan de
    totstandkoming van het verdelingsplan voor Palestina leverde
    Blom een belangrijke bijdrage. Zijn standpunt werd door de
    VN-commissie overgenomen.&lt;/p&gt;
&lt;p&gt;Terug in Den Haag werd Blom benoemd tot ambtelijk
    co&amp;ouml;rdinator van het regeringsbeleid inzake Indonesi&amp;euml;,
    een functie die hij ook na de kabinetswisseling van 1948
    behield. De nieuwe minister van Overzeese Gebiedsdelen,
    E.M.J.A. Sassen (1948-1949), had de neiging oude, vertrouwde
    adviseurs te negeren, zodat Blom in de praktijk hoe langer hoe
    meer de belangrijkste adviseur werd van diens collega op
    Buitenlandse Zaken, D.U. Stikker (1948-1952), en van
    minister-president W. Drees (1948-1958). Blom behoorde tot die
    regeringsadviseurs die de geschillen met de Republiek door
    overleg wilden oplossen en zich keerden tegen een tweede
    politi&amp;euml;le actie om de Republiek tot medewerking te
    dwingen. Als ondervoorzitter van de Nederlandse
    onderhandelingsdelegatie en in de rang van buitengewoon gezant
    en gevolmachtigd minister werkte Blom aan de zijde van de
    topdiplomaat J.H. van Roijen actief mee aan de totstandkoming
    van de Van Roijen-Roem-overeenkomst van 7 mei 1949. Deze maakte
    de weg vrij voor de Ronde-Tafelconferentie in Den Haag, waar
    Blom een actieve rol rol zou spelen bij het treffen van een
    allesomvattende regeling. Zijn wetstechnische virtuositeit en
    creatieve formuleringen maakten het de Nederlanders en
    Indonesi&amp;euml;rs gemakkelijk zich te verzoenen.&lt;/p&gt;
&lt;p&gt;In deze eerste naoorlogse jaren bleken inmiddels Blom en
    zijn vrouw zo uit elkaar te zijn gegroeid dat de langdurige
    scheiding in oorlogstijd de oorzaak werd van een echtscheiding
    in 1949, die het Blom mogelijk maakte nog hetzelfde jaar te
    hertrouwen met de vrouw die tijdens de oorlog in Londen en
    later in Australi&amp;euml; zijn naaste medewerkster was.&lt;/p&gt;
&lt;p&gt;Na de soevereiniteitsoverdracht op 27 december 1949
    verschoof het zwaartepunt van het Nederlandse regeringsbeleid
    inzake Indonesi&amp;euml; naar het departement van Buitenlandse
    Zaken. Op verzoek van een overbelaste minister Stikker werd
    Blom op 14 februari 1950 staatssecretaris van Buitenlandse
    Zaken, speciaal belast met Indonesische aangelegenheden. De
    betekenis van Bloms staatssecretariaat lag vooral in de
    ambtelijke sfeer: de liquidatie van de Nederlandse imperiale
    betrekkingen met Indonesi&amp;euml;, de politieke, militaire en
    ambtelijke dekolonisatie riepen allerlei problemen op, die door
    hem interdepartementaal werden opgelost.&lt;/p&gt;
&lt;p&gt;Drie maanden na het aftreden van het tweede kabinet-Drees op
    2 september 1952 werd Blom benoemd tot regeringscommissaris
    voor Indonesische aangelegenheden. Tegelijkertijd was hij vanaf
    1 mei 1955 directeur-generaal Indonesi&amp;euml; op het departement
    van Buitenlandse Zaken. Zijn elasticiteit en natuurlijke
    voorzichtigheid kwamen Blom van pas bij de nieuwe - politiek
    gevoelige - onderhandelingen met Indonesi&amp;euml; over de
    herziening van de Unie en over Nieuw-Guinea. De
    regeringscommissaris betreurde het dat dit gebiedsdeel buiten
    de regeling van 1949 was gehouden. Persoonlijk vond hij een
    internationaal trusteeship, zoals hij dat eerder voor Palestina
    had voorgesteld, de beste oplossing. De onbuigzame houding die
    Nederland en Indonesi&amp;euml; inzake Nieuw-Guinea innamen, leidde
    er uiteindelijk toe dat Indonesi&amp;euml; in december 1957 alle
    Nederlandse ondernemingen in Indonesi&amp;euml; nationaliseerde en
    de particuliere eigendommen van Nederlanders confisqueerde.
    Indonesi&amp;euml; hoopte hiermee te bereiken dat Nederland
    Nieuw-Guinea zou overdragen. Blom was van opvatting dat de
    Indonesische maatregel moest worden teruggedraaid, voordat
    Nederland weer met Indonesi&amp;euml; over Nieuw-Guinea zou willen
    onderhandelen. Aangezien Indonesi&amp;euml; dit weigerde,
    adviseerde hij de regering het verlies te nemen en zich van
    Indonesi&amp;euml; af te wenden. Zijn voorstel werd door de
    regering overgenomen.&lt;/p&gt;
&lt;p&gt;Op 1 januari 1965 ging Blom met pensioen. Later in dat jaar
    deed de toenmalige minister van Buitenlandse Zaken, J.M.A.H.
    Luns (1952-1972), nog eenmaal een beroep op hem om als
    gevolmachtigd ambassadeur het voorzitterschap van de
    Nederlandse delegatie van de gemengde commissie voor de
    hangende financi&amp;euml;le vraagstukken tussen Nederland en
    Indonesi&amp;euml; te aanvaarden. Toen hij echter als
    delegatieleider door een eenzijdig besluit van de Nederlandse
    regering werd gepasseerd, was Blom voor het eerst in zijn leven
    boos. Het typeert de man dat hij de eer aan zichzelf hield en
    op 15 augustus 1966 in alle stilte terugtrad. Daarmee vertrok
    een ambtenaar die meer dan iemand anders het
    Indonesi&amp;euml;beleid van de Nederlandse regering had helpen
    vormgeven. Bloms loyaliteit, zijn hoffelijkheid, zijn
    inventiviteit op staatsrechtelijk en wetstechnisch gebied en
    zijn diplomatieke gaven roepen te zamen het beeld op van de
    perfecte koloniale en Nederlandse ambtenaar.&lt;/p&gt;
&lt;p&gt;
  &lt;a href='agedeelte'&gt;A: &lt;/a&gt;Persoonlijk archief-N.S. Blom in
  familiebezit.&lt;/p&gt;
&lt;p&gt;
  &lt;a href='pgedeelte'&gt;P: &lt;/a&gt;Behalve de in de tekst genoemde dissertatie: 'De verhouding
    tusschen de gebiedsdeelen van het Koninkrijk', in 
    &lt;em&gt;Nieuw Nederland. Bijdragen van buiten bezet gebied in
    verband met den wederopbouw van ons land&lt;/em&gt;

    . Onder red. van A.A. van Rhijn (New York 1944) 57-84; 'Londen
    en Indi&amp;euml;', in 
    &lt;em&gt;Onderdrukking en Verzet. Nederland in oorlogstijd&lt;/em&gt;

    IV. Onder red. van J.J. van Bolhuis [e.a.] (Arnhem [etc.] z.j.)
    498-506; 'De trustschapsraad van de Verenigde Naties', in 
    &lt;em&gt;Indonesi&amp;euml;. Tweemaandelijks tijdschrift gewijd aan het
    Indonesisch cultuurgebied&lt;/em&gt;

    3 (1949-1950) 61-75; 'Het rechtskarakter van de besluiten der
    conferentie van ministers van de Nederlands-Indonesische Unie',
    
    &lt;em&gt;ibidem&lt;/em&gt;

    4 (1950-1951) 521-535; 'De kwestie van de &amp;quot;States directly
    concerned&amp;quot; in artikel 79 van het Handvest der Verenigde
    Naties', in R.J. Alfaro [e.a.], 
    &lt;em&gt;Varia juris gentium. Vraagstukken van internationaal recht.
    Liber amoricum aangeboden aan Jean Pierre Adrien Fran&amp;ccedil;ois
    ...&lt;/em&gt;

    (Leiden 1959) 49-61; 'De verantwoordelijkheden en de
    gezagsverhoudingen', in 
    &lt;em&gt;De excessennota. Nota betreffende het archievenonderzoek
    naar gegevens omtrent excessen in Indonesi&amp;euml; begaan door
    Nederlandse militairen in de periode 1945-1950&lt;/em&gt;

    ('s-Gravenhage 1995) 35-40.&lt;/p&gt;
&lt;p&gt;
  &lt;a href='lgedeelte'&gt;L: &lt;/a&gt;Verhoor van N.S. Blom, in 
  &lt;em&gt;Verslag houdende de uitkomsten van het onderzoek [der]
  Enqu&amp;ecirc;tecommissie Regeringsbeleid, 1940-1945&lt;/em&gt;

  VIIIc-II ('s-Gravenhage 1956) 1478-1486; 
  &lt;em&gt;Palestina in de Verenigde Naties&lt;/em&gt;

  [Uitgave van het ministerie van Buitenlandse Zaken nrs. 6 en 10]
  ('s-Gravenhage 1947, 1948); G.G. Granados, 
  &lt;em&gt;The birth of Israel&lt;/em&gt;

  (New York 1948); L.G.M. Jaquet, 
  &lt;em&gt;Minister Stikker en de souvereiniteitsoverdracht aan
  Indonesi&amp;euml;. Nederland op de tweesprong tussen Azi&amp;euml; en
  het Westen&lt;/em&gt;

  ('s-Gravenhage 1982); Cees Wiebes en Bert Zeeman, 
  &lt;em&gt;Indonesische dagboeknotities van dr H.N. Boon, 1946-1949&lt;/em&gt;

  (Houten 1986); Hans Meijer, 
  &lt;em&gt;Den Haag - Djakarta. Nederlands-Indonesische betrekkingen,
  1950-1962&lt;/em&gt;

  (Utrecht 1994); 
  &lt;em&gt;Het kabinet-Drees-Van Schaik (1948-1951)&lt;/em&gt;

  . Band C: 
  &lt;em&gt;Koude Oorlog, dekolonisatie en integratie&lt;/em&gt;

  . Onder red. van P.F. Maas en J.M.M.J. Clerx (Nijmegen 1996); 
  &lt;em&gt;Het kabinet-Drees-II, 1951-1952. In de schaduw van de
  Koreacrisis&lt;/em&gt;

  . Onder red. van J.J.M. Ramakers (Nijmegen 1997).&lt;/p&gt;
&lt;p&gt;
  &lt;a href='igedeelte'&gt;I: &lt;/a&gt;

  Foto in familiebezit [Blom in Londen in 1942].&lt;/p&gt;
&lt;p&gt;R.J.J. Stevens&lt;/p&gt; 
&lt;dtml-var bwn_footer&gt;</text>
  </biography>
</biodes>

