<biodes version="1.0">
  <fileDesc>
    <title>Laudij, Leonardus Alphonse Arture (1875-1970)</title>
    <ref target="http://resources.huygens.knaw.nl/bwn1880-2000/lemmata/bwn2/laudij"/>
    <publisher>
      <name>Biografisch Woordenboek van Nederland:1880-2000</name>
      <ref target="http://resources.huygens.knaw.nl/bwn1880-2000"/>
    </publisher>
  </fileDesc>
  <person>
    <idno type="id">laudij</idno>
    <persName><name type="geslachtsnaam">Laudij</name>, Leonardus Alphonse Arture</persName>
    <sex value="1"/>
    <event type="birth" when="1875"/>
    <event type="death" when="1970"/>
    <state type="occupation">journalist</state>
  </person>
  <biography>
    <graphic url="http://resources.huygens.knaw.nl/bwn1880-2000/lemmata/bwn2/images/images/LAUDIJ.jpg"/>
    <text>&lt;dtml-var bwn_header&gt;
 &lt;p class='genealogie'&gt;
  &lt;strong&gt;Laudij, Leonardus Alphonse Arture&lt;/strong&gt;

(bekend onder de naam &lt;b&gt;
Alphons Laudy&lt;/b&gt;), journalist en toneelschrijver (Peij, gem. Echt 30-4-1875 - Sittard 17-1-1970).

Zoon van Victor Hubert Laudij, aannemer en houthandelaar, en Gertrudis
Helena Hubertina Elisabeth Wolfhagen. Gehuwd op 30-6-1900 met Maria Margaretha Hubertina Celestina Close (1872-1902). 
Uit dit huwelijk werd 1 zoon geboren. Na haar overlijden (9-3-1902) gehuwd op 28-4-1904 met Maria Louisa Justina Augusta 
Close (1875-1951). Uit dit huwelijk werden 4 zoons en 3 dochters geboren.


&lt;img src=&amp;quot;images/LAUDIJ.jpg&amp;quot; align=&amp;quot;right&amp;quot; BORDER=&amp;quot;0&amp;quot; alt=&amp;quot;afbeelding van Laudij, Leonardus Alphonse Arture&amp;quot; class=&amp;quot;bwnimg&amp;quot;&gt;

&lt;/p&gt;
&lt;p&gt;Laudy is afkomstig uit een begaafde familie - zijn broer Eugene was
muurschilder en een andere broer, Jean, portretschilder. Hij volgde, na
het gymnasium van de jezu&amp;iuml;eten in Sittard doorlopen te hebben, aan
de Universiteit van Amsterdam privatissima in de thomistische
wijsbegeerte van de bijzonder hoogleraar prof. J.V. de Groot O.P., en
mogelijk heeft dit hem in zijn rooms-katholieke overtuiging gesterkt.
Op 1 juli 1898 werd hij tot redacteur van het katholieke dagblad 
&lt;em&gt;De Tijd&lt;/em&gt;

benoemd. Hij ontwikkelde zich tot een all-round journalist, thuis in
alle rubrieken. Terwijl hij binnen 
&lt;em&gt;De Tijd&lt;/em&gt;

zelf zich op velerlei wijze ontplooide, schroomde hij niet ook van den
beginne af zich op talrijke andere fronten te doen horen. Reeds in 1903
publiceerde hij zijn als 'enigszins pathetische werkjes' (A. van Domburg)
gekenschetste essaybundels 
&lt;em&gt;Zwervers&lt;/em&gt;

en 
&lt;em&gt;Jan Rap &amp;amp; Co.&lt;/em&gt;

(beide: Leiden, 1903), waarin hij polemiseerde met Frederik van Eeden
en de schrijfster Anna de Savornin Lohman over de leerstelligheid van
het geloof en met Henriette Roland Holst over socialisme en caritas.
Van 1905 tot 1906 was Laudy bovendien redacteur van het door hem
opgerichte 
&lt;em&gt;Stemmen onzer Eeuw,&lt;/em&gt;

een katholiek algemeen weekblad dat hij graag wilde ontwikkelen tot een
katholieke tegenhanger van 
&lt;em&gt;De Groene Amsterdammer&lt;/em&gt;

om de invloed van 
&lt;em&gt;Van Onzen Tijd&lt;/em&gt;

te breken. In dit alles was hij de typische representant van de zich
emanciperende katholieken - met grote bewondering voor J. Alberdingk
Thijm - en hoewel zijn opvattingen over katholieke journalistiek door
en door 'rooms' waren, streed hij met overgave tegen de
benauwd-orthodoxe stroming van het integralisme in de katholieke kerk
van het begin van de twintigste eeuw. Ook was hij een overtuigd
voorstander van het mondiger maken van de leken in deze kerk.&lt;/p&gt;
&lt;p&gt;Na een halfjaar waarnemend hoofdredacteur te zijn geweest werd Laudy
op 29 mei 1914 hoofdredacteur van 
&lt;em&gt;De Tijd.&lt;/em&gt;

Dit zou hij tot 31 december 1937 blijven, toen hij een bijna
veertigjarige loopbaan afsloot. Op velerlei wijze drukte hij van 1914
af zijn stempel op het dagblad. Onder zijn leiding werd 
&lt;em&gt;De Tijd&lt;/em&gt;

de krant van een culturele katholieke elite. Meteen al tijdens de
Eerste Wereldoorlog wist hij, dank zij zijn organisatievermogen, de
oorlogsberichtgeving in zijn krant op een opmerkelijk niveau te
brengen. In de jaren dertig zou hij alle ruimte geven aan de kritische
katholieke jongeren en benoemde hij onder meer Anton van Duinkerken
(pseud. van W. Asselbergs) tot redacteur van 
&lt;em&gt;De Tijd.&lt;/em&gt;

In het bijvoegsel bij de krant voor het weekeinde publiceerde Laudy
ingewikkelde beschouwingen over een betere wereld, steeds met een
religieus tintje. Uit liefde voor het toneel voerde hij in 1916 de
toneelkritiek in 
&lt;em&gt;De Tijd&lt;/em&gt;

in en bood hij A. van Domburg in de jaren twintig steeds meer
gelegenheid over film te schrijven, toen dit nieuwe medium sinds 1923
verzet in katholieke kring opriep. In die zelfde richting van
zelfstandigheid en originaliteit ging Laudy's verdediging van zijn
redacteuren tegenover de kerkelijke overheid wanneer dezen naar het
oordeel van die overheid te 'modern' of te kritisch waren. Hij
stelde dan wel aan zijn redacteuren de eis dat zij voor de
'waarheid' opkwamen en zich tegen de 'lelijkheid'
keerden.&lt;/p&gt;
&lt;p&gt;Naast veel hoofdredactioneel werk was Laudy buiten zijn krant en -
korte tijd - weekblad actief. De liefde voor het toneel bracht hem tot
het schrijven van eigen stukken. Zijn treurspel 
&lt;em&gt;De Paradijsvloek&lt;/em&gt;

(Amsterdam, [1916]) - premi&amp;egrave;re op 9 september 1919 - met Jan Musch
als Adam en Wilhelmina van der Horst Melsert als Eva werd niet alleen
in Nederland een groot succes, ook in Vlaanderen stond het op het
repertoire. De stukken 
&lt;em&gt;Bethlehem&lt;/em&gt;

(Amsterdam, [1929]) - een verheerlijking van de vrede - en 
&lt;em&gt;De man Job&lt;/em&gt;

(Amsterdam, 1944) - over de overgave aan Gods beschikking - daarentegen
waren te bombastisch en vonden weinig bijval. Laudy was ook bezeten van
po&amp;euml;zie, declameerde graag - met een voorkeur voor Vondel - en
hield zich zelfs bezig met film door het scenario 
&lt;em&gt;De onbekende soldaat&lt;/em&gt;

te schrijven. Laudy's sociale instelling blijkt uit zijn zorg voor
kinderen uit Oostenrijk na de Eerste Wereldoorlog, waarvoor de
Oostenrijkse regering hem onderscheidde. Meer dan dertig jaar was hij
bestuurslid van de Vereeniging Sint Vincentius a Paulo in Amsterdam,
die zich het lot van armen aantrok. Laudy was bovendien een begaafd
spreker met een prachtige stem. Zijn redevoeringen over kerk en paus,
student en maatschappij en andere op de actualiteit betrokken
thema's trokken volle zalen. Hij ijverde sterk voor een betere
ontwikkeling van de katholieken, en in dit licht moet men ook zijn
voorzitterschap van de Vereeniging tot Vernieuwing van het Katholiek
Onderwijs zien. Omdat hij, zoals W.J.M.A. Asselbergs het heeft
uitgedrukt, 'warm voor Vlaanderen voelde, liet hij zijn lezers
degelijk voorlichten over de taalstrijd en over de Vlaamse Beweging, na
de oorlog ook over het activisme'. Zijn streven voor een samengaan
van Noord en Zuid maakte hem in Vlaanderen bekend en geliefd. Hij hield
in dit kader ook voordrachten. Zo droeg hij na de Eerste Wereldoorlog
van de schrijver en activist Ren&amp;eacute; de Clercq het gedicht 
&lt;em&gt;Terwe. Een landelijk verhaal in verzen&lt;/em&gt;

2e dr. (Amsterdam, 1916) met muzikale begeleiding van Hubert
Cuypers' muziek voor.&lt;/p&gt;
&lt;p&gt;Al deze activiteiten binnen en buiten de krant vielen vooral in de
jaren v&amp;oacute;&amp;oacute;r de Tweede Wereldoorlog. Maar na bezettingstijd
keerde Laudy nog op 75-jarige leeftijd in de journalistiek terug. Van
1950 tot 1956 was hij hoofdredacteur van de 
&lt;em&gt;Gazet van Limburg&lt;/em&gt;

(Maastricht).&lt;/p&gt;
&lt;p&gt;Overziet men dit leven dan is het duidelijk dat hierin het dagblad 
&lt;em&gt;De Tijd&lt;/em&gt;

weliswaar in het centrum stond maar Laudy ook rondom zijn blad talrijke
activiteiten op zijn, vooral in katholieke kring, bekende naam kreeg
staan. Hoewel al het geschrevene en gesprokene van Laudy beoordeeld
moet worden tegen de achtergrond van de behoefte voor de katholieke
voorhoede een volwaardige plaats in de Nederlandse samenleving te
veroveren, hebben zijn teksten meer een opvoedend-stimulerend dan
propagandistisch karakter. Laudy had de ambitie van zijn krant 
&lt;em&gt;De Tijd&lt;/em&gt;

een landelijk dagblad te maken dat zich kon meten met de grote liberale
concurrenten 
&lt;em&gt;Algemeen Handelsblad&lt;/em&gt;

en 
&lt;em&gt;Nieuwe Rotterdamsche Courant,&lt;/em&gt;

maar verloor tegelijkertijd de ontwikkelingen in Amsterdam en het
lezerspubliek in de hoofdstad niet uit het oog. Als normen voor een
goed journalist hield hij zijn jongere medewerkers voor: eerlijke
verslaggeving en de noodzaak inlichtingen steeds bij de hoogste
instanties in te winnen. Om dit laatste te kunnen realiseren was zijn
devies: goed gekleed gaan, een correct, maar beslist optreden. Van de
dagbladcriticus verwachtte hij het handhaven van een opbouwende
kritiek, het eerbiedigen van de mening van anderen om daardoor ook
ontzag af te dwingen voor een eigen opinie. Een en ander strookte met
zijn bezonnenheid, vasthoudendheid en felheid. Tot de kenmerken van
zijn persoonlijkheid behoorden echter ook een romantische inslag, een
neiging tot pathos en een geestdrift die aanstekelijk werkte op de
jonge generatie, die hij graag in zijn omgeving tot ontplooiing zag
komen.&lt;/p&gt;
&lt;p&gt;
  &lt;a href='pgedeelte'&gt;P: &lt;/a&gt;Behalve de genoemde publikaties honderden artikelen in
vooral 
&lt;em&gt;De Tijd&lt;/em&gt; en &lt;em&gt;Stemmen onzer Eeuw: Herinnering aan de vertooning van De
Paradijsvloek door het Schouwtooneel. [Met tekstuittreksels en een inl.
van J.L. Walch]&lt;/em&gt;

(Bussum, [ca. 1920]); 
&lt;em&gt;De verkeerde keus&lt;/em&gt;

(Amsterdam, 1936).&lt;/p&gt;
&lt;p&gt;
  &lt;a href='lgedeelte'&gt;L: &lt;/a&gt;L. van den Broeke, 'Persoonlijke herinneringen aan
Alphons Laudy, de &amp;quot;meester van het dagblad&amp;quot;, in 
&lt;em&gt;De Tijd,&lt;/em&gt;

28-4-1955; A. van Domburg, in 
&lt;em&gt;Jaarboek van de Maatschappij der Nederlandse letterkunde te Leiden
1969-1970. Levensberichten&lt;/em&gt;

131-136; 
&lt;em&gt;De Tijd. Geschiedenis van een krant.&lt;/em&gt;

Samengest. door A.J. Buis. 2e dr. (Amsterdam, 1970).&lt;/p&gt;




&lt;p&gt;
&lt;a href=&amp;quot;igedeelte&amp;quot;&gt;I: &lt;/a&gt;
Website L1: http://www.l1.nl/l1/nl/html/algemeen/glatopwegnaardefinale/glatopwegnaardefinale.pshe [3-10-2007].
&lt;/p&gt;




&lt;p&gt;J.M.H.J. Hemels&lt;/p&gt; 
&lt;dtml-var bwn_footer&gt;</text>
  </biography>
</biodes>

