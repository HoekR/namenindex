<biodes version="1.0">
  <fileDesc>
    <title>Schulte, Gerardus Bernardus Maria (1916-1992)</title>
    <ref target="http://resources.huygens.knaw.nl/bwn1880-2000/lemmata/bwn5/schulte"/>
    <publisher>
      <name>Biografisch Woordenboek van Nederland:1880-2000</name>
      <ref target="http://resources.huygens.knaw.nl/bwn1880-2000"/>
    </publisher>
  </fileDesc>
  <person>
    <idno type="id">schulte</idno>
    <persName><name type="geslachtsnaam">Schulte</name>, Gerardus Bernardus Maria</persName>
    <sex value="1"/>
    <event type="birth" when="1916"/>
    <event type="death" when="1992"/>
    <state type="occupation">sportman</state>
  </person>
  <biography>
    <graphic url="http://resources.huygens.knaw.nl/bwn1880-2000/lemmata/bwn5/images/images/schulte.jpg"/>
    <text>&lt;dtml-var bwn_header&gt;
 &lt;p class='genealogie'&gt;
  &lt;strong&gt;Schulte, Gerardus Bernardus Maria&lt;/strong&gt;, wielrenner 
  (Amsterdam 7-1-1916 - 's-Hertogenbosch 26-2-1992). Zoon van Henricus Johannes Josephus Schulte, kleermaker, en
  Margaretha Elisabeth Schouten. Gehuwd op 10-11-1938 met Catharina
  Petronella Maria van der Kleij (geb. 1920). Uit dit huwelijk
  werden 2 zoons en 1 dochter geboren.
  

  
  &lt;/p&gt;
&lt;p&gt;
  &lt;img class='bwnimg' BORDER='0' align='right' src='images/schulte.jpg' alt='afbeelding van Schulte, Gerardus Bernardus Maria'&gt;Gerrit Schulte was een brutale, onhandelbare Amsterdamse
    straatjongen. Na de lagere school vond hij werk in losse
    baantjes om er meestal na korte tijd te worden weggestuurd. Als
    slagersknecht had hij nog het meeste plezier, omdat hij bij de
    bezorging op de fiets zijn energie en bravoure kwijt kon in het
    stadsverkeer. Ook bij wielerclub ARC 'Ulysses' gedroeg de jonge
    Schulte zich aanvankelijk onhebbelijk, wat hem een tijdlang
    zelfs op een schorsing kwam te staan. Maar zijn talent was
    onmiskenbaar, en tegen de wind van de Noord-Hollandse
    polderwegen maakte hij met zijn soepele pedaaltred, lange,
    robuuste lichaam en blonde kuif meteen indruk. Vanuit Amsterdam
    reed hij op de fiets naar de wedstrijden toe, ook naar Brabant
    en Zeeland.&lt;/p&gt;
&lt;p&gt;Na in 1936 amateur te zijn geworden gaf Schulte in
    Nederlandse wedstrijden al snel blijk van een welhaast
    onaantastbaar overwicht. Ook in de Grand Prix d'Europe in de
    Jardin des Tuileries, zijn eerste grote internationale
    optreden, behoorde hij tot de besten. Voor de Olympische Spelen
    in Berlijn en de wereldkampioenschappen van dat jaar gold hij
    dan ook als favoriet, maar deze verwachtingen wist hij niet
    waar te maken. Schulte trok wel de aandacht van de
    wielerliefhebber Jan van der Kleij, een Bossche kruidenier, die
    aanbood hem met raad en daad ter zijde te staan. Sindsdien ging
    hij zich serieuzer en volwassener met het wielrennen
    bezighouden; trainingsdiscipline en doorzettingsvermogen werden
    bepalend voor zijn sportcarri&amp;egrave;re.&lt;/p&gt;
&lt;p&gt;Na de zege in Brussel-Namen-Brussel in 1937 betekende het
    wereldkampioenschap voor Schulte een diepe teleurstelling,
    omdat hij om een onbenulligheid werd gediskwalificeerd. Hierna
    stapte hij over naar de beroepsrenners, waar hij in september
    1937 debuteerde met een vierde plaats in de Franse Grote
    Landenprijs. Hij daagde de gevestigde wielerelite in Nederland
    uit en werkte zich snel op tot een dominerend coureur. De
    tegenwerking die een opkomend talent altijd ondervindt, ervoer
    hij als een stimulans. Eind 1937 verhuisde Schulte naar
    's-Hertogenbosch, waar hij een jaar later trouwde met Toos van
    der Kleij, de dochter van zijn sportief raadsman.&lt;/p&gt;
&lt;p&gt;Schultes koersstijl kenmerkte zich door vechtlust,
    onophoudelijk demarreren, van groep tot groep naar voren rijden
    en soms uit een schijnbaar geslagen positie terugkomen. De
    Franse journalist Gaston B&amp;eacute;nac had echter geen ongelijk
    toen hij Schulte - nadat deze in 1938 in de wegwedstrijd
    Antwerpen-Gent-Antwerpen opnieuw vergeefs met zijn krachten had
    gesmeten - omschreef als 'een dwaas, een fietsende dwaas, een
    ''fou p&amp;eacute;dalant'', die meer capaciteiten bezit dan de
    meeste internationale cracks, maar er nog nooit in is geslaagd
    een werkelijk grote wedstrijd te winnen' (geciteerd in: Van
    Daal, 57). De bijnaam 'fou p&amp;eacute;dalant' zou beklijven, hoewel
    de denigrerende toon ervan sleet en ten slotte een koosnaam
    werd, want Schulte bleek wel degelijk over koersinzicht te
    beschikken.&lt;/p&gt;
&lt;p&gt;Slechts &amp;eacute;&amp;eacute;n keer, in 1938, startte Schulte in de
    Ronde van Frankrijk. Voordat hij na acht enerverende dagen
    afstapte, beleefde hij valpartijen, reed hij twee dozijn keer
    lek en zag hij in geen talent te bezitten om in de bergen te
    fietsen. Verder kreeg Schulte een boete voor het slaan van een
    tegenstander die naar zijn zin onvoldoende op kop reed -
    driftige uitvallen als deze zouden hem in zijn loopbaan vaker
    op geldstraffen komen te staan - en won hij in Nantes op een
    leeglopende band de derde etappe. Al met al bleek hij, naar
    eigen zeggen, nog geen honderd gulden te hebben verdiend. Toen
    Schulte in de Grote Prijs Dunlop, die hij kort daarna won, op
    gemakkelijke wijze aanzienlijk meer verdiende, besloot hij zich
    op koersen te richten waarvan het startgeld een verzekerd
    inkomen opleverde. Later dat jaar won Schulte nog het Criterium
    der Azen in Longchamp en kwam hij in de Grote Landenprijs
    &amp;eacute;&amp;eacute;n seconde te kort op de winnaar, omdat hij onderweg
    verkeerd was gereden.&lt;/p&gt;
&lt;p&gt;Door zijn grote populariteit kreeg Schulte ook contracten
    aangeboden voor baanwedstrijden, waar het publiek massaal op
    afkwam. Als ongepolijste baanrenner versloeg hij in 1937 op een
    gewone wegfiets Jan Pijnenburg op de achtervolging. 'Jan
    Kanonbal' bracht Schulte vervolgens op zodanige wijze de fijne
    kneepjes van het vak bij dat deze in de zomer van 1938 in
    Amsterdam het Wereldcriterium Achtervolging won en in april
    1940 in Antwerpen het wereldrecord op de vijf kilometer met
    negen seconden verbeterde. Uiteindelijk zou Schulte tussen 1940
    en 1951 negen maal Nederlands kampioen worden op dit onderdeel.
    Met Gerrit Boeyen, vanaf 1939 tien jaar lang zijn vaste
    koppelgenoot, won hij in 1940 in Antwerpen zijn eerste
    zesdaagse. Hij weigerde op uitnodigingen tot combinevorming of
    voorstellen om de koers te verkopen in te gaan, maar
    prefereerde het sportieve succes om zich ook nu weer
    onmiddellijk te kunnen voegen bij de toprenners die de koersen
    'regelden'. In maart 1941 werd Schulte overigens voor een klein
    jaar geschorst, omdat hij - na eerst de wedstrijd te hebben
    gewonnen - in de vierdaagse van Antwerpen een in zijn ogen
    onrechtmatige strafronde had beantwoord met een woedende
    knock-out van de wedstrijdcommissaris.&lt;/p&gt;
&lt;p&gt;Tot het voorjaar van 1944 werd in het door de Duitsers
    bezette West-Europa, en vooral in Duitsland zelf, volop
    gekoerst onder grote publieke belangstelling. Evenals voor de
    meeste renners was wielrennen voor Schulte een kans om aan
    armoede te ontsnappen; het geldgewin telde voor hem zwaarder
    dan het feit dat hij in bezettingstijd in het land van de
    vijand geld verdiende. De verdiensten waren bijzonder goed, ook
    omdat de mogelijkheden tot het smokkelen van allerlei goederen
    legio waren. Later zou hij voorwenden niet precies te hebben
    geweten wat er zich toentertijd in Duitsland afspeelde.&lt;/p&gt;
&lt;p&gt;De baanwedstrijden - vooral de zesdaagsen - bleven na de
    oorlog voor Schulte het hoofddoel. In 1949 kwam het tot een
    breuk tussen hem en Boeyen, waarna hij tot 1955 een vast koppel
    zou vormen met Gerard Peters. Zowel met de een als met de ander
    won hij zes zesdaagsen. Schulte werd de koning van de piste en
    organiseerde er de 'blauwe trein', een combine van de sterkste
    koppels die het wedstrijdverloop in grote lijn bepaalde, ervoor
    zorgde dat het publiek wielrennen van hoog niveau te zien kreeg
    en de premies verdeelde volgens een bepaalde sleutel.
    Uiteindelijk won Schulte negentien zesdaagsen en zegevierde
    daarnaast nog in meer dan tweehonderd baanwedstrijden, zoals
    het Europees Criterium Koppelkoers in 1949, 1950 en 1951.&lt;/p&gt;
&lt;p&gt;Op de weg triomfeerde Schulte in tal van plaatselijke
    koersen, won hij in 1949 de Ronde van Nederland en behaalde hij
    daarnaast vier maal - in 1944, 1948, 1950 en 1953 - de
    nationale titel. Intussen had hij nog steeds zijn zinnen gezet
    op het wereldkampioenschap op de weg. Telkens weer reed hij
    knappe wedstrijden waarin hij zich naar de voorste gelederen
    vocht, om in de beslissende fase tekort te schieten. Werd hij
    in 1946 vijfde, twee jaar later moest hij in Valkenburg, na een
    jacht van 150 kilometer op de vroeg ontsnapte koplopers,
    uitgeput afhaken op het moment dat hij bij de 22ste beklimming
    van de Cauberg eindelijk aansluiting had gevonden. In 1949
    bracht Schulte de beslissende ontsnapping op gang, maar kreeg
    hij door het innemen van pepmiddelen - overigens tegen zijn
    gewoonte in, omdat ze bij hem een tegengesteld effect hadden -
    een verschrikkelijke inzinking, zodat hij niet verder kwam dan
    de vijfde plaats. In 1950, ten slotte, eindigde hij als
    vierde.&lt;/p&gt;
&lt;p&gt;De enige wereldtitel die Schulte ooit zou veroveren, was die
    op het achtervolgingsnummer op 25 augustus 1948 in Amsterdam.
    Hij was belust op revanche door zijn magere plaats drie dagen
    eerder in de wegwedstrijd en het spel dat de Italianen in de
    halve finale van de achtervolging hadden gespeeld, waardoor hij
    zich terecht benadeeld achtte. Antonio Bevilacqua bood namelijk
    zijn landgenoot Fausto Coppi met opzet nauwelijks tegenstand,
    terwijl Schulte tegen de Zwitser Hugo Koblet tot het uiterste
    moest gaan. Tussen hem en Coppi bestond evenwel wederzijds
    respect en bewondering, en dit leidde tot een zinderende
    finale. Nadat Schulte snel was gestart, kwam zijn tegenstander
    sterk terug en nam, naar het leek, een beslissende voorsprong.
    Door een geweldige inspanning in de laatste ronden wist Schulte
    echter toch de regenboogtrui te veroveren.&lt;/p&gt;
&lt;p&gt;Al in 1948 had Schulte serieus overwogen met wielrennen te
    stoppen, en dit plan kwam opnieuw bij hem op toen hij in
    september 1951 het beheer van het caf&amp;eacute;-restaurant in
    stadion 'De Vliert' in 's-Hertogenbosch op zich nam. Maar op
    aandringen van zijn vrouw, die hem de werkzaamheden rond het
    restaurant zoveel mogelijk uit handen nam, zette Schulte zijn
    loopbaan voort. In 1953 werd hij opnieuw nationaal kampioen op
    de weg, geprikkeld door beweringen dat Wim van Est beter reed
    dan Schulte ooit tevoren had gedaan. Drie jaar later behaalde
    hij in Kopenhagen zelfs nog een derde plaats in een laatste
    poging zijn droom van het wereldkampioenschap te
    verwezenlijken. De successen werden eind jaren vijftig minder,
    maar Schulte kon op de baan soms nog verbazend sterk rijden. In
    Parijs bracht hij in 1959 tijdens een koppelkoers met de bijna
    achttien jaar jongere Peter Post zelfs een aantal baanrecords
    op zijn naam.&lt;/p&gt;
&lt;p&gt;Op 25 maart 1960 nam de 44-jarige 'Bossche reus' in het
    Antwerpse Sportpaleis definitief afscheid tijdens een te zijner
    ere gehouden wielergala. Een poging om als ploegleider op te
    treden in de Ronde van de Toekomst van 1964 werd geen succes.
    Vanaf 1972 liet Schulte het dagelijkse beheer van 'De Vliert'
    aan anderen over, en kon hij meer tijd besteden aan zijn
    hobby's: vissen, jagen en duivenmelken. Geregeld liet hij zijn
    afkeuring blijken over de ontwikkelingen in het wielrennen
    sinds zijn vertrek. Na een jaar met hartproblemen werd hij in
    1992 in zijn tuin door een fatale hartstilstand getroffen.&lt;/p&gt;
&lt;p&gt;Gerrit Schultes grote liefde voor het wielrennen leidde tot
    een uitzonderlijk lange carri&amp;egrave;re, waarin hij voor velen
    als toonbeeld van inzet en strijdlust een idool was. Zijn
    populariteit wist hij uitgekiend met de zakelijke kanten van
    zijn vak te verbinden. Hij werd ondanks zijn driftige, bazige
    karakter als leidersfiguur geaccepteerd vanwege zijn
    betrouwbaarheid in het nakomen van afspraken.&lt;/p&gt;
&lt;p&gt;
  &lt;a href='pgedeelte'&gt;P: &lt;/a&gt;
  Chronologische overzichten van Schultes belangrijkste
    wieleroverwinningen tussen 1935 en 1960 in: Wim van Eyle, 
    &lt;em&gt;Een eeuw Nederlandse wielersport. Van Jaap Eden tot Joop
    Zoetemelk&lt;/em&gt;

    (Utrecht [etc.] 1980) 132-133, en Wim van Eyle en Jacques
    Burremans, 
    &lt;em&gt;100 jaar wegrenners. Nederlandse beroepsrenners en hun
    prestaties&lt;/em&gt;

    (Rijswijk 1994) 440-442.&lt;/p&gt;
&lt;/p&gt;
&lt;p&gt;
  &lt;a href='lgedeelte'&gt;L: &lt;/a&gt;Behalve necrologie&amp;euml;n door Guido de Vries, in 
  &lt;em&gt;NRC Handelsblad&lt;/em&gt;

  , 27-2-1992; Frans van Schoonderwalt, in 
  &lt;em&gt;de Volkskrant&lt;/em&gt;

  , 27-2-1992; Wim Amels, in 
  &lt;em&gt;Wielerrevue&lt;/em&gt;

  6-3-1992: Karel van Wijnendaele, 'Gerrit Schulte, de artist van
  de baan', in 
  &lt;em&gt;Nieuwsblad-Sportwereld&lt;/em&gt;

  , 12-7-1938; Joris van den Bergh, 
  &lt;em&gt;Mysterieuze krachten in de sport&lt;/em&gt;

  [1941] (3de dr.; Amsterdam 1948) 77-81; idem, 'De oude crack
  heeft weer eens voor een verrassing gezorgd', in 
  &lt;em&gt;Sport en Sportwereld&lt;/em&gt;

  (aug. 1950); Evert van Mokum, 'Groot wielerkampioen viert
  zilveren feest', in 
  &lt;em&gt;de Volkskrant&lt;/em&gt;

  , 8-10-1955; Martin van Daal, 
  &lt;em&gt;Het wielerleven van Gerrit Schulte (Le fou p&amp;eacute;dalant)&lt;/em&gt;

  ('s-Gravenhage 1960); 'Gerrit Schulte. Fietsende dwaas werd
  koning der Nederlandse wielrenners', in 
  &lt;em&gt;Haagse Post&lt;/em&gt;

  30-4-1960; Frits Barend en Henk van Dorp, 'Wielrenners in de
  oorlog', in 
  &lt;em&gt;Vrij Nederland. Bijvoegsel&lt;/em&gt;

  , 19-5-1979; Wim Smulders, 'De Bossche reus', in 
  &lt;em&gt;Wielerrevue&lt;/em&gt;

  , 7-2-1986; Martin Ros, 
  &lt;em&gt;Gerrit Schulte. Zesdaagsekoning en wielerlegende&lt;/em&gt;

  [z.pl. 1987]; idem, 'Gerrit Schulte verslaat Fausto Coppi', in
  idem, 
  &lt;em&gt;Fausto Coppi. Een heldenleven&lt;/em&gt;

  (Amsterdam 1994) 52-72.&lt;/p&gt;
&lt;p&gt;
  &lt;a href='igedeelte'&gt;I: &lt;/a&gt;

  Georges Matthys, 
  &lt;em&gt;Honderd jaar wielersport&lt;/em&gt;

  (Brugge 1978) 163.&lt;/p&gt;
&lt;p&gt;Marc Kooijmans&lt;/p&gt; 
&lt;dtml-var bwn_footer&gt;</text>
  </biography>
</biodes>

