<biodes version="1.0">
  <fileDesc>
    <title>Arntzenius, Pieter Florentius Nicolaas Jacobus (1864-1925)</title>
    <ref target="http://resources.huygens.knaw.nl/bwn1880-2000/lemmata/bwn3/arntzenius"/>
    <publisher>
      <name>Biografisch Woordenboek van Nederland:1880-2000</name>
      <ref target="http://resources.huygens.knaw.nl/bwn1880-2000"/>
    </publisher>
  </fileDesc>
  <person>
    <idno type="id">arntzenius</idno>
    <persName><name type="geslachtsnaam">Arntzenius</name>, Pieter Florentius Nicolaas Jacobus</persName>
    <sex value="1"/>
    <event type="birth" when="1864"/>
    <event type="death" when="1925"/>
    <state type="occupation">schilder</state>
  </person>
  <biography>
    <graphic url="http://resources.huygens.knaw.nl/bwn1880-2000/lemmata/bwn3/images/images/ARNTZENIUS.jpg"/>
    <text>&lt;dtml-var bwn_header&gt;
 &lt;p class='genealogie'&gt;
  &lt;strong&gt;Arntzenius, Pieter Florentius Nicolaas Jacobus&lt;/strong&gt; (Floris), kunstschilder (Soerabaja (Ned.-Indi&amp;euml;) 9-6-1864 - 's-Gravenhage 16-2-1925).

  Zoon van Bruno Adriaan Hendrik Arntzenius, officier,
  arrondissementsschoolopziener, en Elisabeth Charlotte Anna Amalia
  Arntzenius. Gehuwd op 6-9-1900 met Alida Margaretha Maria (Lide)
  Doorman, schilderes. Uit dit huwelijk werden 4 dochters geboren.
  
&lt;img src=&amp;quot;images/ARNTZENIUS.jpg&amp;quot; align=&amp;quot;right&amp;quot; BORDER=&amp;quot;0&amp;quot; alt=&amp;quot;afbeelding van Arntzenius, Pieter Florentius Nicolaas Jacobus&amp;quot; class=&amp;quot;bwnimg&amp;quot;&gt;
  
  &lt;/p&gt;
&lt;p&gt;Omstreeks 1875 komt Floris Arntzenius in huis bij een oom en
    een tante in Amsterdam. In 1877 doet hij hier toelatingsexamen
    voor de HBS, die hij met goed gevolg zal aflopen. In 1882 wordt
    hij leerling bij de schilder J.H.F.C. Nachtweh m Amsterdam en
    daarna van 1883 tot 1888 aan de Rijksacademie, waar o.a. A.
    Alleb&amp;eacute; en B. Wijnveld zijn leermeesters zijn. Onder zijn
    medeleerlingen bevinden zich later bekend geworden kunstenaars
    als George Breitner, Isaac Israels, Jan Veth en Willem Witsen.
    Zijn schilderstudie wordt ten slotte afgesloten met het volgen
    van lessen aan de Antwerpse academie van 1888 tot 1889, waarna
    hij gedurende twee jaren een atelier heeft in de Sarphatistraat
    in Amsterdam. In 1890 wordt hij lid van Arti et Amicitiae en in
    1891 ook van Sint-Lucas. De dood van Arntzenius' vader in 1892
    brengt hem ertoe zich met zijn moeder in Den Haag te vestigen.
    Hij voelt zich spoedig thuis in de residentie en ontwikkelt
    zich tot een bekwaam schilder van Haagse stadsgezichten.
    Gedurende korte tijd betrekt hij een atelier in de Piet
    Heinstraat, daarna samen met C.A. van Waning het vroegere
    atelier van B.J. Blommers aan het Spui. In 1892 wordt hij lid
    van Pulchri Studio, van 1895 tot 1897 is hij commissaris voor
    de Teekenzaal en Etsclub van dit genootschap, van 1897 tot 1901
    secretaris, daarna commissaris van de kunstzalen. In 1896 wordt
    hij als lid van de Hollandsche Teeken Maatschappij aangenomen,
    die het aquarelleren onder de leden stimuleert. Na 1896 heeft
    Arntzenius steeds in eigen atelier gewerkt op verschillende
    adressen in Den Haag totdat hij in 1913 aan de Wagenaarweg 5
    gaat wonen, in het vroegere huis van H.J. Haverman, dat twee
    ateliers bevat. Lide Arntzenius heeft tijdens haar huwelijk het
    schilderen geheel naar de achtergrond gedrongen en het gezin
    voorrang gegeven. Daarbij heeft ze alles op alles gezet om te
    zorgen dat niets het werk van Floris in de weg stond. Pas na
    zijn overlijden heeft zij haar eigen werk weer opgevat en dat
    tot haar dood in 1954 voortgezet. Haar onderwerpen waren
    stillevens, vooral bloemen, en portretjes.&lt;/p&gt;
&lt;p&gt;Overziet men Arntzenius' oeuvre dan is bepaald geen sprake
    van een duidelijke breuk na de Amsterdamse tijd. Ook in
    Amsterdam schilderde en aquarelleerde hij landschappen en
    stadsgezichten, figuur- en portretstudies en koos hij reeds
    tijdelijke rustpunten voor schilderen naar de natuur in de
    buurt van Den Haag, namelijk in 1890 in Voorschoten en het
    Haagse Dekkersduin, al ging hij toen ook verderop bij Nunspeet
    of zelfs in het Geuldal werken. Zijn landschappen zijn in de
    trant van de Haagsche School geschilderd; hij oefent zich in
    het snel vastleggen van de karakteristiek ervan in kleine
    schetsen, die hij later in het atelier tot schilderijen
    verwerkt, een manier die hij ook in de stadsgezichten toepast.
    Stadsgezichten nemen in Amsterdam reeds een belangrijke plaats
    in zijn oeuvre in, maar in Den Haag komt hij in dit genre tot
    volledige ontplooiing. Dat hij dan aanvankelijk ook nog tussen
    1892 en 1894 verhalen die in 
    &lt;em&gt;Elsevier's Ge&amp;iuml;llustreerd Maandschrift&lt;/em&gt;

    verschenen met zijn tekeningen illustreerde, was niet meer dan
    een voorlopige bijverdienste: hij blijft bovenal zelfstandig
    schilder, van landschappen en nu vooral ook stadsgezichten.&lt;/p&gt;
&lt;p&gt;Den Haag, rustiger dan Amsterdam, nodigt hem tot het
    schilderen van intieme stadstaferelen van klein formaat,
    waarbij het hem vooral om de atmosferische stemming gaat. Hij
    houdt van de bedrijvigheid op de markt en bij de schuiten langs
    de Bierkade met op de wal de kleurige kisten en tonnen, van de
    paarden voor huurrijtuigen of sleperswagens, van straten na de
    regen, als het natte asfalt de kleuren weerspiegelt. Hij houdt
    ook van mistig weer dat vormen doet vervagen. Het ritme van de
    stad fascineert hem, de onregelmatige gevellijn, de verticale
    beweging van ramen en gevels, doorbroken door uithangborden en
    vlaggestokken en het gewemel van mensen en voertuigen in de
    straten. Meer dan eens komt in zijn werk een huurkoetsje met
    een wit paard voor en dikwijls een slagersjongen met een mand
    aan de arm die, gekleed in zijn witte jasje, direct aandacht
    vraagt. Behalve in de stad werkt hij, evenals o.a. J.E.
    Akkeringa en W.B. Tholen, langs het kanaal naar Scheveningen,
    bij de zandafgravingen waar schepen het zand afvoeren en bij de
    Haringkade, waar nettenboetsters bezig zijn en ten slotte aan
    het strand. Zijn stranden ademen rust; enkele figuren, wat
    badstoelen of -koetsjes zijn hem voldoende stoffering. Dikwijls
    dienen zijn vrouw en kinderen als model. Er zijn stranden bij
    met een Franse sfeer, die bovendien door de weergave van de
    motieven in grote vormen en vlakke tonen herinnering oproepen
    aan werken van schilders als bijvoorbeeld J.A. Whistler, die
    invloed verraden van Japanse kunstenaars.&lt;/p&gt;
&lt;p&gt;In 1910 opent Arntzenius een atelier voor leerlingen,
    waartoe bijv. Herman Heuff en Ina Hooft behoren. Van die tijd
    af vermindert het schilderen van stadsbeelden. Als hij in 1917
    er zich weer op toelegt behandelt hij dit onderwerp op losse
    impressionistische manier. Deze werkwijze heeft hij ook in
    vroeger werk toegepast, maar toen kwam het ook voor dat details
    en figuren tamelijk nauwkeurig en realistisch werden vertolkt.
    Nu worden ze overwegend in vlotte penseelstreken aangeduid en
    als kleurvlekken in het geheel opgenomen, zowel in aquarellen
    als olieverven. Het totaalbeeld is groot gezien en gebonden
    door een grijze toon, die het gegeven een enigszins dromerige
    sfeer verleent. Naast de zuivere aquarel komen in het oeuvre
    voorstellingen in waterverf voor op een ondertekening van zwart
    krijt, dat een pittig effect geeft.&lt;/p&gt;
&lt;p&gt;Arntzenius heeft geen behoefte gehad veel te reizen. De
    schoonheid van eigen land en directe omgeving bood hem de
    nodige inspiratie voor het werk. Hoewel hij vooral bekendheid
    heeft gekregen door zijn 'straatjes' komen door zijn gehele
    oeuvre onderwerpen voor als stillevens, vooral bloemen;
    portret, waaronder veel zelfportretten, en figuur. De spontaan
    tot stand gekomen portretten zijn de allerbeste. Hij hield niet
    van opdrachten, maar heeft zich er toch niet aan willen
    onttrekken. Zij vormden, naast de vele werken die hij geregeld
    op zijn tentoonstellingen verkocht, een goede bron van
    inkomsten. Talrijk zijn de vlotte tekeningen en aquarellen van
    vrienden en bekenden, waargenomen op tentoonstellingen, in de
    soci&amp;euml;teit of op veilingen in Pulchri en in Riche,
    stamcaf&amp;eacute; van vele Hagenaars. Arntzenius heeft enthousiast
    deelgenomen aan het kunstenaarsleven van zijn tijd en had een
    ruime vriendenkring, waarvan o.a. Akkeringa, Haverman, Isaac
    Israels, W. Maris, Tholen en Willem de Zwart deel uitmaakten.
    Hij heeft zich nooit geweld aan gedaan 'anders' te gaan werken
    omdat de tijd dit vroeg, maar volgde te midden van veranderende
    richtingen rustig zijn eigen weg.&lt;/p&gt;
&lt;p&gt;
  &lt;a href='pgedeelte'&gt;P: &lt;/a&gt;Overzicht van schilderijen, aquarellen en tekeningen in
    onder L genoemde catalogus 
    &lt;em&gt;Floris Arntzenius 1864-1925,&lt;/em&gt;

    16-39.&lt;/p&gt;
&lt;p&gt;
  &lt;a href='lgedeelte'&gt;L: &lt;/a&gt;Behalve overzicht van tentoonstellingen in de genoemde
  catalogus 
  &lt;em&gt;Floris Arntzenius 1864-1925,&lt;/em&gt;

  waarin tevens vermelding van literatuur: P.A. Haaxman jr.,
  'Floris Arntzenius', in 
  &lt;em&gt;Elsevier's Ge&amp;iuml;llustreerd Maandschrift&lt;/em&gt;

  13 (1903) XXV, 159-169; C. Harms Tiepen, 'Flor Arntzenius
  schildert weder 'straatjes&amp;quot;, in 
  &lt;em&gt;Morks Magazijn&lt;/em&gt;

  19 (1917) II, 325-332; 
  &lt;em&gt;P.Fl.N.J. Arntzenius.&lt;/em&gt;

  Keuze-tentoonstelling 11 december 1940-17 januari 1941 bij E.J.
  van Wisselingh &amp;amp; Co. [Met inl. van M.F. Hennus] (Amsterdam,
  1940); A. Wagner, 'Floris Arntzenius 1864- 1925', in 
  &lt;em&gt;Antiek&lt;/em&gt;

  3 (1968 - 1969) 5 (december) 258 - 271; 
  &lt;em&gt;Floris Arntzenius 1864 - 1925. Het Haagse leven van
  gisteren.&lt;/em&gt;

  [Tentoonstelling] Haags Gemeentemuseum 19/7 -7/9/1969, Singer
  Museum Laren N-H 18/10 - 30/11/1969 [Inl. door Anna Wagner. Den
  Haag, 1969].&lt;/p&gt;

&lt;p&gt;
&lt;a href=&amp;quot;igedeelte&amp;quot;&gt;I: &lt;/a&gt;Dolf Welling, &lt;i&gt;Floris Arntzenius&lt;/i&gt; (Den Haag 1992) afbeelding tegenover titelblad.&lt;/p&gt;



&lt;p&gt;Anna Wagner&lt;/p&gt; 
&lt;dtml-var bwn_footer&gt;</text>
  </biography>
</biodes>

