<biodes version="1.0">
  <fileDesc>
    <title>Kruls, Hendrik Johan (1902-1975)</title>
    <ref target="http://resources.huygens.knaw.nl/bwn1880-2000/lemmata/bwn3/kruls"/>
    <publisher>
      <name>Biografisch Woordenboek van Nederland:1880-2000</name>
      <ref target="http://resources.huygens.knaw.nl/bwn1880-2000"/>
    </publisher>
  </fileDesc>
  <person>
    <idno type="id">kruls</idno>
    <persName><name type="geslachtsnaam">Kruls</name>, Hendrik Johan</persName>
    <sex value="1"/>
    <event type="birth" when="1902"/>
    <event type="death" when="1975"/>
    <state type="occupation">legerofficier</state>
  </person>
  <biography>
    <graphic url="http://resources.huygens.knaw.nl/bwn1880-2000/lemmata/bwn3/images/images/KRULS.jpg"/>
    <text>&lt;dtml-var bwn_header&gt;
 &lt;p class='genealogie'&gt;
  &lt;strong&gt;Kruls, Hendrik Johan&lt;/strong&gt;, generaal (Amsterdam 1-8-1902 - 's-Gravenhage 13-12-1975).

  Zoon van Johan Kruls, zakenman, en Hendrica Johanna Overbeek.
  Gehuwd op 21-10-1926 met Wilhelmine Gertraud Jansen. Uit dit
  huwelijk werd 1 dochter geboren. Na echtscheiding (21-2-1946)
  gehuwd op 12-3-1946 met Maria Elisabeth Dijxhoorn. Uit dit
  huwelijk werden geen kinderen geboren.
  
&lt;img src=&amp;quot;images/KRULS.jpg&amp;quot; align=&amp;quot;right&amp;quot; BORDER=&amp;quot;0&amp;quot; alt=&amp;quot;afbeelding van Kruls, Hendrik Johan&amp;quot; class=&amp;quot;bwnimg&amp;quot;&gt;

  
  &lt;/p&gt;
&lt;p&gt;Kruls bezocht de lagere school in Amsterdam en doorliep
    vervolgens de HBS te Amsterdam. Zeventien jaar oud zette hij
    zijn opleiding voort aan de Koninklijke Militaire Academie
    (KMA) in Breda, waar hij op 16 september 1919 werd ingelijfd
    als cadet der artillerie.&lt;/p&gt;
&lt;p&gt;In de zomer van 1922 legde hij met goed gevolg het
    officiersexamen af en werd hij als tweede luitenant ingedeeld
    bij het detachement Naarden van het regiment
    vestigingartillerie. Begin 1923 volgde overplaatsing naar de
    schoolcompagnie van het korps luchtdoelartillerie in Utrecht.
    In de periode die hij daar doorbracht, had hij veelvuldig te
    maken met luchtvaartaangelegenheden, hetgeen bij hem het
    verlangen deed ontwaken luchtwaarnemer te worden. Wegens
    kleurenblindheid moest hij zijn ambities in die richting echter
    opgeven. Bij wijze van alternatief stortte hij zich op de
    voorbereiding van het staatsexamen gymnasium-A met de bedoeling
    rechten te gaan studeren. Deze opzet slaagde; in 1926 kon hij
    een begin maken met die studie aan de Rijksuniversiteit
    Utrecht. Van de zijde van zijn meerderen ondervond hij
    weliswaar de nodige medewerking - in 1927 werd hij na
    detachering in Den Helder weer in Utrecht geplaatst, nu bij de
    school voor verlofsofficieren der onbereden artillerie -, maar
    tijd voor studie was er nauwelijks. Daarvoor moest hij de
    avonduren benutten. Zijn enthousiasme werd hierdoor echter niet
    getemperd, want reeds in 1931 kon hij met goed gevolg het
    doctoraal examen afleggen.&lt;/p&gt;
&lt;p&gt;Intussen had Kruls in 1930 enige tijd op Aruba vertoefd met
    als opdracht maatregelen te treffen ter beveiliging van de daar
    gelegen Amerikaanse olieraffinaderijen, die, naar de
    Nederlandse regering vreesde, het doelwit zouden vormen voor
    luchtaanvallen vanuit Venezuela onder leiding van 'generaal'
    Urbino. Deze opstandeling had reeds in juli 1929 een overval
    gepleegd op Willemstad en leek zijn aandacht nu te richten op
    Aruba. Kruls organiseerde de luchtafweer op dit eiland en hij
    keerde vervolgens terug naar de school voor verlofofficieren
    der onbereden artillerie te Utrecht. Daarna was hij vanaf 1
    november 1930 werkzaam op de afdeling Generale Staf van het
    departement van Defensie. Hier hield hij zich aanvankelijk
    vooral bezig met dienstplichtzaken en in het bijzonder met de
    problematiek rond het vooroefeningsinstituut, later lag het
    accent op de behandeling van krijgstuchtelijke
    aangelegenheden.&lt;/p&gt;
&lt;p&gt;Op 1 maart 1934 werd Kruls overgeplaatst naar het 2e
    regiment veldartillerie, eveneens te 's-Gravenhage. Kort daarna
    legde hij met goed gevolg toelatingsexamen af voor de Hoogere
    Krijgsschool (HKS) en begon voor hem een studieperiode van drie
    jaar, die uiteindelijk werd bekroond met het behalen van het
    brevet A Generale Staf. Na be&amp;euml;indiging van zijn opleiding
    aan de HKS volgde een kortdurende plaatsing bij de Generale
    Staf. Op 14 maart 1938 keerde hij terug bij de afdeling
    Generale Staf van het departement van Defensie, waar inmiddels
    na vele jaren van bezuinigingen een nieuwe wind was gaan
    waaien. Ook de Nederlandse regering had namelijk ten langen
    leste besloten de defensieinspanningen drastisch op te voeren.
    Door zijn afdelingshoofd, luitenant-kolonel A.Q.H. Dijxhoorn,
    werd Kruls in hoofdzaak belast met de
    mobilisatievoorbereiding.&lt;/p&gt;
&lt;p&gt;Op 1 april 1939 werd Kruls, als gebreveteerd kapitein,
    benoemd tot adjudant van de minister van Defensie, J.J.C, van
    Dijk. Deze functie bleef hij ook bekleden onder diens opvolger,
    Dijxhoorn (10 augustus 1939-12 juni 1941). Op 13 mei 1940
    volgde Kruls zijn minister naar Londen. Daar bracht hij de
    oorlogsjaren door. De splitsing van het departement van
    Defensie in afzonderlijke departementen van Oorlog en van
    Marine, die op initiatief van Dijxhoorns opvolger, H. van
    Boeyen, in juli 1941 uit efficiencyoverwegingen gestalte kreeg,
    vormde voor Kruls het beginsignaal voor een
    bliksemcarri&amp;egrave;re, die zou uitmonden in zijn benoeming tot
    Chef van de Generale Staf op 1 november 1945. In verband met de
    oorlogsomstandigheden werd veelvuldig afgeweken van de normale
    bevorderingsgang, zodat hij snel binnen de militaire
    hi&amp;euml;rarchie kon opklimmen. Onder Van Boeyen werd Kruls
    bevorderd tot majoor en belast met de leiding van een van de
    twee hoofdafdelingen van het nieuwe ministerie van Oorlog, de
    afdeling Landmacht. Deze functie vervulde hij tot 28 januari
    1943, toen hij in de rang van kolonel hoofd werd van het Bureau
    Militair Gezag. In die hoedanigheid bereidde hij samen met mr.
    H. Winkel de noodwetgeving voor, die haar neerslag vond in het
    Besluit op de Bijzondere Staat van Beleg (BSBB), een juridisch
    raamwerk ter regeling van het openbare leven in ons land in de
    eerste maanden na de bevrijding. Daarnaast maakte hij een begin
    met de opbouw van het apparaat dat conform de bepalingen in het
    BSBB het bestuur in ons land zou uitoefenen, totdat de normale
    verhoudingen zouden zijn teruggekeerd en de regering haar taak
    zou kunnen hervatten. Dit apparaat zou tevens het vlotte
    verloop van geallieerde operaties in ons land moeten
    waarborgen. Goede contacten met de geallieerde bevelhebbers
    waren derhalve van groot belang. Uit deze bemoeienissen vloeide
    in de eerste helft van september 1944 Kruls' bevordering tot
    generaal-majoor en zijn benoeming tot Chef Staf Militair Gezag
    voort, een functie die hij tot 1 januari 1946 zou bekleden.&lt;/p&gt;
&lt;p&gt;Als Chef Staf Militair Gezag deed Kruls zich kennen als een
    knap organisator, zodat er op tal van terreinen belangrijk werk
    kon worden verricht. Het in 1947 verschenen 
    &lt;em&gt;Overzicht der werkzaamheden van het Militair Gezag gedurende
    de bijzondere staat van beleg 14 Sept. 1944 - 4 Maart 1946&lt;/em&gt;

    ['s-Gravenhage, 1947] doet daarvan uitgebreid verslag. Kruls
    gedroeg zich echter nogal onafhankelijk ten opzichte van het
    kabinet, hetgeen tot veel spanningen en fricties aanleiding
    gaf. Zo veroorzaakte Kruls' verzet tegen de overkomst van vijf
    minister-kwartiermakers naar het bevrijde zuiden in november
    1944 veel opschudding. Vooral de minister van Binnenlandse
    Zaken, J.A.W. Burger, en diens ambtgenoot op Justitie, G.J. van
    Heuven Goedhart, voelden zich ernstig gegriefd door de houding
    van de Chef Staf Militair Gezag, die niet onder stoelen of
    banken stak dat hij de bewindslieden liever zag gaan dan komen.
    Kruls was van mening dat de komt van de kwartiermakers
    duidelijk in strijd was met eerder in Londen gemaakte afspraken
    en het goed functioneren van het Militair Gezag ernstig in
    gevaar zou brengen. Burger en Van Heuven Goedhart huldigden
    echter de opvatting dat ook in deze bijzondere omstandigheden
    het primaat van de politiek onverkort van kracht diende te
    blijven en beschouwden Kruls' houding als insubordinatie. Zij
    poogden dan ook bij de voorzitter van de ministerraad in
    Londen, P.S. Gerbrandy, zijn ontslag te bewerkstelligen. Die
    poging mislukte echter, mede omdat Kruls in geallieerde kring
    goede relaties had weten op te bouwen.&lt;/p&gt;
&lt;p&gt;Na deze affaire bleef de Chef Staf Militair Gezag een
    omstreden figuur. Zijn optreden werd vooral in de meer links
    geori&amp;euml;nteerde pers veelvuldig aan de kaak gesteld, terwijl
    ook het Militair Gezag als zodanig wegens zijn bureaucratische
    werkwijze veel kritiek te verduren kreeg en al spoedig de
    weinig vleiende benaming 'Circus Kruls' verwierf. Ten slotte
    was er onvrede over de rekrutering van het personeel voor de
    topfuncties in het Militair Gezag. Enerzijds was er het verwijt
    dat de grote ondernemingen in de staf van Kruls te veel invloed
    hadden, anderzijds werd bijvoorbeeld in het zuiden van het land
    de beschuldiging geuit dat het aandeel van de katholieken in de
    top van het Militair Gezag te gering was.&lt;/p&gt;
&lt;p&gt;Intussen was Kruls op 1 november 1945 bevorderd tot
    luitenant-generaal en benoemd tot Chef van de Generale Staf.
    Daarmee verwierf hij de hoogste bevelsbevoegdheid binnen de
    Koninklijke Landmacht. In deze nieuwe functie werd zijn
    aandacht allereerst opge&amp;euml;ist door de verwikkelingen rond
    Nederlands-Indi&amp;euml;, die noopten tot een zeer snelle
    uitzending van een grote expeditionaire macht. Daarnaast gaf
    hij op doortastende wijze leiding aan de opbouw van een nieuw
    Nederlands leger. Ook als Chef van de Generale Staf schroomde
    Kruls niet stelling te nemen tegen het kabinetsbeleid. Zo
    richtte hij zich op 19 november 1946 samen met de Bevelhebber
    der Zeestrijdkrachten luitenant-admiraal C.E.L. Helfrich
    schriftelijk tot minister-president L.J.M. Beel om op
    ondubbelzinnige wijze uiting te geven aan zijn bezorgdheid over
    de recente ontwikkelingen in het Indi&amp;euml;vraagstuk, dat na de
    totstandkoming van het Accoord van Linggadjati in een geheel
    nieuw licht was komen te staan. Dit akkoord dreigde in de ogen
    van Kruls en Helfrich de een- en ondeelbaarheid van het
    Koninkrijk in gevaar te brengen en had naar hun oordeel
    bovendien een dermate onduidelijke militaire situatie doen
    ontstaan, dat desastreuze gevolgen niet zouden kunnen
    uitblijven. Een dag later, op 20 november, brachten de beide
    officieren een bezoek aan koningin Wilhelmina om haar eveneens
    van hun ongerustheid op de hoogte te stellen. Na dit bezoek aan
    de Koningin besloten Kruls en Helfrich het ANP over hun recente
    stappen in te lichten, een handelwijze die veel stof deed
    opwaaien en ook door de ministers van Oorlog en van Marine ten
    stelligste werd afgekeurd.&lt;/p&gt;
&lt;p&gt;Ook ten aanzien van de Oost-Westverhouding was er, zeker in
    de eerste jaren na de Tweede Wereldoorlog, sprake van
    discrepantie tussen de opvattingen van Kruls en die van het
    Nederlandse kabinet. Terwijl de chef van de Generale Staf al
    spoedig na de Duitse capitulatie overtuigd raakte van de ernst
    van de Russische dreiging voor West-Europa, is in de visie van
    het kabinet met betrekking tot de nieuwe internationale
    machtsverhoudingen aanvankelijk nog enig optimisme te
    bespeuren. Eerst geleidelijk zouden Kruls en het kabinet in
    dezen op hetzelfde spoor komen. Kruls was van mening dat, gelet
    op de ervaringen van mei 1940, een zelfstandige
    landsverdediging geen haalbare kaart meer was. Hij begroette de
    oprichting van de Noordatlantische Verdragsorganisatie dan ook
    met instemming. Bovendien onderstreepte hij in menige
    publikatie dat de krijgsmacht slechts optimaal kon functioneren
    als zij zich kon verheugen in de steun en belangstelling van de
    hele bevolking. Op 1 mei 1949 werd Kruls bevorderd tot generaal
    en tegelijkertijd benoemd tot voorzitter van het Comit&amp;eacute;
    Verenigde Chefs van Staven van de drie krijgsmachtdelen. Met
    ingang van die zelfde datum zag luitenant-generaal M.R.H.
    Calmeyer zich als plaatsvervangend Chef van de Generale Staf
    belast met de rechtstreekse leiding van het Hoofkwartier van de
    Generale Staf. Op deze wijze werd Kruls in de gelegenheid
    gesteld zich intensief bezig te houden met de co&amp;ouml;rdinatie
    van de opbouw van de hele Nederlandse krijgsmacht.&lt;/p&gt;
&lt;p&gt;Kruls werd met ingang van 1 februari 1951 door de minister
    van Oorlog, H.L. s' Jacob, op eervolle wijze uit zijn functie
    ontheven. Een verschil van inzicht over de toekomstige
    organisatie van de landstrijdkrachten vormde de rechtstreekse
    aanleiding hiertoe. Kruls was voorstander van een snelle
    vorming van parate troepen en trachtte dit standpunt op de hem
    eigen manier in woord en geschrift kracht bij te zetten; s'
    Jacob daarentegen meende dat een meer geleidelijke aanpak van
    de opbouw van het leger de voorkeur verdiende en nam het feit
    dat Kruls in het openbaar zijn idee&amp;euml;n verdedigde zo hoog
    op, dat hij de Chef van de Generale Staf ontslag aanzegde. De
    plaatsvervangend Chef van de Generale Staf, luitenant-generaal
    Calmeyer, toonde zich in deze situatie loyaal ten opzichte van
    Kruls en vroeg zelf ontslag. Kruls werd dus uit zijn functie
    ontheven en opgevolgd door kolonel B.R.P.F. Hasselman. In de
    kringen van de Generale Staf baarde het gedwongen vertrek van
    Kruls veel opzien. Dat er tegenstellingen bestonden tussen de
    minister en de legerleiding was algemeen bekend, maar er werd
    geen rekening mee gehouden dat daaruit het ontslag van de Chef
    van de Generale Staf zou kunnen voortvloeien.&lt;/p&gt;
&lt;p&gt;Na het abrupte einde van zijn actieve militaire loopbaan kon
    Kruls, dank zij de bemiddeling van de latere Amerikaanse
    president D. Eisenhower, een functie verwerven bij de
    handelsonderneming American Express Company. Aangezien hij nog
    steeds de militaire status bezat, kon hij die functie alleen
    aanvaarden indien de minister van Oorlog, C. Staf, hem daartoe
    verlof verleende. Staf ging akkoord, met dien verstande echter
    dat het verlof slechts voor &amp;eacute;&amp;eacute;n jaar zou gelden.
    Kruls kon daarop per 1 september 1953 bij American Express
    Company in dienst treden. Na het verstrijken van het verlofjaar
    werd hij ten slotte eervol uit militaire dienst ontslagen en
    gepensioneerd, zodat hij zonder verdere belemmeringen bij de
    Amerikaanse handelsonderneming werkzaam kon blijven.&lt;/p&gt;
&lt;p&gt;Op 1 oktober 1957 trad Kruls in dienst bij de KLM, waar hij
    achtereenvolgens adviseur was van de Directie Vervoer en van de
    Directie Verkoop. Op 1 september 1963 werd hij hoofd
    Commerci&amp;euml;le Zaken van de KLM, een functie die hij vervulde
    tot 10 juni 1966. Daarna was hij adviseur van de afdelingen
    Bedrijfsdirectie en Hoteldeelnemingen en sedert 1 juli 1971 op
    ad hoc basis van de NV Directie KLM. Kruls' activiteiten
    concentreerden zich in deze jaren vooral op het gebied van
    'Holland promotion'. Tevens spande hij zich in om de
    hotelaccommodatie in Nederland op een hoger peil te brengen.
    Mede aan zijn inspanningen was het te danken dat ook hier te
    lande een internationale keten van hotels vaste voet aan de
    grond kreeg.&lt;/p&gt;
&lt;p&gt;Kruls beschikte over een vlotte pen, waarvan hij niet alleen
    tijdens zijn militaire loopbaan, maar ook daarna veelvuldig
    gebruik maakte. Hij publiceerde enkele boeken en verzorgde
    daarnaast talrijke artikelen in kranten en periodieken. Na zijn
    ontslag als Chef van de Generale Staf was hij militair
    medewerker van onder meer het 
    &lt;em&gt;Algemeen Dagbladen Elseviers Weekblad,&lt;/em&gt;

    en publiceerde hij incidenteel ook in de 
    &lt;em&gt;Neue Z&amp;uuml;rcher Zeitung, de Schweizer Monatshefte&lt;/em&gt;

    en 
    &lt;em&gt;Foreign Affairs.&lt;/em&gt;

    Bovendien was hij van 1954 tot aan zijn dood in 1975
    hoofdredacteur van het tijdschrift 
    &lt;em&gt;NATO's Fifteen Nations.&lt;/em&gt;
&lt;/p&gt;
&lt;p&gt;Kruls was zonder twijfel een zeer bekwaam officier met een
    groot verantwoordelijksheidsbesef. Hij blonk uit door
    werkkracht en inventiviteit en wist zijn medewerkers, bij wie
    hij in het algemeen veel krediet genoot, op de juiste wijze te
    inspireren. In zijn houding ten opzichte van de
    achtereenvolgende kabinetten in de jaren 1944 - 1950 toonde hij
    zich echter vaak weinig soepel. Kruls poogde een eenmaal
    gekozen beleidslijn weliswaar loyaal op te volgen, maar legde
    doorgaans te weinig flexibiliteit aan de dag om bij gewijzigde
    omstandigheden in goede harmonie met de politiek
    verantwoordelijke functionarissen tot een herformulering van
    dat beleid te komen. Hoezeer Kruls overigens in eigen kring
    gewaardeerd was bleek nog eens toen enkele van zijn
    oud-medewerkers het initiatief namen op de KMA te Breda een
    plaquette te zijner nagedachtenis aan te brengen, die op 26
    augustus 1982 werd onthuld.&lt;/p&gt;
&lt;p&gt;
  &lt;a href='agedeelte'&gt;A: &lt;/a&gt;Persoonlijk archief-H.J. Kruls in Archief ministerie
  van Oorlog, berustend bij het Centraal Archievendepot van het
  ministerie van Defensie te 's-Gravenhage; collectie-Kruls in
  Documentatie Sectie Militaire Geschiedenis van de Landmachtstaf
  (doos 390).&lt;/p&gt;
&lt;p&gt;
  &lt;a href='pgedeelte'&gt;P: &lt;/a&gt;Met D. van Voorst Evekink en A.P.J. Berger, 
    &lt;em&gt;De practijk van het militaire tuchtrecht. Handboek ten
    dienste van hen, die bij de Koninklijke Landmacht met eenig
    gezag zijn bekleed&lt;/em&gt;

    ('s-Gravenhage, 1932. 2 dl.) herz. uitg. in 1937 en 1946; samen
    met H. Staring jr.. 
    &lt;em&gt;Op de bres voor Neerlands onafhankelijkheid&lt;/em&gt;

    (Amsterdam, 1939); met H. Staring jr., 
    &lt;em&gt;De dienstplichtwet&lt;/em&gt;

    (Zwolle, 1940); 
    &lt;em&gt;Op inspectie&lt;/em&gt;

    (Amsterdam, 1947); 
    &lt;em&gt;Nederland paraat? (Onze Koninklijke Landmacht)&lt;/em&gt;

    (Amsterdam, 1948); 
    &lt;em&gt;Vrede of oorlog. De wereld, West-Europa en de Benelux onder
    de dreiging van onze tijd&lt;/em&gt;

    ('s-Gravenhage, [1952]); 
    &lt;em&gt;Generaal in Nederland. Memoires&lt;/em&gt;

    (Bussum, [1975]).&lt;/p&gt;
&lt;p&gt;
  &lt;a href='lgedeelte'&gt;L: &lt;/a&gt;C.L. Torley Duwel, 
  &lt;em&gt;Generaal Kruls: handelsman of militair?&lt;/em&gt;

  ['s-Gravenhage, 1953]; 
  &lt;em&gt;Honderdvijftig jaar Generale Staf, 1814 -11 maart - 1964 ...
  Gedenkboek vervaardigd ter gelegenheid van de herdenking van de
  dag waarop werd besloten tot de samenstelling van een Nederlandse
  Generale Staf&lt;/em&gt;

  ('s-Gravenhage, 1964) 151-163; interview door Bibeb, 'Generaal
  Kruls: 'Ik ben ervan overtuigd dat het Militair Gezag Nederland
  een grote dienst heeft bewezen&amp;quot;, in 
  &lt;em&gt;Vrij Nederland,&lt;/em&gt;

  2-5-1970, 3-4; R.L. Schuursma, 'Het Militair Gezag. Kracht naar
  Kruls', in 
  &lt;em&gt;Bericht van de Tweede Wereldoorlog&lt;/em&gt;

  (Amsterdam [etc.], 1971) VI, 2388-2392; G.J. van Ojen jr., 
  &lt;em&gt;De binnenlandse strijdkrachten&lt;/em&gt;

  ('s-Gravenhage, 1972.2 dl.) 
  &lt;em&gt;(De strijd op Nederlands grondgebied tijdens Wereldoorlog
  II.&lt;/em&gt;

  Hoofddeel 4, dl. 2A-C); M.R.H. Calmeyer, in 
  &lt;em&gt;Ons Leger&lt;/em&gt;

  60 (1976) 1 (januari) 25 - 27; 
  &lt;em&gt;Offici&amp;euml;le bescheiden betreffende de
  Nederlands-Indonesische betrekkingen 1945-1950.&lt;/em&gt;

  Uitg. door S.L. van der Wal ('s-Gravenhage, 1976) VI, 330-334,
  376; L. de Jong, 
  &lt;em&gt;Het Koninkrijk der Nederlanden in de Tweede Wereldoorlog&lt;/em&gt;

  ('s-Gravenhage, 1979, 1980) IX en X, passim; J.C.G.W. Coenen,
  'Generaal mr. H.J. Kruls', in 
  &lt;em&gt;Parade&lt;/em&gt;

  3 (1982) 3 (november) 22-29; 'Generaal Kruls herdacht', in 
  &lt;em&gt;Ons Leger&lt;/em&gt;

  66 (1982) 10 (oktober) 87-89; 
  &lt;em&gt;De Legerraad 1945 - 1982.&lt;/em&gt;

  Samengest. door J.A.M.M. Janssen ('s-Gravenhage, 1982) 11-24; 
  &lt;em&gt;Jaap Burger: een leven lang dwars. Een politieke
  biografie.&lt;/em&gt;

  [Door] Chris van Esterik en Joop van Tijn (Amsterdam, 1984)61-70;
  76-83.&lt;/p&gt;


&lt;p&gt;
  &lt;a href='igedeelte'&gt;I: &lt;/a&gt;
  &lt;em&gt;Honderdvijftig jaar Generale Staf, 1814 - 11 maart - 1964&lt;/em&gt;

  ('s-Gravenhage 1964) 163.&lt;/p&gt;



&lt;p&gt;J.A.M.M. Janssen&lt;/p&gt; 
&lt;dtml-var bwn_footer&gt;</text>
  </biography>
</biodes>

