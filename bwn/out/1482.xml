<biodes version="1.0">
  <fileDesc>
    <title>Redmond, Jeane Sophie Everdine (1907-1955)</title>
    <ref target="http://resources.huygens.knaw.nl/bwn1880-2000/lemmata/bwn5/redmond"/>
    <publisher>
      <name>Biografisch Woordenboek van Nederland:1880-2000</name>
      <ref target="http://resources.huygens.knaw.nl/bwn1880-2000"/>
    </publisher>
  </fileDesc>
  <person>
    <idno type="id">redmond</idno>
    <persName><name type="geslachtsnaam">Redmond</name>, Jeane Sophie Everdine</persName>
    <sex value="2"/>
    <event type="birth" when="1907"/>
    <event type="death" when="1955"/>
    <state type="occupation">medica</state>
    <state type="occupation">toneelschrijfster</state>
  </person>
  <biography>
    <graphic url="http://resources.huygens.knaw.nl/bwn1880-2000/lemmata/bwn5/images/images/redmond.jpg"/>
    <text>&lt;dtml-var bwn_header&gt;
 &lt;p class='genealogie'&gt;
  &lt;strong&gt;Redmond, Jeane Sophie Everdine&lt;/strong&gt;, medica en toneelschrijfster (Paramaribo (Suriname) 14-1-1907 - Paramaribo (Suriname) 18-9-1955). Dochter van Philippus Josef Redmond, onderwijzer, later
  schoolhoofd, en Adolfina Magdalena Herkul. Gehuwd op 10-2-1941
  met Louis Emile Monkau (1906-2007), distillateur. Dit huwelijk bleef
  kinderloos.
  

  

  
  &lt;/p&gt;
&lt;p&gt;
  &lt;img class='bwnimg' BORDER='0' align='right' src='images/redmond.jpg' alt='afbeelding van Redmond, Jeane Sophie Everdine'&gt;Onder de opvoeding van Sophie Redmond en haar zusje viel ook
    pianoles. Maar toen er ten slotte een docent en een instrument
    waren gevonden, bleek het dertienjarige meisje geen piano, maar
    viool te willen leren spelen. Dit conflict met haar vader was
    het eerste in een reeks die haar volhardende karakter tekent.
    Uiteindelijk kreeg zij de viool en volgde zij met succes de
    lessen. Zij speelde onder andere in een orkestje op straat om
    geld op te halen voor ondervoede kinderen, en vormde met een
    vriendin en haar broer een trio.&lt;/p&gt;
&lt;p&gt;Nadat Sophie Redmond in 1925 eindexamen had gedaan aan de
    Hendrikschool in Paramaribo - een MULO met aanvullende HBS:
    toentertijd in Suriname de hoogste vorm van middelbaar
    onderwijs - kwam het tot een volgend groot conflict met haar
    vader. Haar wens dokter te worden viel bij hem niet in goede
    aarde. Hij wees haar erop dat ze, aangezien zij een vrouw was
    en een creoolse bovendien, vrijwel geen kans had om ooit het
    'radicaal' - zoals het doktersdiploma werd genoemd - te halen.
    Onderwijzer was in die tijd ongeveer het hoogste wat een
    donkerkleurige Surinaamse kon bereiken.&lt;/p&gt;
&lt;p&gt;Sophie Redmond kreeg echter opnieuw haar zin, en ook al
    wilde de directie haar aanvankelijk niet inschrijven, op 1
    november 1925 werd zij leerlinge aan de Geneeskundige School.
    De studie werd haar niet gemakkelijk gemaakt: in het begin
    moest zij de laatdunkende opmerkingen over haar vrouw- en
    gekleurd-zijn trotseren. Maar dankzij haar doorzettingsvermogen
    haalde ze in 1935 haar examens. Redmond was daarmee de vijfde
    afgestudeerde vrouwelijke genees-, heel- en verloskundige van
    de School. Zij vestigde zich vervolgens als particulier
    geneeskundige - als 'dokteres', zoals de bevolking haar noemde
    - in de Surinaamse hoofdstad. Ook nadat zij in 1941 met de
    Surinamer Emile Monkau, die toen op Cura&amp;ccedil;ao werkte, was
    getrouwd, bleef zij werken onder haar meisjesnaam.&lt;/p&gt;
&lt;p&gt;Sophie Redmond had in allerlei opzichten voor haar tijd
    ongebruikelijke idee&amp;euml;n. Daarnaast had ze een groot sociaal
    gevoel, waardoor ze als 'datra fu p&amp;ocirc;tisma' (dokter van de
    armen) betiteld werd. Zij heeft in haar twintigjarige praktijk
    talloze minvermogende pati&amp;euml;nten gratis behandeld. Als
    iemand wilde betalen, zei ze bijvoorbeeld: 'Houd die centen,
    meisje, en ga een krachtig soepje koken, want je bent vreselijk
    zwak.' Gevraagd en ongevraagd bemoeide ze zich met haar
    medemensen.&lt;/p&gt;
&lt;p&gt;Redmond was raadgeefster op velerlei gebied; niet alleen
    lichamelijke problemen, maar ook gezinsmoeilijkheden,
    huwelijksproblemen, financi&amp;euml;le zorgen, en kwesties van
    huishoudelijke aard werden haar voorgelegd. Vanaf het einde van
    de jaren veertig tot haar dood behandelde Redmond in haar
    wekelijkse rubriek van de Geneeskundige Dienst voor de
    Surinaamse radio-omroep AVROS 
    &lt;em&gt;Datra, mi wan' aksi wan sani&lt;/em&gt;

    (Dokter, ik wil iets vragen) allerlei medische,
    hygi&amp;euml;nische en sociale onderwerpen op een heldere manier
    in Sranantongo, de lingua franca in Suriname. Vaak waren haar
    praatjes gebaseerd op ervaringen uit haar praktijk. Ook konden
    mensen haar per brief problemen voorleggen.&lt;/p&gt;
&lt;p&gt;Sophie Redmond gaf medische lessen aan boslandevangelisten
    en was bestuurslid van verschillende organisaties en
    verenigingen, zoals het kindertehuis 'Saron', de Stichting voor
    Liefdadigheidsdoeleinden, het Jubileumfonds der Evangelische
    Broedergemeente en het toneelgezelschap 'Thalia'. Tevens was
    zij commissaris van de Surinaamsche Waterleiding
    Maatschappij.&lt;/p&gt;
&lt;p&gt;Haar ideaal om bij te dragen aan een beter Suriname deed
    Sophie Redmond, na een aan haar gericht verzoek, besluiten zich
    bij een tussentijdse verkiezing in 1950 kandidaat te stellen
    voor de Staten. De eerste algemene verkiezingen in 1949 waren
    gewonnen door de Nationale Partij Suriname (NPS),
    oorspronkelijk een partij voor protestantse creolen, vooral
    leden van de Evangelische Broedergemeente, waartoe ook Redmond
    en haar familie behoorden. Binnen een jaar was er een scheuring
    in de NPS, die leidde tot tussentijdse verkiezingen. Een van de
    kandidaten was Redmond, echter niet voor de NPS, maar als
    onafhankelijke kandidaat. De NPS wilde zich in die tijd
    multi-etnisch profileren en propageerde daartoe als kandidaat
    de hindoestaan W.E. Juglall. De NPS had nooit gedacht dat een
    vrouw, een creoolse en lid van de Broedergemeente, zich niet
    aan de kant van de NPS zou scharen. Als Redmond gekozen zou
    worden zou de regering aanblijven, terwijl de NPS wilde dat
    deze naar huis ging. Redmond werd slachtoffer van een politiek
    steekspel, waarbij zelfs schuine rijmpjes tegen de populaire
    'dokteres' ingezet werden. Deze lastercampagne bezorgde haar
    voorgoed een afkeer van alles wat politiek was. Bij de
    verkiezingen werd Redmond niet gekozen.&lt;/p&gt;
&lt;p&gt;Sophie Redmond schreef verschillende toneelstukken en
    speelde zelf ook graag mee. Zoals in de orale cultuur van
    Suriname radiopraatjes een geschikt middel waren om kennis over
    te dragen, werd ook (volks)toneel hiervoor veel gebruikt. Bij
    de invoering van het algemeen kiesrecht in 1948 speelde ze een
    rol in 
    &lt;em&gt;Misi Jana e go na stembus&lt;/em&gt;

    (Vrouw Jana gaat stemmen). Onduidelijk is of zij ook
    (mede)auteur van dit stuk was. Hierin werd op kluchtige wijze
    voorlichting gegeven over de eerste algemene verkiezingen. In
    1950 schreef ze samen met de onderwijzeres Paula Velder 
    &lt;em&gt;Grontapu na asitere&lt;/em&gt;

    (Dat betekent 'De wereld is een paardenstaart', immers de ene
    dag zwaait hij zus, de andere dag zwaait hij zo. In dit stuk
    werd voorlichting gegeven over de pas opgerichte
    bloedtransfusiedienst. Redmond speelde zelf de rol van dokter,
    die enige malen nadrukkelijk meldt dat Jantje zijn groenten
    moet opeten. Maar het stuk heeft ook een universele thematiek:
    wanneer gezondheid en het leven op het spel staan, valt het
    contrast tussen hogere en lagere klassen weg; in tijden van
    nood wordt de waardigheid van mensen op de proef gesteld.&lt;/p&gt;
&lt;p&gt;Uit Sophie Redmonds toneelstukken blijkt een groot gevoel
    voor humor, solidariteit met minder bedeelden, en vooral met
    vrouwen, die zij wijzer en onafhankelijker probeerde te maken.
    Soms hadden ze een voorlichtend karakter, soms dienden ze tot
    vermaak, vaak hadden ze een aanleiding in de actualiteit, zoals
    de bouw van Parima, 'het eerste zwembad voor iedereen', de
    watersnoodramp in Nederland, de verbetering van het
    politiekorps. In deze stukken, grotendeels geschreven in
    Sranantongo, gaf Redmond overtuigende en daardoor vaak
    aanklagende schetsen van volksgebruiken en -misbruiken, van
    sociale (wan)toestanden bij het werken, wonen en leven op de
    erven. Haar streven om de minderbedeelden bij te staan,
    bezorgde haar weleens de unfaire beschuldiging dat zij dit deed
    om in haar toneelstukken hun levensomstandigheden belachelijk
    te maken.&lt;/p&gt;
&lt;p&gt;Sophie Redmond was een voorvechtster van waardering en
    behoud van Surinaamse taal en cultuur, het versterken van het
    zelfbewustzijn van de creolen. Zo droeg zij zelf met trots de
    koto, de dracht van creoolse vrouwen, en organiseerde
    kotomisishows om de aandacht op deze kleding te vestigen. In
    haar radiopraatjes en toneelstukken versterkte ze de
    eigenwaarde van creolen, onder andere door voor hen herkenbare
    situaties in hun eigen taal te brengen. Redmond herstelde ook
    inlandse gerechten in ere, en uit principe kocht zij geen
    ge&amp;iuml;mporteerde vruchten uit blik, maar experimenteerde met
    Surinaams fruit, bereidde bijvoorbeeld ijs van pommerak of
    sapatia. Zij maakte de heerlijkste kroketten van 'nengrefisi'
    (negervis), een als minderwaardig beschouwde vis.&lt;/p&gt;
&lt;p&gt;Sophie Redmond zat altijd vol plannen, en een ervan was het
    instellen van een wetenschappelijk onderzoek naar Surinaamse
    kruiden. Zij was overtuigd van de heilzame werking van deze
    kruiden. Ze vond: 'Veel mensen kennen de juiste kruiden, maar
    niet de juiste hoeveelheden. D&amp;agrave;t zou onderzocht moeten
    worden'. Bij haar overlijden werkte Redmond aan de uitvoering
    van een plan om de armste kinderen uit haar straat bij haar
    thuis allerlei dingen te leren die ze in het leven nodig
    hebben, zoals hygi&amp;euml;ne, etiquette, naaien, restverwerking
    in de huishouding en Surinaamse cultuur. Bij dit soort plannen
    riep ze ook de hulp van haar vrienden in. Zij stelde zich voor
    in elke straat iemand te zoeken die dit plan belangeloos
    overnam.&lt;/p&gt;
&lt;p&gt;In 1955 vergezelde Sophie Redmond haar vader naar een
    vergadering van grondeigenaren in Onoribo, omdat hij niet meer
    zo sterk van gestel was, hoewel ook haar gezondheid te wensen
    overliet. Tijdens de vergadering werd zij zelf echter onwel en
    overleed diezelfde dag op 48-jarige leeftijd in 's Lands
    Hospitaal.&lt;/p&gt;
&lt;p&gt;
  &lt;a href='pgedeelte'&gt;P: &lt;/a&gt;'Datra Papa', in 
    &lt;em&gt;Kri, Kra! Proza van Suriname&lt;/em&gt;. Samengest. door Thea Doelwijt (Paramaribo 1972) 111-116; 
    &lt;em&gt;Sophie Redmond. 4 toneelstukken&lt;/em&gt;. Bijeengebracht door Thea Doelwijt (Paramaribo 1972).&lt;/p&gt;
&lt;p&gt;
  &lt;a href='lgedeelte'&gt;L: &lt;/a&gt;'Ter nagedachtenis aan Sophie Redmond', themanummer
  van 
  &lt;em&gt;Aurora. Het eerste Surinaamse Maandblad voor de Vrouw&lt;/em&gt;

  6 (1955) 10; S.A.S. Mitrasing-Sitalsing, 'Sophie Redmond,
  1907-1955', in 
  &lt;em&gt;Emancipatie, 1863-1963. Biografie&amp;euml;n&lt;/em&gt;

  (Paramaribo 1964) 185-189; 
  &lt;em&gt;Encyclopedie van Suriname&lt;/em&gt;. Onder red. van C.F.A. Bruijning en J. Voorhoeve (Amsterdam
  [etc.] 1977); Thea Doelwijt en Marijke van Geest, 'De inspiratie
  van Sophie Redmond', in 
  &lt;em&gt;Oso. Tijdschrift voor Surinaamse Taalkunde, Letterkunde en
  Geschiedenis&lt;/em&gt;

  3 (1984) 235-241; Hilly Axwijk, 
  &lt;em&gt;Sophie Redmond: baanbreekster, kultureel-hervormster, lichtend
  voorbeeld ... Een levensschets&lt;/em&gt;

  (Amsterdam 1992); Michiel van Kempen, 'De betrokkenheid van een
  arts-toneelschrijfster (over Sophie Redmond, 4 toneelstukken)',
  in idem, 
  &lt;em&gt;De geest van Waraku. Kritieken over Surinaamse literatuur&lt;/em&gt;

  (Haarlem [etc.] 1993) 180-183; Robertine Romeny, 'Onderzoekster
  Sylvia Kortram over dokter Jeane Sophie Redmond', in 
  &lt;em&gt;De&lt;/em&gt;
  &lt;em&gt;Ware&lt;/em&gt;
  &lt;em&gt;Tijd&lt;/em&gt;, 7-11-1998.&lt;/p&gt;
&lt;p&gt;
  &lt;a href='igedeelte'&gt;I: &lt;/a&gt;
  &lt;em&gt;Emancipatie, 1863-1963. Biografie&amp;euml;n&lt;/em&gt;

  (Paramaribo 1964) 185.&lt;/p&gt;
&lt;p&gt;Robertine Romeny&lt;/p&gt; 
&lt;dtml-var bwn_footer&gt;</text>
  </biography>
</biodes>

