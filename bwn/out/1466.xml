<biodes version="1.0">
  <fileDesc>
    <title>Raalte, Ernst van (1892-1975)</title>
    <ref target="http://resources.huygens.knaw.nl/bwn1880-2000/lemmata/bwn2/raalte"/>
    <publisher>
      <name>Biografisch Woordenboek van Nederland:1880-2000</name>
      <ref target="http://resources.huygens.knaw.nl/bwn1880-2000"/>
    </publisher>
  </fileDesc>
  <person>
    <idno type="id">raalte</idno>
    <persName><name type="geslachtsnaam">Raalte</name>, Ernst van</persName>
    <sex value="1"/>
    <event type="birth" when="1892"/>
    <event type="death" when="1975"/>
    <state type="occupation">journalist</state>
    <state type="occupation">jurist</state>
  </person>
  <biography>
    <text>&lt;dtml-var bwn_header&gt;
 &lt;p class='genealogie'&gt;
  &lt;strong&gt;Raalte, Ernst van&lt;/strong&gt;, journalist en staatsrechtsgeleerde (Rotterdam 29-7-1892 - 's-Gravenhage 16-11-1975).

Zoon van Joseph van Raalte, advocaat en procureur, en Evaline van
Raalte. Gehuwd op 15-1-1918 met Ida Estella Mathilda Simons. Uit dit
huwelijk werden 4 zoons en 1 dochter geboren.





&lt;/p&gt;
&lt;p&gt;Van Raalte groeide op in een gegoed vrijzinnig milieu; een vader die
hem in de tijd van de affaire-Dreyfus belangstelling voor de politiek
bijbracht; een moeder die hem, aan de hand van Multatuli, een
levenslange voorkeur voor lezen meegaf. Hij bezocht eerst het Gymnasium
Erasmianum in zijn geboortestad, van de vijfde klas af het Schiedamse.
In 1911 kwam hij in Leiden aan, waar hij zich liet inschrijven in de
faculteit der rechtsgeleerdheid. Maar de belangstelling voor die
discipline kwam pas bij het staatsrecht. Nog als student haalde hij het

&lt;em&gt;Weekblad van het recht&lt;/em&gt;

met een artikel waarin hij een fout in de grondwetsvoorstellen van het
kabinet-Cort van der Linden met betrekking tot het kiesrecht voor de
Tweede Kamer signaleerde. Ook zijn Leids proefschrift. 
&lt;em&gt;De minister-president&lt;/em&gt;

(1917), trok de aandacht, o.a. van A. Kuyper, die als
minister-president aan dit ambt een zwaarder accent had gegeven dan
volgens velen staatsrechtelijk geoorloofd was. Van Raalte betoogde dat
de voorzitter van de ministerraad inderdaad meer was dan een
willekeurige portefeuillehouder: iemand die de algemene
regeringspolitiek belichaamde en soms op het terrein van de
buitenlandse politiek moest optreden. De opvatting van zijn promotor,
H. Krabbe, dat de minister-president als een gekozen koning kon worden
aangemerkt, deelde hij overigens niet. Pas na de Tweede Wereldoorlog
kreeg het minister-presidentschap de formele erkenning die Van Raalte
had bepleit. Toen werkte hij ook zijn dissertatie verder uit in een
boek dat de moderne ontwikkeling van het premierschap in verscheidene
landen beschreef: 
&lt;em&gt;De ontwikkeling van het minister-presidentschap in Nederland,
Belgi&amp;euml;, Frankrijk, Engelanden enige andere landen. Een studie van
vergelijkend staatsrecht&lt;/em&gt;

(1954).&lt;/p&gt;
&lt;p&gt;Na zijn afstuderen maakte Van Raalte zijn journalistieke entree bij 
&lt;em&gt;Het Vaderland,&lt;/em&gt;

waar hij als parlementair redacteur optrad. De hoofdredacteur kon het
evenwel niet waarderen dat hij in zijn kolommen van afwijkende
inzichten blijk gaf, zodat hij deze functie spoedig weer verliet. De
volgende jaren gaf hij afwisselend les op verscheidene middelbare of
avondscholen, was hij als wetenschappelijk assistent verbonden aan het
Bureau der Commissie voor 's Rijks Geschiedkundige Publicati&amp;euml;n
- van 1-7-1920 tot 1-4-1924 belast met de uitgave van de 'Notulen
van den Kabinetsraad en den Raad van Ministers 1830-1870' - en
werkte hij als correspondent voor binnen- en buitenlandse bladen. Hij
behoorde tot de oprichters van de Buitenlandse Persvereniging.&lt;/p&gt;
&lt;p&gt;Intussen ging zijn grote belangstelling uit naar het grensgebied van
volken- en staatsrecht. Dit onderwerp koos hij voor een bijdrage aan de
afscheidsbundel 
&lt;em&gt;Staatsrechtelijke opstellen...&lt;/em&gt;

('sGravenhage, 1927. 2 dl.) II, 39-59 voor de staatsrechtsgeleerde
H. Krabbe. Hierin stelde hij het primaat van het volkenrecht als feit.
Meer dan zijn werk als parlementair overzichtschrijver, dat hij later
zou hervatten, heeft die brede belangstelling hem een vooraanstaande
plaats in de journalistiek bezorgd. Voor het aanhoren van eindelozen
debatten in de Kamer had hij het geduld niet. Hij was meer het
voorbeeld van de lobbycorrespondent: zijn krant informatie gevend die
hij in de wandelgangen had opgepikt. Die inlichtingen kreeg hij omdat
hij over 'wisselgeld' beschikte. Dat wil zeggen: Van Raalte kon
uit een grote historische kennis van parlementaire en staatsrechtelijke
feiten en procedures putten en daardoor, op zijn beurt, zijn
informanten zaken vertellen die zij niet wisten. Kortom, hij was een
gelijkwaardig gesprekspartner, wiens raad vaak werd ingeroepen, ook
weleens door het Koninklijk Huis. Wellicht dat hij, als gevolg daarvan,
volgens de latere journalistieke normen soms te veel begrip voor het
standpunt van de overheid toonde. In werkelijkheid spaarde hij, wanneer
hij dat nodig vond, haar zijn kritiek niet.&lt;/p&gt;
&lt;p&gt;Rond de aanvang der jaren '30 leek Van Raaltes voorkeur nog naar
het wetenschappelijk onderwijs uit te gaan. In 1927 begon hij met
priv&amp;eacute;lessen aan adspiranten voor de buitenlandse dienst, en in
1931 werd hij aan de Universiteit van Amsterdam toegelaten als
privaatdocent in het Volkenbondsrecht. Maar in hetzelfde jaar werd hij
ook parlementair redacteur van het 
&lt;em&gt;Algemeen Handelsblad,&lt;/em&gt;

een functie die hij in 1936 verwisselde voor medewerking aan de 
&lt;em&gt;Nieuwe Rotterdamsche Courant,&lt;/em&gt;

waarmee hij, met tussenpozen, tot zijn dood verbonden bleef. Ongeveer
tegelijkertijd verbond hij zich ook aan het 
&lt;em&gt;Haarlemsch Dagblad,&lt;/em&gt;

waarvoor hij tot 1957 zou blijven werken. De taakomschrijvingen waarmee
hij voor de verschillende kranten (na de oorlog o.a. voor 
&lt;em&gt;Het Parool)&lt;/em&gt;

werkte, liepen nogal uiteen. Zo berichtte hij ook bijna elk jaar uit
Gen&amp;egrave;ve, wanneer daar de Vergadering van de Volkenbond
bijeenkwam.&lt;/p&gt;
&lt;p&gt;Van Raalte was niet een geboren journalist, in die zin dat hij
gemakkelijk leesbaar of zelfs goed schreef. Zijn ingewikkelde
zinsconstructies waren bij de redacties berucht. Hij was er zichzelf
van bewust en aanvaardde van collega's wier kennis en integriteit
hij respecteerde, dat zij verandering in zijn stijl en opbouw
aanbrachten. Misschien was dit manco toe te schrijven aan het vele hooi
dat hij op zijn vork nam. Oppervlakkigheid was het niet, want vaker dan
de meeste journalisten dook hij in de archieven.&lt;/p&gt;
&lt;p&gt;De bezettingsjaren is het gezin Van Raalte, zij het verspreid over
het land, weten door te komen. Zijn vrouw en hij, beiden joods, leefden
enige jaren onder de naam Wijsman in Leiden. Zijn naoorlogse werk
vertoonde weer grote verscheidenheid. Zo heeft hij als deken van de
parlementaire pers de afstand tussen perstribune en vergaderzaal
verkleind, totdat hij eind 1954 aftrad naar aanleiding van een
meningsverschil over de vraag of een krant melding mocht maken van door
de kamervoorzitter uit de Handelingen geschrapte uitdrukkingen; Van
Raalte vond van niet (dit was voordat radio en televisie in de Kamer
toegelaten waren!). Ook met zijn boek 
&lt;em&gt;Het Nederlandse Parlement&lt;/em&gt;

(1e dr. 1958; 6e dr. 1977), waarin hij een zo ruim mogelijke kring van
lezers kennis liet maken met de samenstelling, bevoegdheden en het
functioneren van onze volksvertegenwoordiging, heeft hij gepoogd de
burger en het parlement dichter tot elkaar te brengen. Tegelijkertijd
werkte hij, eerst in de Tuchtraad, later in de Raad voor de
Journalistiek, aan de uitwerking van een beroepscode. Zijn specialisme
op het grensgebied van staats- en volkenrecht kwam geheel tot zijn
recht in de jaren dat de verhouding tot Indonesi&amp;euml; en, later,
Nieuw-Guinea onderwerp van verwoede binnenlandse strijd was. De
wijzigingen van de buitenlandse bepalingen in de Grondwet - het
supranationaal karakter van de Europese Gemeenschappen - gaven hem in
de jaren '50 menig commentaar in de pen.&lt;/p&gt;
&lt;p&gt;In zijn laatste jaren - tijdens de politieke kentering, de
'polarisatie' van de jaren '60 - richtte hij zijn blik toch
vooral weer op het binnenland. De problemen veroorzaakt door de
huwelijken van de prinsessen lieten hem niet onberoerd, en daarvan
getuigde hij in verscheidene publikaties. Van Raalte werd er evenwel
niet door tot republikein bekeerd, zoals bleek uit zijn 
&lt;em&gt;Staatshoofd en ministers...(\971),&lt;/em&gt;

waarin hij - tegen de opvatting van jongeren die het koningschap wilden
ontluisteren, zo niet ontrechten - als zijn overtuiging uitsprak dat
het Nederlandse koningschap meer dan een symboolfunctie vervulde - en
ook behoorde te vervullen. Kenmerkend overigens - zij het niet zozeer
voor Van Raalte als wel voor de tijd waartoe hij behoorde - is dat in
dit boek nergens de kwestie-Hofmans (de crisis tussen staatshoofd en
kabinet in 1956) met name genoemd wordt. Aan die zelfde eerbied voor
het koningschap ontsproot zijn verzet tegen de in die jaren opkomende
pleidooien voor een gekozen premier of althans een gekozen formateur.
Hoewel zichzelf progressief noemend - v&amp;oacute;&amp;oacute;r de oorlog
vrijzinnig-democraat stemmend, erna sympathiserend met de Partij van de
Arbeid - ging hij hier niet met de vernieuwers mee.&lt;/p&gt;
&lt;p&gt;
  &lt;a href='agedeelte'&gt;A: &lt;/a&gt;Archief-Van Raalte in Algemeen Rijksarchief te
's-Gravenhage met inventaris door J.A.A. Bervoets.&lt;/p&gt;
&lt;p&gt;
  &lt;a href='pgedeelte'&gt;P: &lt;/a&gt;Bibliografie in onderstaand 
&lt;em&gt;Jaarboek...&lt;/em&gt;
&lt;/p&gt;
&lt;p&gt;
  &lt;a href='lgedeelte'&gt;L: &lt;/a&gt;J. Rogier, 'Van Raalte. De man achter de Haagse
schermen', in 
&lt;em&gt;Vrij Nederland,&lt;/em&gt;

22-11-1975; N. Cramer, in 
&lt;em&gt;Jaarboek van de Maatschappij der Nederlandse Letterkunde te Leiden
1979-1980,&lt;/em&gt;

59-69.&lt;/p&gt;
&lt;p&gt;J.L. Heldring&lt;/p&gt; 
&lt;dtml-var bwn_footer&gt;</text>
  </biography>
</biodes>

