<biodes version="1.0">
  <fileDesc>
    <title>Sassen, Emanuel Marie Joseph Anthony (1911-1995)</title>
    <author>Alexander van Kessel</author>
    <ref target="http://resources.huygens.knaw.nl/bwn1880-2000/lemmata/bwn6/sassen"/>
    <date when="2003-08-08"/>
    <publisher>
      <name>Biografisch Woordenboek van Nederland:1880-2000</name>
      <ref target="http://resources.huygens.knaw.nl/bwn1880-2000"/>
    </publisher>
  </fileDesc>
  <person>
    <idno type="id">sassen_6</idno>
    <persName><name type="geslachtsnaam">Sassen</name>, Emanuel Marie Joseph Anthony</persName>
    <sex value="1"/>
    <event type="birth" when="1911"/>
    <event type="death" when="1995"/>
    <state type="occupation">politicus</state>
    <state type="occupation">minister</state>
  </person>
  <biography>
    <graphic url="http://resources.huygens.knaw.nl/bwn1880-2000/lemmata/bwn6/images/images/SASSEN.jpg"/>
    <text>&lt;dtml-var bwn_header&gt;
 &lt;p class=&amp;quot;genealogie&amp;quot;&gt;

&lt;strong&gt;Sassen, Emanuel Marie Joseph Anthony&lt;/strong&gt;, politicus en
minister 
('s-Hertogenbosch 8-9-1911- 's-Hertogenbosch 20-12-1995). Zoon van Karel
Conrad Joseph Marie Sassen, rechter bij de
arrondissementsrechtbank, en Elizabeth Margaretha Maria van Heijst.
Gehuwd op 5-6-1939 met Sophie Marie Louise Romme (1913-1977). Uit
dit huwelijk werden 2 zoons en 2 dochters geboren. Na haar
overlijden gehuwd op 23-9-1978 met Jeannette Marie Henriette Koenen
(1918-1994). Dit huwelijk bleef kinderloos. 


&lt;/p&gt;
&lt;img src=&amp;quot;images/SASSEN.jpg&amp;quot; align=&amp;quot;right&amp;quot; BORDER=&amp;quot;0&amp;quot; alt=&amp;quot;afbeelding van Sassen, Emanuel Marie Joseph Anthony&amp;quot; class=&amp;quot;bwnimg&amp;quot;&gt;
&lt;p&gt;Emanuel ('Maan') Sassen was de kleinzoon van een raadsheer en
enig kind van een rechter. Een juridische carri&amp;egrave;re lag dus
voor hem voor de hand. Na de opleiding gymnasium-a aan het St.
Jans-Lyceum in 's-Hertogenbosch te hebben voltooid begon hij in
1930 met de rechtenstudie aan de Roomsch Katholieke Universiteit te
Nijmegen. Hij ondervond hier de invloed van het neothomistisch
denken, dat uitging van een op harmonie gebaseerde, klassenloze en
organische samenleving en dat wars was van individualistisch
liberalisme of dirigistisch marxisme. Voor Sassen zouden deze
denkbeelden voortaan zijn wijsgerige uitgangspunt blijven, terwijl
ook het in zijn familie levende liberale katholicisme daarin
herkenbaar bleef. Tijdens zijn latere Nijmeegse jaren toonde hij
zich een actief corpsstudent. Hij zou er levenslange vriendschappen
aan overhouden. Op 20 maart 1936 legde hij het doctoraalexamen af.
Vervolgens ging hij werken op een advocatenkantoor in
's-Hertogenbosch, waaraan hij tot 1946 verbonden zou blijven.&lt;/p&gt;
&lt;p&gt;Al snel nam de loopbaan van Sassen een wending. Hij raakte mede
door de dreigende opkomst van de totalitaire bewegingen in de jaren
dertig in de politiek ge&amp;iuml;nteresseerd. In 1939 huwde hij zijn
jeugdliefde Sophie Romme, een nicht van de toenmalige minister van
Sociale Zaken, C.P.M. Romme, en verhuisde hij naar Vught. Zijn
huwelijk bracht hem in contact met het katholieke politieke milieu.
Na in 1938 lid te zijn geworden van de Roomsch-Katholieke
Staatspartij (RKSP) werd hij secretaris van de kieskring
's-Hertogenbosch. In juli 1939 werd hij lid van de Provinciale
Staten van Noord-Brabant, waar hij - met een onderbreking van de
bezettingsjaren - tot december 1948 zitting zou hebben.&lt;/p&gt;
&lt;p&gt;Reeds in de jaren dertig had Sassen zich aangesloten bij de
conservatieve emancipatiebeweging Brabantia Nostra. Na de Duitse
inval in mei 1940 werd hij lid van bij de nationale
eenheidsbeweging de Nederlandsche Unie. Bij die keuze speelde,
behalve zijn anti-NSB-sentiment en afkeer van het vooroorlogse
politieke bestel, ook zijn voorkeur voor een ander, meer organisch
georganiseerd stelsel onder leiding van een 'krachtig en
besluitvaardig gezag' een rol. Zich steeds meer profilerend als de
ideoloog van de Unie trad Sassen nog in september 1941 - drie
maanden v&amp;oacute;&amp;oacute;r haar opheffing door de Duitsers - op als
&amp;eacute;&amp;eacute;n van de drie auteurs van de 
&lt;em&gt;Grondslagen van de Nederlandsche Unie&lt;/em&gt;. Samen met vele andere
vooraanstaande Nederlanders werd hij op 4 mei 1942 door de Duitsers
ge&amp;iuml;nterneerd in het gijzelaarskamp 'Beekvliet' in
Sint-Michielsgestel. Tot 20 december 1943 zou hij hier
verblijven.&lt;/p&gt;
&lt;p&gt;Sassen, wiens belevingswereld zich tot dan toe had beperkt tot
de eigen zuil, maakte in gevangenschap kennis met andersdenkenden.
In 'Beekvliet' nam hij het initiatief tot de zogeheten 'Heren
Zeventien', een gezelschap dat nadacht over een nieuw politiek
bestel. Hij raakte er onder de invloed van de progressief-katholieke Franse filosoof Jacques Maritain en sloot zich aan bij
de pleidooien voor een brede volksbeweging ter vervanging van het
vooroorlogse verzuilde stelsel. Deze idee&amp;euml;n zou Sassen onder
meer publiceren in de aanvankelijk illegale katholieke
doorbraakbladen &lt;em&gt;Je Maintiendrai&lt;/em&gt; en &lt;em&gt;Christofoor&lt;/em&gt;.&lt;/p&gt;

&lt;p&gt;Na de bevrijding van het Zuiden, in september 1944, kwam het tot
de oprichting van de Nederlandse Volksbeweging (NVB). De
bisschoppen wensten echter onverkort herstel van de katholieke
maatschappelijke organisaties. Onder druk van de bisschop van
's-Hertogenbosch trad Sassen in december 1944 terug uit de raad van
toezicht van het blad&lt;em&gt; De Vrije Pers&lt;/em&gt; van de Stichting 'Christofoor', waartoe hij
slechts enkele weken eerder was toegetreden. Als representant van
de zogeheten 'vernieuwers' en als voorzitter van de kieskring
's-Hertogenbosch van de gereactiveerde RKSP speelde Sassen nog wel
een vooraanstaande rol in de discussies die voorafgingen aan de
oprichting van de Katholieke Volkspartij (KVP) op 22 december 1945,
waarvan hij tot 1948 &amp;eacute;&amp;eacute;n van de twee ondervoorzitters
was.&lt;/p&gt;
&lt;p&gt;Op 1 januari 1945 trad Sassen toe tot het college van
Gedeputeerde Staten van Noord-Brabant. Die functie gaf hij weer op,
toen hij op 4 juni 1946 lid werd van de Tweede Kamer. In de
KVP-fractie vertegenwoordigde hij het vernieuwde en progressieve
deel van de partij. Als Kamerlid maakte Sassen indruk door zijn
deskundigheid, vooral inzake buitenlandse aangelegenheden. Maar hij
viel ook op vanwege zijn uitgesproken, wat pompeuze optreden. Zijn
dominante karakter en gebrek aan tact riepen weerstanden op. Dit
alles droeg bij aan het imago van een talentrijk, maar al te
zelfbewust politicus.&lt;/p&gt;
&lt;p&gt;In het eerste brede basiskabinet Drees-Van Schaik, dat op 7
augustus 1948 aantrad, werd Sassen - pas 36 jaar oud - minister van
Overzeese Gebiedsdelen. KVP-leider Romme wenste een grotere inbreng
van zijn partij in het koloniale vraagstuk. Omdat zijn eigen
kandidatuur voor dit departement voor de Partij van de Arbeid
(PvdA) onaanvaardbaar was, schoof Romme zijn aangetrouwde neef naar
voren. Overeenkomstig de tijdens de formatie tussen PvdA en KVP
gemaakte afspraken stuurde Sassen al in de eerste maand na zijn
aantreden aan op het vertrek van de progressieve
luitenant-gouverneur-generaal H.J. van Mook, zodat zijn plaats kon
worden ingenomen door oud-premier en KVP'er L.J.M. Beel als Hoge
Vertegenwoordiger van de Kroon in Indi&amp;euml;. De jonge minister
zond de veel meer ervaren landvoogd een kort briefje, waarin deze
werd bedankt voor bewezen diensten. Deze trok daaruit zijn
conclusies. Het bevestigde het beeld van een ongepaste
hooghartigheid bij de jonge bewindsman.&lt;/p&gt;
&lt;p&gt;De door Sassen ontworpen en in rap tempo door het parlement
aanvaarde overgangsregeling Bestuur Indonesi&amp;euml; in Overgangstijd
- 'Noodwet Indonesi&amp;euml;' - beoogde het behoud van een duurzame
Nederlandse invloed in een nieuw te vormen Indonesische federatie.
Wel vreesde de regering in Den Haag dat de 'Republik Indonesia' van
de nationalist Soekarno deze nieuwe federale eenheid geheel zou
domineren. De federatieplannen ontbeerden evenwel de steun van de
internationale gemeenschap, die voorstander was van een zelfstandig
Indonesi&amp;euml;. Toen het overleg met de Republiek en de
Indonesische federalisten over een federale staatsvorm in een
impasse geraakte, besloot de Nederlandse regering tot militair
ingrijpen, teneinde de gewenste federatieve staatsvorm met geweld
op te leggen.&lt;/p&gt;
&lt;p&gt;De tweede politi&amp;euml;le actie, die van eind december 1948 tot
mei 1949 plaatsvond, was een militair succes, maar een politiek
echec. Onder druk van de Veiligheidsraad besloot Beel, als Hoge
Vertegenwoordiger van de Kroon, begin 1949 tot een koerswijziging.
Zonder medeweten of instemming van Sassen zond hij het kabinet een
plan dat uitging van een versnelde soevereiniteitsoverdracht aan de
Republiek der Verenigde Staten van Indonesi&amp;euml;. Pas daarna zou
de federatie verder vormgegeven moeten worden. Sassen, die zijn
onvrede aan Beel kenbaar maakte, wenste het plan te amenderen: de
soevereiniteit diende niet voortijdig uit handen gegeven te worden,
de bemoeienis van een commissie van de Verenigde Naties (VN) voor
Indonesi&amp;euml; werd uitgesloten en de Republikeinse leiders zouden
ge&amp;iuml;nterneerd blijven. Naar zijn gevoel zou de onder zijn
verantwoordelijkheid ondernomen politi&amp;euml;le actie anders voor
niets zijn geweest. Indien de VN niet akkoord gingen met dit
gewijzigde plan, zou Nederland de archipel desnoods moeten
'abandonneren'.&lt;/p&gt;
&lt;p&gt;Op 7 februari presenteerde Sassen met medeweten van Romme dit
plan in de ministerraad, waar zijn collega's afkeurend reageerden.
Nederland, economisch sterk afhankelijk van de Amerikaanse
Marshallhulp, wenste de VN niet verder te bruuskeren. In het
kabinet stond Sassen nu alleen, en op 14 februari werd hem op
verzoek ontslag verleend. Hoewel Romme het met zijn partijgenoot
eens was, wenste hij geen kabinetscrisis. Het door de KVP
voorgestane Indi&amp;euml;-beleid was niet realistisch gebleken.
Sassen, als voornaamste uitvoerder, had hiervoor de politieke
verantwoordelijkheid genomen.&lt;/p&gt;
&lt;p&gt;Na deze politieke, maar ook persoonlijke teleurstelling nam
Sassen zijn werk als advocaat weer op. Zijn rol in de politiek leek
uitgespeeld. Slechts weinigen, ook in zijn eigen partij, hadden nog
vertrouwen in hem. Een uitzondering vormde zijn partijgenoot en
voormalig minister M.P.L. Steenberghe, die hem introduceerde in het
bedrijfsleven, waar hij verscheidene commissariaten ging vervullen.
Steenberghe was tevens de initiator van een pressiegroep die binnen
de KVP kritiek uitoefende op het - volgens hem - al te
dirigistische sociaal-economische en financi&amp;euml;le beleid van het
kabinet-Drees. Sassen sloot zich hierbij aan. Naar de mening van de
groep was de KVP te zeer van haar eigen christelijk-sociale
beginselen afgeweken ten gunste van de door staatsbemoeienis en
centralisme gekenmerkte beleid van de PvdA. Het optreden van de
Groep-Steenberghe beoogde, naar eigen zeggen, geenszins de eenheid
in de KVP te verstoren. Sassen, die tot 1957 lid van het
partijbestuur bleef, plaatste zich met zijn deelname aan de
Groep-Steenberghe wel steeds meer op de rechtervleugel van de KVP.
Tegelijk valt er in zijn opstelling een grote mate van consistentie
te bespeuren. Een organische maatschappij bleef immers zijn
ideaal.&lt;/p&gt;
&lt;p&gt;Van december 1949 tot maart 1958 had Sassen wederom zitting in
de Provinciale Staten van Noord-Brabant. Nadat hij in april 1950
lid was geworden van de Centrale Raad van Beroep, de hoogste
beroepsinstantie voor ambtenaren, werd hij op 15 juli 1952 lid van
de Eerste Kamer. Hij zou hier tot 4 februari 1958 zitting hebben. Ondertussen had zijn aandacht zich verplaatst naar Europa. Om
catastrofes als de Tweede Wereldoorlog in de toekomst te voorkomen
was hij een voorstander van Europese samenwerking op bovennationaal
niveau. Die samenwerking zou, geheel conform de door hem
onverminderd aangehangen katholieke politieke principes, organisch
georganiseerd moeten worden op basis van het
subsidiariteitsbeginsel. Onnodig centralisme diende ook hier te
worden vermeden.&lt;/p&gt;
&lt;p&gt;Sassen had reeds als ondervoorzitter van de KVP (1946-1948) de
Europese contacten van de partij voor zijn rekening genomen. Zo was
hij onder meer in februari 1947 in Luzern aanwezig geweest bij de
voorbereidende besprekingen van de organisatie van Europese
christen-democraten, de zogeheten Nouvelles &amp;Eacute;quipes
Internationales (NEI). Van 1949 tot 1958 was hij vice-voorzitter
van deze christen-democratische internationale, waarvan namens
Nederland aanvankelijk alleen de KVP deel uitmaakte. Begin 1954
slaagde hij erin ook de Antirevolutionaire Partij (ARP) en de
Christelijk-Historische Unie (CHU) tot de NEI te doen toetreden.
Van de vervolgens door de drie partijen geformeerde Nederlandse
'equipe' was Sassen tot 1958 voorzitter. In september 1952 was
Sassen lid geworden van de Gemeenschappelijke Vergadering van de
Europese Gemeenschap voor Kolen en Staal, die als embryonaal
Europees Parlement dienst deed. Hier was hij onmiddellijk tot
voorzitter van de gezamenlijke christen-democratische fractie
gekozen. Het mag gelden als bewijs voor het gezag dat hij in
internationale christen-democratische kringen genoot.&lt;/p&gt;
&lt;p&gt;Zijn nationale en provinciale politieke functies moest Sassen in
februari 1958 opgeven toen hij van Vught naar Brussel verhuisde om
als het Nederlandse lid zitting te nemen in de commissie van de
Europese Atoomgemeenschap (Euratom). In juli 1967 nam Sassen
zitting in de nieuwgevormde Europese Commissie, waar hij de
portefeuille concurrentiezaken kreeg toegewezen. Toen in juni 1970
een nieuwe Commissie aantrad, waarbij de omvang werd teruggebracht
van veertien naar negen leden, trad Sassen terug. Het betekende
niet dat hij uit Brussel vertrok, aangezien hij tot zijn
pensionering in 1977 permanent vertegenwoordiger van de Nederlandse
regering bij de Europese Gemeenschap was. In deze hoedanigheid werd
veelvuldig een beroep gedaan op zijn tijdens de Europese jaren tot
wasdom gekomen diplomatieke kwaliteiten. Sassen kreeg in deze
'Europese fase' van zijn carri&amp;egrave;re veel waardering. Volgens
tijdgenoten had dit veel te maken met het gegeven dat hij in de
persoonlijke omgang niet meer de onhebbelijkheden vertoonde die
zijn gedrag als furore makend jong politicus op het nationale plan
wel hadden gekenmerkt. De mislukking van zijn ministerschap heeft
hier wellicht louterend gewerkt.&lt;/p&gt;
&lt;p&gt;Sassen bleef ook na zijn actieve Europese loopbaan in Brussel
wonen, waar hij contact hield met zijn Europese vrienden. Daarnaast
vertoefde hij - in 1978 was hij voor de tweede maal getrouwd -
geregeld op het familiebezit 'Twijnmeer' in het Oost-Brabantse
Gemonde. Ook in deze jaren onderhield hij een aantal in vorige
decennia vergaarde commissariaten in de Nederlandse
ondernemerswereld. De contacten met werkgevers en werknemers die
hieruit voortvloeiden, heeft hij steeds gewaardeerd. Kort voor
kerstmis 1995 overleed Sassen op 84-jarige leeftijd in een
ziekenhuis in 's-Hertogenbosch.&lt;/p&gt;
&lt;p&gt;Verwijzend naar zijn pleidooien voor een 'vernieuwde', op het
personalisme gebaseerde christelijke politiek tijdens en vlak na de
Duitse bezetting en zijn rol op het Europese toneel liet Sassen
zich er geregeld op voorstaan een van de eerste Nederlandse
christen-democraten te zijn geweest. Zijn omarming van de aloude
neothomistische idee&amp;euml;n, waarbij hij een meer corporatistische
interpretatie van de democratie als staatsvorm prefereerde, maken
hem echter eerder tot een van de laatste traditionele katholieke
politici.&lt;/p&gt;
&lt;p&gt;
&lt;a href=&amp;quot;agedeelte&amp;quot;&gt;A: &lt;/a&gt;Persoonlijk archief-E.M.J.A. Sassen in
familiebezit.&lt;/p&gt;
&lt;p&gt;
&lt;a href=&amp;quot;lgedeelte&amp;quot;&gt;L: &lt;/a&gt;C. Smit, 'Mr. E.J.M.A. Sassen', in idem, 
&lt;em&gt;De dekolonisatie van Indonesi&amp;euml;. Feiten en
beschouwingen&lt;/em&gt; (Groningen 1976) 131-140; Jan Bank, 
&lt;em&gt;Opkomst en ondergang van de Nederlandse Volksbeweging&lt;/em&gt; (NVB)
(Deventer 1978); Madelon de Keizer, 
&lt;em&gt;De gijzelaars van Sint Michielsgestel. Een elite-beraad in
oorlogstijd&lt;/em&gt; (Alphen aan den Rijn 1979); Peter F. Maas, 
&lt;em&gt;Indi&amp;euml; verloren, rampspoed geboren. Het moeizame afscheid
van Indi&amp;euml; van Van Mook, Stikker en Sassen&lt;/em&gt; (Dieren 1983);
Jan Bank, &lt;em&gt;Katholieken en de Indonesische revolutie&lt;/em&gt; (Baarn 1983); Ronald
Gase, 
&lt;em&gt;Beel in Batavia. Van contact tot conflict. Verwikkelingen rond
de Indonesische kwestie in 1948&lt;/em&gt; (Baarn 1986); Henk Termeer, 
&lt;em&gt;'Het geweten der natie'. De voormalige illegaliteit in het
bevrijde Zuiden, september 1944 - mei 1945&lt;/em&gt; (Assen 1994);
interview door Hennie Corman, in 
&lt;em&gt;KUzien&lt;/em&gt; 42 (winter 1994/1995) 5-7; J.A. Bornewasser, 
&lt;em&gt;Katholieke Volkspartij, 1945-1980&lt;/em&gt;. I: 
&lt;em&gt;Herkomst en groei (tot 1963)&lt;/em&gt; (Nijmegen 1995); 
&lt;em&gt;Het kabinet-Drees-Van Schaik (1948-1951)&lt;/em&gt;. Onder red. van
P.F. Maas en J.M.M.J. Clerx. Band C: 
&lt;em&gt;Koude Oorlog, dekolonisatie en integratie&lt;/em&gt; (Nijmegen 1996);
Annemarie van Heerikhuizen, 'E.M.J.A. Sassen', in idem, 
&lt;em&gt;Pioniers van een verenigd Europa. Bovennationaal denken in het
Nederlandse parlement (1946- 1951)&lt;/em&gt; (Z.pl. 1998) 131-142; Wichert
ten Have, 
&lt;em&gt;De Nederlandse Unie. Aanpassing, vernieuwing en confrontatie in
bezettingstijd, 1940-1941&lt;/em&gt; (Amsterdam 1999).&lt;/p&gt;
&lt;p&gt;
&lt;a href=&amp;quot;igedeelte&amp;quot;&gt;I: &lt;/a&gt;

&lt;em&gt;CD/Actueel&lt;/em&gt;, 17-2-1996.&lt;/p&gt;
&lt;p&gt;Alexander van Kessel&lt;/p&gt;
 
&lt;dtml-var bwn_footer&gt;
</text>
  </biography>
</biodes>

