<biodes version="1.0">
  <fileDesc>
    <title>Sneevliet, Hendricus Josephus Franciscus Marie (1883-1942)</title>
    <ref target="http://resources.huygens.knaw.nl/bwn1880-2000/lemmata/bwn3/sneevliet"/>
    <publisher>
      <name>Biografisch Woordenboek van Nederland:1880-2000</name>
      <ref target="http://resources.huygens.knaw.nl/bwn1880-2000"/>
    </publisher>
  </fileDesc>
  <person>
    <idno type="id">sneevliet</idno>
    <persName><name type="geslachtsnaam">Sneevliet</name>, Hendricus Josephus Franciscus Marie</persName>
    <sex value="1"/>
    <event type="birth" when="1883"/>
    <event type="death" when="1942"/>
    <state type="occupation">politiek activist</state>
  </person>
  <biography>
    <graphic url="http://resources.huygens.knaw.nl/bwn1880-2000/lemmata/bwn3/images/images/SNEEVLIET.jpg"/>
    <text>&lt;dtml-var bwn_header&gt;
 &lt;p class='genealogie'&gt;
  &lt;strong&gt;Sneevliet, Hendricus Josephus Franciscus Marie&lt;/strong&gt; (Henk), politicus (Rotterdam 13-5-1883 - Leusden 13-4-1942).

  Zoon van Anthonie Sneevliet, sigarenmaker, en Henrica Johanna
  Woutera van Mackelenbergh. Gehuwd op 11-1-1906 met Maartje
  Geertruida Margaretha Elizabeth Visser. Uit dit huwelijk werden
  geen kinderen geboren. Na echtscheiding (24-1-1908) gehuwd op
  22-7-1909 met Engelbertha Johanna Brouwer. Uit dit huwelijk
  werden 2 zoons geboren. Na echtscheiding (10-11-1924) gehuwd op
  21-10-1926 met Sima Ljwowna Zholkowsky. Zij hadden 1 dochter. Na
  echtscheiding (26-6-1928) gehuwd op 26-8-1931 met Wilhelmina
  Hendrika Draaijer. Uit dit huwelijk werden geen kinderen geboren.
  
&lt;img src=&amp;quot;images/SNEEVLIET.jpg&amp;quot; align=&amp;quot;right&amp;quot; BORDER=&amp;quot;0&amp;quot; alt=&amp;quot;afbeelding van Sneevliet, Hendricus Josephus Franciscus Marie&amp;quot; class=&amp;quot;bwnimg&amp;quot;&gt;
  
  &lt;/p&gt;
&lt;p&gt;Henk Sneevliet werd geboren in een katholiek gezin. Na het
    overlijden van zijn moeder - toen Henk drie jaar oud was - werd
    hij opgevoed door zijn grootmoeder van vaderskant in
    's-Hertogenbosch. Hier bezocht hij de lagere school en doorliep
    hij met glans de 5-jarige HBS. Daar er geen geld was voor
    verdere studie, nam Sneevliet na zijn eindexamen-HBS in 1900
    een betrekking aan bij de Maatschappij tot Exploitatie van
    Staatsspoorwegen, met als standplaats Zutphen. Daar kwam hij in
    aanraking met de socialistische beweging en verloor hij zijn
    katholieke geloof. In 1902 werd hij lid van de
    Sociaal-Democratische Arbeiderspartij (SDAP) en van de
    Nederlandsche Vereeniging van Spoor- en Tramwegpersoneel,
    doorgaans aangeduid als NV. In 1904 kreeg hij een aanstelling
    als stationsambtenaar te Zwolle.&lt;/p&gt;
&lt;p&gt;In de NV speelde Sneevliet vanaf zijn toetreden een actieve
    rol. In juli 1906 werd hij lid van het hoofdbestuur, in
    november 1909 ondervoorzitter. Per 1 januari 1910 verliet hij
    de dienst bij de spoorwegen en werd hij vrijgestelde van de NV.
    Als gevolg daarvan verhuisde hij begin 1910 naar Utrecht. Vanaf
    augustus 1909 was hij reeds hoofdredacteur van het 
    &lt;em&gt;&amp;quot;Orgaan&amp;quot;&lt;/em&gt;

    van de NV. In januari 1911 volgde hij Jan Oudegeest op als
    voorzitter van de NV.&lt;/p&gt;
&lt;p&gt;In de SDAP had Sneevliet inmiddels een voornamelijk
    plaatselijke rol gespeeld. In juli 1907 was hij namens deze partij gekozen tot lid van de Zwolse gemeenteraad, en twee maanden later werd hij voorzitter van de plaatselijke
    partijafdeling; beide functies behield hij tot zijn verhuizing
    naar Utrecht. In Zwolle maakte hij ook kennis met Henriette
    Roland Holst-van der Schalk, die lange tijd een politieke en
    geestelijke leidsvrouwe voor hem zou zijn. Op haar verzoek ging
    hij bijdragen leveren aan het maandblad 
    &lt;em&gt;De Nieuwe Tijd,&lt;/em&gt;

    de spreekbuis van de rechtzinnige marxisten binnen de SDAP.&lt;/p&gt;
&lt;p&gt;De internationale zeeliedenstaking van 1911 leidde tot een
    breuk in Sneevliets loopbaan. Hij was het oneens met het
    standpunt van de SDAP, die geen steun wilde verlenen aan de
    Amsterdamse stakers omdat hun staking tegen de zin van het
    Nederlandsch Verbond van Vakvereenigingen (NVV) was. Hij gaf
    daaraan uiting in een reeks artikelen in 
    &lt;em&gt;De Nieuwe Tijd,&lt;/em&gt;

    later uitgegeven als brochure 
    &lt;em&gt;Internationale klassenstrijd. De stakingen in het
    transportbedrijf&lt;/em&gt;

    (Utrecht
    &lt;em&gt;,&lt;/em&gt;

    [1911]). Toen het SDAP-congres van april 1912 zijn standpunt
    niet overnam trad Sneevliet uit de SDAP, en kort daarop sloot
    hij zich aan bij de marxistische Sociaal-Democratische Partij
    (SDP). In de sectarische sfeer van die kleine partij voelde hij
    zich echter niet thuis, en in december 1912 bedankte hij weer
    voor het lidmaatschap. Zijn toetreden tot de geleidelijk in
    anti-NVV-richting evoluerende SDP maakte ook Sneevliets positie
    in de vakbond omstreden. Op het bondscongres van juli 1912 trok
    hij zich terug als voorzitter van de NV; hij bleef nog als
    vrijgestelde in dienst van deze bond, maar zijn positie als
    kantoorbediende op het hoofdkantoor werd weldra onhoudbaar;
    toen hij met anderen in december 1912 een oppositieblad. 
    &lt;em&gt;De Seingever,&lt;/em&gt;

    ging uitgeven, werd hij uit de NV geroyeerd.&lt;/p&gt;
&lt;p&gt;Wanhopend aan de mogelijkheid in Nederland een passend
    bestaan te vinden, besloot Sneevliet naar Ned.-Indi&amp;euml; te
    gaan. In maart 1913 trad hij - op aanbeveling van de
    schrijfster Augusta de Wit - in dienst bij de redactie van het 
    &lt;em&gt;Soerabaiasch-Handelsblad.&lt;/em&gt;

    Bij dat blad - spreekbuis van de suikerindustrie - voelde hij
    zich niet thuis, en op 1 juli 1913 reeds vertrok hij om de
    functie van secretaris van de Handelsvereeniging Semarang op
    zich te nemen.&lt;/p&gt;
&lt;p&gt;In Semarang stortte Sneevliet zich snel weer in het
    vakbonds- en politieke werk. Hij werd er adviseur van het
    hoofdbestuur der Vereeniging van Spoor- en Tramwegpersoneel
    (VSTP), trad op als propagandist van deze vereniging en was van
    mei 1914 tot april 1915 en van april 1916 tot september 1916
    hoofdredacteur van haar veertiendaagse orgaan, 
    &lt;em&gt;De Volharding.&lt;/em&gt;

    Verder behoorde hij op 9 mei 1914 tot de oprichters van de
    Indische Sociaal-Democratische Vereeniging (ISDV); hij werd
    hoofdbestuurslid van die vereniging en voorzitter van haar
    afdeling Semarang. Een grote rol speelde Sneevliet in de door
    de ISDV georganiseerde actie tegen plannen voor krachtige
    versterking van de defensie van Ned.-Indi&amp;euml;, waarbij door
    sommige woordvoerders werd gepleit voor een Indische militie
    (volgens de ISDV zou tot het vormen van zo'n militie alleen
    besloten mogen worden door een gekozen vertegenwoordiging van
    het hele volk van Indi&amp;euml;). Daardoor kwam hij in
    moeilijkheden met zijn werkgever. Toen hij op 25 maart 1917 in
    het blad 
    &lt;em&gt;De Indi&amp;euml;r&lt;/em&gt;

    een enthousiast artikel over de Russische revolutie publiceerde
    ('Zegepraal'), eiste de Handelsvereeniging Semarang een
    toezegging dat hij zich verder van politieke activiteit zou
    onthouden; hij weigerde dat en werd daarop per brief van 20
    april 1917 ontslagen. Twee maanden later kreeg hij een
    aanstelling als bezoldigd propagandist van de VSTP.&lt;/p&gt;
&lt;p&gt;De anderhalf jaar die Sneevliet daarna nog in Indi&amp;euml;
    doorbracht stond in het teken van toenemende radicalisatie. In
    1916 was hij in Nederland weer als lid van de SDP ingeschreven,
    en m&amp;eacute;t die partij begroette hij het aan de macht komen van
    de bolsjewiki in Rusland. In woord en geschrift wekte hij de
    Indische bevolking op het Russische voorbeeld te volgen. Van 20
    tot 23 november 1917 stond hij voor de Raad van Justitie te
    Semarang terecht wegens zijn artikel 'Zegepraal'; de officier
    van justitie eiste 9 maanden gevangenisstraf; in een negen uur
    durende verdedigingsrede deed Sneevliet een felle aanval op het
    koloniale systeem; de uitspraak luidde ontslag van
    rechtsvervolging. Het door de officier van Justitie ingestelde
    hoger beroep werd door het Hooggerechtshof te Batavia op 3
    april 1918 niet-ontvankelijk verklaard.&lt;/p&gt;
&lt;p&gt;De koloniale autoriteiten zagen de radicalisatie en groei
    van de ISDV uiteraard met lede ogen aan, en in het bijzonder
    werden zij verontrust door de agitatie dier vereniging onder
    militairen. Op 20 november 1918 werd Sneevliet bij de resident
    ontboden in verband met het voornemen hem te 'externeren'
    wegens zijn opruiende propaganda onder soldaten en matrozen;
    hij diende tegen dit uitzettingsplan een verweerschrift in, dat
    later als brochure werd uitgegeven onder de titel 
    &lt;em&gt;Mijn uitzetting&lt;/em&gt;

    (Semarang, [1918]). Het baatte niet: op 5 december viel het
    definitieve externeringsbesluit, en op 16 december 1918 werd
    Sneevliet door de politie opgehaald, die hem op de boot zette
    waarmee hij 30 januari 1919 in Rotterdam aankwam.&lt;/p&gt;
&lt;p&gt;In de Communistische Partij Holland (CPH), die Sneevliet na
    zijn terugkeer in Nederland als een welkome aanwinst begroette,
    kon hij zijn draai niet vinden; wel werd hij als voorlopig
    propagandist van de partij aangesteld en op het congres van
    juni 1919 in de partijleiding opgenomen, maar een voorstel hem
    ook in de redactie van 
    &lt;em&gt;De Tribune&lt;/em&gt;

    op te nemen werd door D. Wijnkoop getorpedeerd: het almachtige
    driemanschap dat de CPH leidde (Wijnkoop, J. van Ravesteyn en
    J. Ceton) voelde zich door Sneevliet bedreigd en wilde hem
    klein houden. In augustus 1919 aanvaardde Sneevliet een
    aanstelling als bezoldigd bestuurder van het Nationaal
    Arbeidssecretariaat (NAS) - in zijn Indische tijd had hij
    geheel gebroken met de moderne vakbeweging en was hij
    voorstander geworden van de in ons land door het NAS
    gerepresenteerde 'revolutionaire vakbeweging' - maar ook daar
    kwam hij in conflict met de leiding (i.e. de door hem te
    opportunistisch geachte voorzitter J. Lansink) en half december
    1919 legde hij zijn functie weer neer.&lt;/p&gt;
&lt;p&gt;Het was voor Sneevliet dan ook een uitkomst dat hij weldra
    het terrein van zijn activiteit buiten Nederland kon verleggen.
    In juli-augustus 1920 nam hij, als vertegenwoordiger van de
    Partai Komunis Indonesia (PKI), aan het tweede congres van de
    Komintern te Moskou deel; dit koos hem als lid van het
    Executief Comit&amp;eacute; (EKKI), dat hem aanwees tot
    vertegenwoordiger van de Komintern in het Verre Oosten. Begin
    juni 1921 arriveerde Sneevliet - die als
    Komintern-vertegenwoordiger opereerde onder het pseudoniem
    Maring - in Sjanghai, dat een tijdlang zijn voornaamste
    verblijfplaats in China was; zijn verblijf in China heeft, met
    onderbrekingen, geduurd tot augustus 1923.&lt;/p&gt;
&lt;p&gt;Sneevliet, die waarschijnlijk het oprichtingscongres van de
    Communistische Partij van China (juli 1921) bijwoonde, heeft op
    twee punten vooral een niet onbelangrijke rol gespeeld in de
    verwarde Chinese politiek van die tijd: hij ijverde voor hechte
    betrekkingen tussen Sovjet-Rusland en de dissidente
    Kwomintang-regering te Kanton (daartoe voerde hij in december
    1921 en nog enige malen daarna besprekingen met Soen Jat-sen,
    de president van die regering) en hij ijverde ervoor dat de
    Chinese communisten, met behoud van hun eigen partij,
    individueel binnen de Kwomintang zouden werken; op het laatste
    punt had hij volledig succes: in augustus 1922 aanvaardde de
    leiding van de CP van China de door Sneevliet bepleite tactiek,
    en in januari 1923 gaf ook het Presidium van de Komintern er
    zijn zegen aan.&lt;/p&gt;
&lt;p&gt;Na zijn vertrek uit China was Sneevliet een maand in
    Nederland, maar eind december 1923 zat hij weer in Moskou, waar
    hij te werk gesteld werd op de Duitse afdeling van de
    Komintern. Waarom hij, tegen zijn verwachting, geen nieuwe
    opdracht in China kreeg, is niet geheel duidelijk, want zolang
    hij in Moskou verbleef onthield hij zich van partijkeuze voor
    Trockij (Trotski) c.s. in hun oppositie tegen de leiding van de
    Communistische Partij van de Sovjetunie (CPSU). Principieel
    verzet tegen de door Stalin gedicteerde Komintern-politiek is
    Sneevliet pas na zijn terugkeer naar Nederland gaan bieden. In
    ieder geval: toen hij geen interessante Komintern-opdracht meer
    kreeg, aanvaardde Sneevliet een kandidatuur als voorzitter van
    het NAS en keerde hij daartoe in maart 1924 terug naar
    Nederland.&lt;/p&gt;
&lt;p&gt;Op 5 mei 1924 vond de verkiezing van Sneevliet tot
    voorzitter-propagandist van het - toen hooguit 14.000 leden
    tellende - NAS plaats. Zijn houding binnen de CPH is in de
    jaren vanaf 1924 vooral bepaald door de vakbewegingskwestie:
    Sneevliet wees het werken van communisten in het
    'reformistische' NVV af en wenste een 'revolutionaire'
    vakbeweging. In 1925 was hij zo oppositioneel dat hij bij de
    Tweede-Kamerverkiezingen een plaats aanvaardde op de dissidente
    kandidatenlijst van het Revolutionair Arbeiders Comit&amp;eacute;,
    maar toen in mei van dat jaar het CPH-congres de oude leiding
    (Wijnkoop, Van Ravesteyn en Ceton) afzette, besloot hij toch in
    de partij te blijven. Nog in december 1925 besloot het zich aan
    te sluiten bij de Moskouse vakcentrale, de Rode Vakbonds
    Internationale (RVI). Toen echter in december 1926 het EKKI,
    zonder voorafgaand overleg met het NAS, opheffing van de
    kleinste ('niet levensvatbare') NAS-federaties eiste, trad
    Sneevliet uit protest uit het partijbestuur van de CPH - waarin
    hij in 1925 gekozen was - en op 26 mei 1927 verliet hij met 21
    andere NAS-leden de partij. Hoewel onvrede met de toenemende
    onderwerping van de communistische partijen aan Moskou en
    verontwaardiging over de behandeling die Trockij onderging mede
    een rol gespeeld hebben bij Sneevliets breuk met de CPH, is de
    kwestie van de vakbewegingstactiek daarbij toch de hoofdzaak
    geweest. Later is Sneevliet vaak aangemerkt als de Nederlandse
    'trotskist' bij uitstek; 'trotskist' was hij echter slechts in
    een zeer ruime betekenis van het woord, en op tal van punten is
    hij het met Trockij altijd oneens geweest.&lt;/p&gt;
&lt;p&gt;Terwijl onder Sneevliets voorzitterschap het NAS in ledental
    groeide (in 1932 telde het ruim 22.000 leden), bleef hij ook
    een partijpolitieke rol spelen. Na een voorbereiding via
    plaatselijke comit&amp;eacute;s werd op 2 februari 1929 de
    Revolutionair-Socialistische Partij (RSP) opgericht; Sneevliet
    werd haar voorzitter. In 1931 deed hij voor de RSP zijn intrede
    in de Provinciale Staten van Noord-Holland, op 26 april 1933
    werd hij ook gekozen tot lid van de Tweede Kamer na een
    verkiezingscampagne, van zeer bijzondere aard: wegens het
    schrijven van een manifest waarin de muiterij op het
    oorlogsschip 'De Zeven Provinci&amp;euml;n' werd toegejuicht, was
    hij op 21 februari 1933 gearresteerd en in april tot vijf
    maanden gevangenisstraf veroordeeld (op 21 juli kwam hij vrij).
    Als volksvertegenwoordiger heeft Sneevliet (die in 1939 ook nog
    lid van de Amsterdamse gemeenteraad werd) nooit een rol van
    betekenis gespeeld: agitatie was meer zijn sterke kant dan
    besturen, en het werken als eenling in een vijandige omgeving
    viel hem moeilijk. In maart 1935 fuseerde de RSP met de
    Onafhankelijk Socialistische Partij (OSP) - een linkse
    afsplitsing van de SDAP - tot de Revolutionair-Socialistische
    Arbeiderspartij (RSAP); Sneevliet werd daarvan secretaris, de
    OSP'er P.J. Schmidt voorzitter; de nieuwe partij werd echter
    weldra geteisterd door twisten over vakbewegingstactiek en
    internationale verbindingen, vele ex-OSP'ers verlieten haar
    spoedig weer. In november 1936 werd Schmidt geroyeerd;
    Sneevliet werd toen voorzitter. Zijn kamerzetel verloor hij
    weer door de verkiezingsuitslag van 1937.&lt;/p&gt;
&lt;p&gt;Vanaf een ontmoeting met hem in Kopenhagen in november 1932,
    stond Sneevliet in regelmatig contact met Trockij, die vanaf
    1933 probeerde een nieuwe revolutionaire Internationale tot
    stand te brengen. De verschillen van inzicht tussen de twee
    mannen bleken echter te groot, vooral op het gebied van de
    vakbeweging, waar Trockij een ori&amp;euml;ntering op de
    massavakbeweging voorstond, en daarnaast op dat van de Spaanse
    politiek, waar hij steeds kritischer kwam te staan tegenover de
    Partida Obrera d'Unificati&amp;oacute;n Marxista (POUM), die
    Sneevliet wilde blijven ondersteunen. In 1938 kwam het tot een
    definitieve breuk, en aan de in dat jaar gestichte Vierde
    Internationale deed de RSAP niet mee.&lt;/p&gt;
&lt;p&gt;Op 10 mei 1940 bevonden Sneevliet en zijn vrouw zich in
    Brussel. Ze keerden echter tijdens de oorlogsdagen terug naar
    Amsterdam en doken direct bij het begin van de bezetting onder
    bij een drukker in St. Paneras (niet ten onrechte, zo bleek:
    reeds op 19 mei 1940 deed de Duitse politie een inval in
    Sneevliets woning). De legale activiteit van de RSAP werd
    direct gestaakt, maar onder Sneevliets leiding werd uit de
    betrouwbaarste leden een illegale organisatie opgebouwd, het
    Marx-Lenin-Luxemburg-Front (MLL-Front). Aanknopend bij de
    traditie van 1914 verkondigde dit het standpunt dat de oorlog
    zou moeten leiden tot een revolutionaire opstanding van het
    proletariaat in de oorlogvoerende landen en dat de bevrijding
    van Nederland zou moeten samenvallen met de socialistische
    overwinning van de arbeidersklasse. Naast interne
    voorlichtingsorganen gaf het MLL-Front vanaf eind 1941 onder
    Sneevliets redactie het tweewekelijkse propagandablad 
    &lt;em&gt;Spartacus&lt;/em&gt;

    uit. In maart 1941 verscheen de door Sneevliet onder het
    pseudoniem Baanbreker geschreven illegale brochure 
    &lt;em&gt;Spartakus ontwaakt! Het derde front marcheert.&lt;/em&gt;

    De inval van Duitsland in de Sovjetunie bracht verdeeldheid in
    de leiding van het MLL-Front: moest men vasthouden aan het oude
    trotskistische standpunt dat in geval van oorlog de Sovjetunie
    door revolutionairen verdedigd moest worden? Sneevliet was met
    de meerderheid voor een ontkennend antwoord: na het
    niet-aanvalspact met Hitler van 1939 had de Sovjetunie zijns
    inziens het recht op steun definitief verspeeld. De interne
    discussie hierover was nog niet tot een oplossing gekomen toen
    een golf van arrestaties de leiding uiteensloeg; op 6 maart
    1942 werd ook Sneevliet in Bergen op Zoom gearresteerd.&lt;/p&gt;
&lt;p&gt;Op 7, 8 en 9 april 1942 stond hij met acht anderen terecht
    wegens illegale activiteiten voor het Deutsche Obergericht in
    Amsterdam; acht werden ter dood veroordeeld, van wie
    &amp;eacute;&amp;eacute;n in zijn cel zelfmoord pleegde. De overigen, onder
    wie Henk Sneevliet, werden op 12 april 1942 naar het
    doorgangskamp in Amersfoort gebracht en daar de volgende
    ochtend gefusilleerd.&lt;/p&gt;
&lt;p&gt;Sneevliet was stellig een politicus met opmerkelijke
    kwaliteiten: hij was een goed organisator, een meeslepend
    spreker, een vlot schrijver en een man met onvermoeibare ijver
    en veel persoonlijke charme. Hoe komt het dat hij die
    kwaliteiten de meeste tijd slechts gebruikt heeft in kleine,
    weinig invloedrijke organisaties als RSP en NAS? Zijn
    bewonderaars verklaren het uit Sneevliets onwrikbare
    beginselvastheid als revolutionaire marxist (al erkennen
    sommigen van hen dat zijn marxistische denkbeelden vrij star
    waren en weinig diepgang vertoonden). Minder grote bewonderaars
    wijzen echter nog op een andere kant van zijn karakter: hij had
    een autoritaire inslag en voelde zich in later jaren eigenlijk
    alleen op zijn gemak in organisaties waar hij de leider kon
    zijn, omringd door bewonderaars. IJdelheid was hem niet
    vreemd.&lt;/p&gt;
&lt;p&gt;Daar staat, als Sneevliets beste eigenschap, zijn
    persoonlijke moed tegenover. Wat ook de hoofdoorzaak van zijn
    breuk met de Komintern geweest moge zijn, toen hij eenmaal
    tegen het stalinisme gekozen had, heeft hij de grote
    persoonlijke risico's van die keuze dapper aanvaard. En dat
    geldt evenzeer voor zijn houding tegenover de Duitse
    bezetter.&lt;/p&gt;
&lt;p&gt;
  &lt;a href='agedeelte'&gt;A: &lt;/a&gt;Collectie-Sneevliet in het Internationaal Instituut
  voor Sociale Geschiedenis te Amsterdam.&lt;/p&gt;
&lt;p&gt;
  &lt;a href='pgedeelte'&gt;P: &lt;/a&gt;Behalve in de tekst genoemde publikaties: H. Sneevliet en N.
    Nathans, 
    &lt;em&gt;Waarom het te doen is!&lt;/em&gt;

    (Hilversum, 1912); A. Baars en H. Sneevliet, 
    &lt;em&gt;Het proces Sneevliet&lt;/em&gt;

    (Semarang, [1917]); E. Bouwman en H. Sneevliet, 
    &lt;em&gt;Tegen machtswaan en misleiding!&lt;/em&gt;

    (Rotterdam, [1920]); 
    &lt;em&gt;De daad nu. Oppositie en revolutionaire vakbeweging&lt;/em&gt;

    (Amsterdam, 1932); 
    &lt;em&gt;Het proces Sneevliet&lt;/em&gt;

    (Amsterdam, [1934]); 
    &lt;em&gt;Spontaan verzet tegen steunverlaging&lt;/em&gt;

    (Amsterdam, 1934); 
    &lt;em&gt;Een lichtstraal uit het Zuiden&lt;/em&gt;

    (Amsterdam, 1935). Voorts talrijke tijdschriftartikelen in o.a.
    
    &lt;em&gt;De Arbeid, De Baanbreker, Klassenstrijd, De Nieuwe Fakkel,
    De Nieuwe Tijd, De Nieuwe Weg, Het Vrije Woord.&lt;/em&gt;
&lt;/p&gt;
&lt;p&gt;
  &lt;a href='lgedeelte'&gt;L: &lt;/a&gt;
  &lt;em&gt;Voor vrijheid en socialisme. Gedenkboek van het Sneevliet
  Herdenkingscomit&amp;eacute;.&lt;/em&gt;

  Onder red. van M. Perthus (Rotterdam, 1953); J. de Kadt, 
  &lt;em&gt;Uit mijn communistentijd&lt;/em&gt;

  (Amsterdam, 1965); Chang Kuo-t'ao, 
  &lt;em&gt;The rise of the Chinese communist party. The autobiography of
  Chang Kuo-t'ao&lt;/em&gt;

  (Lawrence [etc., 1971- dl.] I; S. Santen, 
  &lt;em&gt;Sneevliet, rebel&lt;/em&gt;

  (Amsterdam, 1971); F. Tichelman, 
  &lt;em&gt;Henk Sneevliet. Een politieke biografie&lt;/em&gt;

  (Amsterdam, 1974); M. Perthus, 
  &lt;em&gt;Henk Sneevliet. Revolutionair-socialist in Europa en
  Azi&amp;euml;&lt;/em&gt;

  (Nijmegen, [1976]); W. Bot, 
  &lt;em&gt;Tegen fascisme, kapitalisme en oorlog. Het
  Marx-Lenin-Luxemburgfront, juli 1940 - april 1942&lt;/em&gt;

  (Amsterdam, 1983); 
  &lt;em&gt;Socialisme in Indonesi&amp;euml;. Bronnenpublikatie.&lt;/em&gt;

  Bew. en ingel. door F. Tichelman (Dordrecht, 1985- dl.). 
  &lt;em&gt;Deel I. De Indische Sociaal-Democratische Vereeniging
  1897-1917.&lt;/em&gt;
&lt;/p&gt;

&lt;p&gt;
&lt;a href=&amp;quot;igedeelte&amp;quot;&gt;I: &lt;/a&gt;M. Perthus, 
  &lt;em&gt;Henk Sneevliet. Revolutionair-socialist in Europa en
  Azi&amp;euml&lt;/em&gt;

  (Nijmegen, [1976]) 313.
&lt;/p&gt;





&lt;p&gt;A.A. de Jonge&lt;/p&gt; 
&lt;dtml-var bwn_footer&gt;</text>
  </biography>
</biodes>

