<biodes version="1.0">
  <fileDesc>
    <title>Polak Kerdijk, Arnoldus (1846-1905)</title>
    <ref target="http://resources.huygens.knaw.nl/bwn1880-2000/lemmata/bwn5/polak_ke"/>
    <publisher>
      <name>Biografisch Woordenboek van Nederland:1880-2000</name>
      <ref target="http://resources.huygens.knaw.nl/bwn1880-2000"/>
    </publisher>
  </fileDesc>
  <person>
    <idno type="id">polak_ke</idno>
    <persName><name type="geslachtsnaam">Polak Kerdijk</name>, Arnoldus</persName>
    <sex value="1"/>
    <event type="birth" when="1846"/>
    <event type="death" when="1905"/>
    <state type="occupation">politicus</state>
    <state type="occupation">publicist</state>
  </person>
  <biography>
    <graphic url="http://resources.huygens.knaw.nl/bwn1880-2000/lemmata/bwn5/images/images/polakker.jpg"/>
    <text>&lt;dtml-var bwn_header&gt;
 &lt;p class='genealogie'&gt;
  &lt;strong&gt;Polak Kerdijk, Arnoldus&lt;/strong&gt;, (wijziging geslachtsnaam in &lt;b&gt;Kerdijk&lt;/b&gt;
  bij KB van 22-11-1859), politicus en publicist 
  (Rotterdam 24-5-1846 - in de Isar nabij M&amp;uuml;nchen (Duitsland) 16-3-1905 [overleden bevonden]). 
Zoon van Simon Andries Polak (wijziging geslachtsnaam in Polak
  Kerdijk bij KB van 17-7-1844, nr. 10; wijziging geslachtsnaam in
  Kerdijk bij KB van 22-11-1859), koopman en later commissionair in
  effecten, en Elizabeth Bezeth. Gehuwd op 1-6-1876 met Elisabeth
  Sara Matthes (1849-1902). Uit dit huwelijk werden 1 zoon en 3
  dochters geboren.
  

  

  

  
  &lt;/p&gt;
&lt;p&gt;
  &lt;img class='bwnimg' BORDER='0' align='right' src='images/polakker.jpg' alt='afbeelding van Polak Kerdijk, Arnoldus'&gt;Arnold ('Nol') Polak Kerdijk groeide met zijn broer en
    zuster op in een welgesteld milieu in Rotterdam, waar zijn
    vader met succes zaken deed in de haven. De familie was van
    oorsprong orthodox joods, maar zijn vader nam hiervan afstand,
    wat tot uitdrukking kwam in het feit dat hij tot tweemaal toe
    de geslachtsnaam wijzigde. Na priv&amp;eacute;-onderwijs in Vianen te
    hebben genoten studeerde Arnold vanaf 1863 rechten aan de
    Rijksuniversiteit te Utrecht. Hier werd hij de
    prot&amp;eacute;g&amp;eacute; werd van de vooraanstaande liberale
    hoogleraar C.W. Opzoomer, een goede vriend van zijn vader. Op
    diens aandringen schreef hij een jaar voor zijn afstuderen een
    brochure over de 
    &lt;em&gt;Leerplichtigheid&lt;/em&gt;

    . Na in 1871 het doctoraalexamen te hebben afgelegd begon hij
    aan een proefschrift over de 'arbeiderskwestie'. In een
    opwelling van zwaarmoedigheid over een plotseling afgebroken
    verloving vernietigde hij echter het bijna voltooide
    manuscript. Op 3 maart 1873 revancheerde hij zich door magna
    cum laude te promoveren op 31 stellingen, waaruit zijn
    sociaal-liberale gezindheid duidelijk valt af te leiden.&lt;/p&gt;
&lt;p&gt;Aangezien Kerdijk het zich financieel kon veroorloven een
    onbezoldigde functie te aanvaarden, werd hij in 1873
    schoolopziener in Zuid-Holland met als standplaats Delft. Onder
    indruk van het Britse co&amp;ouml;peratiewezen propageerde Arnold
    Kerdijk vanuit Delft het belang van de oprichting van
    verbruikersverenigingen. Hierover publiceerde hij in 1873 de
    brochure 
    &lt;em&gt;Over winkelvereenigingen. Een woord in de eerste plaats tot
    werklieden gericht&lt;/em&gt;

    en hield hij spreekbeurten in het land. Ook werkte hij
    intensief mee aan het blad 
    &lt;em&gt;De Co&amp;ouml;peratie&lt;/em&gt;

    . Samen met de Delftse fabrikant J.C. van Marken van de
    Nederlandsche Gist- en Spiritusfabriek NV met wiens
    schoonzuster hij zou trouwen - voegde hij de daad bij het woord
    door de oprichting, in 1874, van de Delftsche
    Winkelvereeniging.&lt;/p&gt;
&lt;p&gt;In 1879 wierp de ophefmakende affaire rond de frauduleuze
    bankroetier L. Pincoffs een ernstige smet op de goede naam van
    zijn familie. Kerdijks oom Henry - de zwager en zakenpartner
    van Pincoff - moest daarbij het gelag betalen in de vorm van
    twee jaar gevangenschap, terwijl zijn vader zware
    financi&amp;euml;le verliezen leed. De blaam van de
    Pincoffs-affaire zou Kerdijk op belangrijke momenten in zijn
    carri&amp;egrave;re blijven achtervolgen, maar hem er ook van
    weerhouden commissariaten in het bedrijfsleven te bekleden.&lt;/p&gt;
&lt;p&gt;In 1873 werd Kerdijk lid van het Comit&amp;eacute; ter bespreking
    der Sociale Quaestie. Onder die noemer viel in het laatste
    kwart van de 19de eeuw een baaierd aan maatschappelijke
    problemen, waarin Kerdijk zich in toenemende mate ging
    verdiepen. Hij droeg hiervoor politieke oplossingen aan in tal
    van publicaties op basis van zorgvuldige bestudering van
    buitenlandse - veelal Britse - literatuur en van uit eigen
    onderzoek verkregen statistische gegevens. Hierdoor schoof
    Kerdijk allengs - ook bij voortdurende onverschilligheid van
    zijn liberale broeders - in progressieve richting op. Door zijn
    werk als schoolopziener werd de verbetering van het onderwijs
    een van zijn belangrijkste politieke werkterreinen als de
    sleutel tot emancipatie van de arbeidersklasse. Door
    ingrijpende sociale hervormingen van overheidswege zou de
    oplaaiende klassenstrijd dienen te worden beteugeld en door
    'sociale vrede' de maatschappelijke samenhang moeten worden
    bewaard.&lt;/p&gt;
&lt;p&gt;Kerdijks politieke radicalisering kende echter haar grenzen.
    Ter linkerzijde bakende hij zijn positie scherp af door zijn
    geestverwanten te manen nu serieus werk te maken van de
    broodnodige hervormingsarbeid om daarmee radicalere
    socialistische wensen voor te zijn. Veel zwaarder viel het hem
    zijn uiteindelijke plaats te midden van de liberale
    richtingenstrijd te bepalen. Deze deugdzame patrici&amp;euml;r
    achtte arbeiders er toen nog niet rijp voor hun het kiesrecht
    toe te vertrouwen. Maar in 1883, toen een verbeterde wet op de
    kinderarbeid en die van de leerplicht uitbleven, ging hij om en
    schaarde hij zich bij de sociaal-liberalen die het algemeen
    kiesrecht nastreefden.&lt;/p&gt;
&lt;p&gt;Nadat achtereenvolgens in 1877 een kandidatuur voor de
    Tweede Kamer en een hogere - bezoldigde - functie in de
    onderwijsinspectie, en twee jaar later een benoeming tot
    hoogleraar staathuishoudkunde en statistiek aan de
    Rijksuniversiteit te Leiden om uiteenlopende redenen niet waren
    doorgegaan, nam Kerdijk eind 1880 de opdracht aan om de
    Nederlandse Posterijen naar Brits voorbeeld uit te breiden met
    een Rijkspostspaarbank. Nauwelijks had Kerdijk zich van deze
    taak gekweten of hij werd in het voorjaar van 1881 gekozen tot
    algemeen secretaris van het hoofdbestuur van de Maatschappij
    tot Nut van 't Algemeen. Aangezien zijn vooruitstrevendheid
    niet bij ieder departement in goede aarde viel, gebeurde dit
    zonder een overtuigende meerderheid. Kerdijks initiatief tot
    oprichting van het 
    &lt;em&gt;Sociaal Weekblad&lt;/em&gt;

    , dat vanaf begin januari 1887 - vooruitlopend op definitieve
    goedkeuring door de departementen - onder auspici&amp;euml;n van de
    Maatschappij verscheen, werd hem niet in dank afgenomen. Op het
    Pinkstercongres van dat jaar werd dit initiatief dan ook
    afgestraft, zeker nadat hij in het derde nummer een lans had
    gebroken voor het algemeen kiesrecht. Daarmee was voor hem de
    maat vol en nam hij ontslag.&lt;/p&gt;
&lt;p&gt;Kerdijks geesteskind werd op particuliere basis voortgezet.
    Als hoofdredacteur van het 
    &lt;em&gt;Sociaal Weekblad&lt;/em&gt;

    - van 1887 tot 1892 - slaagde hij erin een keur van vaste
    medewerkers om zich heen te verzamelen: H.L. Drucker, H. Goeman
    Borgesius, B.H. Pekelharing, H.P.G. Quack, J.C. van Marken en -
    als enige vrouw - H&amp;eacute;l&amp;egrave;ne Mercier. Met dit blad kregen
    de sociaal-liberalen een nieuw forum. Daarnaast vormde het,
    mede dankzij de reguliere bijdragen van Mercier, een vraagbaak
    en inspirerend platform voor sociale hervormers als Emilie
    Knappert. Tegenover deze initiatieven tot klassenverzoening
    stonden de sociaal-democraten heel argwanend. Zo publiceerde
    Franc van der Goes in 1892 het vernietigend artikel 'Een
    sociaal weekblad' in 
    &lt;em&gt;De Nieuwe Gids&lt;/em&gt;

    (7 (1892), II 236-251). In Kerdijks bekering tot het algemeen
    kiesrecht zag hij slechts een zet op het politieke schaakbord -
    over de hoofden van de arbeiders heen - tegen de oud-liberalen,
    die weigerden voortgang te maken met de sociale
    hervormingspolitiek.&lt;/p&gt;
&lt;p&gt;Kerdijk leidde in deze jaren een ongelooflijk druk bestaan.
    In 1887 verwisselde hij zijn zetel in de Amsterdamse
    gemeenteraad - waarvan hij sinds 1884 lid was - voor het
    lidmaatschap van de Tweede Kamer. Hier zou hij van 19 september
    1887 tot en met 16 september 1901 zitting hebben namens een
    Amsterdams kiesdistrict. In de Kamer was hij geen veelspreker -
    toen al moest hij zijn, mogelijk door kettingroken schor
    geworden, stem sparen -, maar zijn redevoeringen kenden
    doorgaans een heldere betoogtrant, al liet hij zich in zijn
    geestdrift wel eens meeslepen. Misschien ging spreken hem,
    ondanks die heesheid, wel beter af dan schrijven.&lt;/p&gt;
&lt;p&gt;Nog meer tot zijn recht kwam Kerdijk als rapporteur van
    uiteenlopende parlementaire commissies. Met zijn gedegen wijze
    van werken maakte hij spoedig naam in deze kringen. Kort voor
    zijn vertrek naar Den Haag had hij al de nodige ervaring
    opgedaan bij de enqu&amp;ecirc;tecommissie die de werking van het
    kinderwetje (1886/1887) evalueerde. Een hoogtepunt vormde
    Kerdijks voorzitterschap van de Derde Afdeling van de
    Staatscommissie voor Arbeidsenqu&amp;ecirc;te (1890-1894). In een
    van de parlementaire debatten had hij met succes het standpunt
    verdedigd ook arbeiders in deze commissie op te nemen.&lt;/p&gt;
&lt;p&gt;Was Kerdijk met zulk commissiewerk in zijn element, het
    eigenlijke politieke ambacht ging hem minder gemakkelijk af.
    Zeker in de eerste jaren worstelde hij met de keuze tussen
    politieke opportuniteit en beginsel, tussen loyaliteit aan zijn
    liberale partijgenoten en trouw aan zijn eigen opvattingen.
    Soms leidde dit tot politieke besluiteloosheid, wat hem de
    bijnaam 'politieke Hamlet' opleverde. Toen de kiesrechtkwestie
    vanaf 1894 allengs een waterscheiding aanbracht onder de
    liberale stromingen en ook het kabinet-Pierson (1897-1901) -
    gevormd uit drie liberale Kamerclubs - de omstreden kwestie van
    het algemeen kiesrecht voor zich uit bleef schuiven, greep
    Kerdijk zijn kans. Het algemeen kiesrecht, 'klevend aan het
    staatsburgerschap', moest zijns inziens voorrang krijgen, niet
    als doel op zich, maar als middel om tot bevredigende sociale
    wetgeving te komen.&lt;/p&gt;
&lt;p&gt;Reeds in 1897 was op voorstel van Kerdijk zijn Kamerclub
    omgedoopt tot vrijzinnig-democratisch. Toen in 1901 de
    Vrijzinnig-Democratische Bond in het leven werd geroepen als
    het 'redelijk alternatief' tussen liberalen en
    sociaal-democraten, behoorde hij tot de oprichters. Kerdijks
    benoeming tot partijvoorzitter - van 1901 tot 1905 - viel tot
    ontsteltenis van zijn partijgenoten samen met zijn vertrek uit
    de Kamer. Zelf keek Kerdijk overigens allerminst tevreden terug
    op zijn veertienjarig Kamerlidmaatschap - het parlementaire
    werk had achteraf te lang geduurd en ook emotioneel en fysiek
    veel van hem gevergd.&lt;/p&gt;
&lt;p&gt;Kerdijk bleef zijn bestuurlijke kwaliteiten in dienst
    stellen van heel concrete en nuttige maatschappelijke
    initiatieven. Vanaf de oprichting in 1892 was hij al tot zijn
    genoegen betrokken geraakt bij de Centrale Commissie voor de
    Statistiek: eerst als bestuurslid en vanaf 1898 als voorzitter.
    Na 1895 organiseerde deze 'apostel der sociale pacificatie'
    bovendien concerten, voordrachten, soci&amp;euml;teitsavonden en
    vakantiereizen voor 'Ons Huis' van de Haagse
    Toynbee-Vereeniging. In 1896 was hij ook al commissaris van NV
    Bouwonderneming 'Jordaan' geworden, en in 1899 nam hij het
    voorzitterschap van het bestuur van de Opleidings-inrichting
    voor Socialen Arbeid te Amsterdam op zich. Aan deze nieuwe
    beroepsopleiding - vanaf 1903 School voor Maatschappelijk Werk
    geheten - was hij behalve als bestuurder ook als docent
    verbonden. Van 1901 tot 1905 bekleedde Kerdijk het
    voorzitterschap van de Nederlandse sectie van de internationale
    vereniging tot wettelijke bescherming van de arbeiders.&lt;/p&gt;
&lt;p&gt;Kerdijk was een aristocratische persoonlijkheid, die hoge
    eisen aan zichzelf stelde, maar ook aan anderen. Hij bezat een
    grote werkkracht, een gevoelige aard en een vrijgevige natuur,
    zij het dat hij in zijn giften bedachtzaam handelde. Hij kon
    met volle teugen genieten van het leven - wandelingen,
    buitenlandse reizen, schouwburgbezoek en concerten -, maar er
    ook heftig en langdurig onder lijden. Persoonlijke
    teleurstellingen kon hij moeilijk verwerken. Van zijn moeder
    erfde hij een aanleg tot depressiviteit: zijn leven werd
    gekenmerkt door langdurige perioden van - afwisselend -
    inactieve zwaarmoedigheid en uitzonderlijke
    ondernemingslust.&lt;/p&gt;
&lt;p&gt;Had Kerdijk aan zijn drukke sociale leven in 1901 een eerste
    halt toegeroepen door zijn vertrek uit de Kamer, na de dood van
    zijn moeder in december 1899 en het overlijden van zijn vrouw
    eind februari 1902 ontvluchtte hij Den Haag, waar iedereen hem
    tot dan toe had weten te vinden. In 1904 verhuisde Kerdijk naar
    Laren. Deze ingrijpende gebeurtenissen in zijn persoonlijke
    leven dreven hem opnieuw in langdurige depressies. In
    wandeltochten in het buitenland zocht hij naar een nieuw
    evenwicht, maar in het voorjaar van 1905 tijdens een vakantie
    in Beieren verkoos hij een verdrinkingsdood in de Isar.&lt;/p&gt;
&lt;p&gt;
  &lt;a href='pgedeelte'&gt;P: &lt;/a&gt;Behalve de in de tekst genoemde publicaties, alsmede
    verslagen van de (staats)commissies en vele artikelen in 
    &lt;em&gt;Vragen des Tijds&lt;/em&gt;

    en 
    &lt;em&gt;Sociaal Weekblad&lt;/em&gt;

    o.a.: 'Karl Marx', in 
    &lt;em&gt;Mannen van beteekenis in onze dagen. Levensschetsen en
    portretten&lt;/em&gt;

    X. Onder red. van N.C. Balsem (Haarlem 1879) 1-84; 
    &lt;em&gt;Wettelijke beperking van arbeidsvrijheid en arbeidstijd voor
    kinderen, jeugdige werklieden en vrouwen&lt;/em&gt;

    (Nijmegen 1886); 'Verhoor van den heer mr. A. Kerdijk', in J.
    Giele, 
    &lt;em&gt;Een kwaad leven. Heruitgave van de 'Enqu&amp;ecirc;te betreffende
    werking en uitbreiding der wet van 19 september 1874 ...'.&lt;/em&gt;

    I: 
    &lt;em&gt;Amsterdam&lt;/em&gt;

    (Nijmegen 1981), 337-357; 
    &lt;em&gt;De leerplichtwet (wet van 7 juli 1900, Staatsblad No. 111)
    ...&lt;/em&gt;

    (Haarlem 1902).&lt;/p&gt;
&lt;p&gt;
  &lt;a href='lgedeelte'&gt;L: &lt;/a&gt;Behalve necrologie&amp;euml;n o.a. door J. Limburg, in 
  &lt;em&gt;Sociaal Weekblad&lt;/em&gt;

  , 18-3-1905 en door J.D. Veegens, in 
  &lt;em&gt;Vragen des Tijds&lt;/em&gt;

  , 11-4-1905: F. Netscher, 'Mr. A. Kerdijk', in 
  &lt;em&gt;Hollandsche Revue&lt;/em&gt;

  II (1897) 514-525; B.H. Pekelharing, 'Mr. A. Kerdijk', in 
  &lt;em&gt;Mannen en vrouwen van beteekenis in onze dagen. Levensschetsen
  en portretten&lt;/em&gt;

  XXXVI. Onder red. van J. Kalff jr. (Haarlem 1906) 247-304; E.L.J.
  van den Abeelen, 
  &lt;em&gt;Geschiedenis van de verbruiks-co&amp;ouml;peratie in Nederland
  tussen de jaren 1860 en 1880&lt;/em&gt;

  (Amsterdam 1947) 132-135; A.F. Schepel, 
  &lt;em&gt;Polak. Polak Kerdijk. Kerdijk. Een familiegeschiedenis sedert
  1779&lt;/em&gt;

  ('s-Gravenhage 1977); Elizabeth Reevers, 'Arnold Kerdijk
  (1846-1905)' [Ongepubliceerde doctoraalscriptie Vakgroep
  Geschiedenis RU Utrecht] (Utrecht 1987); lemma door Rik Vuurmans
  in 
  &lt;em&gt;Biografisch Woordenboek van het socialisme en de
  arbeidersbeweging in Nederland&lt;/em&gt;

  IV (Amsterdam 1990) 160-163; Jaak Slangen, 'Sociale vernieuwing
  anno 1890. Arnold Kerdijk en H&amp;eacute;l&amp;egrave;ne Mercier en de
  Leidse arbeidsenqu&amp;ecirc;te', in 
  &lt;em&gt;Jaarboek der Sociale en Economische Geschiedenis van Leiden en
  omstreken 1990&lt;/em&gt;

  (Leiden 1990) 49-102; Siep Stuurman, 
  &lt;em&gt;Wacht op onze daden. Het liberalisme en de vernieuwing van de
  Nederlandse staat&lt;/em&gt;

  (Amsterdam 1992); Stefan Dudink, 
  &lt;em&gt;Deugdzaam liberalisme. Sociaal-liberalisme in Nederland,
  1870-1901&lt;/em&gt;

  ([Amsterdam] 1997).&lt;/p&gt;
&lt;p&gt;
  &lt;a href='igedeelte'&gt;I: &lt;/a&gt;
  &lt;em&gt;Mannen en vrouwen van beteekenis in onze dagen&lt;/em&gt;

  XXXVI (Haarlem 1906) tegenover p. 247 [Lithografie van Jan
  Veth].&lt;/p&gt;
&lt;p&gt;Jaak Slangen&lt;/p&gt; 
&lt;dtml-var bwn_footer&gt;</text>
  </biography>
</biodes>

