<biodes version="1.0">
  <fileDesc>
    <title>Baas Becking, Lourens Gerhard Marinus (1895-1963)</title>
    <ref target="http://resources.huygens.knaw.nl/bwn1880-2000/lemmata/bwn3/baas"/>
    <publisher>
      <name>Biografisch Woordenboek van Nederland:1880-2000</name>
      <ref target="http://resources.huygens.knaw.nl/bwn1880-2000"/>
    </publisher>
  </fileDesc>
  <person>
    <idno type="id">baas</idno>
    <persName><name type="geslachtsnaam">Baas Becking</name>, Lourens Gerhard Marinus</persName>
    <sex value="1"/>
    <event type="birth" when="1895"/>
    <event type="death" when="1963"/>
    <state type="occupation">bioloog</state>
  </person>
  <biography>
    <graphic url="http://resources.huygens.knaw.nl/bwn1880-2000/lemmata/bwn3/images/images/BAASBECKING.jpg"/>
    <text>&lt;dtml-var bwn_header&gt;
 &lt;p class='genealogie'&gt;
  &lt;strong&gt;Baas Becking, Lourens Gerhard Marinus&lt;/strong&gt;, bioloog (Deventer 4-1-1895 - Canberra (Australi&amp;euml;) 6-1-1963).

  Zoon van Marinus Ludovicus Baas Becking, planter, en Anna Maria
  Helena Berkhout. Gehuwd op 16-6-1919 met Rabina Haverman. Uit dit
  huwelijk werden 2 zoons en 1 dochter geboren. Na haar overlijden
  gehuwd op 16-6-1961 met Johanna Louisa Maria Bombeeck. Uit dit
  huwelijk werden geen kinderen geboren.
  
&lt;img src=&amp;quot;images/BAASBECKING.jpg&amp;quot; align=&amp;quot;right&amp;quot; BORDER=&amp;quot;0&amp;quot; alt=&amp;quot;afbeelding van Baas Becking, Lourens Gerhard Marinus&amp;quot; class=&amp;quot;bwnimg&amp;quot;&gt;
  
  &lt;/p&gt;
&lt;p&gt;Baas Becking doorliep de lagere school te 's-Gravenhage, de
    HBS in Amersfoort en begon in 1913 aan de studie voor chemisch
    ingenieur in Delft, de eerste twee jaren technologie met succes
    voltooiend. Daarop volgde in 1916 een studie in de biologie in
    Utrecht, die in 1919 bij de botanicus F.A.F.C. Went cum laude
    werd afgesloten. Om gezondheidsredenen - hij leed aan chronisch
    astma - zocht en vond hij, inmiddels gehuwd, in Californi&amp;euml;
    genezing. Daar zette hij aan de Stanford University zijn studie
    voort, waar in 1921 een Ph.D. werd behaald. In hetzelfde jaar
    nog promoveerde hij cum laude bij Went in Utrecht op het
    proefschrift 
    &lt;em&gt;Radiation and vital phenomena,&lt;/em&gt;

    een moderne beschouwing over de fotosynthese. Teruggekeerd naar
    Californi&amp;euml; werd hij als professor of biology aan de
    Stanford University verbonden; daar kregen de thema's van
    onderzoek en theorie vorm die hem in later jaren zouden blijven
    bezighouden. Dit kon zich voltrekken op grond van een
    basiskennis die bij biologen van die dagen uiterst zeldzaam
    was. In zijn vroege Delftse jaren had hij immers een ruime
    kennis van wiskunde, fysica en chemie kunnen verwerven en deze
    kon hij aanwenden bij zijn voortgaand onderzoek in de biologie.
    De banden met Nederland werden ondertussen niet doorgesneden.
    In 1927/1928 gaf hij een serie colleges in Utrecht, getiteld;
    'Over de algemeenheid van het leven' 
    &lt;em&gt;(Jaarboek der Rijks-Universiteit te Utrecht 1927-1928,&lt;/em&gt;

    3-18).&lt;/p&gt;
&lt;p&gt;In 1930 volgt zijn benoeming tot hoogleraar in de algemene
    botanie te Leiden. Niet langer dan tien jaar is hij daar
    hoogleraar. Onderzoek, onderwijs, hortus worden in de kortst
    mogelijke tijd grondig gereorganiseerd en vernieuwd, waarbij
    hij assistenten en studenten zowel als technisch en
    tuinpersoneel in een intensieve samenwerking weet te betrekken.
    Vijftien proefschriften verschijnen op uiteenlopend gebied.
    Daarnaast is er een niet te stelpen stroom van publikaties
    handelend over zowel bijzondere als algemene onderwerpen. Hij
    schrijft gemakkelijk en boeiend. Uit de vele door hem in zijn
    werk gebruikte motto's, die later ook worden ontleend aan de
    bijbel, blijkt zijn literaire belezenheid. In 1934 verschijnt
    zijn boekje 
    &lt;em&gt;Geobiologie of inleiding tot de milieukunde.&lt;/em&gt;

    Generaties biologen van die tijd vinden er nieuwe inspiratie
    in. Het schetst de samenhang van de door hem verworven
    veelzijdige kennis rondom het thema: de levende organismen en
    de aarde. 
    &lt;em&gt;Gaia of leven en aarde&lt;/em&gt;

    is de titel van zijn intreerede in 1931. Toch heeft deze
    medaille van veelzijdigheid ook een keerzijde. Het frequent
    wisselen van zijn belangstelling, de dikwijls te vluchtige
    persoonlijke contacten maken de samenwerking met anderen niet
    altijd tot een onverdeeld genoegen.&lt;/p&gt;
&lt;p&gt;Het uitbreken van de Tweede Wereldoorlog kwam voor Baas
    Becking even onverwachts als voor een overgrote meerderheid van
    de Nederlandse bevolking. Op een studiereis in 1937 (voor een
    groot deel gewijd aan de biologie van de zoutbereiding) had hij
    reeds kennis gemaakt met het belangrijke studiecentrum in de
    tropen dat 's Lands Plantentuin te Buitenzorg in
    Ned.-Indi&amp;euml; (het huidige Kebon Raya Indonesia te Bogor)
    was. De economische crisis van de jaren dertig had echter ook
    dit instituut niet onberoerd gelaten, en onder de indruk van de
    uitdaging die het biologisch onderzoek hem daar bood,
    aanvaardde Baas Becking, aanvankelijk voor de duur van het ene
    jaar 1940, het directeurschap. Eind januari vertrok hij daarom
    met zijn gezin naar Java. De vergaande plannen die hij
    ontwikkelde voor herstel van het wetenschappelijk onderzoek aan
    's Lands Plantentuin vonden gehoor bij het Gouvernement, mits
    die zich onder zijn directoraat zouden voltrekken. Daarop
    keerde Baas Becking naar Nederland terug om zich van zijn
    verplichtingen in Leiden te kunnen losmaken. Daar het zou gaan
    om een afwezigheid van korte duur, liet hij zijn gezin in
    Indi&amp;euml; achter. Doch in mei 1940 overvielen de Duitsers
    West-Europa; terugkeer naar Java was onmogelijk. Hij hernam,
    ondergedoken bij Unilever, zo goed mogelijk zijn
    wetenschappelijke arbeid: de literatuurlijst vermeldt voor 1942
    alleen al zes publikaties.&lt;/p&gt;
&lt;p&gt;Baas Becking waagde twee ontsnappingspogingen, die beide
    mislukten. Na de eerste poging in 1940 om, o.a. met de
    marineofficier en geheim agent Lodo van Hamel, van een van de
    Friese meren per watervliegtuig te worden opgehaald, kwam hij
    er met een korte detentie af. Na de tweede poging - hij werd in
    de zomer van 1943 in een open boot op zee opgepikt - wachtte
    hem een langdurige gevangenisstraf, eerst in Nederland, later
    in Sieburg. Hulp vanuit zijn Leidse vriendenkring was hem,
    zolang hij nog in Nederland gevangen zat, een grote steun; mede
    daardoor is hij in staat geweest te werken aan verschillende
    manuscripten, o.a. aan een herziening en uitbreiding van 
    &lt;em&gt;Geobiologie.&lt;/em&gt;

    In Sieburg werd hij op eigen verzoek betrokken bij de
    bestrijding in de gevangenis van de daar heersende vlektyphus.
    In mei 1945 troffen de bevrijders hem in een ernstig verzwakte
    toestand aan en pas in augustus kon hij, enigszins hersteld,
    naar Nederland terugkeren. Zo spoedig als zijn gezondheid en de
    omstandigheden het toelieten vertrok hij in september 1945 naar
    Java, waar hij zijn vrouw en kinderen in zeer ellendige
    toestand aantrof; zijn oudste zoon was omgekomen.&lt;/p&gt;
&lt;p&gt;De naoorlogse jaren brengen Ned.-Indi&amp;euml; in hevige
    beroering. Er is een politieke omwenteling gaande, ontreddering
    en grote nood. Baas Becking doet wat hij onder deze
    omstandigheden zijn plicht acht: met al zijn vermogens zich
    inzetten voor zijn medemens. Voor de hulp verleend bij het
    Rode-Kruiswerk ontvangt hij een hoge onderscheiding. In 1948
    verlaat hij Indonesi&amp;euml;, waar hij voor zichzelf geen taak
    meer ziet, en vertrekt naar Noum&amp;eacute;a, Frans-Caledoni&amp;euml;.
    Ongeveer twee jaar is hij daar verbonden aan de South Pacific
    Commission, die het wetenschappelijk onderzoek in dat gedeelte
    van de wereld wil co&amp;ouml;rdineren. Onder tragische
    omstandigheden verongelukt daar zijn vrouw. Niet lang daarna,
    in 1952, vertrekt hij naar Australi&amp;euml;. Hier hervindt hij de
    wetenschappelijke arbeid. Hij wordt verbonden aan de
    Commonwealth Scientific and Industrial Research Organization,
    en werkt eerst bij Fisheries Station te Cronulla en later te
    Canberra. Hij publiceert geregeld over uiteenlopende
    onderwerpen, waarbij de geobiologie van bacteri&amp;euml;n de
    voornaamste plaats blijft innemen. Een aanmerkelijk deel van
    deze publikaties vindt men in de 
    &lt;em&gt;Proceedings&lt;/em&gt;

    van de Koninklijke Nederlandse Akademie van Wetenschappen, van
    welk instituut hij reeds van 1935 af lid is. Van een herziene
    en uitgebreide uitgave van het bekende 
    &lt;em&gt;Geobiologie of inleiding in de milieukunde&lt;/em&gt;

    is het niet meer gekomen, ondanks het feit dat Baas Becking er
    tot 1952 aan heeft gewerkt. De nu verouderde maar nog zeer
    waardevolle tekst bevindt zich in manuscriptvorm in enkele
    exemplaren in Nederland. (Over de lotgevallen van dit
    manuscript; zie H.F. Linskens in 
    &lt;em&gt;Vakblad voor Biologen&lt;/em&gt;

    63 (1983) 230-232.) In de laatste drie jaren van zijn leven
    nemen zijn krachten snel af. Hij overlijdt 6 januari 1963 te
    Canberra.&lt;/p&gt;
&lt;p&gt;Weliswaar is het 'magnum opus' van Baas Becking nimmer
    verschenen, maar dat is voor een groot deel toe te schrijven
    aan de oorlogsomstandigheden en aan persoonlijke tegenslagen.
    Vaststaat evenwel dat hij in Nederland en daarbuiten velen
    heeft wakker geschud voor een moderne biologie die, zonder haar
    eigen aard te verliezen, gewapend was met de hulpwetenschappen
    wiskunde, fysica en chemie. Ter herinnering aan zijn
    wetenschappelijke verdiensten wordt in 1965 onder
    auspici&amp;euml;n van verschillende wetenschappelijke organisaties
    van Australi&amp;euml; te Canberra gesticht: The Baas Becking
    Biogeological Research Laboratory.&lt;/p&gt;
&lt;p&gt;
  &lt;a href='pgedeelte'&gt;P: &lt;/a&gt;J. Westenberg, 
    &lt;em&gt;A bibliography of the publications of Lourens G.M. Baas
    Becking&lt;/em&gt;

    (Amsterdam, 1977).&lt;/p&gt;
&lt;p&gt;
  &lt;a href='lgedeelte'&gt;L: &lt;/a&gt;V.J. Koningsberger, in 
  &lt;em&gt;Jaarboek van de Koninklijke Nederlandse Akademie van
  Wetenschappen 1962-1963,&lt;/em&gt;

  369-375; J. Ruinen, in 
  &lt;em&gt;Vakblad voor Biologen&lt;/em&gt;

  43 (1963) 41-47; F.W. Went, in
  &lt;em&gt;Nature. A weekly Journal of science&lt;/em&gt;

  198 (1963) 4876 (13 april) 134; W.K.H. Karstens en H. Kleibrink, 
  &lt;em&gt;De Leidse hortus: een botanische erfenis&lt;/em&gt;

  (Zwolle, [1982]).&lt;/p&gt;


&lt;p&gt;
&lt;a href=&amp;quot;igedeelte&amp;quot;&gt;I: &lt;/a&gt;&lt;em&gt;Jaarboek van de Koninklijke Nederlandse Akademie van
  Wetenschappen 1962-1963,&lt;/em&gt; afbeelding tegenover pagina 369.&lt;/p&gt;





&lt;p&gt;H.C.J. Oomen &amp;#134;&lt;/p&gt; 
&lt;dtml-var bwn_footer&gt;</text>
  </biography>
</biodes>

