<biodes version="1.0">
  <fileDesc>
    <title>Bruijn, Adrianus Cornelis de (1887-1968)</title>
    <ref target="http://resources.huygens.knaw.nl/bwn1880-2000/lemmata/bwn1/bruijn"/>
    <publisher>
      <name>Biografisch Woordenboek van Nederland:1880-2000</name>
      <ref target="http://resources.huygens.knaw.nl/bwn1880-2000"/>
    </publisher>
  </fileDesc>
  <person>
    <idno type="id">bruijn</idno>
    <persName><name type="geslachtsnaam">Bruijn</name>, Adrianus Cornelis de</persName>
    <sex value="1"/>
    <event type="birth" when="1887"/>
    <event type="death" when="1968"/>
    <state type="occupation">vakbondsbestuurder</state>
    <state type="occupation">minister</state>
  </person>
  <biography>
    <graphic url="http://resources.huygens.knaw.nl/bwn1880-2000/lemmata/bwn1/images/images/BRUIJNAC.jpg"/>
    <text>&lt;dtml-var bwn_header&gt;
 &lt;p class='genealogie'&gt;
  &lt;strong&gt;Bruijn, Adrianus Cornelis de&lt;/strong&gt;, katholiek vakbondsleider (Utrecht 5-11-1887 - Den Haag 19-9-1968).

Zoon van Hendricus Gerardus de Bruijn, bouwvakarbeider, en Jansje
Faber. Gehuwd op 21-11-1912 met Geertruida Maria van Hees. Uit dit
huwelijk werden 5 zoons en 3 dochters geboren.

&lt;img src=&amp;quot;images/BRUIJNAC.jpg&amp;quot; align=&amp;quot;right&amp;quot; BORDER=&amp;quot;0&amp;quot; alt=&amp;quot;afbeelding van Bruijn, Adrianus Cornelis de&amp;quot; class=&amp;quot;bwnimg&amp;quot;&gt;

&lt;/p&gt;
&lt;p&gt;Na te Utrecht de ambachtsschool doorlopen te hebben en te Elberfeld
en Bremen een opleiding voor de metaalindustrie te hebben gevolgd, was
De Bruijn werkzaam in het metaalbedrijf. Door cursussen en zelfstudie
in de sociale en economische wetenschappen ontwikkelde hij zich
verder.&lt;/p&gt;
&lt;p&gt;Zijn carri&amp;egrave;re als vakbondsleider begon De Bruijn bij de
Nederlandse RK Metaalbewerkersbond, aanvankelijk als voorzitter van de
propagandaclub Amsterdam, sedert 1914 als bezoldigd secretaris van de
bond en sedert 1917 als voorzitter. In 1918 kreeg hij de functie van
algemeen secretaris van het Bureau voor de RK Vakorganisatie, de
centrale van de katholieke vakbonden. Bij de fusie van het Bureau per
1-1-1925 met de Federatie der diocesane RK Volks- en Werkliedenbonden,
de centrale van de diocesane katholieke arbeidersstandsorganisaties,
tot het RK Werkliedenverbond (RKWV), werd hij voorzitter van het
verbond. Als zodanig werd hij op 25-7-1941 door de Duitse bezetter in
feite ontslagen, omdat het RKWV niet aan de Duitse eisen wilde voldoen.
Daarna was hij enkele weken gijzelaar te St. Michielsgestel (4-5-1942 -
30-5-1942). In de illegaliteit was hij nauw betrokken bij de
besprekingen voor de oprichting na de oorlog van de Raad van
Vakcentralen en de Stichting van de Arbeid. Na de bevrijding vond
herstel in het voorzitterschap van het RKWV plaats, dat in 1946 tot
Katholieke Arbeidersbeweging (KAB) omgedoopt werd. Reeds v&amp;oacute;&amp;oacute;r
de oorlog was De Bruijn lid geweest van vele overkoepelende
organisaties, o.a. v&amp;oacute;&amp;oacute;r 1940 van de Hoge Raad van Arbeid
(sedert 1920), na 1945 van de Stichting van de Arbeid en de
Sociaal-Economische Raad (tot 1952). In 1920 had hij een belangrijk
aandeel gehad in de stichting van het Internationaal Christelijk
Vakverbond (ICV). Ook in dit internationale werk was de hervatting voor
hem na de bevrijding als bestuurslid van dit ICV mogelijk.&lt;/p&gt;
&lt;p&gt;Het eigenlijke vakbondswerk had voor De Bruijn reeds lange tijd
concrete politieke activiteiten meegebracht: van 1919-1923 lid van de
Utrechtse gemeenteraad en 1927-1929 van de Provinciale Staten van
Utrecht, sedert 1929 tot 1952 lid van de Eerste Kamer en sinds 1926 lid
van het dagelijks bestuur van de RKSP. Ook na de oorlog was hij als
vakbondsleider politiek voor de KVP werkzaam in het partijbestuur. Van
1946-1952 behoorde hij voorts tot de zg. niet-vaste leden van het
bestuur van de St. Radboudstichting, dat tot 1961 het hoogste
bestuurscollege van de Katholieke Universiteit was. In 1952 trad hij
als voorzitter van de KAB af, toen hij van de KVP-leider Romme de kans
kreeg promotie te maken en in het ministerie-Drees (1952-1956) minister
zonder Portefeuille werd, speciaal belast met de publiekrechtelijke
bedrijfsorganisatie (PBO) en bezitsspreiding. Deze verwerving van een
hoge post in 's lands dienst tegen het einde van zijn publieke
loopbaan moet eerder gezien worden als een hem bewezen blijk van
dankbaarheid voor de jarenlange inzet ter handhaving van de
arbeidsvrede dan als een bewuste poging om de soms lastige
KAB-voorzitter beleefd op een zijspoor te zetten; daarvoor werd,
althans in 1952, door de KVP nog te veel waarde gehecht aan de PBO.&lt;/p&gt;
&lt;p&gt;In zijn publieke functies ontwikkelde De Bruijn zich tot een
persoon, die opviel door zijn markante wijze van optreden.
Zelfverzekerdheid en vastberadenheid, maar ook onstuimigheid kenmerkten
hem, hetgeen samenwerking met hem niet voor iedereen even eenvoudig
maakte. Vooral in de politiek toonde hij zich weinig plooibaar; meer
dan eens dreigde hij de RKSP en de KVP met de oprichting van een eigen
katholieke arbeiderspartij, wanneer hij meende dat de partij de
werknemersbelangen onder druk van de rechtervleugel niet genoegzaam
meer behartigde. Zijn ideaal zag hij in een maatschappijstructuur,
zoals werd aanbevolen in de sociale encyclieken. In de crisisjaren
'30 trachtte hij dat ideaal naderbij te brengen via de RKWV-actie
'Naar een nieuwe gemeenschap', waarvan hij de grote stimulator
was. De PBO vond hij het middel bij uitstek voor de geestelijke en
materi&amp;euml;le verheffing van de werknemers; daarom beschouwde hij in
1952 zijn benoeming tot minister ook het hoogtepunt in zijn leven. Dit
ministerschap werd voor hem echter een grote deceptie als gevolg van de
grote tegenstand die hij ondervond bij de uitvoering van de wet van
1950 op de PBO; onder invloed van de gunstige economische ontwikkeling
verloor de PBO in deze jaren ook in katholieke kring veel van haar
aanvankelijk grote aantrekkelijkheid.&lt;/p&gt;
&lt;p&gt;Na 1956 heeft De Bruijn geen publieke functies meer vervuld. Wel
bleef hij het politiek gebeuren aandachtig volgen en in de jaren
'60 liet hij in het openbaar menigmaal zijn ongenoegen blijken met
de koers van de KVP. Na de nacht van Schmelzer (november 1966), die een
voortijdig einde maakte aan de herstelde rooms-rode samenwerking in het
Kabinet-Cals, spoorde hij de katholieke arbeiders aan om de KVP nu maar
te verlaten; ook liet hij uitkomen de ontwikkelingen, die in 1968
zouden leiden tot de oprichting van de PPR, niet te betreuren.&lt;/p&gt;
&lt;p&gt;In 1947 is het in 1946 geopende en te Doom gevestigde
vormingscentrum van de KAB naar hem genoemd (A.C. de
Bruijn-Stichting).&lt;/p&gt;
&lt;p&gt;
  &lt;a href='agedeelte'&gt;A: &lt;/a&gt;RKWV- en KAB-archief in Katholiek Documentatie Centrum te
Nijmegen.&lt;/p&gt;
&lt;p&gt;
  &lt;a href='lgedeelte'&gt;L: &lt;/a&gt;S. Stokman, 
&lt;em&gt;De Katholieke Arbeidersbeweging in Oorlogstijd&lt;/em&gt;

(Utrecht [enz.], 1946); W.G. Versluis, 
&lt;em&gt;Beknopte geschiedenis van de katholieke arbeidersbeweging in
Nederland&lt;/em&gt;

(Utrecht [enz.], 1949); C.J. Kuiper, 
&lt;em&gt;Uit het rijk van de arbeid. Ontstaan, groei en werk van de
Katholieke Arbeidersbeweging in Nederland&lt;/em&gt;

(Utrecht, [1951-1953]. 3 dln.) passim; 
&lt;em&gt;Ruim Zicht&lt;/em&gt;

17 (1968) 9 (25 september) 11.&lt;/p&gt;

&lt;a href=&amp;quot;igedeelte&amp;quot;&gt;I: &lt;/a&gt;
Katholiek Documentatie Centrum te Nijmegen, Collectie personen: afb. 2A1693.

&lt;p&gt;J. Bosmans&lt;/p&gt; 
&lt;dtml-var bwn_footer&gt;</text>
  </biography>
</biodes>

