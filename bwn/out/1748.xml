<biodes version="1.0">
  <fileDesc>
    <title>Sterck, Johannes Franciscus Maria (1859-1941)</title>
    <ref target="http://resources.huygens.knaw.nl/bwn1880-2000/lemmata/bwn1/sterck"/>
    <publisher>
      <name>Biografisch Woordenboek van Nederland:1880-2000</name>
      <ref target="http://resources.huygens.knaw.nl/bwn1880-2000"/>
    </publisher>
  </fileDesc>
  <person>
    <idno type="id">sterck</idno>
    <persName><name type="geslachtsnaam">Sterck</name>, Johannes Franciscus Maria</persName>
    <sex value="1"/>
    <event type="birth" when="1859"/>
    <event type="death" when="1941"/>
    <state type="occupation">literatuurhistoricus</state>
  </person>
  <biography>
    <graphic url="http://resources.huygens.knaw.nl/bwn1880-2000/lemmata/bwn1/images/images/STERCK.jpg"/>
    <text>&lt;dtml-var bwn_header&gt;
 &lt;p class='genealogie'&gt;
  &lt;strong&gt;Sterck, Johannes Franciscus Maria&lt;/strong&gt;, letterkundige (Amsterdam 3-1-1859 - Haarlem 28-8-1941).

Zoon van Adrianus Hermanus Petrus Eleonardus Sterck, koopman, en
Elisabeth Maria Theodora de Voys (naamsverandering Vois in Voys bij
Besl. Arr.Rb.Asd. 13-1-1920). Sinds 21-8-1884 gehuwd met Johanna
Francisca Maria Smits. Uit dit huwelijk werden 2 dochters geboren. Na
het overlijden van zijn eerste vrouw op 25-6-1902 hertrouwd op
26-11-1907 met Johanna Maria Proot. Uit dit huwelijk werd 1 dochter
geboren.

&lt;img src=&amp;quot;images/STERCK.jpg&amp;quot; align=&amp;quot;right&amp;quot; BORDER=&amp;quot;0&amp;quot; alt=&amp;quot;afbeelding van Sterck, Johannes Franciscus Maria&amp;quot; class=&amp;quot;bwnimg&amp;quot;&gt;

&lt;/p&gt;
&lt;p&gt;Sterck was afkomstig uit een katholieke koopmansfamilie te
Amsterdam. De vader overleed nog voor de geboorte van zijn zoon, zodat
de opvoeding vooral de taak werd van de moeder, een dochter van de
Amsterdamse juwelier Adriaan de Voys. Op de lagere school volgde in
1870 de gymnasiumopleiding te Rolduc, waar hij kennis maakte met latere
katholieke voormannen als Alphons Ari&amp;euml;ns en Frans Erens. Aangezien
Rolduc geen erkend diploma kon verstrekken werd in 1877 het
staatsexamen met succes afgelegd, waarna hij zich te Amsterdam liet
inschrijven in de juridische faculteit en tevens colleges ging volgen
in de literaire faculteit. Die interesse werd gevoed door J.A.
Alberdingk Thijm, een goede bekende van de familie, die op zijn jonge
kennis zijn voorliefde voor zowel Bilderdijk als Vondel wist over te
dragen. Vooral deze laatste schrijver zou aan Stercks gehele leven een
rijke inhoud geven. Intussen was hij genoodzaakt zijn eigen academische
studie af te breken wegens een tuberculeuze aandoening, die na een
verblijf op Madeira overigens voorgoed verdween.&lt;/p&gt;
&lt;p&gt;In de jaren na de terugkomst in Nederland had Sterck de handen vrij
om zijn voorkeuren te volgen, daartoe in staat gesteld door het
familiefortuin. Twee&amp;euml;rlei zaken vroegen vooral om zijn aandacht:
het heden en verleden van de hoofdstad, en meer in het bijzonder haar
grootste dichter, Vondel. In Amsterdam nam Sterck deel aan de
activiteiten van de kring rond Thijm, die streefde naar ontplooiing van
het katholieke culturele leven. Na de dood van Thijm, in 1889, nam
Sterck zijn plaats in in de uitgeverij C.L. Langenhuysen. Tevens werd
hij als het ware de behoeder van Thijms literaire nalatenschap en zijn
opvolger als uitgever van Vondel. Tal van artikelen gewijd aan de
dichter zagen in de loop der jaren het licht, alle gebaseerd op het
minutieuze archiefonderzoek dat ook ten grondslag lag aan de
verzameling 
&lt;em&gt;Oorkonden over Vondel en zijn kring&lt;/em&gt;

(1918). De artikelen (die veelal later weer gebundeld werden)
verschenen o.a. in de jaarverslagen van het mede door Sterck in 1902
opgerichte Vondelmuseum te Amsterdam, en na 1930 ook in de 
&lt;em&gt;Vondelkroniek,&lt;/em&gt;

eveneens mede op zijn initiatief tot stand gekomen. Anders dan bij de
romantisch-bevlogen Thijm, die zich niet ontzag de historische
werkelijkheid wat bij te kleuren, stond bij Sterck een strikt onderzoek
der bronnen op de voorgrond; het is niet overdreven te zeggen dat onze
huidige kennis van Vondels leven voor een aanzienlijk deel op Stercks
inspanningen teruggaat. Evenals Thijm had Sterck vooral belangstelling
voor het leven van Vondel, en minder voor een
filologisch-tekstkritische benadering, hetgeen ook bleek uit zijn
redactie van de Wereldbibliotheekuitgave van Vondels 
&lt;em&gt;Werken&lt;/em&gt;

(1927-1940. 11 dln.). Zijn waarheidsliefde sprak ook uit zijn
geschriften over oud-Amsterdam, waar door de katholieke traditie
geheiligde zaken als de 'mirakelkist' in hem een kritische
beschrijver vonden. Een andere vrucht van zijn interesse in het lokale
verleden bood zijn aardige boekje 
&lt;em&gt;Onder Amsterdamsche Humanisten&lt;/em&gt;

(1934).&lt;/p&gt;
&lt;p&gt;Als Amsterdammer liet Sterck zich niet onbetuigd in het stedelijk
leven: van 1894 tot 1910 was hij lid voor de liberalen van de
gemeenteraad, terwijl hij voorts een belangrijke rol speelde in het
toneelleven door zijn optreden als regeringscommissaris voor de
Amsterdamsche Tooneelschool. Naast het Vondelmuseum profiteerde ook een
in de Vrije Universiteit gelocaliseerd Bilderdijkmuseum van zijn
initiatief en verzamelactiviteit. Bovendien behoorde hij tot de
oprichters van het genootschap Amstelodamum in 1900. In 1925 benoemde
het genootschap hem tot erelid, twee jaar later gevolgd door het
Koninklijk Nederlandsch Oudheidkundig Genootschap. Om al deze
verdiensten had Sterck reeds in 1919 het doctoraat honoris causa van de
Amsterdamse Universiteit mogen ontvangen. Zijn arbeidsterrein was toen
inmiddels al verlegd naar Haarlem. In 1893 in Amsterdam tot
schoolopziener benoemd, verwisselde hij in 1916 de hoofdstad voor
Haarlem, waar hij in 1924 afscheid nam als inspecteur. Hoewel wat
terughoudend en gesloten van karakter werd zijn hulpvaardigheid alom
geprezen, evenals zijn open interesse voor de ontwikkeling der
wetenschap en het katholieke culturele leven. Naast bovengenoemde
eerbewijzen waren diverse pauselijke en andere onderscheidingen daarvan
de beloning.&lt;/p&gt;
&lt;p&gt;
  &lt;a href='pgedeelte'&gt;P: &lt;/a&gt;Zie de bibliografie&amp;euml;n in de hierna te noemen levensberichten
van J.M. Sterck-Proot (Maatsch. Ned. Lett.) en B.H. Molkenboer 
&lt;em&gt;(Vondelkroniek).&lt;/em&gt;
&lt;/p&gt;
&lt;p&gt;
  &lt;a href='lgedeelte'&gt;L: &lt;/a&gt;J.M. Sterck-Proot, in 
&lt;em&gt;Jaarboek van de Maatschappij der Nederlandsche Letterkunde te Leiden
1940-1941. Levensberichten&lt;/em&gt;

48-56; eadem, 'Dr. h.c. Johannes Franciscus Maria Sterck', in 
&lt;em&gt;Haerlem. Jaarboek 1941,&lt;/em&gt;

18-19; A. le Cosquino de Bussy en B.H. Molkenboer O.P., in 
&lt;em&gt;Amstelodamum. Maandblad ...&lt;/em&gt;

28 (1941) 137-140; M. van Can, in 
&lt;em&gt;Rolduc's Jaarboek&lt;/em&gt;

22 (1942) 138-140; B.H. Molkenboer O.P., 'De Vondelaar Jan Sterck .
. .', in 
&lt;em&gt;Vondelkroniek&lt;/em&gt;

12 (1941)
&lt;em&gt;&lt;/em&gt;

201-240.&lt;/p&gt;

&lt;p&gt;
&lt;a href=&amp;quot;igedeelte&amp;quot;&gt;I: &lt;/a&gt;&lt;i&gt;Persoonlijkheden in het Koninkrijk der Nederlanden in woord en beeld&lt;/i&gt;. Onder hoofdred. van H.P. van den Aardweg (Amsterdam 1938) 1411.
&lt;/p&gt;

&lt;p&gt;H. van der Hoeven&lt;/p&gt; 
&lt;dtml-var bwn_footer&gt;</text>
  </biography>
</biodes>

