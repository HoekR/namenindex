<biodes version="1.0">
  <fileDesc>
    <title>Bokhorst, Matthijs (1900-1982)</title>
    <ref target="http://resources.huygens.knaw.nl/bwn1880-2000/lemmata/bwn4/bokhors"/>
    <publisher>
      <name>Biografisch Woordenboek van Nederland:1880-2000</name>
      <ref target="http://resources.huygens.knaw.nl/bwn1880-2000"/>
    </publisher>
  </fileDesc>
  <person>
    <idno type="id">bokhors</idno>
    <persName><name type="geslachtsnaam">Bokhorst</name>, Matthijs</persName>
    <sex value="1"/>
    <event type="birth" when="1900"/>
    <event type="death" when="1982"/>
    <state type="occupation">cultuurhistoricus</state>
  </person>
  <biography>
    <graphic url="http://resources.huygens.knaw.nl/bwn1880-2000/lemmata/bwn4/images/images/BOKHORST.jpg"/>
    <text>&lt;dtml-var bwn_header&gt;
 &lt;p class='genealogie'&gt;
  &lt;strong&gt;Bokhorst, Matthijs&lt;/strong&gt;, cultuurhistoricus (Rotterdam 28-8-1900 - Kaapstad (Zuid-Afrika) 8-7-1982). Zoon van Pieter Frederik Bokhorst, leraar, en Johanna Cornelia
  de Kok. Gehuwd op 27-8-1928 met Johanna Christina Frederika
  Hoeneveld. Uit dit huwelijk werd 1 zoon geboren. Na echtscheiding
  (14-11-1941) gehuwd op 11-8-1945 met Petronella Wilhelmina Maria
  Groenhart. Uit dit huwelijk werden 2 zoons geboren. In 1937
  verkreeg hij het Zuidafrikaanse staatsburgerschap.
  
&lt;img src=&amp;quot;images/BOKHORST.jpg&amp;quot; align=&amp;quot;right&amp;quot; BORDER=&amp;quot;0&amp;quot; alt=&amp;quot;afbeelding van Bokhorst, Matthijs&amp;quot; class=&amp;quot;bwnimg&amp;quot;&gt;
  
  &lt;/p&gt;
&lt;p&gt;Matthijs Bokhorst behaalde te Rotterdam in 1917 het
    HBS-diploma, en twee jaar later het diploma gymnasium-a. Na in
    1918/1919 als vrijwilliger bij de Landstorm te hebben gediend,
    liet hij zich inschrijven voor de letterenstudie aan de Leidse
    universiteit. In 1923 werd het kandidaatsexamen Nederlandse
    letteren afgelegd, op 9 juli 1925 gevolgd door het doctoraal
    examen geschiedenis. Bokhorst was toen reeds werkzaam als
    leraar geschiedenis: eerst, vanaf 1924, aan de tweede
    gemeentelijke HBS voor meisjes te Rotterdam en daarna, sinds
    1927, aan het Gymnasium Erasmianum aldaar. Op 14 maart 1930
    promoveerde hij bij J. Huizinga op 
    &lt;em&gt;Nederlands-Zwitserse betrekkingen voor en na 1700&lt;/em&gt;. Hoewel dit proefschrift werd aangekondigd als een eerste deel
    - voor de periode 1685-1697 - bleven vervolgdelen uit.&lt;/p&gt;
&lt;p&gt;In het jaar van zijn promotie vertrok Bokhorst naar
    Zuid-Afrika, waar hij een jaar tevoren was benoemd tot
    hoogleraar in de Nederlandse cultuurgeschiedenis aan de
    Universiteit van Pretoria. Het betrof hier een nieuwe
    leerstoel, die was ingesteld met financi&amp;euml;le steun van de
    Nederlandse regering, de Nederlandsch - Zuidafrikaansche
    Vereeniging en andere instanties. Men was daartoe overgegaan om
    de band met het Nederlandse culturele erfgoed hechter aan te
    halen in de jonge Zuidafrikaanse staat, waar juist in deze
    jaren het afrikanerdom bezig was een eigen identiteit te
    cre&amp;euml;ren. Bokhorst bleek een goed cultureel 'ambassadeur'
    van zijn land: via lezingen en tentoonstellingen wist hij de
    belangstelling gaande te houden. Daarbij kon hij steunen op de
    groeiende collecties van het in 1932 tot stand gekomen
    Nederlandse Kultuurhistoriese Instituut in Pretoria. In 1939
    was hij betrokken bij de oprichting en de redactie van het
    tijdschrift 
    &lt;em&gt;Historiese Studies.&lt;/em&gt;
&lt;/p&gt;
&lt;p&gt;Dat Bokhorst zich in zijn nieuwe omgeving thuisvoelde, kwam
    tot uiting in zijn naturalisatie tot Zuidafrikaans staatsburger
    in 1937. Dat hij niettemin sterk verbonden bleef met het
    moederland, zou enkele jaren later blijken. Bij de Duitse inval
    in mei 1940 stelde Bokhorst zich met toestemming van generaal
    J.C. Smuts ter beschikking van de Nederlandse regering.
    Aanvankelijk werkte hij als persattach&amp;eacute; bij het
    gezantschap in Pretoria, om vervolgens in 1941 als sous-chef
    van de Nederlandsche Voorlichtingsdienst naar Londen te
    vertrekken. Radiopraatjes werden via Radio Oranje uitgezonden
    naar bezet gebied. Van 1943 tot 1944 was Bokhorst als
    persoonlijk adviseur toegevoegd aan de minister van Onderwijs,
    Kunsten en Wetenschappen, en had hij zitting in verschillende
    commissies, waaronder een internationale, die de oprichting van
    UNESCO voorbereidde.&lt;/p&gt;
&lt;p&gt;In 1944 kwam Bokhorst als liaisonofficier - met de rang van
    reservemajoor - met het 1e Canadese leger naar Nederland, waar
    hij in het pas bevrijde westelijk deel van Zeeuws-Vlaanderen
    militair commissaris werd. In deze hoedanigheid zag hij onder
    andere toe op het ontslag van NSB-burgemeesters. Een zelfde
    functie vervulde de in augustus 1945 tot luitenant-kolonel
    gepromoveerde Bokhorst later in Alkmaar. Begin 1946 verliet hij
    de dienst om bij terugkeer in Zuid-Afrika zijn ambt weer op te
    nemen.&lt;/p&gt;
&lt;p&gt;In 1951 legde Bokhorst het hoogleraarsambt echter neer om te
    werken als kunstcriticus in Kaapstad en als hoofdredacteur van
    het emigrantenblad, de 
    &lt;em&gt;Nederlandse Post&lt;/em&gt;

    . De sfeer in Zuid-Afrika was inmiddels veranderd; de
    deelneming aan de Tweede Wereldoorlog had er tot scherpe
    tegenstellingen geleid, en in de binnenlandse politiek zorgde
    de partij van D.F. Malan voor een zekere verstarring. Bokhorst
    trok zich terug op het terrein van kunst en kunstgeschiedenis.
    Zo was hij van 1951 tot 1958 president van de Zuidafrikaanse
    Kunstvereniging, en werd hij betrokken bij verscheidene
    inzendingen naar de Venetiaanse Biennale. In 1956 volgde
    Bokhorsts benoeming tot directeur van het Michaelis Kunstmuseum
    te Kaapstad, waarvan de collectie voornamelijk Hollandse
    meesters bevatte. In 1962 werd hij directeur van het
    Zuidafrikaanse Nationale Kunstmuseum in Kaapstad. Behalve aan
    westerse kunst besteedde hij ook aandacht aan de kunst van
    zwart Zuid-Afrika.&lt;/p&gt;
&lt;p&gt;Voor al deze activiteiten werden Bokhorst herhaaldelijk
    onderscheidingen toegekend in Nederland en in Zuid-Afrika,
    waaronder een bijzondere erepenning van de Suid-Afrikaanse
    Akademie vir Wetenskap en Kuns. Als enthousiast docent wist
    Bokhorst aan de universiteit en daarbuiten de belangstelling te
    prikkelen voor wat hij te bieden had; hij deed dat overigens
    meer als stimulator dan als academische wetenschapsbeoefenaar.
    Zijn verdiensten liggen vooral op het terrein van het culturele
    leven, waarop hij in Zuid-Afrika een centrale en belangrijke
    rol vervulde&lt;/p&gt;
&lt;p&gt;
  &lt;a href='agedeelte'&gt;A: &lt;/a&gt;Persoonlijke papieren betreffende M. Bokhorst in de
  Tweede Afdeling van het Algemeen Rijksarchief te
  's-Gravenhage.&lt;/p&gt;
&lt;p&gt;
  &lt;a href='lgedeelte'&gt;L: &lt;/a&gt;[J.Werkman,] 
  &lt;em&gt;De mannen van overste Wastenecker&lt;/em&gt;

  (Den Helder, 1947) 250-251; G.P.J. Tr&amp;uuml;mpelmann, in 
  &lt;em&gt;Jaarboek [van] die Suid-Afrikaanse Akademie vir Wetenskap en
  Kuns 1970&lt;/em&gt;

  (Pretoria, 1970) 85-86; E.J. Roukens de Lange, in 
  &lt;em&gt;Nederlandse Post&lt;/em&gt;

  36 (1982) 2 (aug.) 1-2; P.J. v[an] W[inter], in 
  &lt;em&gt;Zuid-Afrika&lt;/em&gt;

  59 (1982) 7-8 (juli/aug.) 101-102; C. Pama, in 
  &lt;em&gt;Jaarboek van de Maatschappij der Nederlandse Letterkunde te
  Leiden 1983-1984&lt;/em&gt;

  (Leiden, 1985) 100-104; J.H.J. van den Heuvel en D.M. Ligtermoet,
  
  &lt;em&gt;Burgemeesters tussen wanorde en wederopbouw&lt;/em&gt;

  (Middelburg, 1987).&lt;/p&gt;


&lt;p&gt;
&lt;a href=&amp;quot;igedeelte&amp;quot;&gt;I: &lt;/a&gt;Beeldbank van het Nationaal Archief in Den Haag [Collectie ANEFO; Bokhorst in januari 1942].&lt;/p&gt;




&lt;p&gt;H. van der Hoeven&lt;/p&gt; 
&lt;dtml-var bwn_footer&gt;</text>
  </biography>
</biodes>

