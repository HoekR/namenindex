<biodes version="1.0">
  <fileDesc>
    <title>Barwahser, Hubert (1906-1985)</title>
    <ref target="http://resources.huygens.knaw.nl/bwn1880-2000/lemmata/bwn3/barwahser"/>
    <publisher>
      <name>Biografisch Woordenboek van Nederland:1880-2000</name>
      <ref target="http://resources.huygens.knaw.nl/bwn1880-2000"/>
    </publisher>
  </fileDesc>
  <person>
    <idno type="id">barwahser</idno>
    <persName><name type="geslachtsnaam">Barwahser</name>, Hubert</persName>
    <sex value="1"/>
    <event type="birth" when="1906"/>
    <event type="death" when="1985"/>
    <state type="occupation">musicus</state>
  </person>
  <biography>
    <graphic url="http://resources.huygens.knaw.nl/bwn1880-2000/lemmata/bwn3/images/images/BARWAHSER.jpg"/>
    <text>&lt;dtml-var bwn_header&gt;
 &lt;p class='genealogie'&gt;
  &lt;strong&gt;Barwahser, Hubert&lt;/strong&gt;, fluitist (Herzogenrath (Duitsland) 28-9-1906 - Zwolle 29-4-1985).

  Zoon van Adam Barwahser, meubelmaker, en Christina Beumers.
  Gehuwd op 31-12-1928 met Regina Magdalena Luise Elise
  Kr&amp;ouml;ger. Uit dit huwelijk werd 1 dochter geboren. Na
  echtscheiding (15-2-1962) gehuwd op 3-3-1962 met Anna Rebekka
  Elte. Uit dit huwelijk werden geen kinderen geboren.
  Genaturaliseerd bij Wet 26-7-1950 
  &lt;em&gt;(Stbl.&lt;/em&gt;

  nr. K 317).
  
&lt;img src=&amp;quot;images/BARWAHSER.jpg&amp;quot; align=&amp;quot;right&amp;quot; BORDER=&amp;quot;0&amp;quot; alt=&amp;quot;afbeelding van Barwahser, Hubert&amp;quot; class=&amp;quot;bwnimg&amp;quot;&gt;
  
  &lt;/p&gt;
&lt;p&gt;Hubert Barwahser groeide op in Herzogenrath, een Duits
    plaatsje, dat grenst aan Kerkrade. De dwarsfluit boeide hem al
    toen hij nog een kind was. Na zijn tiende jaar speelde hij in
    regionale fanfare-, harmonie- en bioscooporkesten. Zijn
    werkelijke muzikale opleiding begon in Aken, waar Emile Delling
    zijn leraar was. Delling was solofluitist van het operaorkest
    te Aken. Toen Barwahser zeventien was, werd hij in Hamburg
    benoemd tot eerste fluitist van het orkest van de Volksoper en
    op twintigjarige leeftijd in dezelfde functie bij de Hamburger
    Philharmonie, waarvan Karl Muck de directeur was. Barwahser
    kreeg in die tijd les van de vermaarde fluitist Wilhelm
    Tieftrunk, die een grote invloed op hem uitoefende.&lt;/p&gt;
&lt;p&gt;In het Duitsland van de jaren dertig met het opkomend
    nazisme voelde Barwahser zich niet thuis. In 1935 kreeg hij de
    kans proef te spelen bij Willem Mengelberg in Amsterdam. Hij
    werd aangenomen en met ingang van 1 januari 1936 benoemd tot
    eerste fluitist van het Concertgebouworkest. Hij bleef dit
    zesendertig jaar lang tot aan zijn pensionering op 1 oktober
    1971.&lt;/p&gt;
&lt;p&gt;Toen in Nederland de oorlog uitbrak, was Barwahser nog niet
    genaturaliseerd. Met tegenzin, maar aangespoord door een neef
    die in het verzet was en hoopte via hem informatie te
    verkrijgen, ging hij in Duitse militaire dienst. Hij
    deserteerde, toen het hem te hachelijk werd. Onder de naam 'Van
    der Meer' dook hij onder in Zaandam, waar hij tot de bevrijding
    bleef. Aangezien sommige collega's veronderstelden dat
    Barwahser in de oorlog Duitse sympathie&amp;euml;n had, verliep
    zijn terugkeer in het Concertgebouworkest aanvankelijk
    moeizaam. Ten slotte werd hij gerehabiliteerd.&lt;/p&gt;
&lt;p&gt;De afscheidsconcerten met het Concertgebouworkest onder
    leiding van Bernard Haitink vonden plaats op 15 en 16 december
    1971. Van Barwahsers solistische optreden ging een enorme roep
    uit. Zijn orkestsoli, met name in werken van Mahler, Bruckner,
    Debussy en Ravel, alsmede de obligaatpartijen in Bachs 
    &lt;em&gt;Suite no. 2,&lt;/em&gt;

    de 
    &lt;em&gt;Matth&amp;auml;us-Passion&lt;/em&gt;

    en het 
    &lt;em&gt;Vierde Brandenburgs Concert&lt;/em&gt;

    hebben op tal van luisteraars een grote en blijvende indruk
    gemaakt. Behalve onder leiding van de vaste dirigenten van het
    Concertgebouworkest Mengelberg, Eduard van Beinum, Eugen Jochum
    en Haitink, musiceerde hij onder vele, ook buitenlandse
    gastdirigenten, zoals Pierre Monteux, Otto Klemperer en Bruno
    Walter.&lt;/p&gt;
&lt;p&gt;In binnen- en buitenland verwierf Barwahser bekendheid als
    solist, onder meer door zijn uitvoeringen van fluitconcerten
    van Mozart, Haydn en Quantz. Tevens was hij kamermusicus. Zo
    maakte hij deel uit van het Concertgebouw Quintet, een
    blazersensemble. Met Phia Berghout, die als soloharpiste
    verbonden was aan het Concertgebouworkest, vormde hij
    vijfentwintig jaar een duo. Samen werkten zij mee aan de
    Salzburger Festspiele. In ons land introduceerden zij tal van,
    soms speciaal voor hen geschreven, werken van Nederlandse
    componisten, zoals Sem Dresden, Marius Flothuis, Lex van
    Delden, Henk Badings, Hendrik en Jurriaan Andriessen en Hans
    Henkemans. Onder auspici&amp;euml;n van de stichting 'E&amp;eacute;n uur
    muziek' verzorgde hij in diverse combinaties, o.a. met Phia
    Berghout, vele jaren schoolconcerten. Als solist maakte hij 33
    plaatopnamen, ook met Phia Berghout. Als muzikaal duo namen zij
    afscheid op 3 februari 1972 in de Kleine Zaal van het
    Concertgebouw.&lt;/p&gt;
&lt;p&gt;Barwahser was ook op pedagogisch gebied actief. Hij was
    hoofdleraar aan de conservatoria van Amsterdam en Rotterdam.
    Barwahser beschouwde de menselijke stem als de basis van alle
    muziek. Hij was een wilskrachtige, inspirerende, veeleisende en
    uiterst geconcentreerd werkende docent. Zoals hij voor zichzelf
    was, zo was hij ook voor zijn leerlingen. Tijdens de lessen
    legde hij de nadruk op muzikale voordracht en expressie. Hij
    stimuleerde zijn leerlingen tot het uitdrukken van hun emoties
    in de muziek. Overigens voelde hij zich altijd zeer betrokken
    bij het wel en wee van zijn leerlingen. Door zijn
    orkestervaring en zijn geweldige kennis van het repertoire was
    hij bovendien een geschikte docent voor het instuderen van
    orkestpartijen. Barwahser hoefde een voor hem onbekend
    muziekstuk slechts enkele keren te horen om de structuur ervan
    te kunnen doorgronden.&lt;/p&gt;
&lt;p&gt;Hij bezat verschillende fluiten, waarvan hij de
    Wunderlich-fluit het liefst bespeelde. Men noemde hem wel de
    vader van de Amsterdamse fluitschool. Vooral om zijn 'toon'
    werd hij zeer gewaardeerd. Hij produceerde een Duitse, grote en
    dragende klank: helder maar nooit hard; een warme, strakke en
    ronde toon.&lt;/p&gt;
&lt;p&gt;Sedert 1973 woonde Barwahser in Hessum (bij Dalfsen). Hier
    gaf hij van 1974 tot 1980 leiding aan de christelijke
    muziekvereniging Excelsior. In de jaren zeventig kreeg hij ook
    belangstelling voor het bespelen van een ander instrument: de
    violoncel. Als cellist maakte hij deel uit van enkele
    plaatselijke amateurkamermuziekcombinaties.&lt;/p&gt;
&lt;p&gt;Over de dwarsfluit heeft hij eens gezegd: 'De fluit is voor
    mij een roeping... Het enige instrument, naast de menselijke
    stem, dat zonder hulpmiddelen wordt bespeeld.'&lt;/p&gt;
&lt;p&gt;
  &lt;a href='pgedeelte'&gt;P: &lt;/a&gt;Van de vele plaatopnamen kunnen hier slechts genoemd worden:
    J. S. Bach, 
    &lt;em&gt;Suite no. 2 in B. kl.t./Suite no. 3 in D.gr.t.&lt;/em&gt;

    Het Concertgebouworkest Amsterdam o.l.v. Eduard van Beinum
    (Philips A 00351 L); M. Blavet, 
    &lt;em&gt;Sonate no. 2&lt;/em&gt;

    'La Vibray'. Hubert Barwahser (fluit) en Albert de Klerk
    (orgel) (CNR LC 4002); W.A. Mozart, 
    &lt;em&gt;Fluitconcerten in G.gr.t. en D.gr.t./Andante in C.gr.t. voor
    fluit en orkest.&lt;/em&gt;

    London Symphony Orchestra o.l.v. Colin Davis (Philips 835 257
    LY); M. Ravel, 
    &lt;em&gt;Daphnis en Chlo&amp;eacute;; suite no. 1, suite no. 2/Ma m&amp;egrave;re
    l'oye.&lt;/em&gt;

    Het Concertgebouworkest Amsterdam o.I.v. Bernard Haitink
    (Philips 6500311). Voorts zij verwezen naar het
    microfichebestand in de Fonotheek van de NOS te Hilversum.&lt;/p&gt;
&lt;p&gt;
  &lt;a href='lgedeelte'&gt;L: &lt;/a&gt;A. L. Bouma, 'Hubert Barwahser (65) zestig jaar
  fluitist', in 
  &lt;em&gt;Preludium&lt;/em&gt;

  31 (1971) 4 (december) 73-74; W. Paap, 'Bij het afscheid van
  Hubert Barwahser. Solofluitist van het Concertgebouworkest', in 
  &lt;em&gt;Mens en melodie&lt;/em&gt;

  27 (1972) 51-53; Redactie, 'In memoriam Hubert Barwahser', in 
  &lt;em&gt;Preludium&lt;/em&gt;

  44 (1985) 1 (augustus/september) 19-20.&lt;/p&gt;


&lt;p&gt;
&lt;a href=&amp;quot;igedeelte&amp;quot;&gt;I: &lt;/a&gt; &lt;em&gt;Mens en melodie&lt;/em&gt;

  27 (1972) 52.&lt;/p&gt;



&lt;p&gt;H.W. Hilberdink&lt;/p&gt; 
&lt;dtml-var bwn_footer&gt;</text>
  </biography>
</biodes>

