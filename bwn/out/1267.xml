<biodes version="1.0">
  <fileDesc>
    <title>Moorman, Henricus Cornelis Willem (1899-1971)</title>
    <ref target="http://resources.huygens.knaw.nl/bwn1880-2000/lemmata/bwn4/moorman"/>
    <publisher>
      <name>Biografisch Woordenboek van Nederland:1880-2000</name>
      <ref target="http://resources.huygens.knaw.nl/bwn1880-2000"/>
    </publisher>
  </fileDesc>
  <person>
    <idno type="id">moorman</idno>
    <persName><name type="geslachtsnaam">Moorman</name>, Henricus Cornelis Willem</persName>
    <sex value="1"/>
    <event type="birth" when="1899"/>
    <event type="death" when="1971"/>
    <state type="occupation">marineofficier</state>
    <state type="occupation">staatssecretaris</state>
  </person>
  <biography>
    <text>&lt;dtml-var bwn_header&gt;
 &lt;p class='genealogie'&gt;
  &lt;strong&gt;Moorman, Henricus Cornelis Willem&lt;/strong&gt;, marineofficier, staatssecretaris van Marine en lid van de Tweede Kamer (Roermond 30-7-1899 - 's-Gravenhage 5-5-1971). Zoon van Johannes Theodorus Moorman, procuratiehouder, en
  Johanna Margaretha Catharina Weers. Gehuwd op 19-9-1928 met
  Johanna Carolina Kuipers. In dit huwelijk was 1 dochter. Na
  echtscheiding (10-11-1928) gehuwd op 4-1-1929 met Antoinette
  Josephina Wijtenburg. Uit dit huwelijk werden 1 zoon en 1 dochter
  geboren.
  

  

  
  &lt;/p&gt;
&lt;p&gt;Harry Moorman groeide op in Limburg in een Rooms-katholiek
    milieu. Vanaf 1911 bezocht hij de afdeling HBS met vijfjarige
    cursus van het klein-seminarie te Rolduc. In navolging van zijn
    grootvader en ooms van moederszijde, die bij de koopvaardij
    voeren, wilde Moorman van jongs af aan naar zee. Hij wenste
    marineofficier te worden en ging daarom, na zijn eindexamen in
    1916, naar het Koninklijk Instituut voor de Marine (KIM) te
    Willemsoord.&lt;/p&gt;
&lt;p&gt;In 1919 werd Moorman als luitenant-ter-zee der 3e klasse
    naar Nederlands-Indi&amp;euml; uitgezonden. Daar diende hij aan
    boord van verschillende oorlogsschepen, aanvankelijk vooral
    kleinere vaartuigen die werden ingezet tegen smokkelaars en
    Chinese zeerovers. In 1921 kwam hij bij de Onderzeedienst, waar
    hij zeventien jaar lang zou blijven, afwisselend in
    Nederlands-Indi&amp;euml; (tot 1923, 1929-1933) en in Den Helder
    (1923-1929, 1933-1938). Sedert 1930 had hij, bevorderd tot
    luitenant-ter-zee der 1e klasse, het commando over
    verschillende onderzeeboten.&lt;/p&gt;
&lt;p&gt;Vanaf 1938 vervulde Moorman een aantal staffuncties in
    Nederlands-Indi&amp;euml;. Zo was hij in 1939/1940 commandant
    Maritieme Middelen te Tandjong Priok, de havenstad van Batavia.
    Eind 1940 werd hij, inmiddels bevorderd tot
    kapitein-luitenant-ter-zee, als stafofficier organisatie en
    internationale betrekkingen geplaatst bij het Commandement der
    Zeemacht in Batavia. Tijdens de Japanse invasie van Java, eind
    februari 1942, was hij verantwoordelijk voor de ontruiming en
    vernietiging van de haven van Tandjong Priok en nam hij het
    initiatief voor de de evacuatie van personeel en materieel. Na
    zich van deze taak te hebben gekweten probeerde Moorman via
    Tjilatjap uit te wijken naar Australi&amp;euml;, maar zijn schip
    kon niet meer aan de Japanners ontsnappen, en begin maart
    geraakte hij in krijgsgevangenschap. Aanvankelijk verbleef hij
    in een kamp op Makassar om begin 1943 te worden overgebracht
    naar Java, waar hij achtereenvolgens in Batavia en Bandoeng
    vastzat. In de kampen onderscheidde Moorman zich door zijn
    beheerste en vastberaden houding. Bij een collectieve
    bestraffing werd zijn gehoor zo zwaar beschadigd dat hij de
    rest van zijn leven gedwongen zou zijn een gehoorapparaat te
    dragen.&lt;/p&gt;
&lt;p&gt;Begin 1946 reisde Moorman via de Verenigde Staten naar
    Nederland terug. Na aankomst werd hij, inmiddels bevorderd tot
    kapitein-ter-zee, lid van de Indische subcommissie van de
    Commissie Onderzoek Gedragingen van het Marinepersoneel in
    oorlogstijd. Het zag ernaar uit dat Moorman wegens zijn
    beschadigd gehoor zou worden gepensioneerd. Minister van Marine
    J.J.A. Schagen van Leeuwen - een vriend en jaargenoot van het
    KIM - benoemde hem echter begin 1947 tot vlagofficier personeel
    op zijn departement. In deze functie kreeg Moorman - per 1 mei
    1947 bevorderd tot schout-bij-nacht - de leiding van het
    personeelsbeleid bij de marine. Dit was een zware taak in
    verband met de afwikkeling van de oorlogssituatie en de
    wederopbouw in Nederland. Als gevolg van de Indonesische
    kwestie maakte de personeelssterkte bovendien een explosieve
    groei door.&lt;/p&gt;
&lt;p&gt;Zijn organisatorische vaardigheden, zijn kennis van het
    belangrijke personeelsprobleem, alsmede zijn brede kijk op
    andere marineaangelegenheden, maakten Moorman een geschikte
    kandidaat voor het nieuwe ambt van staatssecretaris van Marine
    in het kabinet-Drees-Van Schaik (1948-1951). Kort na zijn
    aantreden, op 1 mei 1949, werd Moorman lid van de Katholieke
    Volkspartij (KVP). Het vermoeden is gerechtvaardigd dat men in
    die partij niet op de hoogte was van zijn eerste kortstondige
    huwelijk en echtscheiding. Moorman zou zijn functie onder vijf
    kabinetten, tot 19 mei 1959, uitoefenen; van oktober 1950 tot
    maart 1952 trad hij tevens op als staatssecretaris van Oorlog.
    In verband met zijn benoeming in het kabinet werd Moorman
    ontheven uit zijn militaire functies. Op 11 oktober 1950 werd
    hij bevorderd tot vice-admiraal. Vier jaar later zou hij op
    eigen verzoek eervol ontslag krijgen uit de zeedienst.&lt;/p&gt;
&lt;p&gt;Moorman was als staatssecretaris belast met de dagelijkse
    leiding van het departement van Marine. Door de ruime
    taakomschrijving en door de zwakke positie van zijn minister,
    W.F. Schokking, in het eerste kabinet-Drees kreeg hij in de
    jaren 1949/1950 politiek een grote armslag. Dit stelde hem in
    staat een belangrijke rol te spelen in de discussie in de
    ministerraad over de toekomst van de Koninklijke Marine: het
    voortbestaan van de vloot stond daarbij op het spel. Met de
    dekolonisatie van Indonesi&amp;euml; verdween het traditionele
    bestaansrecht van een omvangrijke marine. Bovendien werd in de
    eerste plannen van de Noordatlantische Verdragsorganisatie
    (NAVO) voor de opbouw van een gemeenschappelijke defensie van
    Nederland slechts een bescheiden maritieme bijdrage gevraagd:
    mijnenvegen en havenbescherming. Aangezien Nederland w&amp;egrave;l
    een aanzienlijke taak in de geallieerde defensie te land en in
    de lucht kreeg, pleitte de meerderheid van het kabinet-Drees
    daarom voor drastische bezuinigingen op de marine.&lt;/p&gt;
&lt;p&gt;Alvorens de discussie in het kabinet te kunnen aangaan,
    moest Moorman intern orde op zaken stellen. De voornemens van
    de marineleiding voor de wederopbouw van de vloot waren
    financieel, personeel en materieel onhaalbaar. Kort na zijn
    aantreden slaagde de staatssecretaris erin de marinestaf een
    realistischer plan te laten accepteren, dat hij in 1949 en 1950
    op even tactvolle als vastberaden wijze in de ministerraad zou
    verdedigen. Niet alleen aanvaardde het kabinet eind 1950 het
    vlootplan, het onderschreef tevens de eis dat de marine in
    NAVO-verband een belangrijke taak op de Atlantische oceaan zou
    krijgen. Eind 1950 ging het bondgenootschap hiermee
    akkoord.&lt;/p&gt;
&lt;p&gt;Het vlootplan werd in mei 1951 in de defensienota officieel
    aangekondigd en vervolgens door de Staten-Generaal goedgekeurd.
    In financieel opzicht werd de toekomst van de marine
    veiliggesteld door de instelling van een vaste verdeelsleutel,
    volgens welke het defensiebudget over de drie krijgsmachtdelen
    zou worden verdeeld. Onder minister C. Staf (1951-1959) werkte
    Moorman aan de uitvoering van het vlootplan. Blijvende steun in
    het parlement maakte het hem mogelijk vast te houden aan de
    grote lijn daarvan. Praktische resultaten in de opbouw van de
    zeemacht waren daarbij eveneens essentieel, vooral ook die op
    het financi&amp;euml;le vlak: de staatssecretaris zag erop toe dat
    het departement de begrotingsafspraken met de minister van
    Financi&amp;euml;n zorgvuldig naleefde. Bij Moormans aftreden in
    1959 was de naoorlogse wederopbouw van de marine voltooid.&lt;/p&gt;
&lt;p&gt;Van 20 maart 1959 tot 23 februari 1967 was Moorman lid van
    de Tweede Kamer op de kwaliteitszetel van de KVP voor de
    marine. Als kamerlid heeft hij zich vooral ingespannen voor het
    behoud van de zelfstandigheid van de marine binnen het geheel
    van de krijgsmacht, hoewel hij niet kon verhinderen dat enkele
    maanden na zijn toetreden tot de Kamer de departementen van
    Oorlog en Marine in &amp;eacute;&amp;eacute;n ministerie van Defensie
    werden samengevoegd. Stemmen gingen op om ook de hoogste
    regionen van de marine, land- en luchtmacht in een
    'horizontale' structuur te integreren. In 1963 werd echter, met
    steun van Moormans KVP, een 'verticaal' organisatiemodel
    ingevoerd, waarin de zelfstandigheid van de drie
    krijgsmachtdelen - en dus ook van de marine - structureel werd
    verankerd.&lt;/p&gt;
&lt;p&gt;Behalve over marineaangelegenheden sprak Moorman in de
    Tweede Kamer ook over andere veiligheidszaken. Hij pleitte voor
    een sterke defensie tegen de dreiging van het communistische
    Oostblok en toonde zich een fervent voorstander van nauwe
    samenwerking met de Verenigde Staten. In de tweede helft van de
    jaren zestig kwam hij op voor het regime in Zuid-Afrika, tegen
    de groeiende kritiek in Nederland op de apartheidspolitiek.
    Moorman toonde zich een conservatief, strijdbaar en
    onafhankelijk parlementari&amp;euml;r. Hij gruwde van de toenemende
    fractiediscipline die steeds minder ruimte liet voor
    individueel optreden. In zijn stemgedrag week hij nogal eens af
    van zijn partijgenoten. Met zijn vertrek uit de Kamer in 1967
    verdween een kleurrijke figuur van het Binnenhof.&lt;/p&gt;
&lt;p&gt;Moorman gold als scherpzinnig en oprecht. Zijn optreden,
    eerst als marineofficier, later als politicus werd gekenmerkt
    door zelfverzekerdheid en doortastendheid. Al bij al heeft
    Moorman in de politiek voor de Koninklijke Marine belangrijke
    resultaten geboekt. Zelf zei hij eens als politicus meer voor
    de marine te hebben kunnen bereiken dan hij ooit in de hoogste
    officiersrang had kunnen doen.&lt;/p&gt;
&lt;p&gt;
  &lt;a href='pgedeelte'&gt;P: &lt;/a&gt;Verschillende artikelen over militaire en politieke
    onderwerpen o.a. in 
    &lt;em&gt;Marineblad&lt;/em&gt;

    en 
    &lt;em&gt;de Volkskrant&lt;/em&gt;

    .&lt;/p&gt;
&lt;p&gt;
  &lt;a href='lgedeelte'&gt;L: &lt;/a&gt;Behalve necrologie&amp;euml;n o.a. door F.C. van Oosten,
  in 
  &lt;em&gt;Marineblad&lt;/em&gt;

  81 (1971) 447 en door M.A. C[ageling], in 
  &lt;em&gt;Zeewezen&lt;/em&gt;

  60 (1971) nr. 6, 15: korte biografie in 
  &lt;em&gt;Onze Vloot&lt;/em&gt;

  5 (1949) 87; interview in 
  &lt;em&gt;De Gelderlander&lt;/em&gt;

  , 9-3-1959; Ph.M. Bosscher, 
  &lt;em&gt;De Koninklijke Marine in de Tweede Wereldoorlog&lt;/em&gt;

  II (Franeker, 1986); H.A. Groeneveld, 
  &lt;em&gt;De staatssecretaris in Nederland 1948-1988&lt;/em&gt;

  (Deventer, 1989); J.W.L. Brouwer, '''De stem van de marine
  in de ministerraad''. Schout-bij-nacht H.C.W. Moorman als
  staatssecretaris in het kabinet Drees-Van Schaik, 1949-1951', in 
  &lt;em&gt;Politiek(e) Opstellen&lt;/em&gt;

  9 (1989) 29-55. Een overzicht van Moormans carri&amp;egrave;re als
  marineofficier in: 
  &lt;em&gt;Gedenkboek honderdjarig bestaan der adelborsten-opleiding te
  Willemsoord 1854-1954&lt;/em&gt;

  . Samengesteld door P.S. van 't Haaff en M.J.C. Klaassen (Bussum
  [, 1954]) 248.&lt;/p&gt;
&lt;p&gt;J.W.L. Brouwer&lt;/p&gt; 
&lt;dtml-var bwn_footer&gt;</text>
  </biography>
</biodes>

