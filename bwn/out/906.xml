<biodes version="1.0">
  <fileDesc>
    <title>Kapteijn, Jacobus Cornelius (1851-1922)</title>
    <ref target="http://resources.huygens.knaw.nl/bwn1880-2000/lemmata/bwn2/kapteijnjc"/>
    <publisher>
      <name>Biografisch Woordenboek van Nederland:1880-2000</name>
      <ref target="http://resources.huygens.knaw.nl/bwn1880-2000"/>
    </publisher>
  </fileDesc>
  <person>
    <idno type="id">kapteijnjc</idno>
    <persName><name type="geslachtsnaam">Kapteijn</name>, Jacobus Cornelius</persName>
    <sex value="1"/>
    <event type="birth" when="1851"/>
    <event type="death" when="1922"/>
    <state type="occupation">sterrenkundige</state>
  </person>
  <biography>
    <graphic url="http://resources.huygens.knaw.nl/bwn1880-2000/lemmata/bwn2/images/images/KAPTEIJNJC.jpg"/>
    <text>&lt;dtml-var bwn_header&gt;
 &lt;p class='genealogie'&gt;
  &lt;strong&gt;Kapteijn, Jacobus Cornelius&lt;/strong&gt;

(bekend onder de naam &lt;b&gt;Kapteyn&lt;/b&gt;), astronoom (Bameveld 19-1-1851 - Amsterdam 18-6-1922).

Zoon van Gerrit Jacobus Kapteijn (bekend onder de naam Kapteyn),
kostschoolhouder, en Elisabeth Cornelia Koomans. Gehuwd op 17-7-1879
met Catharina Elisabeth Kalshoven. Uit dit huwelijk werden l zoon en 2
dochters geboren. 

&lt;img src=&amp;quot;images/KAPTEIJNJC.jpg&amp;quot; align=&amp;quot;right&amp;quot; BORDER=&amp;quot;0&amp;quot; alt=&amp;quot;afbeelding van Kapteijn, Jacobus Cornelius&amp;quot; class=&amp;quot;bwnimg&amp;quot;&gt;

&lt;/p&gt;
&lt;p&gt;Kapteyn was het negende van de vijftien kinderen uit een gezin van
wie velen later vooraanstaande posities zouden bekleden. Uit de door
zijn dochter H. Hertzsprung-Kapteyn geschreven levensbeschrijving (zie
L) blijkt dat hij reeds vroeg een grote intelligentie bezat en grote
belangstelling koesterde voor de natuurwetenschappen. In 1868,
zeventien jaar oud, begon hij in Utrecht de studie in de wis- en
natuurkunde, en op 24 juni 1875 promoveerde hij bij C.H.C. Grinwis
magna cum laude over 
&lt;em&gt;Onderzoek der trillende platte vliezen.&lt;/em&gt;

Hij werd daarop observator bij de Sterrewacht te Leiden tot zijn
benoeming te Groningen in 1877, op de daar nieuw-ingestelde leerstoel
voor sterrenkunde en theoretische mechanica. Die functie zou hij
blijven vervullen tot zijn pensionering in 1921. Niet lang daarna, in
juni 1922, overleed hij.&lt;/p&gt;
&lt;p&gt;Kapteyns verdiensten liggen hoofdzakelijk op het gebied van de
stellaire sterrenkunde, in het bijzonder de studie van de ruimtelijke
verdeling en de bewegingen van de sterren. Toen hij zijn onderzoekingen
begon was het probleem van de 'structuur van het heelal' nog
nagenoeg identiek met dat van de ruimtelijke verdeling van de met de
toenmalige telescopen waarneembare sterren. Het besef dat al die
sterren onderdeel van &amp;eacute;&amp;eacute;n sterstelsel (het Melkwegstelsel)
vormen en dat zich daarbuiten ontelbare andere stelsels bevinden, die
te zamen de bevolking van het heelal uitmaken, zou pas in de volgende
decennia groeien.&lt;/p&gt;
&lt;p&gt;Dat Kapteyn zich vooral tot deze problematiek zou richten was bij
zijn benoeming te Groningen nog niet duidelijk. Over een telescoop voor
sterrenkundige waarnemingen beschikte hij daar niet, zodat hij zich
voor observationeel werk moest blijven ori&amp;euml;nteren op de Leidse
Sterrewacht, in aansluiting op zijn werk daar in de voorafgaande jaren;
dat toen nog de verbetering van parallaxbepalingen met de
meridiaankijker betrof. Zijn krachtige, herhaalde pogingen een
sterrenwacht te Groningen te realiseren stuitten af op weerstanden bij
de reeds bestaande sterrenwachten in Leiden en Utrecht. Hij werd
daardoor gedwongen een andere weg in te slaan, en zou zich langs die
weg juist een unieke positie verwerven in de internationale
sterrenkundige wereld rond, en kort na, de overgang van de 19e naar de
20e eeuw.&lt;/p&gt;
&lt;p&gt;Allereerst ondernam hij, in samenwerking met de toenmalige directeur
van de sterrenwacht te Kaapstad, David Gill, het catalogiseren van de
sterren aan de zuidelijke hemel door middel van fotografische opnamen,
die door Gill voor dat doel werden gemaakt. Zulks als tegenhanger van
de langs visuele weg gemaakte catalogus van de noordelijke hemel, de 
&lt;em&gt;Bonner Durchmusterung,&lt;/em&gt;

door F.W.A. Argelander, E. Sch&amp;ouml;nfeld en medewerkers tussen 1852 en
1862. Van de samenwerking tussen Kapteyn en Gill kwam uiteraard het
leeuwedeel voor Kapteyns rekening, namelijk het meten van de posities
en helderheden van ruim 450.000 sterren tussen de zuidpool en -18&amp;deg;
declinatie. Dit monumentale, in drie delen uitgegeven werk, bekend
geworden onder de naam 
&lt;em&gt;The Cape Photographic Durchmusterung for the equinox 1875,&lt;/em&gt;

verscheen in de jaren 1896 tot 1900, terwijl Kapteyn voor dit hiermee
gerapporteerde onderzoek met de eerste metingen in 1885 begonnen was.
Hiervoor ontwierp Kapteyn een speciaal meettoestel en kreeg hij de
steun van enkele door de universiteit aangestelde medewerkers. Aldus
werd de basis gelegd voor wat uit zou groeien tot het wereldvermaarde
Sterrenkundig Laboratorium waaraan na Kapteyns dood zijn naam werd
verbonden.&lt;/p&gt;
&lt;p&gt;In zijn streven de structuur van het sterstelsel vast te stellen was
Kapteyn niet de enige; ook tijdgenoten als H. von Seeliger en K.
Schwarzschild in Duitsland hielden zich ermee bezig en de Herschels
(vader William en zoon John) waren hem in Engeland en Zuid-Afrika
voorafgegaan. Kapteyns aanpak verschilde echter daarin van de
eerst-genoemden, dat hij de noodzaak inzag van een brede en aan dat
doel aangepaste observationele basis, en bij zijn analyses de voorkeur
gaf aan numerieke behandeling in directe confrontatie met de
waarnemingsgegevens boven elegante maar ondoorzichtiger mathematische
formuleringen. Voor die observationele basis ontwierp hij in 1906 een
groots schema, dat bekend werd onder de naam 
&lt;em&gt;Plan of selected areas&lt;/em&gt;

en waaraan in de loop van de volgende decennia - in feite tot in de
tweede helft van de 20e eeuw, dus tot lang na Kapteyns dood -een 30-tal
sterrenwachten over de gehele wereld hebben meegewerkt. Het kwam erop
neer dat bij wijze van steekproef in 206 gelijkmatig over de hemel
verspreide gebiedjes voor alle daarin aanwezige sterren de meetbare
gegevens zouden worden verzameld: de schijnbare helderheid, de
eigenbeweging (d.i. de verandering van de positie van de ster aan de
hemel als gevolg van haar beweging t.o.v. het zonnestelsel), de
snelheid in de gezichtslijn, de kleur, enz. Door middel daarvan zou het
stelsel op onbevooroordeelde wijze gepeild kunnen worden, vrij van
selectie-effecten. Het plan kreeg vanaf het begin krachtige
internationale steun, en voortgangsverslagen en verdere planning werden
in handen gelegd van een daartoe speciaal in het leven geroepen
commissie van de Internationale Astronomische Unie. Het Groningse
Sterrenkundig Laboratorium had zelf ook een groot aandeel in het
vereiste meetwerk op elders opgenomen fotografische platen. Het strekte
zijn activiteit bovendien uit tot meetprogramma's, die buiten het 
&lt;em&gt;Plan&lt;/em&gt;

op belangwekkende onderdelen van het Melkwegonderzoek gericht
waren.&lt;/p&gt;
&lt;p&gt;Naarmate Kapteyn de beschikking kreeg over meer en meer
waarnemingsgegevens werd de analyse ervan langs strakke, systematische
lijn vervolgd. Bijzondere aandacht verdiende daarbij de bepaling van de
zg. lichtkrachtwet, dat is de verdelingsfunctie van de intrinsieke
helderheden van de sterren in de zonsomgeving. Deze 'wet' is
bovendien van veel verder strekkende betekenis dan alleen voor de
structuurbepaling van het stelsel. Het onderzoek geschiedde verder
hoofdzakelijk aan de hand van twee soorten gegevens die, globaal
gesproken, een maat zijn voor de afstand van een ster, de schijnbare
helderheid en de al genoemde eigenbeweging. De directe afstandsbepaling
van een ster door middel van de trigonometrische parallax reikt lang
niet ver genoeg. De betekenis van de schijnbare helderheid is
duidelijk: naarmate een ster verder van ons af staat zal zij ons
zwakker toeschijnen. Voor de eigenbeweging geldt dat die in het
algemeen kleiner zal zijn naarmate de beweging van de ster t.o.v. de
zon vanaf groter afstand gezien wordt. Doordat er echter een grote
onderlinge spreiding is in de intrinsieke helderheden (de al genoemde
lichtkrachtwet) en er ook grote verschillen zijn tussen de ruimtelijke
snelheden van de sterren, hebben beide criteria alleen statistische
betekenis. Een essentieel onderdeel van het door Kapteyn ontwikkelde
werkschema is daarom het op verantwoorde wijze in rekening brengen van
deze 'statistische' effecten. Uitstekende overzichten van de
door Kapteyn ontwikkelde methodiek vindt men in hoofdstuk IV van het
boek 
&lt;em&gt;Kosmos&lt;/em&gt;

van Kapteyns leerling W. de Sitter (Cambridge, 1932) en in hoofdstuk 8
van E. von der Pahlen, 
&lt;em&gt;Lehrbuch der Stellarstatistik&lt;/em&gt;

(Leipzig, 1937).&lt;/p&gt;
&lt;p&gt;Het was pas tegen het einde van Kapteyns loopbaan dat de gezochte
structuur van het stelsel gestalte aannam en dan nog slechts in
voorlopige vorm; het werk bekend onder de naam 'Kapteyn
Stelsel'. De algemene vorm ervan lijkt op een discus, een afgeplat
systeem dus, waarbij de zon zich bevindt in de nabijheid van het
centrum van de discus en de sterdichtheid geleidelijk afneemt van het
centrum naar buiten. Langs het symmetrievlak van de discus leek de
dichtheid tot 60 procent te zijn afgenomen op een afstand van 2000
lichtjaren, en tot nog slechts 5 procent op een afstand van 13.000
lichtjaren. In de richting loodrecht op het symmetrievlak bleek de
afname veel sneller te zijn, tot 60 procent op ongeveer 300 lichtjaren
afstand, en tot 5 procent op ongeveer 3000 lichtjaren. Deze resultaten
worden beschreven door Kapteyn en zijn leerling en opvolger P.J. van
Rhijn in 
&lt;em&gt;Astrophysical Journal&lt;/em&gt;

52 (1920) 23-38. In een daarop aansluitend artikel in 
&lt;em&gt;Astrophysical Journal&lt;/em&gt;

55 (1922) 302-328 tracht Kapteyn te verklaren hoe de waargenomen
dichtheidsverdeling binnen het stelsel en de daaruit volgende verdeling
van massa en dus van het zwaartekrachtveld in overeenstemming kan zijn
met de waargenomen bewegingsverschijnselen. Na Kapteyns dood bleek dat
zijn uitkomsten t.a.v. de uitdunning van de sterdichtheid in de
richting van het melkwegvlak niet houdbaar waren en geweten moesten
worden aan de door Kapteyn nog niet goed vast te stellen absorptie van
het sterlicht door stofdeeltjes in de interstellaire ruimte. De door
Kapteyn ontwikkelde methodiek en de uitgebreide, planmatig verkregen
waarnemingsgegevens behielden echter hun betekenis ook voor het moderne
onderzoek.&lt;/p&gt;
&lt;p&gt;Was Kapteyns programma in opzet sterk schematisch, bij de uitwerking
ervan bleef ruimte voor de ontdekking van onvoorziene verschijnselen,
en een van de opzienbarendste daarvan had betrekking op de
snelheidsverdeling van de sterren. Tot v&amp;oacute;&amp;oacute;r het jaar 1900 had
men geen reden gehad te denken dat die niet hetzelfde karakter zou
hebben als de snelheidsverdeling van moleculen in een gas, de zg.
Maxwellverdeling. Daarbij komen grotere snelheden minder frequent voor
dan kleinere, in bepaalde door Maxwells wet voorgeschreven verhouding,
maar er is geen richting waarin de moleculen bij voorkeur bewegen; de
snelheidsverdeling is 'iso-troop'. Deze regel nu bleek bij de
sterren niet op te gaan. In het kader van de bepaling van de
snelheidsverdeling, nodig voor de al genoemde interpretatie van de
eigenbewegingen als afstandsindicatie, vond Kapteyn rond het jaar 1900
dat er w&amp;eacute;l een voorkeursrichting bestaat. Het snelheidsveld
vertoont veel gelijkenis met dat wat men zou verwachten in het geval er
twee bevolkingen van sterren zouden zijn die ten opzichte van elkaar en
door elkaar bewegen, en waarbij w&amp;eacute;l elke bevolking haar interne
snelheidsspreiding bezit. Er lijkt dan een voorkeursrichting der
bewegingen te zijn in de richting van de relatieve beweging van de twee
bevolkingen. Kapteyns ontdekking werd daarom aangeduid als het
verschijnsel van de 'Sterstromen'. Het zou een fundamentele rol
gaan spelen in de ontwikkeling van de dynamica van het sterstelsel.&lt;/p&gt;
&lt;p&gt;In Kapteyns werk herkennen wij de aanzet tot vele begrippen, zoals
absolute magnitude, kleurindex, en lichtkrachtwet, en
onderzoeksrichtingen die bij later werk aan het melkwegstelsel een
grote rol zijn gaan spelen. Hij stond aan het begin van de diep
ingrijpende toepassing van fotografische methoden met zowel
astrometrische (plaatsbepalings-) als fotometrische
(helderheidsbepalings-) toepassingen. Hij besteedde naast het
geschetste grootse onderzoek ook aandacht aan de eigenschappen van
speciale, schaarse stersoorten, waarvan vooral genoemd dient te worden
zijn werk aan de bewegingstoestand en afstandsbepaling van de in
groepen voorkomende sterren van spectraaltypen O en B (de sterren van
grote massa) in 
&lt;em&gt;Contributions from the Mount Wilson Solar Observatory&lt;/em&gt;

no's 82 en 147 (tevens in 
&lt;em&gt;Astrophysical Journal&lt;/em&gt;

40 (1914) 43-126 en 47 (1918) 104-133; 146-178). Zijn belangstelling in
verantwoorde statische onderzoekingen uitte zich ook in zijn
bemoeiingen met statistisch biologisch en meteorologisch materiaal.&lt;/p&gt;
&lt;p&gt;Leerlingen en biografen van Kapteyn, zoals De Sitter, Van Rhijn, en
Kapteyns dochter Henriette, getuigen van Kapteyns warme en gevoelige
persoonlijkheid (volgens laatstgenoemde zou hij het ontbreken van een
gezinsverband in zijn jeugd, door de sterke betrokkenheid van beide
ouders bij het beheer van de kostschool, als een blijvend gemis hebben
gevoeld). Deze eigenschappen en zijn groot wetenschappelijk gezag
verklaren de uitgebreide steun die zijn plannen tot samenwerking
ondervonden. Zeer teleurgesteld was hij toen in 1919, kort na de Eerste
Wereldoorlog, de Koninklijke Akademie van Wetenschappen te Amsterdam
besloot zich aan te sluiten bij de International Research Council
terwijl Duitsland daarvan uitgesloten bleef. Talloze wetenschappelijke
eerbewijzen vielen hem ten deel (zie 
&lt;em&gt;Hemel en Dampkring&lt;/em&gt;

20 (1922) 111). De herinnering aan de legendarische figuur van Kapteyn
leefde nog decennia na zijn overlijden voort bij ouderen onder de
Groninger bevolking.&lt;/p&gt;
&lt;p&gt;
  &lt;a href='agedeelte'&gt;A: &lt;/a&gt;Archief-Kapteyn is door het bombardement van Rotterdam in
mei 1940 grotendeels vernietigd. Er is nog wel een collectie-Kapteyn op
het Sterrenkundig Instituut Kapteyn te Groningen, waaronder een serie
brieven van David Gill aan Kapteyn over de periode 1884-1913 en het
fraaie portret van Kapteyn geschilderd door Jan Veth, en verder het
meettoestel van Kapteyn in het Universiteitsmuseum van
Groningen.&lt;/p&gt;
&lt;p&gt;
  &lt;a href='pgedeelte'&gt;P: &lt;/a&gt;Een lijst van Kapteyns voornaamste publikaties is als appendix
toegevoegd aan de hieronder vermelde biografie door W. de Sitter.
Behalve de reeds genoemde werken dient in de eerste plaats vermeld de
lange reeks mededelingen in de door Kapteyn ingestelde serie 
&lt;em&gt;Publications of the Astro-nomical Laboratory at Groningen,&lt;/em&gt;

waarvan met name de nrs. 8, 11, 18, 27, 29 en 30(resp. 1901,1902,
1908,1917, 1918 en 1920) opeenvolgende bouwstenen aandragen in het
lange proces van de structuurbepaling van het sterstelsel. In dit kader
voorts de deels postuum verschenen catalogi 'Durchmusterung of the
selected areas', in 
&lt;em&gt;Annals of the astrono-mical observatory of Harvard College&lt;/em&gt;

(van 1918 tot 1924) met E.C. Pickering en P.J. van Rhijn; 
&lt;em&gt;Mount Wilson Catalogue of photographic magnitudes in selected
areas,&lt;/em&gt;

1-139 met F.H. Seares en P.J. van Rhijn (Washington, 1930). Zie
bovendien verslagen door Kapteyn uitgebracht in de vergaderingen van de
Koninklijke Akademie van Wetenschappen te Amsterdam.&lt;/p&gt;
&lt;p&gt;
  &lt;a href='lgedeelte'&gt;L: &lt;/a&gt;W. de Sitter, in 
&lt;em&gt;Hemelen Dampkring&lt;/em&gt;

20 (1920) 98-110; C. Easton, 'Persoonlijke herinneringen aan J.C.
Kapteyn', 
&lt;em&gt;ibidem,&lt;/em&gt;

20 (1922) 112-117 en 20 (1922) 151-164; A. S. Eddington, in 
&lt;em&gt;Observatory&lt;/em&gt;

45 (1922) 261-265; A. Pannekoek, 'J. C. Kapteyn und sein
astronomisches Werk', in 
&lt;em&gt;Die Naturwissenschaften&lt;/em&gt;

10 (1922) 967-980; H. Hertzsprung-Kapteyn, 
&lt;em&gt;J. C. Kapteyn. Zijn leven en werken&lt;/em&gt;

(Groningen, 1928); A. Blaauw, in 
&lt;em&gt;Dictionary of Scientific Biography&lt;/em&gt;

7 (1973) 235-240; R. Berendzen, R. Hart en D. Seeley, 
&lt;em&gt;Man discovers the galaxies&lt;/em&gt;

(New York, 1976); E. Dekker, 'Jacobus Cornelius Kapteyn
(1851-1922)', in 
&lt;em&gt;Intermediair&lt;/em&gt;

16 (1980) 40 (3 oktober) 25-35.&lt;/p&gt;

&lt;p&gt;
&lt;a href='igedeelte'&gt;I: &lt;/a&gt;&lt;i&gt;Groninger Academieportretten&lt;/i&gt;. Samengest. door R.E.O. Ekkart en J. Schuller tot Peursum-Meijer (Groningen, 1978). Afbeelding XI [Portret: Jan Pieter Veth, 1921].&lt;/p&gt;





&lt;p&gt;A. Blaauw&lt;/p&gt; 
&lt;dtml-var bwn_footer&gt;</text>
  </biography>
</biodes>

