<biodes version="1.0">
  <fileDesc>
    <title>Tuschinski, Abram Icek (1886-1942)</title>
    <ref target="http://resources.huygens.knaw.nl/bwn1880-2000/lemmata/bwn3/tuschinski"/>
    <publisher>
      <name>Biografisch Woordenboek van Nederland:1880-2000</name>
      <ref target="http://resources.huygens.knaw.nl/bwn1880-2000"/>
    </publisher>
  </fileDesc>
  <person>
    <idno type="id">tuschinski</idno>
    <persName><name type="geslachtsnaam">Tuschinski</name>, Abram Icek</persName>
    <sex value="1"/>
    <event type="birth" when="1886"/>
    <event type="death" when="1942"/>
    <state type="occupation">cultureel ondernemer</state>
  </person>
  <biography>
    <graphic url="http://resources.huygens.knaw.nl/bwn1880-2000/lemmata/bwn3/images/images/TUSCHINSKI.jpg"/>
    <text>&lt;dtml-var bwn_header&gt;
 &lt;p class='genealogie'&gt;
  &lt;strong&gt;Tuschinski, Abram Icek&lt;/strong&gt;, bioscoopexploitant (Brzezin (Polen) 14-5-1886 - Auschwitz (Polen) 17-9-1942 [volgens 
  &lt;em&gt;Stcrt.&lt;/em&gt; 1-11-1951 no. 213]).

  Zoon van Wolf Tuschinski, koopman, en Faige Taube geb. Rotmann.
  Gehuwd op 22-2-1904 met Mariem Estera Ehrlich. Uit dit huwelijk
  werden 3 zoons geboren. Bij 
  &lt;em&gt;Wet&lt;/em&gt; 29-6-1925 (&lt;em&gt;Stbl.&lt;/em&gt; no. 313) genaturaliseerd.  

&lt;img src=&amp;quot;images/TUSCHINSKI.jpg&amp;quot; align=&amp;quot;right&amp;quot; BORDER=&amp;quot;0&amp;quot; alt=&amp;quot;afbeelding van Tuschinski, Abram Icek&amp;quot; class=&amp;quot;bwnimg&amp;quot;&gt;
  
  &lt;/p&gt;
&lt;p&gt;Geboren in een dorpje bij Lodz in Polen uit joodse ouders
    had Tuschinski zich ontwikkeld tot een vakkundig kleermaker.
    Evenals veel dorpsgenoten werkte hij in de loonconfectie. Zijn
    specialisme was het maken van vesten. In het voetspoor van
    grote groepen joodse landgenoten besloot hij in 1904 naar de
    Verenigde Staten te emigreren om daar verder zijn vak uit te
    oefenen. Zoals de meeste Oosteuropese emigranten koos hij voor
    een oversteek vanuit de haven van Rotterdam. De bootdiensten
    waren er goedkoper dan in Franse en Engelse havens. In
    afwijking van zijn oorspronkelijk voornemen vestigde hij zich
    in Rotterdam als vestenmaker, kansen ziend in de ook in
    Nederland opkomende confectie-industrie. Het ontging hem echter
    niet dat de uit Polen en de Balkanlanden afkomstige
    landverhuizers - voor het merendeel joden - in afwachting van
    de boot naar de Nieuwe Wereld in Rotterdam ('Warschau aan de
    Maas' genoemd) behoefte hadden aan betaalbaar en goed onderdak.
    Aan de Nadorststraat richtte hij een hotel in met een op land-
    en geloofsgenoten berekende keuken. De passanten betaalden vijf
    cent per nacht voor logies en konden ervan verzekerd zijn dat
    de spijswetten werden nageleefd. Tot de gasten behoorden
    kleermakers en bontwerkers als Adolph Zuckor, Carl Laemmie,
    Joseph Schenck en Samuel Goldfish (Samuel Goldwyn), die later
    een belangrijke rol zouden spelen in de Amerikaanse
    filmindustrie.&lt;/p&gt;
&lt;p&gt;Omstreeks 1910 begaf ook Tuschinski zich op het pad van de
    film door de niet meer in gebruik zijnde Zeemanskerk aan de
    Coolvest te huren en er een voor die tijd zeer verzorgde
    bioscoop in onder te brengen. Een echte filmtempel met
    comfortabele stoelen en een vrij uitzicht op het filmdoek vanaf
    iedere plaats werd de nieuwe Thalia-Bioscope aan de Rotterdamse
    Hoogstraat. Ook degenen uit de burgerij die tot dan toe hun
    neus hadden opgehaald voor het volkse bioscoopvermaak konden er
    zich thuis voelen. Tuschinski kreeg geweldige steun van zijn
    zwagers Herman Gerschtanowitz en Herman Ehrlich. Was de
    eerstgenoemde een meer zakelijk type, Ehrlich had een
    artistieke inslag. Gedrie&amp;euml;n leken zij er eer in te stellen
    het Nederlandse publiek duidelijk te maken dat hun bioscopen
    amusement van niveau en veelzijdige kwaliteiten in plaats van
    tweederangs volksvermaak brachten. Tuschinski zelf koesterde
    een enthousiasme voor de filmkunst en een behoefte aan het
    grote gebaar die soms in strijd kwam met zijn
    zakelijk-financi&amp;euml;le belangen. Zo wilde hij bepaalde films
    waarvan hij de vertoningsrechten had verkregen, voorzien van
    een kostbare toneelshow met bekende sterren van film,
    music-hall of vari&amp;eacute;t&amp;eacute;, koor, ballet en dure decors.
    Omdat hij bepaalde films per se wilde hebben, lieten
    filmverhuurders hem wel eens te veel betalen. Zijn enthousiasme
    voor films speelde hem dan parten. Na Thalia opende Tuschinski
    in de Maasstad achtereenvolgens nog Olympia, Cinema Royal en
    Scala, voordat hij de sprong waagde naar Amsterdam, waar hij de
    bevolking na de aankoop van een huizencomplex aan de
    Reguliersbreestraat in 1918 een 'wereldtheaterpaleis' beloofde.
    De beoogde 'tempel gewijd aan de cinematische kunst', kon op 28
    oktober 1921 als Theater Tuschinski in gebruik worden genomen.
    Dit bioscoopgebouw zou door de grootse opzet en de bijzondere
    architectuur en inrichting - tot op het schellinkje toe luxueus
    en rijk ingericht - altijd een van de mooiste, in elk geval
    mooist bedoelde bioscopen in Nederland blijven. Het
    Tuschinski-theaterorkest onder leiding van Max Tak, die ook het
    grote orgel bespeelde, gaf extra cachet aan een avondje uit bij
    de op pracht en praal voor zijn gasten gestelde Tuschinski. In
    1924 nam hij in Rotterdam het Grand Th&amp;eacute;&amp;acirc;tre over. Met
    1800 plaatsen was deze bioscoop toen de grootste van
    Nederland.&lt;/p&gt;
&lt;p&gt;In 1932 kreeg Rotterdam in het Grand Th&amp;eacute;&amp;acirc;tre, dat
    met een groot toneel en orkest de Tuschinski-sfeer had
    gekregen, ook een avant-garde-bioscoop voor de 'betere', in de
    kring van de Filmliga gewaardeerde, films. Dit moderne
    bioscoopje, Studio '32, kwam in de plaats van de eveneens door
    Tuschinski ge&amp;euml;xploiteerde dancing-cabaret La
    Ga&amp;icirc;t&amp;eacute;. Een onder dezelfde naam in Amsterdam geopend
    cabaret liep goed, maar in Rotterdam was dit niet het geval. In
    de jaren dertig, toen het concern uiteindelijk acht bioscopen
    telde, was het voor Tuschinski en zijn beide mededirecteuren
    Gerschtanowitz en Ehrlich niet altijd even gemakkelijk om de
    kosten en baten in evenwicht te houden. Voor 'filmkoning'
    Tuschinski gingen de kosten vanzelfsprekend voor de baat uit.
    Zo was hij er als de kippen bij om de geluidsfilm te vertonen,
    toen die in 1927 een doorbraak had beleefd. In 1930
    introduceerde hij de galapremiere, waarbij alle acteurs
    aanwezig waren en handtekeningen konden uitdelen aan het
    publiek dat gevoelig bleek voor de sterren van het witte doek.
    De toenadering van het commerci&amp;euml;le filmcircuit tot de
    Filmliga in Rotterdam was Tuschinski ook wel wat waard. Hij
    gunde de filmliefhebbers het recht van voorvertoningen in
    Studio '32, zodat beide partijen in vrede konden leven en min
    of meer onafhankelijk van elkaar konden opereren.&lt;/p&gt;
&lt;p&gt;Bij de sanering van het concern in 1936 zag Tuschinski zich
    genoodzaakt het eigen verhuurkantoor af te stoten. Een
    monopoliepositie op het terrein van filmverhuur had het
    triumviraat dat aan het hoofd van deze onderneming als geheel
    stond, toch al nooit bereikt. Daarvoor bleef op het terrein van
    bioscoopexploitatie voldoende concurrentie bestaan, ook al werd
    er tussen de grotere bedrijven onderling vaak het een en ander
    afgesproken of ter vermijding van al te hevige concurrentie
    geregeld.&lt;/p&gt;
&lt;p&gt;Hoewel Tuschinski hart voor zijn personeel had was hij
    volgens Alex de Haas wel een 'geboren dictator', die een heel
    speciale theateratmosfeer wilde scheppen en daarvoor ieders
    volle inzet eiste. Zijn superlatieve stijl van aankondigingen,
    voorliefde voor kitscherige sier en voorkeur voor
    spektakelpremi&amp;egrave;res vielen niet altijd goed, in het
    bijzonder niet bij kritische filmjournalisten, onder wie Menno
    ter Braak. Tuschinski verloochende nooit zijn eenvoudige
    afkomst - de film was er juist om ook de arme sloeber uit zijn
    dagelijkse beslommeringen te halen en hem in een
    Tuschinski-bioscoop de warmte en veiligheid van weelde te
    gunnen. Maar hij wilde daarnaast toch graag de grote ondernemer
    zijn, altijd goed gekleed en, zo klein als hij was, imponeren.
    Het was in deze combinatie van eenvoud en hogerop-willen dat
    juist in het bioscoopbedrijf Tuschinski een bepaalde stijl en
    sfeer wist te brengen: sentimenteel en protserig soms, maar
    toch ook warm en hartelijk.&lt;/p&gt;
&lt;p&gt;De Tweede Wereldoorlog bracht voor het drietal en hun
    echtgenotes groot onheil. Op de verjaardag van koningin
    Wilhelmina, 31 augustus 1940, waaiden uit de bovenramen van de
    gevel van het Amsterdamse Tuschinski-theater een Nederlandse en
    een Engelse vlag. Tuschinski en zijn zwagers werden daarop door
    de bezetters uit hun functies gestoten en van hun theaters
    beroofd. Toen Tuschinski, als ambteloos burger in Rotterdam
    wonend, tegen de regels van de nieuwe orde in zijn niet-joodse
    buurman bleef bezoeken werd de hele familie in 1942
    gearresteerd. Tuschinski, zijn echtgenote Manja, zijn zwagers
    en hun echtgenotes werden slachtoffers van de nazi-ideologie.
    Slechts drie familieleden overleefden de oorlog. Tuschinski had
    na de inval van de Duitsers in Nederland niet naar de Verenigde
    Staten willen vluchten. Toen hem dat was aangeraden zou hij
    hebben geantwoord: 'Ik ben in dit land in goede tijden groot
    geworden, ik wil in slechte tijden geen deserteur zijn.' Van
    onderduiken had hij ook niet willen weten. Zijn drie zoons
    waren reeds voor de oorlog overleden; Tuschinski en zijn vrouw
    kwamen om in het concentratiekamp Auschwitz.&lt;/p&gt;
&lt;p&gt;
  &lt;a href='agedeelte'&gt;A: &lt;/a&gt;Knipselarchief in het Nederlands Filmmuseum te
  Amsterdam waarin o.a. 
  &lt;em&gt;Elseviers Weekblad,&lt;/em&gt;

  19-10-1946; 
  &lt;em&gt;de Volkskrant,&lt;/em&gt;

  10-2-1955 en 12-2-1955; 
  &lt;em&gt;De Groene Amsterdammer,&lt;/em&gt;

  9-7-1955; 
  &lt;em&gt;De Telegraaf,&lt;/em&gt;

  26-10-1961 en
  &lt;em&gt;Het Parool,&lt;/em&gt;

  11-10-1986.&lt;/p&gt;
&lt;p&gt;
  &lt;a href='lgedeelte'&gt;L: &lt;/a&gt;A. de Haas, in 
  &lt;em&gt;Bekende Rotterdammers door hun stadgenoten beschreven&lt;/em&gt;

  (Rotterdam, 1951) 46-50; M. Tak, 
  &lt;em&gt;Onder de bomen van het plein.&lt;/em&gt;

  Met ill. van Jo Spier (Amsterdam [etc.], 1962); 
  &lt;em&gt;Tuschinski-theater&lt;/em&gt;

  [Jubileumprogramma... Samenstelling Just van Rossem] (Amsterdam,
  1971); 
  &lt;em&gt;Geschiedenis van de Nederlandse film en bioscoop tot 1940.&lt;/em&gt;

  Onder red. van K. Dibbets en F. van der Maden. 2e dr. (Houten,
  1986).&lt;/p&gt;

&lt;p&gt;
&lt;a href=&amp;quot;igedeelte&amp;quot;&gt;I: &lt;/a&gt;&lt;i&gt;Persoonlijkheden in het Koninkrijk der Nederlanden in woord en beeld&lt;/i&gt;. Onder hoofdred. van H.P. van den Aardweg (Amsterdam 1938) 1485.
&lt;/p&gt;

&lt;p&gt;J.M.H.J. Hemels&lt;/p&gt; 
&lt;dtml-var bwn_footer&gt;</text>
  </biography>
</biodes>

