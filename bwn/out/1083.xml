<biodes version="1.0">
  <fileDesc>
    <title>Lebon, Jan Willem (1898-1984)</title>
    <ref target="http://resources.huygens.knaw.nl/bwn1880-2000/lemmata/bwn3/lebon"/>
    <publisher>
      <name>Biografisch Woordenboek van Nederland:1880-2000</name>
      <ref target="http://resources.huygens.knaw.nl/bwn1880-2000"/>
    </publisher>
  </fileDesc>
  <person>
    <idno type="id">lebon</idno>
    <persName><name type="geslachtsnaam">Lebon</name>, Jan Willem</persName>
    <sex value="1"/>
    <event type="birth" when="1898"/>
    <event type="death" when="1984"/>
    <state type="occupation">omroepbestuurder</state>
  </person>
  <biography>
    <graphic url="http://resources.huygens.knaw.nl/bwn1880-2000/lemmata/bwn3/images/images/LEBON.jpg"/>
    <text>&lt;dtml-var bwn_header&gt;
 &lt;p class='genealogie'&gt;
  &lt;strong&gt;Lebon, Jan Willem&lt;/strong&gt;, medeoprichter en secretaris-penningmeester van de VARA (Amsterdam 14-2-1898 - Hilversum 15-1-1984).

  Zoon van Wilhelmus August Lebon, spoorwegarbeider, en Geertje van
  der Laan. Gehuwd op 21-6-1922 met Jacoba van Kreveld. Uit dit
  huwelijk werd 1 dochter geboren.
  
&lt;img src=&amp;quot;images/LEBON.jpg&amp;quot; align=&amp;quot;right&amp;quot; BORDER=&amp;quot;0&amp;quot; alt=&amp;quot;afbeelding van Lebon, Jan Willem&amp;quot; class=&amp;quot;bwnimg&amp;quot;&gt;
  
  &lt;/p&gt;
&lt;p&gt;Jan Lebon kwam uit een groot gezin met 12 kinderen. Door het
    ontslag van zijn vader als deelnemer aan de spoorwegstakingen
    van 1903 ging de familie gebukt onder grote geldzorgen. De
    Algemeene Nederlandsche Diamantbewerkersbond bood hulp en Jan
    werd met enkele andere kinderen tijdelijk ondergebracht bij
    pleeggezinnen. Hij leerde al vroeg wat zuinig financieel beheer
    betekende. Als goede leerling mocht hij na de lagere school nog
    twee vervolgklassen doorlopen. Toen Lebon ging verdienen
    bekwaamde hij zich op de avondschool in verscheidene, vooral
    administratieve vakken. Van 1911 tot 1916 was hij als
    kantoorbediende werkzaam bij een aantal ondernemingen. Als
    werknemer bij de Co&amp;ouml;peratie 'De Dageraad' maakte hij
    kennis met het socialisme en sloot zich aan bij de
    Amsterdamsche Jeugd Organisatie, de voorloopster van de
    Arbeiders Jeugd Centrale (AJC). Daarvan werd hij
    penningmeester. Op 18-jarige leeftijd werd Lebon lid van de
    Sociaal-Democratische Arbeiderspartij (SDAP) en hij vond zijn
    emplooi in de vakbeweging. Van 1916 tot 1928 was hij
    administrateur van de afdeling werkloosheidsbestrijding bij de
    Algemeene Nederlandsche Bond van Meubelmakers en Behangers.
    Daarnaast was hij als penningmeester enige jaren bestuurslid
    van een woningbouwvereniging en van de afdeling Amsterdam van
    de Algemeene Nederlandsche Bond van Handels- en
    Kantoorbedienden.&lt;/p&gt;
&lt;p&gt;Op 1 november 1925 was hij medeoprichter van de radio-omroep
    Vereeniging van Arbeiders-Radioamateurs, de VARA, en werd hij
    onbezoldigd penningmeester, in 1926 tevens secretaris, terwijl
    hem daarop in 1928 het secretaris-penningmeesterschap in vaste
    dienst bij de omroep toeviel. Met groot
    verantwoordelijkheidsgevoel beheerde hij de schaarse
    financi&amp;euml;n en leende zelfs, toen het nodig bleek, de
    vereniging uit eigen zak een belangrijk bedrag om een debacle
    te voorkomen. In de jaren dertig was hij medeorganisator van
    verscheidene landelijke acties waardoor de VARA een redelijke
    financi&amp;euml;le basis kreeg. In die periode vertegenwoordigde
    hij zijn omroep in diverse regeringscommissies, zoals de
    Commissie voor het zendervraagstuk, de Televisie-Commissie, de
    Commissie voor de Draadomroep en de Contact-commissie voor de
    Wereldomroep. In 1935 was hij lid van de Raad van Beheer van de
    Nederlandsche Omroep Zender Maatschappij, de NOZEMA; in 1936
    secretaris van het Centraal Bureau voor den Omroep, waarin de
    vier grote omroepen hun gezamenlijke zakelijke belangen
    behartigden.&lt;/p&gt;
&lt;p&gt;Tijdens de oorlogsdagen van 1940 wist Lebon met zijn gezin
    naar Engeland te ontkomen. In Londen kreeg hij een functie bij
    de voorlichtingsdienst van de Nederlandse regering in
    ballingschap. Mede door zijn toedoen werd op 1 juli 1940 de
    omroep Radio Oranje opgericht, waarvan hij de leiding kreeg. Al
    was hij een competent bestuurder, het ontbrak hem aan ervaring
    en creativiteit inzake programmaverzorging, die bovendien door
    de regering aan strakke regels gebonden was. De uitzendingen
    bleken uiteindelijk niet aan de verwachtingen te voldoen. Naast
    Radio Oranje was sinds 1941 ook de zender 'De Brandaris' in de
    lucht, waar de journalist Hendrik van den Broek als 'De
    Rotterdammer' programma's verzorgde voor de Nederlandse
    zeevarenden. Het kabinet besloot eind 1942, gezien het succes
    van deze uitzendingen, 'De Brandaris' samen te voegen met Radio
    Oranje en Van den Broek met de leiding van de gerenoveerde
    omroep te belasten. Lebon voelde zich zeer gegriefd door deze
    gang van zaken. Hij ging met wachtgeld. Toen de regering op 5
    maart 1943 de Radio-Commissie Terugkeer instelde, die de
    organisatie en de voorziening van de Radio-omroep na de
    bevrijding moest voorbereiden, benoemde zij Lebon tot
    secretaris van dit college. De voltooiing van het
    commissierapport betekende het voorlopig einde van zijn
    bemoeienis met de radio. Lebon werd lid van de Buitengewone
    Raad van Advies van de regering en in Londen directeur van de
    reclasseringsinstelling 'Centraal Toezicht', die hulp verleende
    aan Nederlandse zeelieden die met de justitie in aanraking
    waren gekomen. Eind 1944 keerde hij in het vaderland terug als
    adviseur in Radiozaken bij het Militair Gezag in de rang van
    kapitein.&lt;/p&gt;
&lt;p&gt;Na de bevrijding in 1945 nam Lebon zijn vroegere functie van
    secretaris-penningmeester van de VARA weer op. Als tegenstander
    van een Nationale Omroep werkte hij mee aan de terugkeer van
    het vooroorlogse bestel, zij het met de intentie dat er dan een
    onderlinge nauwe samenwerking zou komen op die gebieden waar
    dit mogelijk was. Zijn wensen zag hij vervuld bij de komst van
    de Stichting Nederlandse Radio Unie in februari 1947, waar hij
    in de functie van secretaris lid was van het Algemeen Bestuur
    en van de Raad van Beheer. Bij de komst van de Nederlandse
    Televisie Stichting in 1951 werd hij in gelijke
    bestuursfuncties benoemd. Tot aan zijn pensionering in 1963
    bleef hij de belangen van de VARA, maar evenzeer van die van de
    gehele omroep behartigen.&lt;/p&gt;
&lt;p&gt;Als lid van het hoofdbestuur en van het dagelijks bestuur
    van de VARA was hij ook in de vereniging met belangrijke taken
    belast. Lebon, die als werker achter de schermen geen
    bekendheid genoot bij luisteraars en kijkers, werd intern niet
    alleen bij zijn eigen omroep maar ook bij de collega's van de
    andere omroepcomponenten zeer gewaardeerd om zijn bestuurlijke
    bekwaamheden. Hij was een idealistisch mens met een groot
    rechtvaardigheids- en verantwoordelijkheidsgevoel. De
    nauwgezetheid waarmee hij als penningmeester waakte over de
    financi&amp;euml;n van zijn omroep, een gevolg van zijn
    jeugdervaringen en van die uit de zorgelijke jaren van het
    vooroorlogse VARA-bestaan, veroorzaakte wel eens moeilijkheden,
    vooral bij de jongere medewerkers, die zijn 'zuinigheid' maar
    lastig en overdreven vonden. Aan de andere kant echter kenden
    ze hem als een collega met een sterk ontwikkeld sociaal gevoel
    dat stoelde op zijn socialistische levensvisie en als een man
    van het 'harmoniemodel'.&lt;/p&gt;
&lt;p&gt;Bij Lebons afscheid van de omroep in 1963 belichtte
    gastspreker professor Hendrik Brugmans diens rol binnen het
    raam van de ontwikkeling van de VARA tot een sociaal-culturele
    massaorganisatie. Hij typeerde hem als een 'Hollands-nuchter
    mens', wiens geheim het was dat hij zijn leven lang gehouden
    heeft van de radio &amp;eacute;n van de mensen. Ook hem viel ten deel
    wat velen overkomt: men vergat hem. In 1975 bij het gouden
    omroepjubileum van de VARA, waarbij in allerlei programma's de
    pioniers herdacht werden, verzuimde men van zijn rol en
    betekenis melding te maken. Dit heeft hem zeer gegriefd.
    Daarnaast heeft het overlijden van zijn vrouw en dochter
    alsmede zijn slechte gezondheidstoestand zijn levensavond
    versomberd. Hij stierf in 1984, herdacht door de VARA als een
    'harde werker, een voortreffelijk bestuurder en een goede
    kameraad'. Hij heeft een belangrijke bijdrage geleverd aan de
    ontwikkeling van de omroep in de eerste veertig jaren; Lebons
    rol, hoe weinig manifest ook naar buiten, is van grote
    betekenis geweest.&lt;/p&gt;
&lt;p&gt;
  &lt;a href='agedeelte'&gt;A: &lt;/a&gt;Bestuurstukken in het VARA-archief te Hilversum.
  Bestuursstukken NRU en NTS in archief-NOS, Hilversum.&lt;/p&gt;
&lt;p&gt;
  &lt;a href='lgedeelte'&gt;L: &lt;/a&gt;
  &lt;em&gt;Verslag houdende de uitkomsten van het onderzoek [der]
  Enqu&amp;ecirc;tecommissie regeringsbeleid 1940-1945&lt;/em&gt;

  ('s-Gravenhage, 1950) Va, 531-565; Meyer Sluyser, 
  &lt;em&gt;Hier is de VARA&lt;/em&gt;

  (Amsterdam, 1950) passim; idem, 
  &lt;em&gt;Een klein mannetje met een klein potloodje&lt;/em&gt;

  (Amsterdam, 1965) 35-37; L. de Jong, 
  &lt;em&gt;Het Koninkrijk der Nederlanden in de Tweede Wereldoorlog&lt;/em&gt;

  ('s-Gravenhage, 1979) IX, 419-422; H. Brugmans, 
  &lt;em&gt;In dienst van de gemeenschap&lt;/em&gt;

  en J.A.W. Burger, 
  &lt;em&gt;Een microfoon voor het socialisme.&lt;/em&gt;

  Toespraken gehouden op 12 januari 1963 bij het afscheid van J.W.
  Lebon; [Hilversum: VARA, 1963]; J.W. Rengelink, in 
  &lt;em&gt;VARA Gids&lt;/em&gt;

  , 28-1-1984.&lt;/p&gt;


&lt;p&gt;
&lt;a href=&amp;quot;igedeelte&amp;quot;&gt;I: &lt;/a&gt;Beeldbank van het Nationaal Archief in Den Haag [Collectie ANEFO; Lebon in maart 1942].&lt;/p&gt;





&lt;p&gt;H.W.A. Joosten&lt;/p&gt; 
&lt;dtml-var bwn_footer&gt;</text>
  </biography>
</biodes>

