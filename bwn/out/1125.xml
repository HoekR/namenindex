<biodes version="1.0">
  <fileDesc>
    <title>Lion, Henri Julius (1806-1869)</title>
    <ref target="http://resources.huygens.knaw.nl/bwn1880-2000/lemmata/bwn5/lion"/>
    <publisher>
      <name>Biografisch Woordenboek van Nederland:1880-2000</name>
      <ref target="http://resources.huygens.knaw.nl/bwn1880-2000"/>
    </publisher>
  </fileDesc>
  <person>
    <idno type="id">lion</idno>
    <persName><name type="geslachtsnaam">Lion</name>, Henri Julius</persName>
    <sex value="1"/>
    <event type="birth" when="1806"/>
    <event type="death" when="1869"/>
    <state type="occupation">journalist</state>
  </person>
  <biography>
    <graphic url="http://resources.huygens.knaw.nl/bwn1880-2000/lemmata/bwn5/images/images/LION.jpg"/>
    <text>&lt;dtml-var bwn_header&gt;
 &lt;p class='genealogie'&gt;
  &lt;strong&gt;Lion, Henri Julius&lt;/strong&gt;, journalist in Nederlands-Indi&amp;euml; (Elberfeld (Pruisen) 23-3-1806 - Batavia (Java, Nederlands-Indi&amp;euml;) 12-10-1869). 
Zoon van Henri Lion, legerofficier in Franse dienst, en
  Jeannette Wolace. Gehuwd op 9-12-1840 met Louisa Frederica von
  Griesheim (1825-1891). Uit dit huwelijk werden, behalve 1 zoon,
  die jong overleed, 5 dochters geboren. Bij 
  &lt;em&gt;Wet&lt;/em&gt;

  17-12-1858 (&lt;em&gt;Staatsblad&lt;/em&gt;

  nr. 103) genaturaliseerd tot Nederlander.
  

  
  &lt;/p&gt;
&lt;p&gt;
  &lt;img class='bwnimg' BORDER='0' align='right' src='images/LION.jpg' alt='afbeelding van Lion, Henri Julius'&gt;Over de jeugd van Henri Lion is weinig bekend. Hij was de
    zoon van een Franse vader, officier in het Franse leger, en een
    Duitse moeder. Door diens dood op het slagveld heeft hij zijn
    vader niet of nauwelijks gekend. Lion werd grootgebracht door
    zijn moeder in Elberfeld. Na een veelzijdige opvoeding ging hij
    op achttienjarige leeftijd in het Pruisische leger, waar hij
    het tot onderofficier bracht. In 1829 in Nederlandse
    krijgsdienst overgegaan zette hij, het avontuur zoekend, zijn
    carri&amp;egrave;re voort bij het Nederlands-Indische leger. Eind
    november 1834 kwam hij in de rang van sergeant-majoor der
    infanterie op Java aan. Dankzij de aan een Indische militaire
    loopbaan inherente overplaatsingen heeft Lion - die van
    Indi&amp;euml; hield en een scherp waarnemer was - zich een goed
    beeld kunnen vormen van de leefomstandigheden in de
    verschillende delen van de archipel. Die kennis zou hem later,
    als journalist, goed van pas komen.&lt;/p&gt;
&lt;p&gt;In 1839 werd Lion benoemd tot adjunct-intendant, een
    officiersrang bij de militaire administratie. Wegens
    lichamelijke ongeschiktheid voor verdere dienst kreeg hij begin
    1842 eervol ontslag. Inmiddels gehuwd, vestigde hij zich
    voorlopig in Soerabaja. Vanaf 1843 tot in het begin van de
    jaren vijftig probeerde hij zich - voornamelijk op Oost-, maar
    ook op Midden-Java - een bestaan op te bouwen als planter,
    vooral 'in de suiker'. Erg succesrijk is Lion daarin niet
    geweest, wat in niet geringe mate het gevolg was van zijn
    conflicten met het gouvernement en andere autoriteiten. Zijn
    flamboyante en weinig tot compromissen geneigde karakter lijkt
    goede werkverhoudingen nogal eens in de weg te hebben
    gestaan.&lt;/p&gt;
&lt;p&gt;Vanaf omstreeks 1850 uitte Lion zijn gedachten over Indische
    aangelegenheden meermalen in brieven en brochures. Vanwege een
    aantal door de 
    &lt;em&gt;Nieuwe Rotterdamsche Courant&lt;/em&gt;

    geplaatste brieven van zijn hand, waarin een somber beeld werd
    geschetst van in de kolonie bestaande misstanden en hun
    oorzaken, moest hij zich in 1851 verantwoorden voor de rechter
    in zijn woonplaats Semarang. Het was het eerste drukpersproces
    in Indi&amp;euml;. Toen Lion begin 1852 na een slepende rechtszaak
    was vrijgesproken, vertrok hij niet lang daarna naar Nederland,
    waar hij zich terwille van de opvoeding van zijn dochters
    terugtrok in Zutphen. Hij zou er verblijven tot het najaar van
    1854.&lt;/p&gt;
&lt;p&gt;Juist in die tijd was het eind 1851 door de regering
    ingediende ontwerp-Regeringsreglement - de 'grondwet' voor
    Indi&amp;euml; - een belangrijk punt van discussie. De scherpe
    meningsverschillen tussen conservatieven en naar hervormingen
    in de kolonie strevende liberalen spitsten zich onder meer toe
    op de vraag, hoe vrij of onvrij de Indische pers in de toekomst
    moest of mocht zijn. Lion volgde de discussie over
    koloniaal-politieke kwesties vermoedelijk vooral via de pers.
    Het leidde tot een opmerkelijke wijziging van zijn standpunten.
    Had hij voordien kritiek geleverd op de idee&amp;euml;n van W.R.
    baron van Ho&amp;euml;vell, de leidende koloniaal-liberale
    deskundige in de Tweede Kamer, en bij een andere gelegenheid
    een vrije Indische pers vergeleken met 'een fakkel in handen
    van een blinde', in 1853 sloot Lion zich aan bij de
    koloniaal-liberale oppositie. Hij kwam nu ook in persoonlijk
    contact met Van Ho&amp;euml;vell en werkte mee aan diens 
    &lt;em&gt;Tijdschrift voor Nederlandsch Indi&amp;euml;&lt;/em&gt;

    . In oktober 1854 verhuisde hij naar Den Haag en werd hij
    redacteur van 
    &lt;em&gt;De Indi&amp;euml;r&lt;/em&gt;

    . Dit enkele jaren daarvoor opgerichte tijdschrift - 'ondier'
    werd het wel genoemd - was in de eerste plaats voor een
    Nederlands publiek bestemd en evenals Van Ho&amp;euml;vells 
    &lt;em&gt;Tijdschrift&lt;/em&gt;

    de koloniaal-liberale richting toegedaan.&lt;/p&gt;
&lt;p&gt;Na zich in 1855 wederom een persdelict op de hals te hebben
    gehaald - hij had in zijn blad een oud-resident van Batavia
    belachelijk gemaakt - legde Lion in het najaar van 1856 de
    redactie van 
    &lt;em&gt;De Indi&amp;euml;r&lt;/em&gt;

    neer en ging hij terug naar Indi&amp;euml;. Begin 1857 vestigde hij
    zich in Soerabaja. Met verontwaardiging nam hij kennis van het
    recentelijk afgekondigde Drukpersreglement, dat de Indische
    pers aan banden legde. Over dat 'gewrocht der duisternis' - een
    kwalificatie van Thorbecke - zou hij zich vanaf 1858, toen hij
    journalist werd, herhaaldelijk zeer kritisch uitlaten.&lt;/p&gt;
&lt;p&gt;In de loop van 1857 koos Lion wederom voor het plantersleven
    en kocht hij een onderneming in het Semarangse. Datzelfde jaar
    echter bracht een grote verandering in zijn leven. De uitgever
    W. Bruining verzocht hem de redactie van een in Batavia op te
    richten krant op zich te nemen. Na aanvankelijke aarzelingen
    gaf Lion aan deze 'even dringenden als voor hem eervollen
    aandrang' gehoor, verkocht zijn onderneming en werd de leider
    van het vanaf 2 januari 1858 verschijnende 
    &lt;em&gt;Bataviaasch Handelsblad&lt;/em&gt;

    . Dit was het - zoals het toen al werd genoemd - 'eerste
    politieke blad' in Indi&amp;euml;. Behalve hoofdredacteur werd Lion
    mede-eigenaar van de nieuwe krant, die binnen enkele jaren het
    grootste nieuwsblad was in Indi&amp;euml;.&lt;/p&gt;
&lt;p&gt;Het dienen van het 'algemeen belang', dat in de eerste
    plaats stond Lion voor ogen bij het redigeren van het 
    &lt;em&gt;Bataviaasch Handelsblad&lt;/em&gt;

    . V&amp;oacute;&amp;oacute;r alles wilde hij in zijn krant het
    maatschappelijke verkeerde in de kolonie benoemen en
    bestrijden. Levendig geschreven, origineel en prikkelend waren
    Lions artikelen, maar ook vaak grimmig en nogal eens
    persoonlijk; te persoonlijk, vonden sommigen.&lt;/p&gt;
&lt;p&gt;Voor flinke beroering in het vaderland zorgde het in de
    maileditie van 7 juni 1859 van Lions krant voorkomende
    'Algemeen Overzigt', dat weldra het 'Indisch manifest' werd
    genoemd. Refererend aan de twee jaar daarvoor in
    Brits-Indi&amp;euml; uitgebroken 'Indian mutiny' en waarschuwend
    voor een dergelijke ramp in Indi&amp;euml; -'Een cirkel van vuur
    omringt Java, en Java is een mijn, die gemakkelijk te laden is'
    - gaf het 'manifest' op niet mis te verstane wijze uiting aan
    de grote onvrede in de kolonie. Schande werd er gesproken over
    de redacteur van dat 'vloekwaardige' blad, en in de Tweede
    Kamer werd om Lions verbanning gevraagd. Vanaf die tijd had men
    het over 'de losbandigheid der Indische pers'.&lt;/p&gt;
&lt;p&gt;Was Lion in Nederland de gebeten hond, in Indi&amp;euml; lag dat
    anders. Het daar als afzonderlijk pamflet verschenen 'manifest'
    werd door velen gelezen. Lions populariteit was ook de reden
    dat de autoriteiten aarzelden hem aan te pakken. In oktober
    1859 zagen deze echter hun kans schoon naar aanleiding van een
    tweetal artikelen. In &amp;eacute;&amp;eacute;n ervan had Lion de schuld
    van het beroerde postwezen op Java gegeven aan het 'alwijze
    Ministerie van Koloni&amp;euml;n, dat van de zucht voor
    kleinigheden en bijzonderheden behept, zelf 
    &lt;em&gt;niets&lt;/em&gt;

    tot stand brengt, en de Indische Regering daarenboven belet,
    ten minste 
    &lt;em&gt;iets&lt;/em&gt;

    tot stand te brengen.'&lt;/p&gt;
&lt;p&gt;Lion werd eind februari 1860 veroordeeld tot achttien
    maanden gevangenisstraf, die hij vanaf april van dat jaar
    uitzat. Na tien weken werd hij ernstig ziek en kreeg gratie. In
    het najaar van 1860 vertrok hij naar Europa voor herstel.
    Waarschijnlijk om gezondheidsredenen was hij liever niet meer
    teruggekeerd naar de krant, maar daartoe gedwongen door het
    vertrek van zijn bekwame vervanger, H.A. des Amorie van der
    Hoeven, was hij eind 1861 terug in Indi&amp;euml; om per 1 januari
    1862 het redacteurschap weer op zich te nemen. Hoewel hij meer
    en meer moest overlaten aan medewerkers, bleef ook in de
    volgende jaren zijn krant het boegbeeld van de tegen Nederlands
    'batig slot'-politiek strijdende kranten.&lt;/p&gt;
&lt;p&gt;Zijn delicate gezondheid, maar vooral de teleurstellingen om
    het uitblijven van wezenlijke veranderingen in Indi&amp;euml;
    werden Lion te veel. Per 1 augustus 1863 trad hij terug als
    hoofdredacteur van het 
    &lt;em&gt;Bataviaasch Handelsblad&lt;/em&gt;

    . Het was opnieuw Des Amorie van der Hoeven die hem verving.
    Lion, die ging werken in het landelijke op Midden-Java, bleef
    intussen als mede-eigenaar betrokken bij het blad. Dit gebeurde
    tot onvrede van zijn uitgever, die per 31 december 1865 het
    contract met hem opzegde, waardoor, overeenkomstig de
    bepalingen ervan, de krant volledig eigendom werd van Lion.
    Deze besloot nu wederom het leiderschap ervan op zich te
    nemen.&lt;/p&gt;
&lt;p&gt;Lion was ook in de laatste fase van zijn redacteurschap
    trouw aan zijn opvattingen; hij bleef bovendien de polemiek
    zien als de beste methode om de situatie in de kolonie te
    verbeteren. Te stellig en apodictisch was Lion soms in die
    pennenstrijd; te weinig ruimte liet hij dan aan de meningen van
    anderen. Het gaf ergernis, niet het minst bij die publicisten
    die naar overtuiging dichtbij hem stonden. Uiterst beducht voor
    de alerte en scherpe manier waarop Lion misstanden signaleerde,
    bleven intussen de autoriteiten. Het was vanwege die zeer
    kritische toon dat het 
    &lt;em&gt;Bataviaasch Handelsblad&lt;/em&gt;

    in april 1868 geweerd werd uit de militaire kantine in
    Batavia.&lt;/p&gt;
&lt;p&gt;De meest memorabele kwestie uit Lions laatste jaren was die
    rond Conrad Busken Huet. Eind 1868 werd bekend dat Huet, kort
    daarvoor hoofdredacteur van de 
    &lt;em&gt;Java-Bode&lt;/em&gt;

    geworden, zijn overtocht had laten betalen door de
    conservatieve regering, in ruil waarvoor hij minister van
    Koloni&amp;euml;n J.J. Hasselman (1867-1868) had beloofd het
    Indische gouvernement te adviseren over maatregelen om de
    liberale, oppositionele pers aan banden te leggen. Duidelijk
    werd nu ook dat de minister in de eerste plaats Lion had willen
    muilkorven. Rond het 'geval Hasselman' barstte een geweldige
    rel los; onder aanvoering van Lion sleepte de koloniale pers
    Huet voor de 'rechterstoel van het publieke moraliteitsgevoel'.
    Omdat ook de aan de schandpaal genagelde redacteur van de 
    &lt;em&gt;Java-Bode&lt;/em&gt;

    niet om woorden verlegen zat, ontspon zich een venijnige, voor
    het krantenlezend publiek vaak uiterst vermakelijke, polemiek
    tussen Huet en zijn critici.&lt;/p&gt;
&lt;p&gt;Na een kortstondige ziekte overleed Lion in 1869 op
    63-jarige leeftijd. Onder grote belangstelling en met militaire
    honneurs - hij was gepensioneerd officier - werd hij begraven
    op Tanah Abang in Batavia. Vrijwel alle persorganen in
    Indi&amp;euml; herdachten hem, en vrijwel unaniem brachten zij hem
    hulde voor de voortrekkersrol en voorbeeldfunctie die hij voor
    de Indische pers heeft vervuld. Nog bij zijn leven had hij van
    zijn collega's de erenaam 'vader van de Indische journalistiek'
    gekregen.&lt;/p&gt;
&lt;p&gt;
  &lt;a href='pgedeelte'&gt;P: &lt;/a&gt;Behalve artikelen in de in de tekst genoemde kranten o.a.: 
    &lt;em&gt;Het kultuurstelsel en art. 56 van het Regeringsreglement&lt;/em&gt;

    (Batavia 1858); 
    &lt;em&gt;Hoe Indie geregeerd wordt&lt;/em&gt;

    ('s-Gravenhage 1861); 
    &lt;em&gt;Een uitstap naar Padang&lt;/em&gt;

    (Batavia 1869).&lt;/p&gt;
&lt;p&gt;
  &lt;a href='lgedeelte'&gt;L: &lt;/a&gt;J.C. van Lier, 
  &lt;em&gt;H.J. Lion, een strijder voor de belangen van Indi&amp;euml;&lt;/em&gt;

  (Batavia [etc.] 1870); Gerard Termorshuizen, 'Busken Huet en het
  ''geval Hasselman'' na honderd jaar', in 
  &lt;em&gt;De Gids&lt;/em&gt;

  132 (1969) III, 139-149; Cees Fasseur, 'Een martelaar voor het
  vrije woord', in idem, 
  &lt;em&gt;Indischgasten&lt;/em&gt;

  (Amsterdam 1996) 91-117; Gerard Termorshuizen, 'De bittere
  waarheden van Henri Lion. Het 
  &lt;em&gt;Bataviaasch Handelsblad&lt;/em&gt;

  als ''eerste politieke krant'' van Indi&amp;euml;', in 
  &lt;em&gt;De geest van Multatuli&lt;/em&gt;

  . Onder red. van Theo D'haen en Gerard Termorshuizen (Leiden
  1997) 81-100.&lt;/p&gt;
&lt;p&gt;
  &lt;a href='igedeelte'&gt;I: &lt;/a&gt;

  Cees Fasseur, 
  &lt;em&gt;Indischgasten&lt;/em&gt;

  (Amsterdam 1996) 95.&lt;/p&gt;
&lt;p&gt;G.P.A. Termorshuizen&lt;/p&gt; 
&lt;dtml-var bwn_footer&gt;</text>
  </biography>
</biodes>

