<biodes version="1.0">
  <fileDesc>
    <title>Leiker, Sjoerd (1914-1988)</title>
    <ref target="http://resources.huygens.knaw.nl/bwn1880-2000/lemmata/bwn4/leiker"/>
    <publisher>
      <name>Biografisch Woordenboek van Nederland:1880-2000</name>
      <ref target="http://resources.huygens.knaw.nl/bwn1880-2000"/>
    </publisher>
  </fileDesc>
  <person>
    <idno type="id">leiker</idno>
    <persName><name type="geslachtsnaam">Leiker</name>, Sjoerd</persName>
    <sex value="1"/>
    <event type="birth" when="1914"/>
    <event type="death" when="1988"/>
    <state type="occupation">schrijver</state>
    <state type="occupation">journalist</state>
  </person>
  <biography>
    <graphic url="http://resources.huygens.knaw.nl/bwn1880-2000/lemmata/bwn4/images/images/LEIKER.jpg"/>
    <text>&lt;dtml-var bwn_header&gt;
 &lt;p class='genealogie'&gt;
  &lt;strong&gt;Leiker, Sjoerd&lt;/strong&gt;, (pseudoniem &lt;b&gt;Menno van Haarsma&lt;/b&gt; en &lt;b&gt;Simon le Croyant&lt;/b&gt;), schrijver en journalist (Drachten 28-5-1914 - Hoorn 15-12-1988). 
Zoon van Pieter Leiker, koopman, en Aafke Veenstra. Gehuwd op
  15-3-1937 met Margit Kis. Uit dit huwelijk werd 1 dochter
  geboren. Na echtscheiding (15-8-1953) gehuwd op 26-10-1953 met
  Kommerijn Gerrittine Kooijmans, schrijfster.
  

  

  
&lt;img src=&amp;quot;images/LEIKER.jpg&amp;quot; align=&amp;quot;right&amp;quot; BORDER=&amp;quot;0&amp;quot; alt=&amp;quot;afbeelding van Leiker, Sjoerd&amp;quot; class=&amp;quot;bwnimg&amp;quot;&gt;
  

  
  &lt;/p&gt;
&lt;p&gt;Sjoerd Leiker groeide op in het oosten van de provincie
    Friesland, de streek rond Drachten, een gebied van bossen en
    veenplassen, dat zo vaak het decor vormde van zijn romans. In
    1929 verhuisde het gezin naar Groningen, waar Leiker een
    opleiding volgde aan de Christelijke Kweekschool, die hij in
    1933 afsloot met een onderwijsbevoegdheid. Later behaalde hij
    nog de akte MO-Frans. Al in 1931 werd hij opgenomen in de kring
    rond Dirk Ver&amp;egrave;l, die als leraar Nederlands aan de
    kweekschool verbonden was. In diens 'salon' las hij zijn eerste
    gedichten. Leiker debuteerde in 1934 met twee verzen in 
    &lt;em&gt;Groningsche dichters&lt;/em&gt;

    , een uitgave van 
    &lt;em&gt;De Vrije Bladen&lt;/em&gt;

    (11 (1934) 8/9 (aug./sept.) 21-22).&lt;/p&gt;
&lt;p&gt;Na zijn militaire dienst te hebben vervuld, aanvaardde
    Leiker een betrekking bij uitgeverij Bosch en Keuning te Baarn,
    waar hij in 1936 redactiechef werd. Een jaar later richtte hij,
    samen met uitgever Pieter Keuning, het maandblad 
    &lt;em&gt;Elckerlyc. Tijdschrift voor christelijke letterkunde&lt;/em&gt;

    op. Leiker bedacht de naam en schreef de redactieverklaring,
    waarin hij onder meer betoogde dat er in 'onze christelijke
    letterkunde' sprake is van 'een tekort aan eenvoud en
    menschelijkheid' en een teveel aan 'intellect en systeem'. Toen
    evenwel in 1938 de dichter en latere NSB'er Martien Beversluis
    een belangrijke plaats in de redactie kreeg, was dat voor
    Leiker mede een reden om te vertrekken. In het voorjaar van
    1939 - zijn eerste verhalen waren inmiddels gebundeld en een
    roman stond op het punt te verschijnen - vertrok hij naar
    Frankrijk. Zijn verblijf te midden van een kosmopolitisch
    gezelschap in het hotel van de gevluchte Roemeense jood Jean
    Reiss zou later mede de achtergrond vormen voor de roman 
    &lt;em&gt;Wachten bij de grens&lt;/em&gt;

    uit 1968. Tijdens de mobilisatie van augustus 1939 tot mei 1940
    was hij gelegerd bij Haarlem, een periode door hem in 1960
    beschreven in 'Dienst is dienst' in de bundel 
    &lt;em&gt;1940 - Ontluisterde mei&lt;/em&gt;

    . Na de capitulatie vestigde hij zich in deze stad. Mede door
    zijn vrouw, een Hongaarse, kwam hij in contact met gevluchte
    Oosteuropeanen, en een aantal van deze 'displaced persons' zou
    een plaats krijgen in zijn werk, onder andere in de
    novellenbundel 
    &lt;em&gt;Smalle bruggen naar de vrijheid&lt;/em&gt;

    uit 1958.&lt;/p&gt;
&lt;p&gt;Belangrijk in het leven van Sjoerd Leiker was zijn
    ontmoeting, in het voorjaar van 1943, met Geert Lubberhuizen.
    Deze had met de illegale uitgave van een rijmprent van het
    verzetsgedicht van Jan Campert 
    &lt;em&gt;De achttien dooden&lt;/em&gt;

    financi&amp;euml;le steun voor onderduikwerk binnengekregen.
    Hierdoor aangemoedigd, was hij, met het oog op andere
    clandestiene uitgaven, op zoek naar iemand met ervaring in het
    uitgeversvak. De tot stand gekomen samenwerking tussen
    Lubberhuizen en Leiker zou leiden tot het succes van de
    ondergrondse uitgeverij De Bezige Bij, die door talrijke
    uitgaven veel geld voor onderduikers en noodlijdende
    kunstenaars bijeenbracht. Via De Bezige Bij kon Leiker het
    manuscript terugkopen van zijn roman 
    &lt;em&gt;Drie getuigen&lt;/em&gt;

    , dat, door zijn weigering lid te worden van de Kultuurkamer in
    1942, niet kon worden uitgegeven. Het zou twee jaar later,
    onder het pseudoniem Menno van Haarsma, bij De Bezige Bij
    verschijnen; een tweede druk en een vertaling in het Engels
    volgden in 1946. Dit boek, dat Leiker zelf als zijn eerste
    echte werk beschouwde, heeft al de hem kenmerkende compositie:
    een gebeurtenis wordt, vanuit verschillende gezichtspunten,
    door verschillende verhaalfiguren verteld. Langzaam ontstaat zo
    een completer, maar ook gecompliceerder beeld. Tevens wordt een
    ander, ook in het latere literaire werk vaak terugkerend thema
    zichtbaar: dat van de krachtige persoonlijkheid met een
    aristocratische vrijheidsdrang, die de hoofdfiguur enerzijds
    fascineert en meesleept, maar anderzijds bij hem en anderen ook
    ergernis en verzet wekt.&lt;/p&gt;
&lt;p&gt;Toen bij de nadering van de bevrijding in december 1944 de
    illegale uitgeverij officieel werd omgezet in een
    co&amp;ouml;peratieve vereniging tot het uitgeven van boeken en
    tijdschriften, trad Leiker tot juli 1946 op als voorzitter.
    Beoogd was een co&amp;ouml;peratie van bescheiden omvang, gericht
    op onderlinge steun van schrijvers en dichters die tot de
    avant-garde zouden behoren en een socialistisch ideaal beleden.
    Toen De Bezige Bij na de bevrijding zich echter steeds meer
    ontwikkelde tot een grote, commercieel gerichte uitgeverij
    deelde Leiker in 1950, in een in het Fries gestelde brief, zijn
    ongenoegen over de door het bedrijf gevolgde koers mee. Na 1953
    ging hij zijn werk elders uitgeven. In het verschijnen in 1964
    van de geruchtmakende 'schelmenroman' van Jan Cremer 
    &lt;em&gt;Ik Jan Cremer&lt;/em&gt;

    zou Leiker twee jaar later een aanleiding zien om voor het
    lidmaatschap van de vereniging te bedanken.&lt;/p&gt;
&lt;p&gt;In november 1945 werd Leiker selectie-officier van de
    psychologische dienst bij het ministerie van Oorlog. In die
    hoedanigheid maakte hij in 1946 een studiereis naar
    Groot-Brittanni&amp;euml;, waaraan herinneringen zijn terug te
    vinden in de roman 
    &lt;em&gt;Op blote voeten&lt;/em&gt;

    uit 1970. Tussen 1946 en 1948 trad hij op als secretaris van de
    Eereraad voor de Letterkunde. Ondertussen werkte hij mee aan
    verschillende weekbladen en tijdschriften, zoals 
    &lt;em&gt;Het Woord&lt;/em&gt;

    , 
    &lt;em&gt;Podium&lt;/em&gt;

    , en 
    &lt;em&gt;De Groene Amsterdammer&lt;/em&gt;

    ; aan 
    &lt;em&gt;Vrij Nederland&lt;/em&gt;

    onder het pseudoniem Simon le Croyant. Van 1947 tot 1948 was
    hij redactiesecretaris van 
    &lt;em&gt;De Nieuwe Stem&lt;/em&gt;

    .&lt;/p&gt;
&lt;p&gt;Fedde Schurer, met wie hij al in 1940 contact had gezocht
    over de Friese literatuur, haalde Leiker in 1948 terug naar het
    Noorden. Hij bekleedde hier achtereenvolgens de functies van
    directeur van de Regionale Omroep Noord te Groningen van 1948
    tot 1952, redacteur van de Friese editie van 
    &lt;em&gt;Het Vrije Volk&lt;/em&gt;

    van 1953 tot 1955 te Leeuwarden en, ten slotte, chef-redacteur
    van deze krant van 1955 tot 1967. In de Friese strijd, zo had
    hij al in 1950 in zijn brief aan De Bezige Bij laten weten,
    meende hij een parallel te hebben gevonden voor het idealisme
    uit de oorlog, en met de Friese letterkunde hield hij zich in
    deze jaren intensief bezig. Om meer tijd voor zijn literaire
    werk te krijgen, nam hij soms zelfs onbetaald verlof. Van 1962
    tot 1966 was hij redacteur van het Friese literaire tijdschrift
    
    &lt;em&gt;De Tsjerne&lt;/em&gt;

    . Een deel van Leikers Friese werk zou in 1976 worden gebundeld
    in 
    &lt;em&gt;In wolk fan tsj&amp;ucirc;gen&lt;/em&gt;

    . In 1967 verliet hij Friesland en verhuisde hij naar Hoorn.
    Hij trad toen toe tot de algemene redactie van 
    &lt;em&gt;Het Vrije Volk&lt;/em&gt;

    . In 1970 nam hij evenwel ontslag en werd hij weer
    zelfstandig.&lt;/p&gt;
&lt;p&gt;Centraal in Leikers latere literaire werk staat de oorlog.
    Mensen ontmoeten elkaar in crisissituaties, en de hoofdpersoon
    probeert achteraf, via de verhalen van anderen en door zijn
    eigen herinneringen, te reconstrueren wat er werkelijk
    gebeurde. Al zijn personages zijn min of meer ontwortelden:
    nooit meer helemaal thuis in de wereld, ballingen, ook al wonen
    ze nog in eigen land. In zijn thematiek is Leiker verwant met
    J.P. Sartre en W.F. Hermans: elke daad, gewild of ongewild,
    heeft gevolgen die niet zijn te overzien. Op verzoek van de
    uitgever bewerkte hij in 1970 zijn novelle 
    &lt;em&gt;De overval&lt;/em&gt;

    - gebaseerd op de overval op het distributiekantoor van Joure
    in oktober 1942 - voor de jeugd. Dezelfde gebeurtenis vormde
    eveneens het uitgangspunt voor zijn gedramatiseerde
    tv-documentaire 
    &lt;em&gt;De overval. Met alleen het geweten als meester&lt;/em&gt;

    , die door de NCRV op 4 mei 1974 werd uitgezonden. Leiker was
    vrijmetselaar en van 1974 tot 1984 was hij redacteur van het 
    &lt;em&gt;Algemeen Ma&amp;ccedil;onniek Tijdschrift&lt;/em&gt;

    . Artikelen uit dit blad, waaronder herinneringen aan de oorlog
    en aan gemaakte reizen, bundelde hij in 1981, samen met de
    socioloog Sjoerd Groenman, in 
    &lt;em&gt;Onder ons gezegd en gezwegen. Bespiegelingen van
    vrijmetselaren over mens en wereld&lt;/em&gt;

    .&lt;/p&gt;
&lt;p&gt;Hoewel waardering niet uitbleef - in 1958 ontving hij de
    Hendrik de Vries-prijs, in 1971 de Marianne Philips-prijs en in
    1984 de Piter Jelles-priis -, zijn werk in het algemeen gunstig
    werd besproken en er ook vertalingen verschenen, drong Leiker
    niet door tot de groep van veelgelezen auteurs. Misschien zaten
    er daarvoor in zijn werk te veel elementen - 'speels en bizar',
    vond hij zelf - uit de Friese Wouden. In 1989 verscheen, in een
    beperkte oplage, Leikers 'literaire testament': zeven gedichten
    die hij schreef in de laatste weken voor zijn dood, onder de
    titel 
    &lt;em&gt;Verzegeld in zand&lt;/em&gt;. Zijn zelftypering 'in wezen een mysticus' blijkt duidelijk
    uit deze verzen. Een andere karakterisering van zichzelf, die
    van socialistische christen-humanist, komt naar voren in zijn
    romans en verhalen.&lt;/p&gt;
&lt;p&gt;
  &lt;a href='agedeelte'&gt;A: &lt;/a&gt;Collecties-Leiker in het Frysk Letterkundich Museum en
  Dokumintaesjesintrum te Leeuwarden en in het Nederlands
  Letterkundig Museum en Documentatiecentrum te
  's-Gravenhage.&lt;/p&gt;
&lt;p&gt;
  &lt;a href='pgedeelte'&gt;P: &lt;/a&gt;Lijst van Leikers voornaamste geschriften in het onder L
    genoemde levensbericht in het 
    &lt;em&gt;Jaarboek van de Maatschappij der Nederlandse Letterkunde te
    Leiden&lt;/em&gt;

    , 142-143.&lt;/p&gt;
&lt;p&gt;
  &lt;a href='lgedeelte'&gt;L: &lt;/a&gt;Wim Hazeu, 'Oorlog op de achtergrond van het werk van
  Sjoerd Leiker', in 
  &lt;em&gt;Benelux-Nouvelles/Nieuws&lt;/em&gt;

  23 (1970) 6 (nov./dec.) 29-30; Richter Roegholt, 
  &lt;em&gt;De geschiedenis van De Bezige Bij 1942-1972&lt;/em&gt;

  (Amsterdam, 1972); Joop Boomsma, 'Skriuwe is in foarm fan libjen.
  In petear mei Sjoerd Leiker', in idem, 
  &lt;em&gt;Peteareboek. Petear en profyl&lt;/em&gt;

  (Leeuwarden, 1976) 41-46; Wam de Moor, 'Het wantrouwen en de
  getuigen van Sjoerd Leiker', in idem, 
  &lt;em&gt;Meester en leerling. In de voetsporen van S. Vestdijk.
  Kritieken&lt;/em&gt;

  ('s-Gravenhage, 1978) 83-87; Sietse de Vries, 'Ek de lytse man
  kin grut w&amp;ecirc;ze yn syn striid tsjin it &amp;ucirc;nrjocht', in 
  &lt;em&gt;Frysk en Frij&lt;/em&gt;

  , 25-9-1982; Lisette Lewin, 
  &lt;em&gt;Het clandestiene boek 1940-1945&lt;/em&gt;

  (Amsterdam, 1983) vooral 116-128; Jaap Goedegebuure,
  'Existentieel', in 
  &lt;em&gt;Haagse Post&lt;/em&gt;

  , 5-9-1987; Wim Hazeu, 'Sjoerd Leiker', in idem, 
  &lt;em&gt;Het literair pseudoniemenboek&lt;/em&gt;

  (Baarn, 1987) 56-58; idem, 'Nawoord', in Sjoerd Leiker, 
  &lt;em&gt;De waterklok. Herinneringen en beschouwingen&lt;/em&gt;

  (Amsterdam, 1991) 252-258; levensbericht door S.N. Bakker, in 
  &lt;em&gt;Jaarboek van de Maatschappij der Nederlandse Letterkunde te
  Leiden 1991-1992&lt;/em&gt;

  (Leiden, 1993) 129-143.&lt;/p&gt;

&lt;p&gt;
&lt;a href=&amp;quot;igedeelte&amp;quot;&gt;I: &lt;/a&gt;Wim Hazeu, &lt;i&gt;Het literair pseudoniemenboek&lt;/i&gt; (Baarn, 1987) 56.&lt;/p&gt;

&lt;p&gt;H. Jongsma&lt;/p&gt; 
&lt;dtml-var bwn_footer&gt;</text>
  </biography>
</biodes>

