<biodes version="1.0">
  <fileDesc>
    <title>Holk, Lambertus Jacobus van (1893-1982)</title>
    <ref target="http://resources.huygens.knaw.nl/bwn1880-2000/lemmata/bwn2/holk"/>
    <publisher>
      <name>Biografisch Woordenboek van Nederland:1880-2000</name>
      <ref target="http://resources.huygens.knaw.nl/bwn1880-2000"/>
    </publisher>
  </fileDesc>
  <person>
    <idno type="id">holk</idno>
    <persName><name type="geslachtsnaam">Holk</name>, Lambertus Jacobus van</persName>
    <sex value="1"/>
    <event type="birth" when="1893"/>
    <event type="death" when="1982"/>
    <state type="occupation">remonstrants theoloog</state>
  </person>
  <biography>
    <graphic url="http://resources.huygens.knaw.nl/bwn1880-2000/lemmata/bwn2/images/images/HOLK.jpg"/>
    <text>&lt;dtml-var bwn_header&gt;
 &lt;p class='genealogie'&gt;
  &lt;strong&gt;Holk, Lambertus Jacobus van&lt;/strong&gt;, theoloog en cultuurfilosoof (Amsterdam 16-10-1893 - De Bilt 23-1-1982).

Zoon van Lambertus Jacobus van Holk, houtkoper, en Jeanne Marie
Josephenna Fortanier. Gehuwd op 13-3-1918 met Esther Suzanne Wavre. Uit
dit huwelijk werden 2 zoons en 1 dochter geboren. Na echtscheiding
(1-9-1954) gehuwd op 1-12-1954 met Hanneke Meijer. Uit dit huwelijk
werden geen kinderen geboren.

&lt;img src=&amp;quot;images/HOLK.jpg&amp;quot; align=&amp;quot;right&amp;quot; BORDER=&amp;quot;0&amp;quot; alt=&amp;quot;afbeelding van Holk, Lambertus Jacobus van&amp;quot; class=&amp;quot;bwnimg&amp;quot;&gt;

&lt;/p&gt;
&lt;p&gt;Van Holk doorliep de lagere school in Amsterdam en Baarn, en het
gymnasium te Utrecht, en ging in 1912 in Leiden theologie studeren.
Aanvankelijk&lt;/p&gt;
&lt;p&gt;Nederlands Hervormd liet hij zich in zijn latere studiejaren
inschrijven bij het Seminarium der Remonstranten. Tevens raakte hij
betrokken in de Vrijzinnig Christelijke Studenten Bond (VCSB), die in
1914 werd opgericht. De studie werd in 1921 vanuit de pastorie voltooid
met een dissertatie bij K.H. Roessingh over 
&lt;em&gt;De beteekenis van Bergson voor de philosophische theologie.&lt;/em&gt;
&lt;/p&gt;
&lt;p&gt;Inmiddels was hij sinds 1918 predikant in de Remonstrantse gemeente
te Schoonhoven geworden. Na een jaar algemeen secretariaat bij de
Vrijzinnig Christelijke Jongeren Bond (VCJB) werd hij in 1923 beroepen
in Gouda, in 1924 in Utrecht, waar hij tot zijn Leidse benoeming bleef.
Ook in verscheidene bestuursfuncties diende hij de Remonstrantse
Broederschap. In preken en lezingen bleek hij een begaafd spreker, met
een eigen, o.a. door vele conferenties en bijeenkomsten van de
Woodbrookers te Barchem gevoede spiritualiteit. Volgens hem was de vorm
niet bijkomstig ten opzichte van de inhoud. Vandaar zijn belangstelling
voor liturgie, voor kerkerde, voor godsdienstige stijl. Zijn
sociaal-politieke betrokkenheid uitte zich o.m. in de door hem in 1934
ontworpen 'Verklaring omtrent volk, kerk en staat', waarin het
staatsabsolutisme, zoals dat in Duitsland en elders opkwam, als
antichristelijk werd afgewezen. Het jaar daarop nam de algemene
vergadering van de Remonstrantse Broederschap deze 'Verklaring'
aan (als eerste kerkelijke veroordeling van het nationaal-socialisme in
ons land). Van het Remonstrants Seminarium was hij lange jaren curator.
Prediker is hij bovendien gebleven, ook na zijn predikantschap.&lt;/p&gt;
&lt;p&gt;Intussen had de vrijzinnig-christelijke jeugdbeweging hem niet
losgelaten. Van Holk vond daar een nieuwe geloofsbeleving en stelde op
de jeugd zijn hoop voor een goede toekomst van de kerk. Met enkele
anderen en met steun en hulp van de Vrijzinnig Christelijke Studenten
Bond had hij de VCJB (voor niet-studerenden) opgericht (1919). Hij
bleef een inspirerend kampleider en een gevierd spreker op conferenties
en andere bijeenkomsten, met groot pastoraal begrip in de discussies.
Aan de lekespelen van die tijd gaf hij zijn eigen stimulans. Voor deze
kringen schreef hij ook veel - o.m. 
&lt;em&gt;Parsifal&lt;/em&gt;

(1923), 
&lt;em&gt;De heilige wake&lt;/em&gt;

(1926), 
&lt;em&gt;Het ontoegankelijk licht&lt;/em&gt;

[1924], 
&lt;em&gt;Bijbelse figuren&lt;/em&gt;

(1926), 
&lt;em&gt;De kostbare parel&lt;/em&gt;

(1927), en talloze artikelen in 
&lt;em&gt;Leidersblad der Vrijzinnig Christelijke Jeugd Centrale, De
Smidse&lt;/em&gt;

en 
&lt;em&gt;Het Kouter.&lt;/em&gt;
&lt;/p&gt;
&lt;p&gt;In 1931 werd Van Holk aan de Leidse Universiteit benoemd tot gewoon
hoogleraar in 'Encyclopaedie der Godgeleerdheid, de Wijsbegeerte
van den Godsdienst en de Zedekunde' als opvolger van H.T. de Graaf.
De theologie was in die dagen voornamelijk Duits geori&amp;euml;nteerd, en
Van Holk was van de Duitse wijsbegeerte goed op de hoogte: als student
was hij ingeleid in de filosofie van Kant en Hegel, Diltheys
hermeneutische methode van de geesteswetenschappen had hem gevormd,
naar de wijsgeer-theoloog Paul Tillich noemde hij zijn werkgezelschap
'Kairos' (in 1932 een van de eerste theologische gezelschappen
waarmee een 'dialogisch doceren' aan de universiteit werd
beoogd), aan Oswald Spenglers 
&lt;em&gt;Untergang des Abendlandes&lt;/em&gt;

[1925] had hij een studie gewijd, de werken van Karl Jaspers hielden
hem (en zijn studenten) voortdurend bezig. De dialectische theologen
Karl Barth, Emil Brunner e.a. spraken hem minder aan. Liever wendde hij
de blik van zijn studenten naar de Franse, Engelse en Amerikaanse
(godsdienst)filosofie. De empirische aanpak in de Angelsaksische
filosofie achtte hij vruchtbaarder dan de dogmatische en idealistische
waarmee men op het continent werkte. De historiciteit van de waarheid
werd hem steeds sterker bewust, alsook de vaak daarin optredende
tegenstrijdige veelvuldigheid. Reeds zijn oratie had als titel en thema
het 
&lt;em&gt;Dynamisch pluralisme.&lt;/em&gt;

De godsdienstwijsbegeerte beschouwde hij wel als een theologische
discipline (zie zijn 
&lt;em&gt;Wijsgeerige inleiding tot de godsdienstwetenschap&lt;/em&gt;

(1936) en zijn in 1938 verschenen 
&lt;em&gt;Encyclopaedie der theologie),&lt;/em&gt;

maar dan niet binnen enig dogmatisch kader besloten: de Verlichting
heeft aan geloof en theologie de verplichting opgelegd zich wereldlijk
te verantwoorden - voor zover mogelijk. De rede vindt haar grens bij de
mystieke Godsverbondenheid. De godsbeleving is ook buiten de kerk te
vinden; doch de navolging van Christus bleef voor Van Holk centraal
staan (vgl. zijn 
&lt;em&gt;De boodschap van het vrijzinnig christendom&lt;/em&gt;

(1939) en zijn in 1941 gepubliceerde inleiding op 
&lt;em&gt;De Bergrede).&lt;/em&gt;
&lt;/p&gt;
&lt;p&gt;Ook in de ethiek ging Van Holk ondogmatisch en onschools te werk:
niet deductief, uitgaande van objectieve of zelfs absolute normen en
waarden, maar inductief, bij wijze van een omgekeerde casu&amp;iuml;stiek:
het leven zelf in zijn verschillende casus analyserend op zoek naar de
zedelijke, boventijdse motieven die daar aan de orde zijn. Zo kwam de
actualiteit in zijn colleges ter sprake, en leerde hij zijn studenten
om zelf over de maatschappelijke implicaties van de christelijke
zedeleer na te denken. In het bijzonder schonk hij aandacht aan de
medische ethiek, vooral zoals deze zich leek te moeten herzien in de
veranderde maatschappij (abortus, reanimatie, euthanasie, geestelijke
gezondheidszorg, relatie tussen ziekte en zonde). Na de Tweede
Wereldoorlog bood hij proeven van deze ethiekbeoefening in zijn vele
malen herdrukte 
&lt;em&gt;Levenskunst&lt;/em&gt;

[1950], 
&lt;em&gt;Moreel beraad&lt;/em&gt;

(1952-1953. 2 dl.).&lt;/p&gt;
&lt;p&gt;Ook Van Holks professoraat werd uiteraard tijdens die oorlog op de
proef gesteld. Op de befaamde 26e november 1940, de dag waarop de
joodse hoogleraren waren ontslagen, had behalve R.P. Cleveringa ook Van
Holk college gegeven - over Spinoza en de onschatbare joodse bijdrage
tot het Nederlandse geestesleven. Nog in 1941 verscheen zijn 
&lt;em&gt;Judas Iskarioth. Een overdenking over den verrader en het
verraad.&lt;/em&gt;

Zijn afwijzende houding tegenover de Duitse bezetter was deze
ondertussen niet ontgaan. Op 30 mei 1942 kreeg hij ontslag, zij het nog
op eigen verzoek, en van juli 1942 tot 14 februari 1944 verbleef hij in
de gijzelaarskampen Haren en Beekvliet (Sint-Michielsgestel), waar hij
een soort volksuniversiteit oprichtte en daarin ook zelf (uiteraard uit
het hoofd) drukbezochte colleges gaf.&lt;/p&gt;
&lt;p&gt;In zijn hoogleraarschap verenigde Van Holk een sterke sensitiviteit
voor wat er eigenlijk aan de hand was in de geschiedenis en de
gebeurtenissen van eigen tijd, in boeken en in mensen, met een
geoefende spiritualiteit en een grote geleerdheid. De spiritualiteit
gaf aan zijn wijde extraverte belangstelling het tegenwicht van
innerlijkheid. Zijn belezenheid van ook de nieuwste geschriften was
befaamd. Hij was het dan ook die onmiddellijk na de bevrijding in
Leiden de stoot gaf tot het Studium Generale.&lt;/p&gt;
&lt;p&gt;Wie zo vol initiatieven zit en alle kaders doorbreekt komt nooit
'klaar' en bouwt geen systeem. De kracht van Van Holk lag
daarin dat hij de theologie steeds het open veld van de wereld en de
cultuur instuurde, haar voortdurend ter discussie stelde en haar
daarmee juist als godsdienstige verantwoording van het leven op de
voorgrond bracht. In en boven alles was Van Holk cultuurfilosoof en
cul-tuurtheoloog: zie bijv. zijn 
&lt;em&gt;De rebellerende mens&lt;/em&gt;

(1960) en zijn postuum verschenen 
&lt;em&gt;Elites - wat is er tegen?&lt;/em&gt;

(Kampen, 1982). Ook sprak hij veelvuldig voor een breder publiek. Van
de nieuwe communicatiemiddelen zag hij het belang al spoedig in: hij
sprak veel voor de radio, en verzorgde jarenlang de 'Gesprekken
achter de schrijftafel' voor de VPRO-televisie, toen deze kleine
omroepvereniging nog in vrijzinnig-christelijke geest werkte. Ontelbaar
waren zijn artikelen, meest over actuele onderwerpen, in alle mogelijke
tijdschriften en bundels.&lt;/p&gt;
&lt;p&gt;Zijn arbeidssfeer bleef niet tot ons land beperkt: reeds in de jaren
twintig werd hij voorzitter van het Internationaal Verbond van
Vrijzinnig Christendom en Geloofsvrijheid (IVVC), waarvoor hij tal van
reizen maakte en o.m. in Amerika gastcolleges gaf (eredoctoraten van
het Meadville Theological College Chicago, en van de Hus-faculteit in
Praag). Zijn taalbegaafdheid maakte dat hij Frans en Engels even
vloeiend sprak als het Nederlands, terwijl het Duits hem geen moeite
kostte. Namens dit IVVC werd hij als waarnemer aangewezen op het tweede
Vaticaanse Concilie (1962-1965), waar met name het concept inzake de
godsdienstvrijheid van zijn hand was. De contacten met Rome en met de
andere daar vertegenwoordigde kerken openden zijn geest voor de
christelijke oecumene, zonder dat hij zijn vrijzinnige geest geweld
behoefde aan te doen (zie 
&lt;em&gt;De grote verbrokkeling?&lt;/em&gt;

(Hilversum, 1968). Dat zijn bijdragen gewaardeerd werden, bleek o.m. in
de uitnodiging als adviseur van het Nederlands episcopaat het Pastoraal
concilie der Nederlandse kerkprovincie (1968-1970) mee te maken.
Daarnaast werden ook de contacten met joden en humanisten
versterkt.&lt;/p&gt;
&lt;p&gt;Aan deze laatste, nieuwe fase in Van Holks leven maakte zijn
emeritaat (in 1964) dus geen einde. Zijn geest bleef helder en met zijn
inzicht kon hij blijvend leiding geven binnen eigen kerk en aan
tallozen daarbuiten. Zodat na zijn dood de herdenkingsdienst, geleid
door een RK priester en een remonstrante predikant, werd bijgewoond
door personen uit alle geestelijke geledingen van ons volk.&lt;/p&gt;
&lt;p&gt;
  &lt;a href='pgedeelte'&gt;P: &lt;/a&gt;Behalve in de tekst genoemde publikaties: bibliografie in
onder L genoemde 
&lt;em&gt;Uitzichten.&lt;/em&gt;
&lt;/p&gt;
&lt;p&gt;
  &lt;a href='lgedeelte'&gt;L: &lt;/a&gt;
  &lt;em&gt;Uitzichten.&lt;/em&gt;

Vrijzinnig Protestantse bijdragen door H. Faber, J. de Graaf, H.J.
Heering [et al.] (Delft, 1953); Herdenkingsartikelen in 
&lt;em&gt;NRC Handelsblad,&lt;/em&gt;

26-1-1982, 
&lt;em&gt;Trouw,&lt;/em&gt;

26-1-1982; 
&lt;em&gt;Remonstrants weekblad,&lt;/em&gt;

13-2-1982, 
&lt;em&gt;Saamhorig 7&lt;/em&gt;

(1982) 3 (maart) 6-7; 
&lt;em&gt;Mare,&lt;/em&gt;

4-2-1982; 
&lt;em&gt;ibidem,&lt;/em&gt;

25-11-1982.&lt;/p&gt;


&lt;p&gt;
&lt;a href=&amp;quot;igedeelte&amp;quot;&gt;I: &lt;/a&gt;Beeldbank van het Nationaal Archief in Den Haag [Foto: Eric Koch; Collectie ANEFO; Van Holk in april 1970].&lt;/p&gt;



&lt;p&gt;H.J. Heering&lt;/p&gt; 
&lt;dtml-var bwn_footer&gt;</text>
  </biography>
</biodes>

