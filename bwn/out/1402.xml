<biodes version="1.0">
  <fileDesc>
    <title>Pitlo, Adriaan (1901-1987)</title>
    <ref target="http://resources.huygens.knaw.nl/bwn1880-2000/lemmata/bwn4/pitlo"/>
    <publisher>
      <name>Biografisch Woordenboek van Nederland:1880-2000</name>
      <ref target="http://resources.huygens.knaw.nl/bwn1880-2000"/>
    </publisher>
  </fileDesc>
  <person>
    <idno type="id">pitlo</idno>
    <persName><name type="geslachtsnaam">Pitlo</name>, Adriaan</persName>
    <sex value="1"/>
    <event type="birth" when="1901"/>
    <event type="death" when="1987"/>
    <state type="occupation">jurist</state>
  </person>
  <biography>
    <graphic url="http://resources.huygens.knaw.nl/bwn1880-2000/lemmata/bwn4/images/images/PITLO.jpg"/>
    <text>&lt;dtml-var bwn_header&gt;
 &lt;p class='genealogie'&gt;
  &lt;strong&gt;Pitlo, Adriaan&lt;/strong&gt;, hoogleraar privaat- en notarieel recht (Arnhem 23-9-1901 - Overveen (N.H.) 23-3-1987). 
Zoon van Rutger Willem Herman Pitlo, notaris, en Bertha
  Krutwig. Gehuwd op 9-2-1928 met Wilhelmina Maria Sophia van
  Rooijen (1901-1992). Uit dit huwelijk werden geen kinderen geboren.
  
&lt;img src=&amp;quot;images/PITLO.jpg&amp;quot; align=&amp;quot;right&amp;quot; BORDER=&amp;quot;0&amp;quot; alt=&amp;quot;afbeelding van Pitlo, Adriaan&amp;quot; class=&amp;quot;bwnimg&amp;quot;&gt;
  
  &lt;/p&gt;
&lt;p&gt;In 1908 verhuisde het gezin Pitlo naar Gouda, waar Adriaans
    vader tot notaris was benoemd. Hier werd Adriaan leerling van
    de tweede burgerschool voor jongens en vervolgens van het
    stedelijk gymnasium. Vaak logeerde hij tijdens zijn schooljaren
    in Antwerpen, bij zijn Duitse grootvader en Franse grootmoeder
    van moederszijde. Tijdens deze talrijke bezoeken werd in de
    royale familiesfeer de grondslag gelegd voor Pitlo's
    kosmopolitische aard en voor zijn liefde voor Belgi&amp;euml;. De
    lessen aan het gymnasium volgde hij met plezier, maar hij las
    zo veel buiten de leerstof dat hij aan het einde van het vijfde
    schooljaar bleef zitten. Daar doubleren zijn eer te na was,
    volgde hij in het zesde leerjaar priv&amp;eacute;-lessen, die door
    een met succes afgelegd staatsexamen gymnasium in 1920 werden
    afgesloten.&lt;/p&gt;
&lt;p&gt;Op aandrang van zijn vader ging Pitlo in Utrecht de
    opleiding voor het notariaat volgen, ofschoon zijn sterk
    theoretische belangstelling hem een leven in de notari&amp;euml;le
    praktijk niet deed ambi&amp;euml;ren. Meer geboeid was hij door het
    privaatrecht, maar ook een geschiedenis- of talenstudie
    behoorde tot de mogelijkheden, zoals hij later meer dan eens
    verklaarde. In Utrecht volgde Pitlo de lessen van de opleider,
    tevens privaatdocent notariaat en fiscaal recht, J. Eggens,
    wiens brede dogmatische aanpak en aandacht voor relativering
    hij erg bewonderde; zijn leven lang zou hij zich diens leerling
    blijven noemen. Na in het najaar van 1925 te zijn geslaagd voor
    het berucht moeilijke derde deel van het notarieel staatsexamen
    - 'dat was werkelijk een soort van Chinese tortuur' (&lt;em&gt;Acht civilisten&lt;/em&gt;

    , 202) - werkte hij vervolgens gedurende anderhalf jaar als
    kandidaat op een Amsterdams notariskantoor. Intussen studeerde
    hij rechten aan de gemeentelijke Universiteit van Amsterdam,
    waar hij op 3 december 1926 het kandidaatsexamen aflegde.&lt;/p&gt;
&lt;p&gt;In 1927 vertrok Pitlo naar Groningen, toen hier een plaats
    vrijkwam als opleider voor de notari&amp;euml;le staatsexamens. Het
    jaar daarop trouwde hij. Het werd een harmonieus huwelijk. Zijn
    vrouw Wil deelde zijn barokke levensstijl, begeleidde hem op
    vele buitenlandse reizen, was een attente en charmante
    gastvrouw en gaf hem de ruimte om een indrukwekkend
    wetenschappelijk oeuvre bijeen te schrijven. De 26-jarige
    opleider werkte hard om zich de stof eigen te maken en deze
    vervolgens aan zijn nauwelijks jongere leerlingen bij te
    brengen. Voor sociale contacten bleef weinig tijd over, en mede
    hierdoor voelden de Pitlo's zich nogal eenzaam in Groningen:
    telkens wanneer ze vrienden uit het Westen naar de trein
    brachten, bleven zij met heimwee op het perron achter.&lt;/p&gt;
&lt;p&gt;In 1929 werd Pitlo opleider voor het notariaat in Amsterdam.
    Het echtpaar betrok hier een monumentaal grachtenpand, waar zij
    een grote staat voerden. De leerlingen stroomden toe. Pitlo
    ging geheel op in het lesgeven en studeren, kreeg te weinig
    lichaamsbeweging en raakte overwerkt. In 1931 nam hij een
    drastisch besluit: hij be&amp;euml;indigde zijn notariaatscursus en
    vertrok met zijn vrouw naar Zuid-Itali&amp;euml;. Eerst vestigden
    zij zich in Palermo, daarna in hun favoriete stad Napels. Drie
    jaar lang zou het echtpaar hier blijven. Naar het Nederlandse
    privaatrecht keek Pitlo in die tijd niet om. 'Ik geef het U ook
    te doen', zou hij later opmerken, 'om met uitzicht op de
    Vesuvius het Juristenblad te raadplegen!' (&lt;em&gt;ibidem&lt;/em&gt;

    , 205).&lt;/p&gt;
&lt;p&gt;In 1934 vestigde Pitlo zich als notarieel opleider in
    Utrecht. Door het intellectueel rijpingsproces dat hij in
    Itali&amp;euml; had doorgemaakt, was zijn inzicht vergroot en kon
    hij beter met de stof werken. Opnieuw meldden zich voor zijn
    cursus talrijke leerlingen, die hij met goede resultaten door
    het examen loodste. Intussen had Pitlo zijn rechtenstudie nog
    steeds niet voltooid. Pas op 2 juni 1938 legde Pitlo eindelijk
    aan de Utrechtse universiteit het doctoraal af. Kort daarna
    werd hij op voorstel van de civilist prof. P. Scholten gevraagd
    voor het lectoraat in het notarieel recht aan de Universiteit
    van Amsterdam. Op 11 oktober 1938 aanvaardde hij dit ambt met
    een openbare les, getiteld 
    &lt;em&gt;Over de taak van het notariaat en over de opleiding&lt;/em&gt;

    .&lt;/p&gt;
&lt;p&gt;Tijdens de Duitse bezetting heeft Pitlo zeer veel gelezen en
    gestudeerd. In 1941 verscheen zijn 
    &lt;em&gt;Korte uitleg van eenige burgerrechtelijke hoofdstukken&lt;/em&gt;

    , een didactisch meesterwerk waarin een aantal moeilijke
    civielrechtelijke leerstukken als de dwaling, de levering en de
    hoofdelijkheid op briljante en heldere wijze wordt uiteengezet.
    Pitlo heeft niet aan het verzet meegedaan. Wel verschaften hij
    en zijn vrouw gedurende de laatste oorlogsjaren gastvrijheid
    aan vele politici, die er vergaderden over de naoorlogse
    Nederlandse samenleving.&lt;/p&gt;
&lt;p&gt;Onmiddellijk na de bevrijding werd Pitlo door de Amsterdamse
    gemeenteraad benoemd tot hoogleraar notarieel en burgerlijk
    recht aan de gemeentelijke universiteit. Reeds op 22 oktober
    1945 sprak hij zijn inaugurele rede, 
    &lt;em&gt;Ars notariatus&lt;/em&gt;

    , uit. Hierin noemde hij, naast Eggens, vooral Scholten als
    degene die op zijn denken grote invloed had uitgeoefend. Pitlo
    sprak steeds voor goedgevulde collegezalen. Door de uitbreiding
    van zijn leeropdracht had hij voortaan namelijk niet alleen de
    notari&amp;euml;le studenten, maar ook alle juridische
    doctoraalstudenten onder zijn gehoor. In de jaren vijftig
    kwamen daar nog de tweedejaars studenten bij die, ter
    voorbereiding op het kandidaatsexamen, bij hem de colleges
    inleiding privaatrecht volgden.&lt;/p&gt;
&lt;p&gt;Pitlo was een begenadigd docent. Zijn colleges waren breed
    opgezet, helder, boeiend, sprankelend, geestig en doorspekt met
    cultuurhistorische lijnen en levensbeschouwelijke wijsheden, en
    ze zaten vol met onverwachte, oorspronkelijke invallen. Hij
    legde verbanden tussen vele juridische begrippen onderling en
    tussen verschijnselen in het recht enerzijds en in de kunst
    anderzijds. Geen van zijn duizenden studenten zal vergeten hoe
    Pitlo zonder &amp;eacute;&amp;eacute;n aantekening door de collegezaal liep
    en met zijn geheel eigen intonatie en dictie de meest
    onverwachte opmerkingen maakte, bij al zijn toehoorders
    belangstelling wekte voor het privaatrecht en de Europese
    cultuur en bij sommigen door zijn vaak elitaire en soms wel
    eens wat conservatieve uitlatingen enige irritatie wekte. Het
    doceren was zo zeer zijn lust en zijn leven dat hij met de
    notari&amp;euml;le colleges nog ruim twee jaar na zijn emeritaat,
    op 1 september 1972, doorging. In zijn op 15 november 1974
    gegeven afscheidscollege 
    &lt;em&gt;De docent&lt;/em&gt;

    zette hij uiteen wat hij in al die jaren met zijn onderwijs had
    willen bereiken. Er werd door Philips een grammofoonplaat van
    gemaakt.&lt;/p&gt;
&lt;p&gt;Mondeling examineren deed Pitlo zeer graag. Vele jaren nam
    hij, naast de notari&amp;euml;le en een deel van het
    civielrechtelijke gedeelte van het doctoraal examen rechten,
    het tentamen inleiding privaatrecht van het kandidaatsexamen
    af. Hij was een streng en gevreesd examinator, die naast kennis
    en inzicht ook toetste of de kandidaat tegen de intellectuele
    spanning van een examen was opgewassen en of deze over flair en
    'fighting spirit' beschikte. Hij eiste veel kennis van feiten,
    daar zonder deze geen verbanden kunnen worden gelegd. Hij
    hechtte ook aan heldere formuleringen. 'Als U iets niet
    duidelijk kunt zeggen', zei hij - zoals velen van zijn
    leerlingen zich herinneren - tegen hakkelende kandidaten, 'komt
    dat doordat U het onvoldoende hebt begrepen'.&lt;/p&gt;
&lt;p&gt;Van de codificatie van het Nederlandse privaatrecht, zoals
    die sinds 1947 werd voorbereid, was Pitlo een uitgesproken
    tegenstander, wat hij niet naliet in woord en geschrift uiteen
    te zetten. Zijn bezwaren kwamen niet voort uit een
    conservatieve zucht het oude wetboek te behouden; tegen een
    technisch-juridische herziening had hij geen bezwaar. De gehele
    hercodificatie zou naar zijn mening een stroom van
    rechtsonzekerheid en een nieuw legisme veroorzaken. Ook wie
    niet van de juistheid van dit betoog overtuigd is, dient de
    ernst en het gewicht ervan te erkennen.&lt;/p&gt;
&lt;p&gt;Als juridisch auteur bereikte Pitlo, die vrij laat met
    schrijven begon, een grote produktiviteit. Als laatste
    Nederlandse jurist schreef hij geheel alleen een vijfdelig
    commentaar op het burgerlijk wetboek: 
    &lt;em&gt;Het personenrecht&lt;/em&gt;

    (1945), 
    &lt;em&gt;Het verbintenissenrecht&lt;/em&gt;

    (1946), 
    &lt;em&gt;Bewijs en verjaring&lt;/em&gt;

    (1946), 
    &lt;em&gt;Het zakenrecht&lt;/em&gt;

    (1949) en 
    &lt;em&gt;Het erfrecht&lt;/em&gt;

    (1951). Al deze delen beleefden vele herdrukken. Hoewel hierin
    de wetsteksten artikel voor artikel worden gevolgd, munt de
    schrijver uit in het leggen van verbanden. Pitlo wijst op het
    belang van nuanceren en relativeren. Het recht moest zijns
    inziens de maatschappij dienen en daarom rechtvaardig zijn. De
    vijf boeken - en ook de vele publikaties die daarna nog zouden
    volgen - zijn helder en levendig geschreven, en de talloze
    voorbeelden blijven de lezer lang bij. Als vrucht van het
    onderwijs voor de juridische candidandi verscheen in 1958 
    &lt;em&gt;Het systeem van het Nederlandse privaatrecht&lt;/em&gt;

    , dat alleen al tijdens Pitlo's leven zeven nieuwe drukken
    beleefde. Pitlo schreef bij voorkeur boeken waarin hij
    &amp;eacute;&amp;eacute;n onderdeel van het burgerlijk recht volledig
    behandelde of een onderwerp met een zekere uitvoerigheid
    besprak. Zijn tijdschriftartikelen zijn naar verhouding minder
    talrijk. Een van zijn belangrijkste opstellen is het artikel
    'Het gemene recht en de autonomie van zijn onderdelen' in 
    &lt;em&gt;Rechtsgeleerd Magazijn Themis&lt;/em&gt;

    ((1961) 517-584).&lt;/p&gt;
&lt;p&gt;Pitlo's beste en meest oorspronkelijke werk, 
    &lt;em&gt;Evolutie in het privaatrecht&lt;/em&gt;

    , verscheen in 1969. In dit boek trekt hij grote lijnen in de
    ontwikkeling van het privaatrecht sinds het begin van de 19e
    eeuw. De schrijver wijst op de vermaatschappelijking van het
    recht, op de grotere invloed van de ethiek in het recht, op de
    relativering, op de verzakelijking en op de ontwikkeling van
    wetsinterpretatie naar vrije rechtsvinding. Hij trekt hierbij
    een verhelderende parallel met de ontwikkeling van de schilder-
    en beeldhouwkunst; het legisme wordt door hem vergeleken met de
    figuratieve beeldende kunst en de vrije rechtsvinding met het
    nonfiguratisme. Deze parallel heeft Pitlo op fraaie wijze
    uitgewerkt in zijn in 1975 gehouden voordracht 
    &lt;em&gt;Figuratief - nonfiguratief: legisme - vrije
    rechtsvinding&lt;/em&gt;

    voor de Koninklijke Academie voor Wetenschappen, Letteren en
    Schone Kunsten van Belgi&amp;euml;, waarvan hij in 1972 buitenlands
    lid was geworden. In zijn geliefde Belgi&amp;euml; had hij trouwens
    al eerder, op 16 februari 1963, een ander blijk van erkenning
    ontvangen, namelijk het eredoctoraat van de Universiteit van
    Gent. Aldus was Pitlo, die nooit promoveerde, alsnog de
    juridische doctorsgraad met het volste recht toegevallen.&lt;/p&gt;
&lt;p&gt;In de bijna dertig jaar van zijn hoogleraarschap diende
    Pitlo de maatschappij nog op talloze andere wijzen. Zo
    bekleedde hij het voorzitterschap van onder meer de
    staatscommissie betreffende de leeftijdsgrens en pensionering
    van notarissen, van de commissie met betrekking tot de
    invoering van een verplichte universitaire notari&amp;euml;le
    studie, van de Stichting tot Bevordering der Notari&amp;euml;le
    Wetenschap, van de Stichting ten behoeve van Culturele
    Beschikkingen, van Het Amsterdams Juridisch Genootschap
    'Notari&amp;euml;le Vereniging' en van het Amsterdamse Juridisch
    Genootschap. Bovendien heeft Pitlo - een groot kenner van
    beeldende kunst, literatuur en toneel - als voorzitter van
    verschillende genootschappen en verenigingen veel aan het
    culturele leven in Amsterdam bijgedragen.&lt;/p&gt;
&lt;p&gt;Na zijn emeritaat ging Pitlo door met het schrijven van
    kleinere boeken, vooral betreffende rechtshistorische curiosa
    en de geschiedenis van het notariaat, een terrein waarop hij
    reeds in 1948 pionierswerk had verricht met de publikatie van
    zijn boek 
    &lt;em&gt;De zeventiende en achttiende eeuwsche notarisboeken en wat
    zij ons omtrent ons oude notariaat leeren&lt;/em&gt;

    . Zijn krachten namen echter langzaam af, en vanaf 1985 kon hij
    nauwelijks meer lezen en lopen. De Pitlo's zagen zich toen
    gedwongen hun Amsterdamse grachtenhuis te verruilen voor kamers
    in een verzorgingshuis in Overveen. In het Marine Hospitaal
    aldaar overleed hij twee jaar later, op 85-jarige leeftijd.&lt;/p&gt;
&lt;p&gt;
  &lt;a href='agedeelte'&gt;A: &lt;/a&gt;Het Pitlo-archief berust bij de Stichting tot
  Bevordering der Notari&amp;euml;le Wetenschap te
  Amsterdam.&lt;/p&gt;
&lt;p&gt;
  &lt;a href='pgedeelte'&gt;P: &lt;/a&gt;'Bibliografie van prof.mr. A. Pitlo' in de onder L genoemde
    bundel 
    &lt;em&gt;Van Een van de Acht&lt;/em&gt;

    , 143-166. Een aantal artikelen en colleges van Pitlo werd
    gebundeld in: 
    &lt;em&gt;Gespreide Keuze&lt;/em&gt;

    (Groningen, 1974), 
    &lt;em&gt;Pitlo en de muzen...&lt;/em&gt;

    (Arnhem, 1981) en 
    &lt;em&gt;College Pitlo&lt;/em&gt;

    (Arnhem, 1983).&lt;/p&gt;
&lt;p&gt;
  &lt;a href='lgedeelte'&gt;L: &lt;/a&gt;Het 'Ten geleide' in 
  &lt;em&gt;Plus est en vous. Opstellen over recht en cultuur aangeboden
  aan prof.mr. A. Pitlo...&lt;/em&gt;

  . Onder red. van J.A. Ankum [e.a.] (Haarlem, 1970) 1-5; 'Adriaan
  Pitlo', in J.M. van Dunn&amp;eacute; [e.a.], 
  &lt;em&gt;Acht civilisten in burger. Gesprekken...&lt;/em&gt;

  (Zwolle, 1977), 195-234; 
  &lt;em&gt;Van Een van de Acht. Prof.mr. A. Pitlo (1901-1987). Acht
  toespraken, vijf maal 'in memoriam', acht interviews&lt;/em&gt;

  . Samengesteld door P.H.M. Gerver en E.M. van der Marck (Arnhem,
  1988).&lt;/p&gt;


&lt;p&gt;
&lt;a href='igedeelte'&gt;I: &lt;/a&gt;J. Meihuizen, &lt;i&gt;Sans &#239;&#191;&#189;gards. Prof.mr. A. Pitlo en zijn conflicten met Joodse juristen&lt;/i&gt; (Amsterdam 2007) 6.&lt;/p&gt;


&lt;p&gt;J.A. Ankum&lt;/p&gt; 
&lt;dtml-var bwn_footer&gt;</text>
  </biography>
</biodes>

