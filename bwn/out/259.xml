<biodes version="1.0">
  <fileDesc>
    <title>Broek, Johannes van den (1882-1946)</title>
    <ref target="http://resources.huygens.knaw.nl/bwn1880-2000/lemmata/bwn4/broekj"/>
    <publisher>
      <name>Biografisch Woordenboek van Nederland:1880-2000</name>
      <ref target="http://resources.huygens.knaw.nl/bwn1880-2000"/>
    </publisher>
  </fileDesc>
  <person>
    <idno type="id">broekj</idno>
    <persName><name type="geslachtsnaam">Broek</name>, Johannes van den</persName>
    <sex value="1"/>
    <event type="birth" when="1882"/>
    <event type="death" when="1946"/>
    <state type="occupation">ondernemer</state>
    <state type="occupation">minister</state>
  </person>
  <biography>
    <graphic url="http://resources.huygens.knaw.nl/bwn1880-2000/lemmata/bwn4/images/images/BROEK.jpg"/>
    <text>&lt;dtml-var bwn_header&gt;
 &lt;p class='genealogie'&gt;
  &lt;strong&gt;Broek, Johannes van den&lt;/strong&gt;, ondernemer en minister van Financi&amp;euml;n (Haarlem 26-10-1882 - Wassenaar 22-10-1946). Zoon van Cornelis Jan van den Broek, winkelier, en Anna Maria Catharina Boogaert. Gehuwd op 7-11-1936 met Anna Barendina  Clasina Engelgeer. Na echtscheiding (1-11-1937) gehuwd op
7-6-1943 met Petronella Maria Bijl. Uit beide huwelijken werden
  geen kinderen geboren.
  

  &lt;img src=&amp;quot;images/BROEK.jpg&amp;quot; align=&amp;quot;right&amp;quot; BORDER=&amp;quot;0&amp;quot; alt=&amp;quot;afbeelding van Broek, Johannes van den&amp;quot; class=&amp;quot;bwnimg&amp;quot;&gt;

  
  &lt;/p&gt;
&lt;p&gt;Na de HBS in Haarlem en de mts in Amsterdam kwam Van den
    Broek in 1904 in dienst van de Billiton Maatschappij, die tot
    zijn dood een centrale plaats in zijn leven zou innemen. Tot
    1910 was hij in verschillende functies werkzaam in
    Nederlands-Indi&amp;euml;. Om van zijn gebleken capaciteiten
    optimaal gebruik te maken, verleende de Billiton Mij. hem in
    1910 verlof om aan de Technische Hoogeschool in Delft mijnbouw
    te studeren. Na het behalen van zijn ingenieursdiploma in 1915
    keerde hij naar Indi&amp;euml; terug.&lt;/p&gt;
&lt;p&gt;Van den Broek werd belast met de leiding van de
    Billiton-activiteiten in het district Manggar. In 1919 ging hij
    over in dienst van &amp;eacute;&amp;eacute;n van de dochtermaatschappijen
    van de Billiton Mij., NV Stannum; acht jaar later volgde zijn
    benoeming tot directeur. In 1931 keerde hij in die kwaliteit
    terug naar de moedermaatschappij. Van den Broek ontplooide zijn
    activiteiten steeds binnen het hele Billitonconcern. Zo zette
    hij in 1928 in Afrika de Centraal-Afrikaansche Exploratie
    Maatschappij op, en in de jaren dertig trad hij tevens op als
    directeur van de Kagera Tinfields Ltd. in Oeganda.&lt;/p&gt;
&lt;p&gt;De accumulatie van functies was voor Van den Broek geen
    belemmering voor een adequate taakvervulling. Hoewel Den Haag
    zijn standplaats was, reisde hij veel naar Indi&amp;euml; en de
    Verenigde Staten, doorgaans per vliegtuig, een in die jaren nog
    ongebruikelijke vorm van transport. Ten tijde van de Duitse
    inval in Nederland bevond Van den Broek zich in
    Nederlands-Indi&amp;euml;. Vanuit Indi&amp;euml; en de Verenigde Staten
    bleef hij de directie voeren. Met het oog op de groeiende
    Japanse dreiging in het Verre Oosten bevorderde hij vanaf medio
    1940 de bouw van een tinsmelterij in Texas, die in april 1942
    in exploitatie kon worden genomen. Naast deze belangrijke
    bijdrage aan de geallieerde oorlogsproduktie had Van den Broek
    zich in de jaren 1940/1941 ingespannen voor een verhoging van
    de tinproduktie in het Verre Oosten en de verkoop van het erts
    aan de Verenigde Staten, zodat een maximale voorraadvorming kon
    plaatsvinden.&lt;/p&gt;
&lt;p&gt;Ten gevolge van de Tweede Wereldoorlog raakte Van den Broek
    steeds meer betrokken bij Nederlandse regeringsaangelegenheden.
    In januari 1941 werd hij benoemd tot voorzitter van de
    Netherlands Purchasing Commission in New York, een
    inkooporganisatie voor militair materieel ten behoeve van
    Nederlands-Indi&amp;euml;, tegen een salaris van &amp;eacute;&amp;eacute;n
    dollar per jaar. In september 1942 volgde zijn benoeming tot
    minister van Financi&amp;euml;n in het kabinet-Gerbrandy. Deze
    functie was hem ten deel gevallen omdat jhr. O.C.A. van Lidth
    de Jeude diens eigen toetreden tot het kabinet als minister van
    Oorlog daarvan afhankelijk had gemaakt. Na een nieroperatie te
    hebben ondergaan, aanvaardde Van den Broek zijn post op 9
    december 1942. Als bewindsman besteedde hij veel aandacht aan
    het doelmatig beheer van de overheidsfinanci&amp;euml;n. Zijn
    streven was erop gericht het eigen departement tegenover andere
    te versterken. Vooral het verliesgevend beheer van de
    Nederlandse koopvaardijvloot, die de regering in juni 1942 had
    gevorderd, baarde hem grote zorgen. Hij raakte hierover in
    ernstig conflict met de verantwoordelijke minister, P.A.
    Kerstens. Deze werd uiteindelijk gedwongen in mei 1944 ontslag
    te nemen, waarna Van den Broek het departement van Handel,
    Nijverheid en Landbouw ad interim beheerde.&lt;/p&gt;
&lt;p&gt;Veel aandacht besteedde Van den Broek aan de naoorlogse
    overheidsfinanci&amp;euml;n. Allereerst nam hij de aanmaak van
    nieuw muntgeld en muntbiljetten ter hand. Voorts bereidde hij
    maatregelen voor de naoorlogse geldsanering voor. De grootste
    hoofdbrekens bezorgde hem echter de financiering van de
    wederopbouw. Naar zijn stellige overtuiging moest de regering
    voorkomen dat zij na de bevrijding zou worden gedwongen voor
    dit doel haar goudvoorraad of de buitenlandse particuliere
    beleggingen te liquideren. Daarom was het zijns inziens nodig
    op korte termijn een lening te verwerven van de Amerikaanse
    regering, maar zijn pogingen daartoe strandden in de zomer van
    1943. Inzake de naoorlogse internationale monetaire
    verhoudingen volgde hij als niet-deskundige de adviezen van
    J.W. Beyen, de financieel adviseur van de regering in
    Londen.&lt;/p&gt;
&lt;p&gt;Van den Broek beperkte zich als minister niet tot het strikt
    financi&amp;euml;le terrein. Samen met zijn Belgische collega C.
    Gutt nam hij het initiatief tot de oprichting van de Benelux
    door de voorbereiding van verdragen over monetaire samenwerking
    en een economische unie. Inzake de naoorlogse behandeling van
    Duitsland ontpopte hij zich direct na zijn optreden als een
    fervent voorstander van annexatie van Duits grondgebied, een
    opvatting waarvoor hij zich ook na zijn aftreden in 1945 bleef
    inspannen.&lt;/p&gt;
&lt;p&gt;Hoewel Van den Broek geen enkele politieke ervaring bezat,
    had hij een goed ontwikkeld gevoel voor juiste, politieke
    verhoudingen. Toen P.S. Gerbrandy hem in februari 1945 vroeg
    toe te treden tot het tweede kabinet-Gerbrandy, weigerde hij,
    omdat Gerbrandy daarin geen sociaal-democratische ministers
    wilde opnemen. Na zijn aftreden als minister wijdde Van den
    Broek zich weer geheel aan de directie van Billiton Mij. In
    december 1945 legde hij de leiding neer en werd hij benoemd tot
    gedelegeerd commissaris.&lt;/p&gt;
&lt;p&gt;Van den Broek was een moderne ondernemer, die de belangen
    van zijn bedrijf op korte en lange termijn in het oog hield.
    Door zijn gedrevenheid en zakelijke aanpak was hij in staat
    enorm veel werk te verzetten, te meer omdat hij aan ontspanning
    nauwelijks behoefte had. In zijn ministerschap speelde het hem
    parten dat hij moeilijk afstand kon doen van eenmaal verworven
    overtuigingen en zich daarom nogal eens intransigent opstelde
    tegenover zijn collega's in het kabinet&lt;/p&gt;
&lt;p&gt;
  &lt;a href='pgedeelte'&gt;P: &lt;/a&gt;
  &lt;em&gt;Tinmijnbouw&lt;/em&gt;

    (Haarlem, 1921); 
    &lt;em&gt;Annexatie van Duitsch grondgebied ter compensatie van door
    Nederland geleden schade&lt;/em&gt;

    (Utrecht, 1945).&lt;/p&gt;
&lt;p&gt;
  &lt;a href='lgedeelte'&gt;L: &lt;/a&gt;A. Balink, 'Wizard of Ores. Sixty years in the life of
  a man and a kingdom', in 
  &lt;em&gt;Knickerbocker Weekly&lt;/em&gt;

  2 (1942) II, nr. 38 (16 nov.) 15-19; A.L. ter Braake, 'Tin in
  Texas. Nederlandse activiteit', in 
  &lt;em&gt;Elseviers Weekblad&lt;/em&gt;

  , 11-5-1957; L. de Jong, 
  &lt;em&gt;Het Koninkrijk der Nederlanden in de Tweede Wereldoorlog&lt;/em&gt;

  IX ('s-Gravenhage, 1979); K.E. Broersma, 
  &lt;em&gt;Eene zaak van regt en billijkheid. Enkele episoden uit de
  enerverende Billiton-geschiedenis 1860-1985&lt;/em&gt;

  (Leidschendam, 1985).&lt;/p&gt;
&lt;p&gt;
&lt;a href=&amp;quot;igedeelte&amp;quot;&gt;I: &lt;/a&gt;&lt;i&gt;Persoonlijkheden in het Koninkrijk der Nederlanden in woord en beeld&lt;/i&gt;. Onder hoofdred. van H.P. van den Aardweg (Amsterdam 1938) 241.
&lt;/p&gt;

&lt;p&gt;A.E. Kersten&lt;/p&gt; 
&lt;dtml-var bwn_footer&gt;</text>
  </biography>
</biodes>

