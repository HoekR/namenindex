<biodes version="1.0">
  <fileDesc>
    <title>Kieboom, Cornelis Rocus Johannes (1901-1982)</title>
    <author>W. Slagter</author>
    <ref target="http://resources.huygens.knaw.nl/bwn1880-2000/lemmata/bwn6/kieboom"/>
    <date when="2003-08-08"/>
    <publisher>
      <name>Biografisch Woordenboek van Nederland:1880-2000</name>
      <ref target="http://resources.huygens.knaw.nl/bwn1880-2000"/>
    </publisher>
  </fileDesc>
  <person>
    <idno type="id">kieboom</idno>
    <persName><name type="geslachtsnaam">Kieboom</name>, Cornelis Rocus Johannes</persName>
    <sex value="1"/>
    <event type="birth" when="1901"/>
    <event type="death" when="1982"/>
    <state type="occupation">ondernemer</state>
    <state type="occupation">sportbestuurder</state>
  </person>
  <biography>
    <graphic url="http://resources.huygens.knaw.nl/bwn1880-2000/lemmata/bwn6/images/images/KIEBOOM.jpg"/>
    <text>&lt;dtml-var bwn_header&gt;
 &lt;p class=&amp;quot;genealogie&amp;quot;&gt;

&lt;strong&gt;Kieboom, Cornelis Rocus Johannes&lt;/strong&gt;, ondernemer en
sportbestuurder 
(Raamsdonksveer 10-2-1901 - Rotterdam 28-7-1982). Zoon van Pieter
Kieboom, tapper, later portier, en Maria Broekmans. Gehuwd op
11-11-1924 met Katharina Hendrika van Herk (geb. 1905). Uit dit
huwelijk werden 4 zoons en 1 dochter geboren. 


&lt;/p&gt;
&lt;img src=&amp;quot;images/KIEBOOM.jpg&amp;quot; align=&amp;quot;right&amp;quot; BORDER=&amp;quot;0&amp;quot; alt=&amp;quot;afbeelding van Kieboom, Cornelis Rocus Johannes&amp;quot; class=&amp;quot;bwnimg&amp;quot;&gt;
&lt;p&gt;Zoals vele West-Brabanders ontvluchtten de ouders van Cor
Kieboom de armoede op het platteland en trokken zij in 1907 naar
Rotterdam, in de hoop daar een beter bestaan te vinden. Vader
Kieboom vond hier werk als portier bij de Gemeentelijke Elevator
Maatschappij. Zoon Cor - derde in een rooms-katholiek gezin met zes
kinderen - bezocht er de lagere school en ging vervolgens als
jongste bediende aan de slag bij Reederij Jos. de Poorter. Dankzij
cursussen op administratief en boekhoudkundig gebied werd hij hier
uiteindelijk procuratiehouder.&lt;/p&gt;
&lt;p&gt;Als voetballend 'kind van Zuid' meldde Kieboom zich op
twintigjarige leeftijd aan bij de op de linker Maasoever spelende
Rotterdamsche Voetbal Vereeniging Feijenoord. Een groot talent zal
hij niet zijn geweest, want verder dan het zesde elftal schopte hij
het niet. Ook een overstap naar VOC, een club in Rotterdams Oude
Noorden, bracht niet de gehoopte sportieve doorbraak. Omdat hij
zich hier niet thuis voelde, keerde hij in 1924 bij Feijenoord
terug. Kieboom bleef weliswaar als speler op bescheiden niveau
actief, maar zijn financieel inzicht was niet onopgemerkt gebleven.
In juli 1926 trad hij, amper 25 jaar oud, als tweede penningmeester
tot het bestuur toe; een jaar later werd hij eerste
penningmeester.&lt;/p&gt;
&lt;p&gt;In 1924 was Kieboom gehuwd met zijn wijkgenote Katrien van Herk.
Aangezien zijn salaris als procuratiehouder op den duur niet
voldoende was om een gezin met jonge kinderen te onderhouden,
besloot hij in 1932 een brandstoffenhandel te beginnen. In deze
jaren van economische recessie was dit niet zonder risico, maar -
zo zei hij later - 'ik had altijd de drang om voor mezelf te
beginnen, omdat ik dacht: Het kan n&amp;oacute;&amp;oacute;it slechter'
(Swart). En inderdaad, slechter zou het niet gaan. Door Kiebooms
inspanningen en zakelijk talent groeide de Kolenhandel C.R.J.
Kieboom uit tot een winstgevende onderneming.&lt;/p&gt;
&lt;p&gt;Terzelfder tijd speelde Kieboom in het bestuur van Feijenoord
een belangrijke rol bij de plannen om - naar een idee van
clubvoorzitter Leen van Zandvliet - een nieuw, groot en modern
voetbalstadion te bouwen. De bestaande accommodatie van de club aan
de Kromme Zandweg kon het groeiend aantal bezoekers van de
wedstrijden dikwijls niet herbergen, zodat Feijenoord nogal eens
naar het terrein van Sparta in Rotterdam-West moest uitwijken. De
overredingskracht van Van Zandvliet en penningmeester Kieboom droeg
er in belangrijke mate toe bij dat een grote meerderheid van de
clubleden in 1934 met de plannen instemde.&lt;/p&gt;
&lt;p&gt;Nadat het bestuur van Feijenoord een aantal geldschieters uit
het Rotterdamse openbare leven voor het prestigieuze project had
weten te interesseren, kon de bouw van het stadion op de linker
Maasoever van start gaan. Deze locatie, die toentertijd niet in erg
hoog aanzien stond, was vooral op aandrang van Kieboom gekozen.
Drie jaar later, op 27 maart 1937, kon het 'Stadion Feijenoord' -
dat vanwege zijn vorm al snel de bijnaam 'de Kuip' kreeg -
officieel in gebruik worden genomen. Kiebooms verwachtingen zouden
in de daaropvolgende jaren bewaarheid worden: het stadion bleek
voor de club een ware goudmijn.&lt;/p&gt;
&lt;p&gt;Na de functie reeds vanaf 1939 te hebben waargenomen nam Kieboom
in juli 1940 het voorzitterschap van Van Zandvliet over. In de
oorlogsjaren kon hij niet voorkomen dat de Duitse bezetter het
stadion op den duur voor wedstrijden sloot en zelfs een paar keer
als verzamelplaats voor bij razzia's opgepakte Rotterdammers
gebruikte. In november 1944 raakte Kieboom ernstig gewond door een
Britse vliegtuigbom die onbedoeld op het kantoor van zijn bedrijf
aan de Rotterdamse Binnenhaven terechtkwam. Ofschoon zijn toestand
een tijdlang kritiek was, overleefde hij het ongeluk; een verminkte
rechterhand bleef de enige zichtbare herinnering.&lt;/p&gt;
&lt;p&gt;Na de bevrijding dreigde een uittocht van de beste Nederlandse
voetballers - toen nog uitsluitend op amateur-basis spelend - naar
betaalde clubs in het buitenland, in het bijzonder naar Frankrijk
en Itali&amp;euml;. Aangezien de Koninklijke Nederlandsche Voetbalbond
(KNVB) onder geen beding spelers financieel wilde honoreren, werd
eind 1953 de Nederlandse Beroepsvoetbal Bond (NBVB) opgericht. Deze
bond riep een competitie voor profvoetbalclubs in het leven en
beconcurreerde daarmee de 'offici&amp;euml;le' KNVB. Kieboom, zelf
voorstander van het geven van een vergoeding, zag met lede ogen aan
dat veel spelers voor de nieuwe profclubs kozen.&lt;/p&gt;
&lt;p&gt;Samen met vertegenwoordigers van de Rotterdamse clubs Excelsior
en Sparta en ADO uit Den Haag arrangeerde Kieboom in juni 1954 een
informele ontmoeting met een afvaardiging van de KNVB. Tijdens deze
zogeheten 'slaapkamerconferentie' - bij gebrek aan vergaderruimte
vond het overleg in een Utrechtse hotelkamer plaats - wist Kieboom
de KNVB ervan te overtuigen dat betaling aan spelers op termijn
onontkoombaar was. Nog geen halfjaar na de bijeenkomst in Utrecht
was de invoering van het (semi-)beroepsvoetbal in Nederland een
feit.&lt;/p&gt;
&lt;p&gt;Kort daarop zag Kieboom zich voor een nieuw probleem
gesteld. Doordat Feijenoord de promotie naar de in 1955 nieuw te
vormen hoofdklasse dreigde mis te lopen, bestond het gevaar dat de
club niet op het hoogste niveau vertegenwoordigd zou zijn. Om
plaatsing veilig te stellen zocht Kieboom op eigen initiatief
contact met het bestuur van het in financi&amp;euml;le problemen
verkerende Holland Sport uit Den Haag, dat zich inmiddels w&amp;egrave;l
voor de hoofdklasse had gekwalificeerd, en bracht hij een bod op de
club uit. Dat werd in beginsel geaccepteerd, waardoor Feijenoord
zich - via een achterdeur - al op voorhand vergewiste van een
plaats in de hoofdklasse. Toen de Rotterdammers zich korte tijd
later ook op sportieve wijze wisten te kwalificeren, annuleerde
Kieboom de overeenkomst, al nam Feijenoord wel de beste spelers van
Holland Sport over.&lt;/p&gt;
&lt;p&gt;Bleek uit deze 'stunts' Kiebooms uitgekookte ondernemerschap,
minstens zo opvallend was zijn sociale engagement. In de
amateurperiode nam hij spelers in zijn eigen bedrijf aan - zo
werkte meervoudig international Puck van Heel geruime tijd als
vertegenwoordiger in Kiebooms kolenhandel - en na de invoering van
het betaalde voetbal begeleidde hij andere spelers bij het
uitstippelen van een maatschappelijke loopbaan, om te voorkomen dat
zij na hun voetbalcarri&amp;egrave;re in een groot (financieel) gat
zouden belanden.&lt;/p&gt;
&lt;p&gt;Sportief ging het Feijenoord onder het voorzitterschap van
Kieboom vooral in het begin van de jaren zestig voor de wind, toen
het elftal in 1961, 1962 en 1965 de landstitel wist te behalen. De
voorzitter had in dit succes een belangrijk aandeel, omdat hij
herhaaldelijk topvoetballers wist aan te trekken. Zo maakte de club
vanaf 1955 furore met de linksbuiten Coen Moulijn - de lieveling
van het Rotterdamse publiek &amp;egrave;n van Kieboom zelf - en vanaf
1961 met 'de vier K's': Gerard Kerkum, Hans Kraay, Jan Klaassens en
Reinier ('Beertje') Kreijermaat, een kwartet dat &amp;eacute;&amp;eacute;n jaar
later in de persoon van Piet Kruiver met nog een 'K' werd
uitgebreid.&lt;/p&gt;
&lt;p&gt;Een ernstige maagaandoening bracht Kieboom in de zomer van 1967
op het randje van de dood. Hij herstelde, maar had op zijn ziekbed
zijn echtgenote beloofd het voorzitterschap van Feijenoord te
zullen opgeven. Onmiddellijk na zijn terugtreden werd hij tot
erevoorzitter van de club benoemd. In de laatste periode van zijn
leven werd het rustiger rond 'meneer Kieboom' - slechts weinigen
tutoyeerden hem - , hoewel hij ook na zijn pensionering 's ochtends
op zijn bedrijf bleef werken en zich van tijd tot tijd, gevraagd en
ongevraagd, over het reilen en zeilen bij 'Fainoort' uitliet. Naast
activiteiten als kerkmeester en bestuurslid van de Rotterdamse St.
Vincentius-vereniging was hij een verwoed bridger en hengelaar. Na
een ziekbed van een jaar overleed Kieboom op 81- jarige
leeftijd.&lt;/p&gt;
&lt;p&gt;Cor Kieboom gold als het gezicht van Feijenoord, de club waaraan
hij van 1940 tot 1967 op vaderlijk-autoritaire wijze leiding gaf.
Als voorzitter was hij een Einzelg&amp;auml;nger, aan wie enig
opportunisme niet vreemd was, getuige zijn veel en graag geciteerde
uitspraak: 'Waar staat geschreven dat ik consequent moet zijn?'
Door zijn vooruitziende blik bij de bouw van 'de Kuip' en zijn
managerstalent groeide Feijenoord in de jaren vijftig en zestig uit
tot een van de rijkste voetbalverenigingen van Europa. Maar meer
nog dan bestuurder was Kieboom een hartstochtelijk
voetballiefhebber, voor wie zijn club, met spelers, medewerkers en
supporters, ook zijn 'familie' was.&lt;/p&gt;
&lt;p&gt;
&lt;a href=&amp;quot;agedeelte&amp;quot;&gt;A: &lt;/a&gt;Documentatiemateriaal (waaronder persdocumentatie) in
het archief van Sportclub Feyenoord te Rotterdam.&lt;/p&gt;
&lt;p&gt;
&lt;a href=&amp;quot;lgedeelte&amp;quot;&gt;L: &lt;/a&gt;Naast necrologie&amp;euml;n o.a. door Phida Wolff, in 
&lt;em&gt;Rotterdams Jaarboekje 1983&lt;/em&gt; (Rotterdam 1983) 163-165:
interview door Jan Liber, in 
&lt;em&gt;Het Vrije Volk&lt;/em&gt;, 27- 4-1965; interview door Rien Bal, in 
&lt;em&gt;Het Parool&lt;/em&gt;, 16-3-1967; 
&lt;em&gt;Feijenoord zestig. Woorden en daden van een topclub&lt;/em&gt;. Onder
eindred. van Jan Cottaar (Rotterdam 1968); Phida Wolff, 
&lt;em&gt;Geen woorden maar daden. De roemruchte historie van topclub
Feyenoord&lt;/em&gt; (Baarn 1971); interview door Jan D. Swart, in 
&lt;em&gt;Panorama&lt;/em&gt;, 29-2-1980; 
&lt;em&gt;Feyenoord 75 jaar, 1908-1983. Beelden van een roemrijke
club&lt;/em&gt;. Onder eindred. van Piet Spelbrink (Rotterdam 1983)
26-28.&lt;/p&gt;
&lt;p&gt;
&lt;a href=&amp;quot;igedeelte&amp;quot;&gt;I: &lt;/a&gt;
Phida Wolff, 
&lt;em&gt;Geen woorden maar daden. De roemruchte historie van topclub
Feyenoord&lt;/em&gt; (Baarn 1971) fotokatern na p. 224.&lt;/p&gt;
&lt;p&gt;W. Slagter&lt;/p&gt;
 
&lt;dtml-var bwn_footer&gt;</text>
  </biography>
</biodes>

