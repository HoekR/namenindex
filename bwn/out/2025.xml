<biodes version="1.0">
  <fileDesc>
    <title>Willekens, Petrus Johannes (1881-1971)</title>
    <author>Hans Meijer</author>
    <ref target="http://resources.huygens.knaw.nl/bwn1880-2000/lemmata/bwn6/willekens"/>
    <date when="2004-04-23"/>
    <publisher>
      <name>Biografisch Woordenboek van Nederland:1880-2000</name>
      <ref target="http://resources.huygens.knaw.nl/bwn1880-2000"/>
    </publisher>
  </fileDesc>
  <person>
    <idno type="id">willekens</idno>
    <persName><name type="geslachtsnaam">Willekens</name>, Petrus Johannes</persName>
    <sex value="1"/>
    <event type="birth" when="1881"/>
    <event type="death" when="1971"/>
    <state type="occupation">r.k. bisschop</state>
  </person>
  <biography>
    <graphic url="http://resources.huygens.knaw.nl/bwn1880-2000/lemmata/bwn6/images/images/WILLEKENS.jpg"/>
    <text>&lt;dtml-var bwn_header&gt;
 &lt;p class=&amp;quot;genealogie&amp;quot;&gt;

  

  &lt;strong&gt;Willekens, Petrus Johannes&lt;/strong&gt;, rooms-katholiek bisschop

  in Nederlands-Indi&amp;euml; 

  (Reusel 6-12-1881 - Djokjakarta (Indonesi&amp;euml;) 27-1-1971). Zoon van

  Adrianus Willekens, gemeentesecretaris, later burgemeester, en

  Johanna Borrenbergen.

  

  &lt;/p&gt;&lt;img src=&amp;quot;images/WILLEKENS.jpg&amp;quot; align=&amp;quot;right&amp;quot; BORDER=&amp;quot;0&amp;quot; alt=&amp;quot;afbeelding van Willekens, Petrus Johannes&amp;quot; class=&amp;quot;bwnimg&amp;quot;&gt;

    &lt;p&gt;'Peerke' Willekens groeide op als burgemeesterszoon in het

    Oost-Brabantse Reusel. Al op twaalfjarige leeftijd werd hij

    naar het elitaire jezu&amp;iuml;etencollege in het Belgische Turnhout

    gestuurd, waar hij zich - ondanks een zwak gestel en veel

    ziekte - ontpopte tot een vlugge leerling met leiderstalent. In

    1900 deed Willekens eindexamen op het kleinseminarie

    'Beekvliet' in Sint Michielsgestel, waarna hij intrad in het

    noviciaat van de jezu&amp;iuml;eten 'Mari&amp;euml;ndaal' bij Grave. In 1904

    begon hij een studie filosofie, maar hij moest deze om

    gezondheidsredenen twee jaar later afbreken. Willekens werd

    daarop in 1910 surveillant op het Nijmeegse Canisius-college.

    In 1912 hervatte hij alsnog zijn studie, die hij op 24 augustus

    1915 afsloot met de priesterwijding.&lt;/p&gt;

    &lt;p&gt;Twee jaar later werd Willekens novicenmeester in

    'Mari&amp;euml;ndaal', een functie die hij in september 1925 verruilde

    voor die van rector van het Theologisch College in Maastricht.

    Hierna rees zijn ster snel. Al in oktober 1925 werd hij

    adviseur van de Nederlandse jezu&amp;iuml;etenprovincie en in december

    1927 socius (: rechterhand) van de provincieoverste. Deze

    werkzaamheden moest Willekens evenwel onderbreken toen de

    Congregatie voor de Verbreiding van de Geloofsleer (Propaganda

    Fide) in Rome hem van januari tot november 1928 naar Java zond

    om te rapporteren over het missiewerk aldaar. Zeer tevreden met

    de zowel doortastende als diplomatieke wijze waarop deze

    'kloosterling-gentleman' zich van zijn inspectietaak kweet,

    belastten zijn superieuren hem tussen 1931 en 1934 met

    visitaties van jezu&amp;iuml;etenprovincies in Brits-Indi&amp;euml;, Frans

    Indo-China, Hongarije en Groot-Brittanni&amp;euml;. Toen de

    bisschopszetel van Batavia vrijkwam, was Willekens - hoewel een

    niet uit de missie voortkomende buitenstaander - hiervoor de

    aangewezen persoon. Op 3 oktober 1934 werd hij, 52 jaar oud, in

    Batavia tot bisschop gewijd.&lt;/p&gt;

    &lt;p&gt;In het islamitische Nederlands-Indi&amp;euml; van die dagen had de

    rooms-katholieke geloofsgemeenschap nauwelijks betekenis. De

    kolonie telde niet meer dan een paar honderdduizend

    katholieken, wat neerkwam op slechts een half procent van de

    bevolking. Het bisdom Batavia - dat West- en Midden-Java

    bestreek en in 1940 circa 61.000 gelovigen omvatte (34.000

    Europeanen en 27.000 Indonesi&amp;euml;rs) - was weliswaar niet het

    grootste, maar wel het meest prestigieuze kerkdistrict.

    Bovendien lag het bestuurlijke machtscentrum van de kolonie in

    dit bisdom, wat Willekens tot primus inter pares binnen de

    bisschoppelijke hi&amp;euml;rarchie in Nederlands-Indi&amp;euml; maakte. Als

    bisschop van Batavia was hij tevens voorzitter van het

    dagelijks bestuur van het Centraal Missiebureau, zodat hij zijn

    stempel kon drukken op de gemeenschappelijke missiebelangen in

    de archipel.&lt;/p&gt;

    &lt;p&gt;Stelde de rooms-katholieke kerk getalsmatig niet zoveel voor

    in de kolonie, als institutie genoot zij wel groot aanzien bij

    zowel het landsbestuur als de inheemse bevolking. In die zin

    was Willekens' gezag groter dan dat waarop zijn simpele

    machtspositie stoelde, te meer daar hij informeel ook optrad

    als apostolisch delegaat. Het Vaticaan had namelijk geen

    vertegenwoordiger in de Nederlandse kolonie, die in diplomatiek

    opzicht onder de pauselijke nuntius in het Australische Sydney

    ressorteerde.&lt;/p&gt;

    &lt;p&gt;Een kundige en krachtige bestuurder als Willekens op de

    bisschopszetel van Batavia was juist toen van groot belang. De

    economische crisis had diepe sporen achtergelaten in de

    kolonie, terwijl de politieke spanningen steeds hoger opliepen

    door de onstuitbare vrijheidsdrang van de nationalisten. Binnen

    deze gepolariseerde verhoudingen moest de rooms-katholieke kerk

    uiterst diplomatiek optreden tussen kolonisator en

    gekoloniseerden. Bovendien moest binnen de katholieke

    geloofsgemeenschap rekening worden gehouden met de

    tegenstelling tussen de blanke Europeaan en de gemengdbloedige

    Indische Nederlander. De inspanningen van de katholieke kerk om

    de katholieke (meest Indo-)Europese gemeenschap meer aan zich

    te binden stuitten op weerstand van het Indo-Europees Verbond

    (IEV), dat de grootste Europese semi-politieke

    belangenbehartigingsorganisatie was. Willekens slaagde erin

    door zijn tactvolle optreden de verhouding met het IEV niet

    verder te laten polariseren, terwijl hij tevens de interne

    onenigheid tussen Indo's en blanke katholieken wist te

    beperken. Verder lukte het hem de kerk neutraal te houden in

    het conflict tussen het Gouvernement en de nationalisten,

    overeenkomstig de richtlijn van Rome zich alleen te laten

    leiden door kerkelijke belangen en geen politiek standpunt in

    te nemen.&lt;/p&gt;

    &lt;p&gt;Met zijn broodmagere gestalte in het witte habijt met paarse

    knopjes, de bleke huidskleur, de kalende schedel en de

    opvallend grote ogen was Willekens een verschijning in de

    koloniale samenleving van Batavia die de aandacht trok. De

    ascetische prelaat met zijn intellectuele, aristocratische

    uitstraling beantwoordde geheel aan het beeld van de 'deftige'

    jezu&amp;iuml;et. Toch was Willekens geenszins afstandelijk. Hij maakte

    gemakkelijk contact en toonde zich een innemend, hartelijk en

    meelevend persoon. Hij bezat een onderkoelde humor en was een

    vlot, zij het vaak breedsprakig causeur. Als kerkelijk

    bestuurder was Willekens daarentegen autoritair, streng en

    veeleisend. Begiftigd met een feilloos geheugen, sneldenkend en

    nauwgezet had hij weinig geduld met degenen die minder precies

    en vlug van geest waren en kon hij scherp in zijn oordeel

    zijn.&lt;/p&gt;

    &lt;p&gt;Tot aan de Tweede Wereldoorlog was 'de Monseigneur' een

    weliswaar bekende, maar buiten koloniaal-katholieke kring

    weinig tot de verbeelding sprekende figuur. Dit veranderde

    tijdens de Japanse bezetting. Vanwege de diplomatieke

    betrekkingen met het Vaticaan werden Willekens, als Apostolisch

    Vicaris, en zijn secretaris niet ge&amp;iuml;nterneerd. Desondanks

    poogden de Japanners het kerkelijke leven zoveel mogelijk uit

    te bannen. Zo verboden zij het preken in het Nederlands en

    later ook het opdragen van de mis. Vastberaden weigerde

    Willekens zich hiernaar te schikken. Hij gaf geen gehoor aan de

    Japanse aandrang zich co&amp;ouml;peratief op te stellen en zich in

    religieus opzicht zo terughoudend mogelijk te gedragen. Waar

    hij kon, spande Willekens zich in voor de Europese en inheemse

    bevolking, ongeacht het geloof. Mede door zijn optreden kwamen

    er voorzieningen van de grond om degenen die zonder inkomsten

    waren van verpaupering te redden.&lt;/p&gt;

    &lt;p&gt;Nadat in september 1943 op Java alle blanke geestelijken

    waren ge&amp;iuml;nterneerd, kwam de kerkelijke leiding welhaast

    letterlijk op Willekens schouders neer. Om het kerkelijk leven

    en de zielszorg zoveel mogelijk overeind te houden, nam

    Willekens zijn toevlucht tot een versnelling van de al in gang

    gezette indonesisering van de kerk. Al v&amp;oacute;&amp;oacute;r de Japanse

    bezetting had hij - geheel in overeenstemming met het

    Vaticaanse beleid - geijverd voor meer inheemse clerici en had

    hij seminaries opgericht met als doel de kerk te javaniseren.

    Ook had door zijn toedoen een Javaanse zuster- en

    broedercongregatie het licht gezien en was al in augustus 1940,

    na overleg in Rome, op zijn voorspraak de jezu&amp;iuml;et Albertus

    Soegijapranata - die hij in 'Mari&amp;euml;ndaal' al onder zijn hoede

    had gehad - tot eerste inheemse bisschop. Deze kreeg het van

    het vicariaat Batavia afgescheiden bisdom Semarang toebedeeld.

    Tijdens de bezetting werden een tiental Indische kloosterlingen

    tot priester gewijd, en hiermee hield Willekens tot ergernis

    van de Japanners de kerk overeind.&lt;/p&gt;

    &lt;p&gt;Pogingen Willekens in zijn werk te dwarsbomen - waarbij

    intimidatie, arrestaties en zelfs mishandeling niet werden

    geschuwd - hadden geen effect. Indachtig zijn aan de apostel

    Paulus ontleende bisschoppelijk devies 'Scio Cui Credidi' (:

    'Ik weet in Wien ik mijn vertrouwen heb gesteld') trotseerde de

    bisschop de bezetter en fietste hij met om elke mouw de

    voorgeschreven katoenen band met de Japanse vrijwaring om

    buiten het kamp te mogen verblijven, demonstratief door Batavia

    om het pastorale werk te verrichten en de noden van allen die

    een beroep op hem deden te lenigen. Zijn optreden dwong in

    zowel Europese gelederen - voor zover die buiten de kampen

    bleven (overwegend Indo-Europeanen) - als bij de christelijke

    inheemsen bewondering af.&lt;/p&gt;

    &lt;p&gt;Na de capitulatie van Japan, in augustus 1945, vroeg de

    onafhankelijkheidsstrijd opnieuw het uiterste van Willekens

    bestuurlijke vaardigheden om de kerk veilig door deze

    chaotische fase te loodsen. Ook nu volgde de bisschop de

    supranationale koers, waarbij hij - hoewel terughoudend -

    duidelijk welwillend stond tegenover de nationalistische

    vrijheidsdrang. Zo verzette hij achter de schermen veel

    diplomatiek werk, waarbij bisschop Soegijapranata optrad als

    zijn voornaamste intermediair met de leiders van de

    Indonesische Republiek. Deze houding werd hem in behoudende

    Nederlandse politieke kringen, en in het bijzonder door de

    Katholieke Volkspartij, niet in dank afgenomen. Om op krachten

    te komen en overleg te plegen met politiek Den Haag en het

    Vaticaan, vertrok Willekens in juni 1947 naar Europa. Ook na

    terugkeer, in augustus 1948, werd zijn beleid gekenmerkt door

    aanpassing aan de nieuwe verhoudingen, waarbij hij de

    herori&amp;euml;ntatie van het missiebeleid krachtig doorzette. Met het

    oog op de onafwendbare Indonesische onafhankelijkheid koesterde

    hij zijn goede relatie met de Indonesische leiders. Zijn

    accommodatiebeleid wierp na de soevereiniteitsoverdracht

    vruchten af. Doordat de rooms-katholieke kerk haar

    indonesiserings-streven met volle overtuiging voortzette - in

    maart 1951 wijdde Willekens een tweede Indonesische bisschop -

    kreeg zij alle ruimte van de nieuwe machthebbers om haar

    missieactiviteiten voort te zetten. Een kwart van alle

    Nederlandse religieuzen nam zelfs de Indonesische nationaliteit

    aan. Willekens hoorde daar overigens niet bij.&lt;/p&gt;

    &lt;p&gt;Begin juni 1952 ging Willekens om gezondheidsredenen - hij

    had nierklachten - met emeritaat. Hij bleef in Indonesi&amp;euml; werken

    als leraar en geestelijk leidsman. Nog in 1963 werd hij benoemd

    tot mentor aan het jezu&amp;iuml;etencollege te Djokjakarta, waar hij in

    1967 meemaakte dat de Javaan Adrianus Djajasepoetra - die hem

    in 1953 al als bisschop was opgevolgd - tot kardinaal werd

    verheven. Daarmee zag hij zijn levenswerk, de indonesisering

    van zijn kerk, werkelijkheid worden. In 1971 overleed hij op

    89-jarige leeftijd. Hij werd in het missiebolwerk van de

    jezu&amp;iuml;eten in Moentilan op Midden-Java begraven.&lt;/p&gt;

  &lt;p&gt;&lt;a href=&amp;quot;agedeelte&amp;quot;&gt;A: &lt;/a&gt;Summier persoonlijk archief-Willekens in het Archief

  van de Nederlandse Provincie der Jezu&amp;iuml;eten te Nijmegen; archief

  van het Apostolisch Vicariaat van Batavia in het Katholiek

  Documentatiecentrum te Nijmegen&lt;/p&gt;&lt;p&gt;&lt;a href=&amp;quot;pgedeelte&amp;quot;&gt;P: &lt;/a&gt;Verscheidene brieven als bisschop bestemd voor de

  gelovigen in 

  &lt;em&gt;Katholiek Archief&lt;/em&gt;, 1934-1952.&lt;/p&gt;&lt;p&gt;&lt;a href=&amp;quot;lgedeelte&amp;quot;&gt;L: &lt;/a&gt;Behalve een necrologie door L. Wevers, in 

  &lt;em&gt;SJ. Bericht van de Nederlandse Jezu&amp;iuml;eten&lt;/em&gt;, 15-2-1971 en

  26-3-1971: B. Sondaal, 'Mgr. P.J. Willekens, S.J.,

  apostolisch-vicaris van Batavia, titulair bisschop van Zorava',

  in 

  &lt;em&gt;Het Missiewerk&lt;/em&gt; 16 (1934/1935) 129-136; P.A. Kerstens,

  'Willekens, een kerkvader in Indi&amp;euml;', in 

  &lt;em&gt;Sint Claverbond&lt;/em&gt; 55 (1947) 73-76; C.W.A. Abbenhuis, 'Een

  groot Nederlander', 

  &lt;em&gt;ibidem&lt;/em&gt; 61 (1953) 1-7; Jan Bank, 

  &lt;em&gt;Katholieken en de Indonesische Revolutie&lt;/em&gt; (Baarn 1983); L.

  de Jong, 

  &lt;em&gt;Het Koninkrijk der Nederlanden in de Tweede

  Wereldoorlog&lt;/em&gt; XIa-b (Leiden 1984-1985); A.F. Manning, 'De

  katholieke missie in Nederlands-Indi&amp;euml; en de Japanse bezetting.

  Een verkenning', in 

  &lt;em&gt;Jaarboek van het Katholiek Documentatiecentrum

  1987&lt;/em&gt; (Nijmegen 1987) 112-133; K. Middelhoff, 'Brabantse

  burgemeesterszoon en de Indonesische onafhankelijkheid. Mgr. P.J.

  Willekens S.J. Apostolisch Vicaris van Batavia/Djakarta', in 

  &lt;em&gt;Bisdomblad 's-Hertogenbosch&lt;/em&gt;, 25-8-1995; K. Steenbrink, 

  &lt;em&gt;Catholics in Indonesia, 1908-1942&lt;/em&gt; (Leiden

  2003).&lt;/p&gt;&lt;p&gt;&lt;a href=&amp;quot;igedeelte&amp;quot;&gt;I: &lt;/a&gt;

  Jan Bank, 

  &lt;em&gt;Katholieken en de Indonesische Revolutie&lt;/em&gt; (Baarn 1983) 498

  [Bisschop Willekens in april 1947; foto: Anefo].&lt;/p&gt;&lt;p&gt;Hans Meijer&lt;/p&gt;
 
&lt;dtml-var bwn_footer&gt;</text>
  </biography>
</biodes>

