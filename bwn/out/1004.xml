<biodes version="1.0">
  <fileDesc>
    <title>Koolen, Dionysius Adrianus Petrus Norbertus (1871-1945)</title>
    <ref target="http://resources.huygens.knaw.nl/bwn1880-2000/lemmata/bwn1/koolen"/>
    <publisher>
      <name>Biografisch Woordenboek van Nederland:1880-2000</name>
      <ref target="http://resources.huygens.knaw.nl/bwn1880-2000"/>
    </publisher>
  </fileDesc>
  <person>
    <idno type="id">koolen</idno>
    <persName><name type="geslachtsnaam">Koolen</name>, Dionysius Adrianus Petrus Norbertus</persName>
    <sex value="1"/>
    <event type="birth" when="1871"/>
    <event type="death" when="1945"/>
    <state type="occupation">politicus</state>
    <state type="occupation">minister</state>
  </person>
  <biography>
    <graphic url="http://resources.huygens.knaw.nl/bwn1880-2000/lemmata/bwn1/images/images/KOOLEN.jpg"/>
    <text>&lt;dtml-var bwn_header&gt;
 &lt;p class='genealogie'&gt;
  &lt;strong&gt;Koolen, Dionysius Adrianus Petrus Norbertus&lt;/strong&gt;, jurist en politicus (Rijswijk 21-1-1871 - Voorschoten 24-3-1945).

Zoon van Petrus Norbertus Koolen, ambtenaar bij de Staatsspoorwegen, en
Maria Gezina Kooimans. Op 12-1-1896 gehuwd met Maria Agnes Zumgahr. Uit
dit huwelijk werden 4 zoons en 3 dochters geboren.


&lt;img src=&amp;quot;images/KOOLEN.jpg&amp;quot; align=&amp;quot;right&amp;quot; BORDER=&amp;quot;0&amp;quot; alt=&amp;quot;afbeelding van Koolen, Dionysius Adrianus Petrus Norbertus&amp;quot; class=&amp;quot;bwnimg&amp;quot;&gt;


&lt;/p&gt;
&lt;p&gt;De middelbare opleiding aan het Stedelijk Gymnasium te Utrecht
bezorgde Koolen het einddiploma in de alfa- en de b&amp;ecirc;ta-richting,
waarna inschrijving volgde aan de Utrechtse Universiteit.&lt;/p&gt;
&lt;p&gt;Hij promoveerde op 2 oktober 1894 op het proefschrift 
&lt;em&gt;De Kapitaalrente&lt;/em&gt;

(Utrecht, 1894) tot doctor in de Staatswetenschap en op stellingen tot
doctor in de Rechtswetenschap. Promotor was professor J. baron
D'Aulnis de Bourouill. Na zijn promotie vestigde Koolen zich in
1897 als advocaat en procureur te Utrecht. In hetzelfde jaar volgde de
benoeming tot arrondissements-schoolopziener en in 1903 tot lid, later
tot voorzitter van de Centrale Raad van Beroep. Bij die gelegenheid
legde hij zijn praktijk als advocaat en procureur neer. Tot 1925 bleef
hij aan de Centrale Raad van Beroep verbonden.&lt;/p&gt;
&lt;p&gt;Van het begin van zijn loopbaan af heeft Koolen zich ingezet voor de
vorming van een katholieke partij. Na zijn promotie werd hij voorzitter
van de Katholieke Kiesvereniging in Utrecht, daarna ondervoorzitter van
de Provinciale Bond van R.-K. Kiesvereenigingen in de provincie
Utrecht. Tijdens een bijeenkomst van vertegenwoordigers van
plaatselijke kiesverenigingen en Provinciale Bonden op 30 mei 1904 in
Utrecht werd aan een commissie opgedragen de reglementen op te stellen
van een te vormen Algemeene Bond van R.-K. Kiesvereenigingen. Koolen
werd voorzitter van een subcommissie, die een ontwerpreglement moet
concipi&amp;euml;ren. Mede dank zij deze voorbereidende werkzaamheden kon
op 15 oktober 1904 de Algemeene Bond van R.-K. Kiesvereenigingen
opgericht worden, waarvan Koolen na zijn verkiezing op 3 april 1905 tot
1918 voorzitter was. Tussen 1900 en 1911 viel ook de periode van een
lidmaatschap van de gemeenteraad van Utrecht. In 1905 had bovendien het
kiesdistrict Grave hem 'op enigszins merkwaardige wijze' naar
de Tweede Kamer afgevaardigd. Hem werd verweten, dat hij, misbruik
makend van zijn positie als voorzitter van de Algemeene Bond, J. Harte
van Tecklenburg, die volgens gemaakte afspraken na zijn aftreden als
minister van Financi&amp;euml;n kandidaat voor het district Grave zou
worden, zou hebben verdrongen. Hij heeft bij herhaling deze
beschuldiging van de hand gewezen. Koolen bleef tot 1925 kamerlid en
was vanaf 1920 voorzitter van de Tweede Kamer. Als kamervoorzitter
onderscheidde Koolen zich door zijn accuratesse, maar meer dan een
boven de partijen staande voorzitter zich veroorloven mag, schoof hij
soms te zeer zijn persoonlijke overtuiging naar voren, hetgeen hem
terecht wel eens kwalijk werd genomen. In 1923 ontstond er een
kabinetscrisis doordat de zg. Vlootwet van de minister van Marine E.P.
Westerveld, tot vaststelling van de sterkte en samenstelling der
zeemacht en aanleg van steunpunten en versterkingen in
Nederlandsch-Indi&amp;euml;, verworpen werd: tien katholieke Kamerleden
hadden tegen de uitdrukkelijke wens van de meerderheid der katholieke
Kamerfractie zich bij de tegenstemmers aangesloten. De
'rebellerende' katholieken hadden er vooral bezwaar tegen, dat
de wet 'anticipeerde op de toekomst', waardoor de
Staten-Generaal al te zeer gebonden zouden zijn. Koolen kreeg tegen
alle verwachtingen in opdracht tot vorming van een rechts kabinet. Door
het gebrek aan medewerking van antirevolutionaire zijde, maar ook van
de kant van vele katholieken, moest hij zijn opdracht aan de Koningin
teruggeven.&lt;/p&gt;
&lt;p&gt;In 1924 verzocht het bestuur van de Algemeene Bond van R.-K.
Rijkskieskringorganisaties Koolen de leiding op zich te nemen van een
commissie tot reorganisatie van de Bond. Deze reorganisatie-commissie
riep in 1926 nu niet als kiesorganisatie, maar als echte partij de
R.-K. Staatspartij - een naam tot dan toe officieus gebruikt - in het
leven. Voordat de commissie haar eindrapport inleverde, moest Koolen
zijn opdracht aan Ruijs de Beerenbrouck overdragen, omdat hij inmiddels
benoemd was tot minister van Arbeid, Handel en Nijverheid in het in
1925 door H. Colijn gevormde kabinet. Lang bleef hij geen minister,
omdat in de befaamde 'Nacht van Kersten' (10/11 november 1925)
het kabinet-Colijn ten val werd gebracht. Eerst op 8 maan 1926 kwam het
kabinet-De Geer tot stand. Koolen keerde niet terug in de Kamer, doch
werd per 25 april van dat jaar benoemd tot lid van de Raad van State
(Afdeeling Financi&amp;euml;n). Op 8 juli 1939 werd hem voor de tweede maal
de opdracht gegeven een kabinet te formeren, maar opnieuw strandde hij
vooral op het verzet in eigen kring. Tijdens de Tweede Wereldoorlog kon
de afdeling voor geschillen van bestuur van de Raad van State haar werk
voortzetten. Koolen maakte van die afdeling deel uit en zo bleef hij
ook tijdens de bezetting nog enige invloed uitoefenen.&lt;/p&gt;
&lt;p&gt;Koolen is er nooit in geslaagd zich als politicus te ontwikkelen
zoals bijv. W.H. Nolens of P.J.M. Aalberse. Hij was een onkreukbaar
figuur, voorstander van de coalitie 'tegen beter weten in',
maar hij had geen greep op jonge katholieke politici, die in hem meer
een regent met een conservatieve inslag dan een politicus zagen. Een
grote rol speelde Koolen daarentegen in het katholieke leven van de
eerste veertig jaren van de twintigste eeuw en daarnaast in velerlei
maatschappelijke organisaties. Reeds in 1900 maakte Koolen deel uit van
de zg. Klarenbeekse Club en in 1909 behoorde hij tot de oprichters van
de Vereeniging tot het bevorderen van de beoefening van de wetenschap
onder de Katholieken in Nederland (Thijmgenootschap). Hij was
voorzitter van de Centrale Vereeniging voor kinderbescherming in het
Aartsbisdom Utrecht en het Bisdom Haarlem en in die functie was hij
&amp;eacute;&amp;eacute;n van de oprichters van het opvoedingsgesticht Harreveld
dat op 14 september 1911 geopend werd. Verder was hij president van de
Bijzondere Raad van de St. Vincentiusvereniging in Utrecht, thesaurier
van de Leo-stichting, die tot doel had aan de pauselijke
vertegenwoordiger in Nederland een passende woning te verschaffen en
die te onderhouden. Tijdens de Tweede Wereldoorlog was hij voorzitter
van de Indische Missie-vereniging. In 1935 werd Koolen voorzitter van
de Staatscommissie belast met de taak een onderzoek in te stellen naar
de mogelijkheid van verhoging der veiligheid van het luchtverkeer. Ten
gevolge van het door deze commissie uitgebracht rapport werd in 1936 de
Raad voor de Luchtvaart ingesteld, waarvan hij de eerste voorzitter
werd. Jarenlang was Koolen curator van de Technische Hogeschool te
Delft en lid van de Commissie van Toezicht op het Bijzonder Hoger
Onderwijs. Ten slotte was Koolen nog lid van de Nederlandse
Anti-oorlogsraad en van de Bond voor Volkenbond en Vrede en maakte hij
deel uit van de Financi&amp;euml;le Commissie van de Academie voor
Internationaal Recht. Koolen heeft vele binnen- en buitenlandse
onderscheidingen ontvangen. In diverse bladen, o.a. in 
&lt;em&gt;Het Centrum&lt;/em&gt;

schreef Koolen een aantal artikelen, maar als publicist heeft hij toch
weinig bekendheid gekregen.&lt;/p&gt;
&lt;p&gt;
  &lt;a href='agedeelte'&gt;A: &lt;/a&gt;Collectie-Koolen in Katholiek Documentatiecentrum in
Nijmegen. Verder archivalia bij familie.&lt;/p&gt;
&lt;p&gt;
  &lt;a href='pgedeelte'&gt;P: &lt;/a&gt;Behalve het reeds vermelde proefschrift: 
&lt;em&gt;Belastingplannen van rechts en van links&lt;/em&gt;

(Leiden, 1907); 'De Politieke Organisatie der Katholieken', in 
&lt;em&gt;Het katholieke Nederland 1813-1913.&lt;/em&gt;

Uitg. onder leiding van J.A. Loeff e.a. (Nijmegen, 1913) II, 282-291;
D.A.P.N. Koolen e.a.. 
&lt;em&gt;Overzicht van de administratieve rechtspraak hier te lande, in
opdracht van de commissie van Advies ingesteld bij besluit van den
Minister van Justitie van 13 Februari 1931, inzake verhoogde
rechtsbescherming tegenover de Overheid ('s-Gravenhage,&lt;/em&gt;

[1932]).&lt;/p&gt;
&lt;p&gt;
  &lt;a href='lgedeelte'&gt;L: &lt;/a&gt;P.J. Oud, 
&lt;em&gt;Het Jongste Verleden. Parlementaire Geschiedenis van Nederland
1918-1940&lt;/em&gt;

(Assen, 1948-1951. 6 dln.); J.A.H. Verhagen, 
&lt;em&gt;De kabinetscrisis van 1923 (de crisis rond de Vlootwet), 26 okt.
1923 tot en met 7 jan. 1924. Een parlementair-historische studie&lt;/em&gt;

(Eindhoven, 1960); J.P. Gribling, 
&lt;em&gt;P.J.M. Aalberse, 1871-1948&lt;/em&gt;

(Utrecht, 1961); G. Puchinger, 
&lt;em&gt;Colijn en het einde van de coalitie I&lt;/em&gt;

(Kampen, 1969); J.P. Gribling, 'Uit de Geschiedenis van de
Rooms-Katholieke Staatspartij' in 
&lt;em&gt;Politiek perspectief.. .&lt;/em&gt;

5 (1976) 6 (november/ december) 1-71.&lt;/p&gt;

&lt;p&gt;
&lt;a href=&amp;quot;igedeelte&amp;quot;&gt;I: &lt;/a&gt;&lt;i&gt;Persoonlijkheden in het Koninkrijk der Nederlanden in woord en beeld&lt;/i&gt;. Onder hoofdred. van H.P. van den Aardweg (Amsterdam 1938) 837.
&lt;/p&gt;

&lt;p&gt;J.P. Gribling&lt;/p&gt; 
&lt;dtml-var bwn_footer&gt;</text>
  </biography>
</biodes>

