<biodes version="1.0">
  <fileDesc>
    <title>Kan [jr.], Johannes Benedictus (1873-1947)</title>
    <ref target="http://resources.huygens.knaw.nl/bwn1880-2000/lemmata/bwn2/kan"/>
    <publisher>
      <name>Biografisch Woordenboek van Nederland:1880-2000</name>
      <ref target="http://resources.huygens.knaw.nl/bwn1880-2000"/>
    </publisher>
  </fileDesc>
  <person>
    <idno type="id">kan</idno>
    <persName><name type="geslachtsnaam">Kan [jr.]</name>, Johannes Benedictus</persName>
    <sex value="1"/>
    <event type="birth" when="1873"/>
    <event type="death" when="1947"/>
    <state type="occupation">departementaal ambtenaar</state>
    <state type="occupation">minister</state>
  </person>
  <biography>
    <graphic url="http://resources.huygens.knaw.nl/bwn1880-2000/lemmata/bwn2/images/images/KANJB.jpg"/>
    <text>&lt;dtml-var bwn_header&gt;
 &lt;p class='genealogie'&gt;
  &lt;strong&gt;Kan [jr.], Johannes Benedictus&lt;/strong&gt;, minister en lid Raad van State (Nijmegen 18-5-1873 - 's-Gravenhage 8-5-1947).

Zoon van Johannes Benedictus Kan, rector van een gymnasium, en
Madelaine Anne Masman. Gehuwd op 12-6-1902 met Helena Cornelia
Schalkwijk. Uit dit huwelijk werden 2 zoons en 1 dochter geboren.

&lt;img src=&amp;quot;images/KANJB.jpg&amp;quot; align=&amp;quot;right&amp;quot; BORDER=&amp;quot;0&amp;quot; alt=&amp;quot;afbeelding van Kan [jr.], Johannes Benedictus&amp;quot; class=&amp;quot;bwnimg&amp;quot;&gt;



&lt;/p&gt;
&lt;p&gt;Kan doorliep in Rotterdam het Gymnasium Erasmianum, waarvan zijn
vader rector was. Vervolgens liet hij zich in 1892 voor een
rechtenstudie inschrijven aan de universiteit van Leiden. Vier jaar
later, in 1896, promoveerde hij er cum laude bij J. Oppenheim op een
dissertatie getiteld 
&lt;em&gt;De comptabiliteit in het staatsbestuur.&lt;/em&gt;

Met deze these markeerde de jongeman tevens de richting waarin zijn
verdere loopbaan, die snel en voorspoedig verliep, zich zou
ontwikkelen. Na een jaar als commis-redacteur op de Rotterdamse
gemeentesecretarie werkzaam te zijn geweest, werd hij ambtenaar bij het
departement van Financi&amp;euml;n. In 1904 stapte hij op verzoek van
minister Abraham Kuyper over naar het ministerie van Binnenlandse
Zaken, waar hij de leiding kreeg over de afdeling comptabiliteit. Vier
jaar later werd hij, op 31-jarige leeftijd, benoemd tot
secretaris-generaal van dit departement. In deze jaren publiceerde Kan
enige staatsrechtelijke opstellen in het tijdschrift 
&lt;em&gt;Vragen des Tijds.&lt;/em&gt;

Hij verwierf naam als deskundige op het gebied van het staatsrecht en
als kenner van de parlementaire geschiedenis. Deze kennis mocht hij tot
tweemaal toe als secretaris van een staatscommisie tot wijziging van de
grondwet ten algemene nutte maken. Kan genoot als topambtenaar de
reputatie zich met souplesse te kunnen aanpassen aan de opvattingen van
bewindslieden van diverse pluimage. In 1919 werd hij aangesteld als
secretaris-generaal in algemene dienst. Bovendien kreeg hij de
vertrouwenstaak toebedeeld als contactpersoon te fungeren voor de
regering met de voormalige Duitse keizer, die van 1918 tot zijn dood in
1941 als balling in Nederland zou verblijven.&lt;/p&gt;
&lt;p&gt;Van 1926 tot 1929 trad Kan in het kabinet-De Geer op als minister
van Binnenlandse Zaken en Landbouw, terwijl hij op Onderwijs voor
M.A.M. Waszink waarnam van 10-11-1927 tot 31-1-1928. Zelf had hij in
1926, evenals na hem de Haagse burgemeester J.A.N. Patijn, bedankt voor
de opdracht een ambtenarenkabinet te vormen, daar dit naar zijn mening
geen oplossing kon bieden om de tegenstellingen in het parlement te
overwinnen. In het kabinet-De Geer, dat van gemengde rechts-linkse
signatuur was, hadden geen vooraanstaande politici zitting. Van de
bewindslieden werd minister Kan, die bij geen bepaalde partij was
aangesloten, tot de linkerzijde gerekend. Als bewindsman van
Binnenlandse Zaken wist hij de Staten-Generaal de Provinciale Wet te
doen herzien. Die wetswijziging betekende een versterking van de
invloed van de centrale overheid. In afwijking van Thorbeckes wet waren
de gedeputeerden ten aanzien van hun toezicht op de gemeentebesturen
voortaan geen verantwoording meer verschuldigd aan de Provinciale
Staten. Aan deze wijziging lag de overweging ten grondslag dat bij dit
toezicht de Gedeputeerde Staten het rijksgezag vertegenwoordigden. De
minister was tevens v&amp;oacute;&amp;oacute;r staatsrechtelijke emancipatie van de
vrouw. Bij deze herziening werd bovendien, ondanks krachtig verzet van
sommige parlementari&amp;euml;rs, het ambt van griffier der Provinciale
Staten voor vrouwen opengesteld. Voorts bereidde minister Kan een
herziening van de Gemeentewet en een nieuwe Pachtwet voor.&lt;/p&gt;
&lt;p&gt;Na zijn aftreden als minister was Kan weer enige tijd, in 1929-1930,
secretaris-generaal, een functie die hij ook als bewindsman, uiteraard
onbezoldigd, had behouden. In 1930 volgde de benoeming tot lid van de
Raad van State en verliet Kan het departement van Binnenlandse Zaken,
waarop hij gedurende ongeveer 25 jaar zo nadrukkelijk zijn persoonlijk
stempel had gezet. De werkzaamheden in de Raad van State zouden hem
echter minder voldoening schenken dan de meer rechtstreekse contacten
met het maatschappelijk leven die Binnenlandse Zaken hem had geboden.
Met zekere nerveuze beweeglijkheid had Kan zich doen kennen als een
slagvaardig en direct manager, die het vermogen bezat zich geestig maar
weloverwogen en geserreerd uit te drukken. Zijn grote kennis van het
ambtelijk apparaat en staatsrecht hadden hem daarbij in staat gesteld
een 'boh&amp;eacute;mien' in het bestuurlijke te zijn. Vrijheid van
denken en vrijheid van bewegen bepaalden zijn houding in de ambtelijke
en bestuurlijke wereld. Verder verwierf Kan in ruime kring bekendheid
door zijn getoonde belangstelling voor de sport - hockey, voetbal,
tennis en schaatsen. Er ging geen winter voorbij of in de kranten stond
Kan op een foto als een der eersten die zich op het ijs hadden gewaagd.
Behalve sportiviteit hebben zijn sterk ontwikkeld gevoel voor
publiciteit en zijn innemende gemeenzaamheid hem een van de populairste
ministers van zijn tijd doen zijn.&lt;/p&gt;
&lt;p&gt;
  &lt;a href='agedeelte'&gt;A: &lt;/a&gt;Ms. van Kan over contact met de Duitse keizer in bezit van
J. M. Kan te 's-Gravenhage (zie H.J. Schener, 
&lt;em&gt;November 1918,&lt;/em&gt;

64-66).&lt;/p&gt;
&lt;p&gt;
  &lt;a href='pgedeelte'&gt;P: &lt;/a&gt;Behalve de reeds genoemde dissertatie: 
&lt;em&gt;Handelingen over de herziening der grondwet&lt;/em&gt;

('s-Gravenhage, 1916-1918. 3 dl.); 
&lt;em&gt;Verslag van de staatscommissie, ingesteld bij KB van 20 December
1918 no. 78, aan welke is opgedragen de voorbereiding van eene
herziening van de Grondwet&lt;/em&gt;

('s-Gravenhage, 1920); 
&lt;em&gt;De jurist als ambtenaar&lt;/em&gt;

(Leiden, 1923); 
&lt;em&gt;Sport als levensgeluk&lt;/em&gt;

('s-Gravenhage, 1930); D. Kooiman, 
&lt;em&gt;Parlementaire geschiedenis van de Wet van 31 januari 1931 (St. bl.
no. 41) tot herziening van de Gemeentewet&lt;/em&gt;

(Alphen aan den Rijn, 1931); 'Het beheer der openbare
geldmiddelen', in 
&lt;em&gt;Nederlandsch Bestuursrecht.&lt;/em&gt;

Bew. onder leiding van C.W. van der Pot et al. (Alphen aan den Rijn,
1932) 135-164.&lt;/p&gt;
&lt;p&gt;
  &lt;a href='lgedeelte'&gt;L: &lt;/a&gt;Behalve P.J. Oud, 
&lt;em&gt;Het jongste verleden. Parlementaire geschiedenis van Nederland,
1918-1940&lt;/em&gt;

2e dr. (Assen, 1968) III, 80-81, 84-85, IV, 1: necrologie&amp;euml;n in
o.a. 
&lt;em&gt;Nieuwe Rotterdamse Courant,&lt;/em&gt;

10-5-1947, 
&lt;em&gt;De Nieuwe Eeuw,&lt;/em&gt;

17-5-1947 en 
&lt;em&gt;Elseviers Weekblad,&lt;/em&gt;

17-5-1947.&lt;/p&gt;


&lt;p&gt;
&lt;a href=&amp;quot;igedeelte&amp;quot;&gt;I: &lt;/a&gt;
Website Parlementair Documentatie Centrum: http://www.parlement.com/9291000/bio/02059?noframes=1 [22-5-2008].
&lt;/p&gt;




&lt;p&gt;H.P.H. Nusteling&lt;/p&gt; 
&lt;dtml-var bwn_footer&gt;</text>
  </biography>
</biodes>

