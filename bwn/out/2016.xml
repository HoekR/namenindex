<biodes version="1.0">
  <fileDesc>
    <title>Wijn, Jan Willem (1891-1965)</title>
    <ref target="http://resources.huygens.knaw.nl/bwn1880-2000/lemmata/bwn2/wijn"/>
    <publisher>
      <name>Biografisch Woordenboek van Nederland:1880-2000</name>
      <ref target="http://resources.huygens.knaw.nl/bwn1880-2000"/>
    </publisher>
  </fileDesc>
  <person>
    <idno type="id">wijn</idno>
    <persName><name type="geslachtsnaam">Wijn</name>, Jan Willem</persName>
    <sex value="1"/>
    <event type="birth" when="1891"/>
    <event type="death" when="1965"/>
    <state type="occupation">legerofficier</state>
    <state type="occupation">historicus</state>
  </person>
  <biography>
    <text>&lt;dtml-var bwn_header&gt;
 &lt;p class='genealogie'&gt;
  &lt;strong&gt;Wijn, Jan Willem&lt;/strong&gt;, historicus (Den Helder 20-12-1891 - 's-Gravenhage 29-12-1965).

Zoon van Cornelis Wijn, majoor-schrijver bij de Koninklijke Marine te
Den Helder, en Wilhelmina Nooij. Gehuwd op 17-5-1921 met Huberdina
Cornelia Bolier. Uit dit huwelijk werden geen kinderen geboren.





&lt;/p&gt;
&lt;p&gt;Wijn bezocht de rijks-HBS te Den Helder en de Koninklijke Militaire
Academie te Breda, waar hij werd opgeleid tot officier der artillerie,
bij welk wapen hij op 28 juli 1914 werd benoemd tot tweede luitenant.
Wijns belangstelling ging vooral uit naar twee zaken: de geschiedenis
en de luchtvaart. In de mobilisatie van 1914 tot 1918 behaalde hij het
brevet van waarnemer. Hij bleef aanvankelijk nog artillerist, maar
begin 1925 volgde zijn detachering bij de Luchtvaartafdeeling van het
leger. In 1930, inmiddels tot kapitein bevorderd, kreeg hij zijn
definitieve plaatsing bij dit onderdeel. Tijdens de meidagen van 1940
was Wijn, nu majoor, commandant van het vliegpark te Soesterberg. Van
11 mei 1942 tot 17 maart 1943 zat hij in een krijgsgevangenkamp te
Stanislaw. Gedurende al deze jaren had hij zich in zijn vrije tijd
intensief met de studie der geschiedenis beziggehouden. Het resultaat
hiervan was dat hij de akte MO-geschiedenis behaalde, vervolgens via
een colloquium doctum zijn studie aan de Rijksuniversiteit te Utrecht
voortzette, waar hij in 1930 cum laude het doctoraal examen aflegde.
Vier jaar later promoveerde hij, eveneens cum laude, bij zijn
leermeester prof. G.W. Kernkamp tot doctor in de letteren op een
proefschrift getiteld: 
&lt;em&gt;Het krijgswezen in den tijd van Prins Maurits.&lt;/em&gt;

Na de oorlog, in augustus 1945, was Wijn de eerste professionele
historicus die, sinds de oprichting in 1891 aan de
Krijgsgeschiedkundige afdeling van de Generale Staf werd verbonden. Hij
kreeg daar, eerst als majoor, een jaar later als luitenant-kolonel, de
leiding van het bureau Oude Krijgsgeschiedenis. In die functie hielp
hij de uitgave voorbereiden van het nog door F.J.G. ten Raa geschreven
zevende deel van 
&lt;em&gt;Het Staatsche Leger,&lt;/em&gt;

dat in 1950 uitkwam. Het achtste deel is van Wijn zelf en verscheen in
drie banden tussen 1956 en 1964. Dit deel behandelt de Spaanse
Successieoorlog en behoort tot het beste wat in Nederland over dit
tijdperk is gepubliceerd. Het bevestigde Wijns reputatie als militair
historicus, een reputatie die hij trouwens met zijn dissertatie reeds
alom had verworven. De gedrevenheid voor zijn onderwerp blijkt uit het
feit dat hij, na zijn pensionering als militair in 1951 - in 1955 werd
hem nog de titulaire rang van kolonel toegekend - tot 1956 op
arbeidscontract zijn historisch onderzoek voortzette, om daarna geheel
belangeloos aan de voorbereiding van het later verschenen deel VIII van

&lt;em&gt;Het Staatsche Leger&lt;/em&gt;

te werken, waarvoor hij uitgebreid archiefonderzoek verrichtte in
binnen- en buitenland. Daarnaast schreef hij talloze artikelen in
binnen- en buitenlandse tijdschriften en werkte hij mee aan de 
&lt;em&gt;Eerste Nederlandse systematisch ingerichte encyclopedie (ENSIE), de
Algemene Geschiedenis der Nederlanden&lt;/em&gt;

(dl. VI en IX) en het 
&lt;em&gt;Gedenkboek van de Luchtvaartafdeeling 1913-1938&lt;/em&gt;

(1938). Algemener bekend waren zijn bijdrage 'Onder het
vaandel', in J. Presser, 
&lt;em&gt;De Tachtigjarige oorlog&lt;/em&gt;

(1942), dat tijdens de bezetting veel aandacht trok, en zijn monografie
over 
&lt;em&gt;Het beleg van Haarlem&lt;/em&gt;

(1942), ook al niet zonder reden een succes in bezettingstijd. Een
nuttige bronnenuitgave was die van de 
&lt;em&gt;Krijgskundige aantekeningen -van Johan den Middelste van Nassau&lt;/em&gt;

(1947).&lt;/p&gt;
&lt;p&gt;Het is aan Wijn te danken dat de beoefening van de militaire
geschiedenis in Nederland niet uit sluitend meer het terrein is
gebleven van de beunhazende dilettant of de goedwillende amateur, wiens
belangstelling maar al te vaak op het antiquarische gericht blijft.
Wijn heeft met zijn werk aangetoond dat de militaire geschiedenis ook
een serieus werkterrein van de beroepshistoricus kan zijn. In hoeverre
zijn werk onder vakgenoten gemeengoed is geworden valt moeilijk te
beoordelen. Opvallend is wel dat zijn voorbeeldige dissertatie nooit is
herdrukt. Daaruit zou de conclusie kunnen worden getrokken dat dit
zonder enige 'parti-pris' geschreven werk, niet de aandacht
heeft gekregen die het verdient. Dit in tegenstelling tot bijv. 
&lt;em&gt;The army of Flanders and the Spanish road, 1567-1659&lt;/em&gt;

(Cambridge [= London etc.], 1972) van de Engelse historicus Geoffroy
Parker, een met veel gerucht omgeven boek, waarvoor Wijns dissertatie,
wat betreft kwaliteit en belangwekkendheid, in geen enkel opzicht hoeft
onder te doen. Ter wille van die vakbeoefening was hij actief lid in
diverse comit&amp;eacute;s en commissies. De bekroning vormde het
voorzitterschap van de Commission d'histoire militaire
compar&amp;eacute;e in 1960 - een commissie die hem tevoren als
vice-voorzitter had gehad. Veelzeggend is ook in dit verband dat de
titel van zijn openbare les bij de aanvaarding op 28 januari 1935 van
het ambt van privaatdocent in de geschiedenis van het krijgswezen aan
de Rijksuniversiteit te Utrecht luidde: 
&lt;em&gt;De beoefening der krijgsgeschiedenis in Nederland.&lt;/em&gt;

De vraag is wel opgeworpen of een overheidsinstelling als het
defensieapparaat de aangewezen instantie is om zich op het terrein van
de geschiedschrijving te begeven, zoals met de delen van 
&lt;em&gt;Het Staatsche Leger&lt;/em&gt;

en andere uitgaven van de voormalige Krijgsgeschiedkundige Afdeling en
de huidige Sectie Militaire Geschiedenis van de Landmachtstaf het geval
is. Voor Wijn stond het wetenschappelijk karakter van zijn werk voorop.
'Hij schreef als een vrij man, zijn visie is hem door niemand
opgedrongen', aldus A.J. Veenendaal, de auteur van Wijns
levensbericht.&lt;/p&gt;
&lt;p&gt;
  &lt;a href='agedeelte'&gt;A: &lt;/a&gt;Collectie-Wijn berust bij de Sectie Militaire Geschiedenis
van de Landmachtstaf.&lt;/p&gt;
&lt;p&gt;
  &lt;a href='pgedeelte'&gt;P: &lt;/a&gt;Zie voor bibliografie het hieronder genoemde levensbericht
van A.J. Veenendaal.&lt;/p&gt;
&lt;p&gt;
  &lt;a href='lgedeelte'&gt;L: &lt;/a&gt;G.J. van Ojen jr., in 
&lt;em&gt;Ons Leger&lt;/em&gt;

50 (1966) 2 (februari) 6-7; A.J. Veenendaal, in 
&lt;em&gt;Jaarboek van de Maatschappij der Nederlandse Letterkunde te Leiden,
1968-1969,&lt;/em&gt;

191-198.&lt;/p&gt;
&lt;p&gt;H.L. Zwitzer&lt;/p&gt; 
&lt;dtml-var bwn_footer&gt;</text>
  </biography>
</biodes>

