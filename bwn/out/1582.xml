<biodes version="1.0">
  <fileDesc>
    <title>Rutgers, Victor Henri (1877-1945)</title>
    <ref target="http://resources.huygens.knaw.nl/bwn1880-2000/lemmata/bwn2/rutgers"/>
    <publisher>
      <name>Biografisch Woordenboek van Nederland:1880-2000</name>
      <ref target="http://resources.huygens.knaw.nl/bwn1880-2000"/>
    </publisher>
  </fileDesc>
  <person>
    <idno type="id">rutgers</idno>
    <persName><name type="geslachtsnaam">Rutgers</name>, Victor Henri</persName>
    <sex value="1"/>
    <event type="birth" when="1877"/>
    <event type="death" when="1945"/>
    <state type="occupation">jurist</state>
    <state type="occupation">minister</state>
    <state type="occupation">burgemeester</state>
  </person>
  <biography>
    <graphic url="http://resources.huygens.knaw.nl/bwn1880-2000/lemmata/bwn2/images/images/RUTGERSVH.jpg"/>
    <text>&lt;dtml-var bwn_header&gt;
 &lt;p class='genealogie'&gt;
  &lt;strong&gt;Rutgers, Victor Henri&lt;/strong&gt;, jurist en politicus ('s-Hertogenbosch 16-12-1877 - Bochum (Duitsland) 5-2-1945).

Zoon van Frederik Lodewijk Rutgers, Ned. Herv. predikant, hoogleraar in
kerkgeschiedenis en kerkrecht, en Corn&amp;eacute;lie Catherine Hermance
Guye. Gehuwd op 29-12-1904 met Maria Wilhelmina Hovij. Uit dit huwelijk
werden 4 dochters geboren.


&lt;img src=&amp;quot;images/RUTGERSVH.jpg&amp;quot; align=&amp;quot;right&amp;quot; BORDER=&amp;quot;0&amp;quot; alt=&amp;quot;afbeelding van Rutgers, Victor Henri&amp;quot; class=&amp;quot;bwnimg&amp;quot;&gt;


&lt;/p&gt;
&lt;p&gt;Victor Rutgers stamde uit twee erudiete families. Zijn grootvader A.
Rutgers was hoogleraar in het Hebreeuws en het Oude Testament in
Leiden, zijn vader de eerste hoogleraar in de kerkgeschiedenis en het
kerkrecht aan de Vrije Universiteit te Amsterdam. Zijn te Neuchatel
geboren grootvader Victor Henri Guye was Waals predikant te Maastricht,
Groningen en Amsterdam. Rutgers heeft zich steeds een representant van
het gereformeerde protestantisme gevoeld, puttend uit de bronnen van
Dordrecht en Gen&amp;egrave;ve. Met Gen&amp;egrave;ve bedoelde hij niet de
Nederlandse vertolking van gedachten van Calvijn. Hij voelde zich
rechtstreeks met het gereformeerde protestantisme van de
Frans-sprekende kantons van Zwitserland verbonden. Daartoe heeft
stellig bijgedragen dat hij om gezondheidsredenen een paar jaar bij
zijn grootvader Guye in Zwitserland heeft doorgebracht.&lt;/p&gt;
&lt;p&gt;De juridische studie werd volbracht aan de Vrije Universiteit, de
Rijksuniversiteit Groningen en de Universiteit van Amsterdam, waar hij
in 1902 promoveerde op stellingen. In het studentencorps van de Vrije
Universiteit, waarmee hij blijvend verbonden is gebleven, heeft hij een
grote rol gespeeld.&lt;/p&gt;
&lt;p&gt;Rutgers heeft een gevarieerde loopbaan gehad. Van 1902 tot 1925 was
hij advocaat te Amsterdam en Hilversum; lid van de gemeenteraad van
Hilversum; lid van de Provinciale Staten van Noord-Holland; lid van de
Tweede Kamer voor de Anti-Revo-lutionaire Partij (1912-1925;
fractievoorzitter 1919-1925); burgemeester van Boskoop (1915-1919); lid
van Provinciale en Gedeputeerde Staten van Zuid-Holland. Daarnaast
schreef hij in bladen van verschillende allure en bracht hij op een
breed terrein adviezen en rapporten uit, o.a. aan minister A.S. Talma
over de ouderdomsverzekering in Engeland en Duitsland.&lt;/p&gt;
&lt;p&gt;In 1925 nam H. Colijn hem als minister van Onderwijs, Kunsten en
Wetenschappen op in zijn eerste kabinet. Tijdens zijn lidmaatschap van
de Tweede Kamer had Rutgers grote deskundigheid in vraagstukken van
onderwijs en onderwijswetgeving getoond. Door de val van het
kabinet-Colijn ten gevolge van de aanneming van het amendement-Kersten
op de begroting van Buitenlandse Zaken, waardoor het gezantschap bij
het Vaticaan werd opgeheven, heeft dit ministerschap slechts 216 dagen
geduurd. Zijn besluitvaardigheid en kennis van zaken werden nochtans
jaren later nog door ambtenaren van zijn departement geprezen.&lt;/p&gt;
&lt;p&gt;Het eind van zijn ministerschap betekende voor Rutgers tevens het
einde van zijn politieke loopbaan. In de volgende fase van zijn leven
viel de nadruk op zijn hoogleraarschap aan de Vrije Universiteit (1928)
in Romeins recht en strafrecht en op zijn optreden als
vertegenwoordiger van Nederland in conferenties en commissies van de
Volkenbond. Vooral in de in 1932 samengeroepen ontwapeningsconferentie
heeft hij een belangrijke rol gespeeld als feitelijk voorzitter van de
Nederlandse delegatie. Hij zag in de Volkenbond een waardevolle poging
te geraken tot een internationale rechtsorde.&lt;/p&gt;
&lt;p&gt;Zijn leeropdracht strafrecht bracht hem eveneens op internationaal
terrein. Zijn rectorale rede in 1933 over 
&lt;em&gt;Strafrecht en rechtsstaat&lt;/em&gt;

bevatte een fundamentele bestrijding van de pogingen in Duitsland het
strafrecht in nationaal-socialistische zin te wijzigen. Op het
internationaal congres voor strafrecht en gevangeniswezen in 1935 in
Berlijn hield hij een moedige, vlijmscherpe rede over de verwijdering
uit het Duitse strafrecht van het beginsel dat geen feit strafbaar is
indien het niet als zodanig wordt aangemerkt in een daaraan
voorafgegane wet. Tegen de gevaren van de nationaal-socialistische
rechts- en staatsleer waarschuwde hij ook op zijn colleges. Metterdaad
hielp hij Duitse ballingen door zijn actief voorzitterschap van het
Protestantsch Hulpcomit&amp;eacute; voor uitgewekenen om ras en geloof.&lt;/p&gt;
&lt;p&gt;Oorlog en bezetting voegden aan Rutgers' leven een nieuwe en
laatste dimensie toe: het verzet. Hij heeft zich vooral in het
politieke verzet en het schoolverzet bewogen. Zeer heeft hij zich
ervoor ingespannen in het politieke verzet alle grote partijen te
bundelen. Tot het schoolverzet dreef hem zijn liefde voor het
christelijk onderwijs. Hij gaf er met vaste hand leiding aan. Van de
schoolbesturen volgde 70% deze lijn, daarin gedragen door de overgrote
meerderheid van het docerend personeel en van de ouders.&lt;/p&gt;
&lt;p&gt;Tot driemaal toe werd hij gevangen gezet, maar zodra hij vrijgelaten
was, vatte hij het verzetswerk weer op. Hij gaf onder meer advies bij
moeilijke vragen als het doden van tegenstanders. In april 1944 werd
besloten dat hij naar Londen zou gaan om de regering over een aantal
belangrijke zaken in te lichten en instructies te vragen. De overtocht
per boot mislukte: Rutgers en zijn tochtgenoten werden gevangen genomen
en tot een aantal jaren tuchthuisstraf veroordeeld. In de gevangenis
van Bochum is hij, naar de geest ongebroken, mede ten gevolge van
mishandelingen op 5 februari 1945 gestorven.&lt;/p&gt;
&lt;p&gt;Rutgers was een man van ongemene intellectuele gaven. Hij kon zich
zowel op het terrein van de geesteswetenschappen als op dat der
natuurwetenschappen bewegen en legde het staatsexamen-A en -B
tegelijkertijd af. Hij had een speciale voorkeur voor spelen die een
meer dan gewone intelligentie vroegen; hij schaakte en loste graag de
kruiswoordraadsels van 
&lt;em&gt;The Times&lt;/em&gt;

op. In de retorische zin was hij geen redenaar, maar wat hij zei boeide
door de strikt logische opbouw van zijn betoog, de eerlijkheid waarvan
het getuigde en de scherpzinnige, soms met sarcasme gemengde
uiteenrafeling van de argumenten van tegenstanders. Wie aanvankelijke
ergernis over zijn scherpe toon overwon en de discussie volhield,
ontdekte dat hij in de grond een hartelijke man was, die graag
vriendschap schonk en genoot en in zijn vriendschap trouw was. Met zijn
vrouw, die ook een toegewijde deelgenote in zijn werk was, ontving hij
met allure studenten, collega's en andere relaties uit binnen- en
buitenland in een steeds gastvrij huis. Hij had een sterk geloof dat
ieder mens geroepen is op elk terrein van het leven God te dienen en,
aan die roeping gehoor gevende, kracht ontvangt om in aanvechting,
vernedering en teleurstelling staande te blijven.&lt;/p&gt;
&lt;p&gt;
  &lt;a href='agedeelte'&gt;A: &lt;/a&gt;Verzameling-V. H. Rutgers in het Historisch
Documentatiecentrum voor het Nederlands Protestantisme (1800-heden),
Vrije Universiteit te Amsterdam.&lt;/p&gt;
&lt;p&gt;
  &lt;a href='pgedeelte'&gt;P: &lt;/a&gt;Een bibliografie is opgenomen in het hieronder vermelde
geschrift van B. de Gaay Fortman.&lt;/p&gt;
&lt;p&gt;
  &lt;a href='lgedeelte'&gt;L: &lt;/a&gt;Gezina H.J. van der Molen, in 
&lt;em&gt;Grotius annuaire international 1940-1946,&lt;/em&gt;

16-21; B. de Gaay Fortman, 
&lt;em&gt;Levensbericht van Prof. Mr. V.H. Rutgers&lt;/em&gt;

(Kampen, 1946); J. Oranje, 'Rede ter herdenking van prof. mr. V.H.
Rutgers...', in 
&lt;em&gt;De Vrije Universiteit in oorlogstijd&lt;/em&gt;

(Wageningen, [1946]) 60-69; J.C.H. de Pater, 
&lt;em&gt;Het schoolverzet&lt;/em&gt;

('s-Gravenhage, 1969) passim; I.A. Diepenhorst, in 
&lt;em&gt;Wetenschap en rekenschap, 1880-1980.&lt;/em&gt;

Een eeuw wetenschapsbeoefening en wetenschapsbeschouwing aan de Vrije
Universiteit. Onder eindred. van M. van Os en W.J. Wieringa (Kampen,
1980) 127-130.&lt;/p&gt;

&lt;p&gt;
&lt;a href=&amp;quot;igedeelte&amp;quot;&gt;I: &lt;/a&gt;&lt;i&gt;Persoonlijkheden in het Koninkrijk der Nederlanden in woord en beeld&lt;/i&gt;. Onder hoofdred. van H.P. van den Aardweg (Amsterdam 1938) 1268.
&lt;/p&gt;

&lt;p&gt;W.F. de Gaay Fortman&lt;/p&gt; 
&lt;dtml-var bwn_footer&gt;</text>
  </biography>
</biodes>

