<biodes version="1.0">
  <fileDesc>
    <title>Ernste, Jan Willem (1899-1971)</title>
    <ref target="http://resources.huygens.knaw.nl/bwn1880-2000/lemmata/bwn2/ernste"/>
    <publisher>
      <name>Biografisch Woordenboek van Nederland:1880-2000</name>
      <ref target="http://resources.huygens.knaw.nl/bwn1880-2000"/>
    </publisher>
  </fileDesc>
  <person>
    <idno type="id">ernste</idno>
    <persName><name type="geslachtsnaam">Ernste</name>, Jan Willem</persName>
    <sex value="1"/>
    <event type="birth" when="1899"/>
    <event type="death" when="1971"/>
    <state type="occupation">ondernemer</state>
  </person>
  <biography>
    <graphic url="http://resources.huygens.knaw.nl/bwn1880-2000/lemmata/bwn2/images/images/ERNSTE.jpg"/>
    <text>&lt;dtml-var bwn_header&gt;
 &lt;p class='genealogie'&gt;
  &lt;strong&gt;Ernste, Jan Willem&lt;/strong&gt;, ingenieur en industrieel (Amsterdam 8-5-1899 - Arnhem 8-10-1971).

Zoon van Jan Willem Gijsbertus Ernste, machineconstructeur, en
Margaretha Sara van Golberdinge. Gehuwd op 24-12-1924 met Magdalena van
Os. Uit dit huwelijk werden 3 dochters geboren.

&lt;img src=&amp;quot;images/ERNSTE.jpg&amp;quot; align=&amp;quot;right&amp;quot; BORDER=&amp;quot;0&amp;quot; alt=&amp;quot;afbeelding van Ernste, Jan Willem&amp;quot; class=&amp;quot;bwnimg&amp;quot;&gt;

&lt;/p&gt;
&lt;p&gt;Ernste deed eindexamen HBS in Alkmaar in 1917, voltooide zijn studie
aan de Technische Hoogeschool te Delft en vertrok daarna als 25-jarige
werktuigkundig ingenieur in dienst van de Bataafsche Petroleum
Maatschappij naar Nederlands-Indi&amp;euml;. Zowel daar als in Mexico, waar
hij tussentijds (van 1936 tot 1938) verbleef, bleken zijn
leidinggevende capaciteiten. Bij het uitbreken van de Tweede
Wereldoorlog riep zijn werkgeefster hem naar Londen; na de bevrijding
zette hij op het centrale kantoor te 's-Gravenhage zijn loopbaan
als chef van de technische afdeling van de Koninklijke Shell voort. In
1951 werd hij belast met de ontwikkeling van de industri&amp;euml;le
activiteit van het concern in het gebied van de Nieuwe Waterweg. Als
directeur van de Shell Nederland Raffinaderij NV en van Shell Nederland
Chemie NV, beide te Pernis, en sinds 1959 in de hoedanigheid van
directeur van Shell Nederland NV maakte hij de vestiging van de
onderneming tot het grootste raffinaderijcomplex van Europa. De
chemische industrie, die daar ter plaatse nog in een pril stadium
verkeerde, kwam door zijn stimulerende geestdrift tot een machtige
ontwikkeling. Daardoor heeft Ernste er krachtig toe bijgedragen
Rotterdam van een in hoofdzaak op transito aangewezen haven tot een
industriehaven te doen uitgroeien. Het aanvankelijk nog vage begrip
Europoort kreeg gestalte door zijn stuwkracht. Hij was als bezeten door
zijn hartstocht voor het bouwen in grote stijl en vereenzelvigde zich
als het ware met de door hem ge&amp;iuml;nspireerde enorme industri&amp;euml;le
werken. Dit was mogelijk doordat deze uitzonderlijke begaafde technicus
ook veel begrip had voor economische problemen en steeds blijk gaf van
een grote visie op de toekomst, die hij ter plaatse grotendeels zelf
heeft gemaakt. Door zijn energie en werkkracht en zijn dominerend
optreden was hij in de omgang niet steeds gemakkelijk te begrijpen,
doch ook bij botsing van inzichten toonde hij zich een goed mens, die
in staat bleek te zijn moeilijkheden van verschillende zijden te
bekijken en daardoor op te lossen.&lt;/p&gt;
&lt;p&gt;Rotterdam heeft op een breed vlak van zijn gaven profijt gehad. Als
lid van de Kamer van Koophandel &amp;amp; Fabrieken voor Rotterdam sedert
1952 had Ernste een sleutelpositie. Die leidde tot een voorzitterschap
van het bestuur van de Stichting E'55, de Nationale Energie
Manifestatie, die in de Maasstad de wederopbouw van het geschonden
vaderland onderstreepte. In 1959 werd hij voorzitter van de Stichting
Havenbelangen, waarin stadsbestuur en bedrijfsleven hun inspanning voor
de internationale propaganda voor de Rotterdamse haven hebben
gebundeld. Bij zijn pensionering heeft de stad hem als waardering voor
al dit werk in het algemeen belang met de zeldzaam uitgereikte Van
Oldenbarnevelt-penning vereerd. Het Koninklijk Instituut van Ingenieurs
genoot evenzeer zijn actieve belangstelling. De bouw van zijn nieuwe
kantoor was te danken aan zijn persoonlijke inzet voor het verwerven
van bijdragen. In 1971 is hij door een verkeersongeval om het leven
gekomen.&lt;/p&gt;
&lt;p&gt;
  &lt;a href='lgedeelte'&gt;L: &lt;/a&gt;
  &lt;em&gt;Olie. Maandblad voor hel personeel der ...Koninklijke/Shell
groep...&lt;/em&gt;

14 (1961) 169 en 24 (1971) 334; L. Schepers, in 
&lt;em&gt;Rotterdams Jaarboekje 1972,&lt;/em&gt;

7e reeks 10 (1972)140-142.&lt;/p&gt;


&lt;p&gt;
&lt;a href=&amp;quot;igedeelte&amp;quot;&gt;I: &lt;/a&gt;&lt;em&gt;Rotterdams Jaarboekje 1972,&lt;/em&gt;

7e reeks 10 (1972) afbeelding tegenover pagina 144.&lt;/p&gt;




&lt;p&gt;W.F. Lichtenauer&lt;/p&gt; 
&lt;dtml-var bwn_footer&gt;</text>
  </biography>
</biodes>

