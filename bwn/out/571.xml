<biodes version="1.0">
  <fileDesc>
    <title>Gelderen, Jacob van (1891-1940)</title>
    <ref target="http://resources.huygens.knaw.nl/bwn1880-2000/lemmata/bwn3/gelderen"/>
    <publisher>
      <name>Biografisch Woordenboek van Nederland:1880-2000</name>
      <ref target="http://resources.huygens.knaw.nl/bwn1880-2000"/>
    </publisher>
  </fileDesc>
  <person>
    <idno type="id">gelderen</idno>
    <persName><name type="geslachtsnaam">Gelderen</name>, Jacob van</persName>
    <sex value="1"/>
    <event type="birth" when="1891"/>
    <event type="death" when="1940"/>
    <state type="occupation">econoom</state>
    <state type="occupation">politicus</state>
  </person>
  <biography>
    <graphic url="http://resources.huygens.knaw.nl/bwn1880-2000/lemmata/bwn3/images/images/GELDEREN.jpg"/>
    <text>&lt;dtml-var bwn_header&gt;
 &lt;p class='genealogie'&gt;
  &lt;strong&gt;Gelderen, Jacob van&lt;/strong&gt;, statisticus, econoom en politicus (Amsterdam 10-3-1891 - 's-Gravenhage 14-5-1940).

  Zoon van Michel van Gelderen, winkelier, en Frederika Fedder.
  Gehuwd op 14-7-1915 met Alexandrina de Vries. Uit dit huwelijk
  werden 2 zoons en 1 dochter geboren.
  

  &lt;img src=&amp;quot;images/GELDEREN.jpg&amp;quot; align=&amp;quot;right&amp;quot; BORDER=&amp;quot;0&amp;quot; alt=&amp;quot;afbeelding van Gelderen, Jacob van&amp;quot; class=&amp;quot;bwnimg&amp;quot;&gt;

  
  &lt;/p&gt;
&lt;p&gt;Van Gelderen was afkomstig uit een joods middenstandsmilieu
    in Amsterdam. Hij bezocht in zijn geboorteplaats de lagere
    school en de eerste Openbare Handelsschool en behaalde in 1910
    de akte MO-Staathuishoudkunde en Statistiek. Na korte tijd in
    de handel werkzaam te zijn geweest trad hij in 1911 als klerk
    in dienst bij het Bureau van Statistiek der Gemeente Amsterdam.
    Hier zal hij, na verloop van tijd opgeklommen tot commies, tot
    1920 blijven. Gedurende deze Amsterdamse periode publiceert hij
    samen met de arts B.H. Sajet een aantal belangwekkende
    medisch-statistische studies over de sterfte aan mazelen en
    over kinkhoest te Amsterdam, verschenen in resp. 1916 en 1919.
    De ervaringen uit deze tijd op het Bureau brengen hem tevens
    tot wetenschappelijk werk op het terrein van de demografie. In
    de loop van zijn leven zullen nog talrijke publikaties op dit
    terrein volgen. Ook op organisatorisch gebied zal hij in de
    loop der jaren belangrijk werk verrichten. In 1918 verschijnt
    zijn eerste demografische publikatie: 'De invloed van den
    oorlog op de bevolkingsbeweging van Amsterdam' 
    &lt;em&gt;(De Economist&lt;/em&gt;

    67 (1918) 755-774).&lt;/p&gt;
&lt;p&gt;Van Gelderen was van jongs af aan een overtuigd socialist.
    Reeds in zijn jeugd was hij actief betrokken geweest bij de nog
    prille joodse socialistische arbeidersbeweging Poale Zion, en
    wat later zou hij onder de meisjesnaam van zijn moeder -
    waarschijnlijk met het oog op zijn ambtelijke loopbaan schreef
    hij onder pseudoniem van J. Fedder - in het socialistische
    dagblad 
    &lt;em&gt;Het Volk&lt;/em&gt;

    economische commentaren publiceren. Zo voerde hij ook een
    polemiek met de Hongaarse econoom Eugen Varga over monetaire
    vraagstukken in het door Karl Kautsky en Franz Mehring
    gestichte sociaal-democratische weekblad 
    &lt;em&gt;Die Neue Zeit.&lt;/em&gt;

    Ook uit andere publikaties blijkt duidelijk Van Gelderens
    socialistische gezindheid. Van grote betekenis is vooral zijn
    onder het pseudonoem J. Fedder gepubliceerde artikelenreeks uit
    1913: 'Springvloed. Beschouwingen over industrieele
    ontwikkeling en prijsbeweging' (23e 
    &lt;em&gt;Nieuwe Tijd&lt;/em&gt;

    18 (1913)253-277; 369-384:445-464). Opgrond van deze
    statistisch gedocumenteerde economische analyse wordt Van
    Gelderen algemeen gerekend tot de pioniers van het leerstuk der
    lange of - naar de aanduiding van J.A. Schumpeter -
    Kondratieff-golven. Deze lange golven hebben, zo stelde Van
    Gelderen vast, een duur van ongeveer 50 jaren en vormen als het
    ware de economische onderstroom van de in de 19e eeuw ontdekte
    conjuncturele golven van zeven &amp;agrave; elf jaar. In de
    zienswijze van Van Gelderen zijn de lange golven kenmerkend
    voor het industri&amp;euml;le kapitalisme. Hij schrijft deze
    golfbeweging toe aan uitwendige oorzaken, zoals het in
    ontginning nemen van nieuwe gebieden en het plotseling
    verschijnen van nieuwe produktietakken. De automobielfabricage
    en de elektriciteitsopwekking noemt hij als voorbeelden. Van
    Gelderen doet zich in deze studie niet alleen kennen als een
    scherpzinnig analyticus en kwantitatief econoom, maar ook als
    een overtuigd aanhanger van de marxistische zienswijze. Vele
    jaren later, in 
    &lt;em&gt;De Socialistische Gids&lt;/em&gt;

    15 (1930) II, 561-576; 652-672; 799-810; 869-878, zal hij deze
    zienswijze in een artikelenreeks, 'Verdieping van het
    Marxisme?', scherp kritiseren en afwijzen als bruikbaar
    economisch-theoretisch kader. Dit opstel is een uitvoerige
    bespreking van S. de Wolffs boek 
    &lt;em&gt;Het economische getij&lt;/em&gt;

    (Amsterdam, 1929). Van Gelderen laat hierin evenwel zijn eigen
    pionierswerk over de lange golf ongenoemd.&lt;/p&gt;
&lt;p&gt;Ondertussen had, na Van Gelderens werk op het Amsterdams
    Bureau van Statistiek, zijn loopbaan eind 1919 een ingrijpende
    wijziging ondergaan. Op instigatie van de directeur van het
    Centraal Bureau voor Statistiek, H.W. Methorst, wordt hij bij
    gouverneur-generaal J.P. graaf Van Limburg Stirum aanbevolen om
    bij het departement van Landbouw, Nijverheid en Handel een
    afzonderlijke dienst voor statistiek op te richten. Hij vat
    deze taak met voortvarendheid aan, in het volle besef dat
    deugdelijke statistieken van grote betekenis zijn voor het
    regeringsbeleid. Zijn wetenschappelijke inzichten en
    statistische arbeid blijken van grote praktische betekenis en
    leiden in 1925 tot de instelling van het Kantoor van de
    Statistiek te Batavia, met Van Gelderen als eerste directeur.
    In deze tijd verschenen tal van publikaties van zijn hand.
    Enerzijds waren dit demografische studies, daarnaast echter ook
    journalistieke bijdragen aan het in Batavia verschijnende,
    gezaghebbende weekblad 
    &lt;em&gt;De Taak,&lt;/em&gt;

    en voorts studies van meer algemeen economisch karakter, zoals
    een beschouwing over het jaarverslag van de Javasche Bank van
    1923 en de brochure 
    &lt;em&gt;De theoretische grondslag der progressieve
    winstbelasting&lt;/em&gt;

    (Batavia [etc.], 1923). Hierin verzet hij zich tegen de
    belastingvoorstellen van oud-minister en voorzitter van de
    Ondernemingsraad M.W.F. Treub, die een proportioneel tarief had
    bepleit in plaats van een heffing naar draagkracht. Volgens Van
    Gelderen sloot zulk een heffing beter aan bij de feitelijke
    Indische situatie.&lt;/p&gt;
&lt;p&gt;Intussen was Van Gelderen in 1928 benoemd tot buitengewoon
    hoogleraar in de Staathuishoudkunde aan de Rechtshoogeschool te
    Batavia. In zijn oratie. 
    &lt;em&gt;Het object der staathuishoudkunde&lt;/em&gt;

    (Weltevreden, 1928), doet hij zich kennen als een aanhanger van
    de abstracte, 'met ervaringsstof verrijkte' benadering der
    Oostenrijkse School. Hij toont voorts sympathie voor A.
    Marshall en voor de toepassing van wiskunde en statistiek in de
    economie. In zijn kritiek op de economische leer van Marx wijst
    hij op de theoretische onvolkomenheden van diens
    arbeidswaardeleer en diens onderschatting van de economische
    betekenis van de landbouw. Evenals eerder bij zijn
    belangstelling voor de demografie het geval was, zal dit
    agrarische aspect - voor Ned.-Indi&amp;euml; immers van zo vitaal
    en primair belang - Van Gelderens aandacht vasthouden.
    Publicistisch blijkt dat bijv. uit zijn 'De uitvoer van
    inlandsche landbouwproducten' 
    &lt;em&gt;(Mededeelingen van afdeeling Landbouw. Uitg. door het
    departement van Landbouw, Nijverheid en Handel 1923, nr.
    6).&lt;/em&gt;
&lt;/p&gt;
&lt;p&gt;Bij de Indische volkstelling van 1930 - waarvan hij de
    drijvende kracht is geweest en die tot Van Gelderens meest
    indrukwekkende organisatorische prestatie gerekend mag worden -
    kwam opnieuw duidelijk zijn belangstelling voor de demografie
    aan de dag. Veel aandacht in de pers en de kleine ambtelijke
    kring in Batavia - waar Van Gelderen als jood en
    sociaal-democraat toch al een buitenbeentje was - trok zijn
    weigering de hem voor zijn verdiensten door de Nederlandse
    regering toebedachte koninklijke onderscheiding te aanvaarden.
    Enige jaren eerder, in 1927, was hij toegelaten tot
    corresponderend lid van de Koninklijke Akademie van
    Wetenschappen te Amsterdam. In dit jaar had hij ook zijn - lang
    als standaardwerk geldende - 
    &lt;em&gt;Voorlezingen over tropisch-koloniale staathuishoudkunde&lt;/em&gt;

    (Haarlem, 1927) gepubliceerd.&lt;/p&gt;
&lt;p&gt;In 1933 repatrieert Van Gelderen en aanvaardt hij een
    functie bij het ministerie van Koloni&amp;euml;n te 's-Gravenhage
    als chef van de afdeling Crisiszaken, waaronder de economische
    samenwerking met Indi&amp;euml; ressorteerde. Een jaar later is hij
    als regeringsafgevaardigde betrokken bij de onderhandelingen
    over een handelsverdrag met Japan. Voorts maakt hij in 1937
    deel uit van de onder leiding van H. Colijn staande Nederlandse
    delegatie naar de Londense Suikerconferentie. Van Gelderen was
    ook lid van de in 1937 ingestelde Staatscommissie van het
    bankwezen, die moest adviseren over het toezicht op het
    particuliere bankwezen.&lt;/p&gt;
&lt;p&gt;Van Gelderens kritische houding jegens de economische leer
    van Marx vormde voor de Socialistische Vereeniging tot
    Bevordering van de Studie van Maatschappelijke Vraagstukken
    geen beletsel hem bij de Rijksuniversiteit Utrecht voor te
    dragen voor de bezetting van de door het overlijden van prof.
    R. Kuijper vacante bijzondere leerstoel sociologie binnen de
    juridische faculteit. Deze benoeming betekende voor de niet
    academisch opgeleide Van Gelderen een bijzondere erkenning. In
    1937 aanvaardt hij dit ambt met een rede 
    &lt;em&gt;Automatisme en planmatigheid in de wereldhuishouding&lt;/em&gt;

    (Amsterdam, 1937). In deze oratie voert hij een pleidooi voor
    overheidsinterventie en internationale economische en politieke
    samenwerking omwille van een streven naar welvaartsbevordering.
    Monetair beleid en valutastabiliteit ziet hij als de
    belangrijkste randvoorwaarden. Belangwekkend is het
    gebruikelijke slotwoord tot de studenten. Hierin houdt hij hun
    objectiviteit in de waarneming der feiten voor, daaraan
    toevoegend dat dit heel goed gepaard kan gaan met een sterke
    persoonlijke overtuiging. Zijn eigen woorden in praktijk
    brengend, aanvaardt hij in hetzelfde jaar een lidmaatschap van
    de Tweede Kamer voor de Sociaal-Democratische Arbeiders Partij.
    In verband daarmede moet hij ontslag vragen uit zijn ambtelijke
    functie. In de Kamer richt hij zich in het bijzonder op
    koloniale kwesties.&lt;/p&gt;
&lt;p&gt;Van Gelderen koos voor het marxisme en later voor het
    democratisch socialisme omdat hij daarvan de bevrijding en
    verheffing van de arbeidende klasse verwachtte. Zijn
    bewondering voor Kautsky - wiens rede uit 1908, 25 jaar na
    Marx' overlijden, hij in 1918 bij de herdenking van de 100e
    geboortedag van Marx had vertaald en in bewerkte vorm opnieuw
    uitgegeven - vloeit voort uit dit ten dele pedagogisch ideaal.
    Daarnaast is hij een strijder voor onafhankelijkheid van
    Ned.-Indi&amp;euml;, zonder daarbij overigens een radicale breuk na
    te streven. Hij blijft ook een wetenschapsman van grote
    eruditie, voor wie Goethe - aan wie hij in 1932 een brochure
    wijdde - als ondogmatisch denker een voorbeeld is. Onder
    invloed van zijn ambtelijke werkkring in Den Haag en zijn
    kamerlidmaatschap verschuift Van Gelderens aandacht gaandeweg
    naar de internationale economische en politieke aspecten van de
    volkshuishouding. Hiervan legt zijn medewerking aan het in 1935
    verschenen 
    &lt;em&gt;Het Plan van den Arbeid,&lt;/em&gt;

    een door de SDAP ontvouwd voorstel tot economische en sociale
    stimulering, getuigenis af, gebaseerd als dit Plan is op
    internationaal levende economische denkbeelden. Ook zijn
    preadvies voor de Vereeniging voor de Staathuishoudkunde en de
    Statistiek voor de jaarvergadering van 1939 geeft hiervan
    blijk. De dreigende politieke ontwikkeling schetst hij in zijn
    boek 
    &lt;em&gt;De totalitaire staten contra de wereldhuishouding&lt;/em&gt;

    (Rotterdam, 1939).&lt;/p&gt;
&lt;p&gt;Van Gelderens door brede internationale ervaring gescherpt
    oog voor de gevaren van het nationaal-socialisme doet hem na de
    capitulatie van het Nederlandse leger in de strijd tegen de
    Duitse invallers op 14 mei 1940 besluiten tot de vrijwillige
    dood, te zamen met zijn echtgenote en hun twee jongste
    kinderen.&lt;/p&gt;
&lt;p&gt;
  &lt;a href='agedeelte'&gt;A: &lt;/a&gt;Archief-curatoren Rijksuniversiteit Utrecht in
  Rijksarchief te Utrecht.&lt;/p&gt;
&lt;p&gt;
  &lt;a href='pgedeelte'&gt;P: &lt;/a&gt;Behalve de reeds genoemde publikaties: 'Kinkhoest. Een
    medisch-statistische studie', in 
    &lt;em&gt;Statistische Mededeelingen.&lt;/em&gt;

    Uitg. door het Bureau van de statistiek der gemeente Amsterdam
    1919 nr. 53; 
    &lt;em&gt;De strijd om de Indische vennootschapsbelasting&lt;/em&gt;

    (Batavia [etc.], 1923); 'Regeering, Volks-raad en
    Circulatiebank over den Indischen gulden', in 
    &lt;em&gt;Koloniale Studi&amp;euml;n&lt;/em&gt;

    8 (1924) II, 90-105; 'Volksz&amp;auml;hlung 1930 in
    Niederl&amp;auml;ndisch-Indien', 
    &lt;em&gt;Allgemeines Statistisches Archiv&lt;/em&gt;

    21 (1931) 426-434; 'Het grondstoffenvraagstuk economisch
    beschouwd', in 
    &lt;em&gt;De Socialistische Gids&lt;/em&gt;

    21 (1936) 677-689; 'Het bevolkingsvraagstuk in
    Nederlandsch-Indi&amp;euml;', in 
    &lt;em&gt;Mensch en maatschappij&lt;/em&gt;

    13 (1937) 305-318; 
    &lt;em&gt;The recent development of economie foreign policy in the
    Netherlands East Indies&lt;/em&gt;

    (London [etc.], 1939).&lt;/p&gt;
&lt;p&gt;
  &lt;a href='lgedeelte'&gt;L: &lt;/a&gt;J.E. Stokvis, in 
  &lt;em&gt;Socialisme en democratie&lt;/em&gt;

  3 (1946) 11-17; J.F. de Jongh, 
  &lt;em&gt;ibidem,&lt;/em&gt;

  45-46; B. van Tijn, in 
  &lt;em&gt;Gedenkboek uitgegeven ter gelegenheid van het vijf en twintig
  jarig bestaan van het rechtswetenschappelijk hoger onderwijs in
  Indonesi&amp;euml; op 28 October 1949&lt;/em&gt;

  (Groningen [etc., 1949]) 19-37; D.M.G. Koch, 
  &lt;em&gt;Batig Slot. Figuren uit het Oude Indi&amp;euml;&lt;/em&gt;

  (Amsterdam, [I960]) 55-63.&lt;/p&gt;


&lt;p&gt;
&lt;a href=&amp;quot;igedeelte&amp;quot;&gt;I: &lt;/a&gt;D.M.G. Koch, 
  &lt;em&gt;Batig Slot. Figuren uit het Oude Indi&amp;euml;&lt;/em&gt;

  (Amsterdam, [I960]) fotokatern.&lt;/p&gt;


&lt;p&gt;M.M.G. Fase&lt;/p&gt; 
&lt;dtml-var bwn_footer&gt;</text>
  </biography>
</biodes>

