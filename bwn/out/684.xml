<biodes version="1.0">
  <fileDesc>
    <title>Have, Amelie Jeanne ten (1887-1959)</title>
    <ref target="http://resources.huygens.knaw.nl/bwn1880-2000/lemmata/bwn5/have"/>
    <publisher>
      <name>Biografisch Woordenboek van Nederland:1880-2000</name>
      <ref target="http://resources.huygens.knaw.nl/bwn1880-2000"/>
    </publisher>
  </fileDesc>
  <person>
    <idno type="id">have</idno>
    <persName><name type="geslachtsnaam">Have</name>, Amelie Jeanne ten</persName>
    <sex value="2"/>
    <event type="birth" when="1887"/>
    <event type="death" when="1959"/>
    <state type="occupation">schrijfster</state>
    <state type="occupation">publiciste</state>
  </person>
  <biography>
    <text>&lt;dtml-var bwn_header&gt;
 &lt;p class='genealogie'&gt;
  &lt;strong&gt;Have, Amelie Jeanne ten&lt;/strong&gt;, (ook bekend onder de namen &lt;b&gt;Amy Vorstman-ten Have&lt;/b&gt;

  en 
  &lt;b&gt;Amy Groskamp-ten Have&lt;/b&gt;), schrijfster en publiciste (Amsterdam 28-12-1887 - Haarlem 23-11-1959). 
Dochter van Jan Hendrik ten Have, commissionair in effecten, en
  Henriette Jaene van Lier. Gehuwd op 11-7-1911 met Pieter Hendrik
  Vorstman (1883-1950), hoofdinspecteur van een
  levensverzekeringsmaatschappij. Uit dit huwelijk werden 2 zoons
  geboren. Na echtscheiding (23-4-1932) gehuwd op 9-7-1932 met
  Henri Antoine Groskamp (door naamstoevoeging bij KB d.d.
  10-4-1922 nr. 63 gewijzigd in Robb&amp;eacute; Groskamp) (1874-1939),
  ondernemer. Dit huwelijk bleef kinderloos.
  

  

  

  

  
  &lt;/p&gt;
&lt;p&gt;Amy ten Have kreeg - mede wegens haar zwakke gezondheid,
    waardoor ze haar leven lang zou worden gehinderd - een
    beschermde jeugd. Tot haar 'intense verdriet', zoals ze later
    zelf zei (&lt;em&gt;De Tijd&lt;/em&gt;

    , 1957), gaven haar ouders haar de 'verzorgde
    jonge-damesopvoeding', die indertijd voor meisjes uit gegoede
    families gebruikelijk was. Tot haar tiende werd zij thuis
    onderwezen door een huisleraar. Aansluitend bezocht zij eerst
    de 'Gouden School', een keurige middelbare meisjesschool in de
    bocht van de Amsterdamse Herengracht, daarna een Franstalige
    kostschool in Brussel, waar vooral talen en 'goede manieren' op
    het programma stonden, om ten slotte cursussen koken, knippen
    en naaien te volgen aan een Amsterdamse huishoudschool. De
    leergierige Amy had hierna graag willen werken of studeren,
    maar dat stonden haar ouders niet toe.&lt;/p&gt;
&lt;p&gt;Dit verlangen naar zelfstandigheid heeft waarschijnlijk mede
    een rol gespeeld bij Amy ten Haves beslissing om op 23-jarige
    leeftijd in het huwelijk te treden met haar vier jaar oudere
    volle neef Pieter Vorstman. Met haar echtgenoot verhuisde zij
    naar Arnhem, waar deze werkzaam was als hoofdinspecteur van een
    levensverzekeringsmaatschappij. Nog in haar huwelijksjaar
    publiceerde zij - onder haar nieuwe naam Amy Vorstman-ten Have
    - vier novellen in het maandblad 
    &lt;em&gt;Nederland&lt;/em&gt;

    . Zo begon het 'heerlijke' schrijversbestaan, waarvan zij tot
    het einde van haar leven genoten heeft. Zij deed dit werk naast
    haar taken als moeder: in 1913 was haar zoon Henri geboren.
    Zeven jaar later kreeg zij - in Haarlem, waar het gezin
    inmiddels woonde - haar tweede en laatste kind, Willem
    Anne.&lt;/p&gt;
&lt;p&gt;Vanaf 1916 was Amy Vorstman-ten Have vaste medewerkster bij
    verscheidene dag-, week- en maandbladen. Zo was zij zeven jaar
    lang hoofdredactrice van 
    &lt;em&gt;Het Rijk der Vrouw&lt;/em&gt;

    , dat ze, naar eigen zeggen, 'grotendeels alleen volschreef,
    zonder medewerking van anderen' (Brief aan W. Moll,
    20-11-1924). Verder verzorgde ze de vrouwenpagina van onder
    meer 
    &lt;em&gt;Panorama&lt;/em&gt;

    , 
    &lt;em&gt;Wereldpost&lt;/em&gt;

    en het 
    &lt;em&gt;Soerabaiasch Handelsblad&lt;/em&gt;

    . Voor deze bladen schreef zij korte verhalen, verslagen,
    pedagogische artikelen en maakte ze interviews. In 1924
    publiceerde Vorstman-ten Have haar eerste roman, getiteld 
    &lt;em&gt;Van kleine levensdingen&lt;/em&gt;

    . Deze werd gevolgd door vele andere, zoals 
    &lt;em&gt;Met lege handen&lt;/em&gt;

    (1928) en 
    &lt;em&gt;Het licht aan de kim&lt;/em&gt;

    (1930). 'Bijna elke schrijfster', zei ze hierover later,
    'begint met een kinder- of meisjesboek, gaat daarna een of meer
    romans plegen en eindigt haar carri&amp;egrave;re met journalistiek
    werk. Ik ben achteraan begonnen' (De la Rive Box).&lt;/p&gt;
&lt;p&gt;Ook als spreekster maakte Amy Vorstman-ten Have naam. In
    1931 werd zij door de AVRO gevraagd een radiopraatje te houden.
    Zij deed dit met zo veel flair en geestdrift, dat ze voor deze
    omroep causerie&amp;euml;n ging verzorgen in de tweewekelijkse
    uitzending van de Nederlandsche Vereeniging van Huisvrouwen: 
    &lt;em&gt;Half uur voor de vrouw&lt;/em&gt;

    . Vooral het onderwerp wellevendheid behandelde ze geregeld.
    Als gevolg hiervan werd Vorstman-ten Have door talloze
    verenigingen en instellingen in Nederland gevraagd voor
    lezingen. Ook hier sprak zij op haar eigen, aanstekelijke wijze
    graag over omgangsvormen. Een voordracht waarmee ze veel succes
    oogstte, was getiteld: 'Waarom zijn er zoveel onelegante
    vrouwen?' Tot grote hilariteit van haar publiek deed ze daarbij
    voor hoe een dame behoort te zitten, lopen, staan, buigen
    enzovoort.&lt;/p&gt;
&lt;p&gt;Voor al deze werkzaamheden was Amy Vorstman-ten Have vaak op
    pad. En als zij niet op reis was, dan zat ze thuis aan haar
    bureau te schrijven. Aldus leidde zij als getrouwde vrouw en
    moeder een voor die tijd bepaald onconventioneel leven.
    Enerzijds was het geldgebrek dat haar dwong tot dit harde
    werken, want Vorstmans financi&amp;euml;le bijdrage aan het
    huishouden was gering, zeker in de crisisjaren. In haar
    correspondentie klaagde Vorstman-ten Have veel over haar
    overstelpend drukke werkzaamheden - 'Ik k&amp;aacute;n gewoon niet
    meer' (1929) - en over de noodzaak geld te verdienen: 'Jammer
    dat geld zo'n groote rol speelt, maar het is niet anders'
    (1930). Anderzijds kan ook de omstandigheid dat haar huwelijk
    niet gelukkig was, aan Amy's rusteloosheid hebben bijgedragen.
    In de jaren twintig was Pieter Vorstman een buitenechtelijke
    verhouding begonnen, en hij wenste een scheiding.&lt;/p&gt;
&lt;p&gt;Kort nadat het huwelijk in 1932 was ontbonden, trouwde Amy
    ten Have in Londen met de ruim veertien jaar oudere industrieel
    Henri Robb&amp;eacute; Groskamp, gescheiden en vader van twee zoons,
    die zij omstreeks 1930 in Amsterdam had ontmoet. Voortaan
    heette zij Amy (Robb&amp;eacute;) Groskamp-ten Have, en zo zou zij
    bekend worden. Haar nieuwe schoonfamilie toonde zich overigens
    niet onverdeeld gelukkig met dit huwelijk. Men vond haar
    uitbundige en onconventionele 'Amsterdamse' mentaliteit niet
    gepast in de beheerste kringen waarin de familie Robb&amp;eacute;
    Groskamp zich bewoog.&lt;/p&gt;
&lt;p&gt;Ook als mevrouw Groskamp bleef zij schrijven. In 1932
    verscheen haar roman 
    &lt;em&gt;Zon in de vensters&lt;/em&gt;

    , drie jaar later gevolgd door 
    &lt;em&gt;Moeder.&lt;/em&gt;

    Aan het begin van de jaren dertig raakte zij betrokken bij de
    oprichting van een speciaal tijdschrift voor vrouwen, 
    &lt;em&gt;Libelle&lt;/em&gt;

    . Van 1934 tot 1936 was zij de eerste hoofdredactrice van dit
    blad.&lt;/p&gt;
&lt;p&gt;Begin oktober 1938 stelde de Amsterdamse uitgever H.J.W.
    Becht Amy Groskamp-ten Have voor een boek te schrijven over
    'goede manieren, omgangsvormen, etiquette en alles wat daarmede
    samenhangt'. Na enig aarzelen ging zij hierop in: 'toch was ik
    er niet zoo gebrand op om het te schrijven, omdat mijn hart
    eigenlijk uitgaat naar den roman', vertelde zij later. 'De
    heeren Becht hebben mij er eigenlijk toe moeten overhalen om er
    aan te beginnen' (&lt;em&gt;De Telegraaf&lt;/em&gt;

    , 1939). Met de haar kenmerkende energie zette Groskamp-ten
    Have direct vaart achter dit project. Om het boek toegankelijk
    te maken rangschikte zij de onderwerpen van A ('Aandienen') tot
    Z ('Zwijgen'). Voor het schrijven van de tekst baseerde Amy
    Groskamp zich niet alleen op haar eigen opvoeding, ook
    raadpleegde zij verscheidene kennissen. Voorts maakte zij
    gebruik van talrijke bestaande binnen- en buitenlandse
    etiquetteboeken.&lt;/p&gt;
&lt;p&gt;Binnen een paar weken kon ze een voorwoord, een indeling en
    een flink aantal bladzijden kopij inleveren. In november 1939
    verscheen het etiquetteboek onder de titel 
    &lt;em&gt;Hoe hoort het eigenlijk?&lt;/em&gt;

    in een oplage van 3600 exemplaren. Het werd een ongehoord
    succes; binnen een maand was een derde druk nodig. Maandenlang
    stond het bovenaan de lijst van best verkochte boeken, en de
    schrijfster werd van de ene op de andere dag als een soort
    'Miss Etiquette' een nationale beroemdheid. Voor dit succes gaf
    Groskamp-ten Have zelf als verklaring dat haar boek het eerste
    praktische naslagwerk op dit gebied in Nederland was. Het was
    bovendien niet elitair; het was voor iedereen bedoeld.
    Belangrijk was het woord 'eigenlijk' in de titel: het ging
    Groskamp om wellevendheid, en die is tijdloos en algemeen
    geldig. Zij presenteerde etiquette niet als een keurslijf van
    beperkende regels, maar als een hulpmiddel om de omgang tussen
    mensen prettiger te maken. 'Het hebben van goede manieren [is]
    veeleer een kwestie van 
    &lt;em&gt;zijn&lt;/em&gt;

    dan van 
    &lt;em&gt;doen&lt;/em&gt;

    ', schreef zij onder het hoofdje 'Manieren in het dagelijks
    leven'. Daarbij golden twee uitgangspunten: duidelijkheid en
    respect voor de ander. Het was haar verdienste dat zij in de
    wirwar van omgangsvormen duidelijkheid schiep en die vormen op
    een aantrekkelijke en voor ieder aanvaardbare manier
    vastlegde.&lt;/p&gt;
&lt;p&gt;In april 1939 - nog tijdens het schrijven van 
    &lt;em&gt;Hoe hoort het eigenlijk?&lt;/em&gt;

    - overleed plotseling Amy Groskamp-ten Haves tweede echtgenoot
    aan de gevolgen van een ongeluk. Na zijn dood bleken de
    financi&amp;euml;le omstandigheden minder rooskleurig dan gedacht,
    en de weduwe zag zich gedwongen eind 1939 naar een kleiner huis
    in Haarlem te verhuizen. Haar liefde voor mooie kleren en een
    elegant bestaan maakte echter dat zij voortging op (te) grote
    voet te leven. Bovendien was zij vaak ziek, wat extra kosten
    met zich bracht. De opbrengsten van Amy Groskamp-ten Haves
    boeken waren niet toereikend - in 1940 verscheen de roman 
    &lt;em&gt;Onder vier ogen&lt;/em&gt;

    -, en zij had wederom vaak geldzorgen. Al in februari 1940
    schreef zij in een brief aan haar uitgever: 'Het geldverdienen
    is voor mij geen sport meer, maar bittere noodzaak'. Dit hield
    in dat Groskamp-ten Have tot aan het einde van haar hele leven
    moest blijven werken. Zij gaf lezingen, hield
    radiocauserie&amp;euml;n en verzorgde rubrieken in het dagblad 
    &lt;em&gt;De Telegraaf&lt;/em&gt;

    en het damesblad 
    &lt;em&gt;Margriet&lt;/em&gt;

    .&lt;/p&gt;
&lt;p&gt;Tijdens de Duitse bezetting weigerde Amy Groskamp-ten Have
    lid te worden van de Kultuurkamer. Tijdens de bezetting
    voltooide zij vier romans, die na de bevrijding verschenen: 
    &lt;em&gt;Daar wordt gebeld ...!&lt;/em&gt;

    (1945); 
    &lt;em&gt;Neen Lydia, zoo niet!&lt;/em&gt;

    (1947); 
    &lt;em&gt;Achter het masker. Gesprekken met mannen&lt;/em&gt;

    (1948); 
    &lt;em&gt;Loes op eigen benen&lt;/em&gt;

    (1949).&lt;/p&gt;
&lt;p&gt;Ook na de bezetting ging de verkoop van 
    &lt;em&gt;Hoe hoort het eigenlijk?&lt;/em&gt;

    onverminderd door. Tijdens het leven van Amy Groskamp-ten Have
    verschenen er vele herdrukken, die zij telkens zelf aanpaste.
    Toch was ze niet onverdeeld gelukkig met haar roem als
    'etiquette-koningin'. Liever wilde zij herinnerd worden wegens
    haar prozawerk - haar twee laatste romans waren 
    &lt;em&gt;De wrede wet&lt;/em&gt;

    (1951) en 
    &lt;em&gt;Tot in het derde en vierde geslacht&lt;/em&gt;

    (1954) - en haar vertalingen uit het Frans, Duits en Engels van
    21 romans, van auteurs als Victor Hugo, Emil Ludwig en Pearl
    Buck. Het zou anders lopen: Groskamps romans en essays raakten
    na haar dood weldra in de vergetelheid. Haar voorspelling, nog
    kort voor haar dood gedaan, dat ze 'helaas wel nooit anders dan
    de mevrouw van 
    &lt;em&gt;Hoe hoort het eigenlijk?&lt;/em&gt;

    [zou] blijven', kwam uit (&lt;em&gt;De Tijd&lt;/em&gt;

    , 1957).&lt;/p&gt;
&lt;p&gt;
  &lt;a href='agedeelte'&gt;A: &lt;/a&gt;Collectie-A.J. ten Have en persdocumentatie in het
  Nederlands Letterkundig Museum en Documentatiecentrum te
  's-Gravenhage; correspondentie van A.J. ten Have met H.J.W. Becht
  in het archief van uitgeverij Becht in de
  Universiteitsbibliotheek te Amsterdam.&lt;/p&gt;
&lt;p&gt;
  &lt;a href='pgedeelte'&gt;P: &lt;/a&gt;De in de tekst genoemde publicaties.&lt;/p&gt;
&lt;p&gt;
  &lt;a href='lgedeelte'&gt;L: &lt;/a&gt;Behalve artikelen bij de zeventigste verjaardag van A.
  Groskamp-ten Have o.a. in 
  &lt;em&gt;De Tijd&lt;/em&gt;

  , 19-12-1957, 
  &lt;em&gt;Algemeen Handelsblad&lt;/em&gt;

  , 27-12-1957, 
  &lt;em&gt;Margriet&lt;/em&gt;

  , 28-12-1957 en 
  &lt;em&gt;Nieuwe Haagse Courant&lt;/em&gt;

  , 28-12-1957, en necrologie&amp;euml;n o.a. in 
  &lt;em&gt;Algemeen Dagblad&lt;/em&gt;

  , 24-11-1959: interview in 
  &lt;em&gt;De Telegraaf&lt;/em&gt;

  , 17-12-1939; Hans de la Rive Box, 
  &lt;em&gt;Bonte parade. Een revue van bekende Nederlandse radiosprekers
  en artisten&lt;/em&gt;

  (Amsterdam 1948) 130-131; 
  &lt;em&gt;Margriet&lt;/em&gt;

  , 3-6-1950; 'Amy hier over Amy daar', 
  &lt;em&gt;ibidem&lt;/em&gt;

  , 20-6-1959; Reinildis van Ditzhuyzen, 'Leven en werken van
  Amelie Groskamp-ten Have', in Amy Groskamp-ten Have, 
  &lt;em&gt;Hoe hoort het eigenlijk?&lt;/em&gt;

  Geheel herziene druk door Reinildis van Ditzhuyzen (Haarlem 1999)
  12-25.&lt;/p&gt;
&lt;p&gt;Reinildis van Ditzhuyzen&lt;/p&gt; 
&lt;dtml-var bwn_footer&gt;</text>
  </biography>
</biodes>

