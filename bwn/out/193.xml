<biodes version="1.0">
  <fileDesc>
    <title>Boissevain, Jan (1836-1904)</title>
    <ref target="http://resources.huygens.knaw.nl/bwn1880-2000/lemmata/bwn1/boissevain"/>
    <publisher>
      <name>Biografisch Woordenboek van Nederland:1880-2000</name>
      <ref target="http://resources.huygens.knaw.nl/bwn1880-2000"/>
    </publisher>
  </fileDesc>
  <person>
    <idno type="id">boissevain</idno>
    <persName><name type="geslachtsnaam">Boissevain</name>, Jan</persName>
    <sex value="1"/>
    <event type="birth" when="1836"/>
    <event type="death" when="1904"/>
    <state type="occupation">ondernemer</state>
  </person>
  <biography>
    <graphic url="http://resources.huygens.knaw.nl/bwn1880-2000/lemmata/bwn1/images/images/BOISSEVAINJ.jpg"/>
    <text>&lt;dtml-var bwn_header&gt;
 &lt;p class='genealogie'&gt;
  &lt;strong&gt;Boissevain, Jan&lt;/strong&gt;, Amsterdams reder (Amsterdam 12-12-1836 - Bellagio in Itali&amp;euml; 13-5-1904).

Zoon van Gideon Jeremie Boissevain, reder, en Maria van Heukelom.
Gehuwd sinds 15-5-1862 met Petronella Gerharda Johanna Brugmans. Uit
dit huwelijk werden 4 zoons en 5 dochters geboren.

&lt;img src=&amp;quot;images/BOISSEVAINJ.jpg&amp;quot; align=&amp;quot;right&amp;quot; BORDER=&amp;quot;0&amp;quot; alt=&amp;quot;afbeelding van Boissevain, Jan&amp;quot; class=&amp;quot;bwnimg&amp;quot;&gt;

&lt;/p&gt;
&lt;p&gt;Jan Boissevain werkte na een school van uitgebreid lager onderwijs
doorlopen te hebben reeds sinds zijn dertiende jaar op kantoor bij zijn
vader, die een kleine zeilschiprederij had, en in enkele van zijn
brieven ontwikkelt hij een plan om die rederij te vergroten en om te
zetten tot een stoomvaartdienst op Nederlands-Indi&amp;euml;, in
tegenstelling tot het heersende dogma dat stoomschepen alleen goed
waren voor kustvaart of korte oversteek. Hij dacht toen nog aan
snelzeilende klippers met hulpstoomvermogen, maar in de loop van de
jaren zestig namen de vooruitzichten toe voor een zuivere
stoomvaartlijn vanuit Amsterdam. Drie omstandigheden werkten hiertoe
mee: het Suezkanaal in het verschiet, het langzaam tot uitvoering
komende Noordzeekanaal ter vervanging van het omslachtige Noordhollands
Kanaal, en de verbetering van de compoundmachine waardoor een
belangrijke kolenbesparing mogelijk werd. Toen het met beide kanalen
lange tijd slabakken bleef richtte zich Boissevains belangstelling op
de regeringspolitiek ten aanzien van de zeilvaart op Indi&amp;euml;,
waarbij hij in twee artikelen in 
&lt;em&gt;De Economist&lt;/em&gt;

(1868 en 1869) op grond van gedegen statistische gegevens afschaffing
van de subsidies en van de beurtvaarten bepleitte. Maar in 1869, toen
het Suezkanaal zijn inwijding naderde kwam een Schotse reder met het
voorstel tot oprichting van een stoomvaartlijn op
Nederlands-Indi&amp;euml;. In augustus 1869 werd op initiatief van een
Amsterdams cargadoor een vergadering van belanghebbenden belegd. Men
besloot een comit&amp;eacute; van actie te benoemen waarin Jan Boissevain,
sinds 3 november 1868 (tot 22 augustus 1873) liberaal lid van de
Amsterdamse gemeenteraad, een der leden was. Het kreeg als eerste
opdracht zich in verbinding te stellen met prins Hendrik ('de
Zeevaarder') die de Nederlandse regering bij de opening van het
kanaal zou vertegenwoordigen. De Prins zegde zijn volle medewerking
toe, zowel geldelijk als moreel, maar slechts op voorwaarde dat de zaak
een nationaal karakter zou dragen. Hierdoor werd de Schot
uitgeschakeld, en daar zowel de zojuist genoemde cargadoor als de Prins
zelf naar Egypte vertrokken vielen de voorbereidende werkzaamheden op
Boissevain als jongste lid van het uitvoerend comit&amp;eacute;. Er moest
haast worden gemaakt, wilde de handel in Oostindische produkten zich
niet naar het zoveel gunstiger gelegen Zuid-Europa verplaatsen. De
stemming op de Amsterdamse beurs was sceptisch. Boissevains
berekeningen, hoe zorgvuldig ook opgesteld, vonden weinig vertrouwen,
en toen in maart 1870 de inschrijving werd opengesteld kwam van het
benodigde kapitaal van 3&amp;frac12; millioen niet meer dan 2&amp;frac12; bijeen.
Eerst na veel intense propaganda, met steun van prins Hendrik gevoerd,
en met een beroep op vaderlandsliefde, werd bij een hernieuwde
openstelling het gevraagde bedrag bereikt. Op 13 mei 1870 kon de
Stoomvaartmaatschappij 'Nederland' worden opgericht met een
driehoofdige directie waarvan Jan Boissevain gedurende precies 34 jaar
de ziel bleef. De Koning trad als beschermheer op, diens broer als zeer
actief erevoorzitter, de burgemeester van Amsterdam mr. C.J.A. den Tex,
als president-commissaris.&lt;/p&gt;
&lt;p&gt;De eerste jaren van de nieuwe maatschappij waren niet voorspoedig.
De berekeningen bleken wat optimistisch geweest te zijn,
havenfaciliteiten in Nieuwediep moesten gehuurd worden van de
Koninklijke Marine die daar slechts voor korte tijd in toestemde. Het
Noordzeekanaal, waarvan men hoge verwachtingen koesterde kon eerst in
1876 door kleine, in 1879 door grote schepen bevaren worden en toen
bleken de haveninstallaties aan het IJ nog onvoldoende te zijn. Het
ergste was evenwel dat de maatschappij getroffen werd door een aantal
scheepsrampen. Het eerste, in Schotland gebouwde schip dat in 1871
uitvoer, verbrandde na nauwelijks een etmaal, weliswaar waren daarbij
geen mensenlevens te betreuren, maar de maatschappij bleef jarenlang
verstrikt in processen over schadevergoedingen aan de passagiers. In
1881 verging een ander schip in de Indische Oceaan waarbij
&amp;eacute;&amp;eacute;n van de reddingsboten met bemanning en passagiers in de
golven verdween. Ook onbetrouwbare schroeven veroorzaakten in de eerste
jaren veel reparatiekosten en vertraagde reizen. Toch ging het toen de
Maatschappij al beter. In 1873 had zij de dank van de Regering geoogst
voor de snelle legertransporten bij het uitbreken van de Atjehoorlog.
Ook werd in 1874 voor het eerst dividend uitgekeerd.&lt;/p&gt;
&lt;p&gt;Enkele jaren later werd Indi&amp;euml; getroffen door de beruchte
suikercrisis. Een catastrofale daling in de suikerprijzen had de
Nederlandsch-Indische Handelsbank in het najaar van 1884 in ernstige
moeilijkheden gebracht daar zij ver boven haar eigen middelen kredieten
aan planters had verstrekt. Als zij surs&amp;eacute;ance moest aanvragen zou
dit een ramp betekenen voor de hele economie van Oost-Indi&amp;euml; en
indirect voor de beide stoomvaartlijnen 'Nederland' en
'Rotterdamse Lloyd'. De grote bankier A.C. Wertheim en Jan
Boissevain verenigden enige andere Amsterdamse zakenlieden, 'zooals
men elkander aan de Beurs vond, zonder voorafgaand overleg' (zo
schreef Boissevain later). 'Hoe moeilijk leek de zaak, toen men de
behoeften had overzien! Negen millioen waren noodig... Men had slechts
vijf dagen tijd...' Een nieuwe maatschappij ad hoc werd opgericht.
Ieder van de initiatiefnemers liep zich het vuur uit de sloffen, en
twee uur voor het verstrijken van de vijf dagen lag het geld op tafel
en was de Nederlandsch-Indische Handelsbank gered. Boissevain was toen
sinds twee jaar voor het kiesdistrict Amsterdam liberaal lid van de
Provinciale Staten geworden. Hij zou dit blijven tot 1898 en nogmaals
voor Amsterdam VI van 1901 tot zijn dood.&lt;/p&gt;
&lt;p&gt;Toen de crisis afebde kwam de kwestie van de paketvaart tussen Java
en de buitenbezittingen aan de orde. Deze was in handen van een
schijnbaar Nederlandse, in wezen Engelse maatschappij die alle verkeer
op Singapore richtte, tot veel klachten van passagiers en bevrachters
aanleiding gaf, en in geval van oorlog weinig behulpzaam zou kunnen
blijken. Het nationaal belang eiste een zuiver Nederlandse onderneming,
die echter moeilijk van de grond kon komen als men rekening zou moeten
houden met scherpe concurrentie van de bestaande maatschappij.
Boissevain stond bekend als soepel onderhandelaar, steeds geneigd de
belangen van de tegenpartij niet over het hoofd te zien. Tijdens
herhaalde reizen naar Engeland en Schotland slaagde hij er eerst in een
vriendschapsrelatie met de directeur van de Nederlandsch-Indische
Stoomvaart Maatschappij, Sir William McKinnon, op te bouwen. Vervolgens
wist hij de gehele vloot van die maatschappij voor schappelijke prijs
door de nieuwe Koninklijke Paketvaart Maatschappij te doen
overnemen.&lt;/p&gt;
&lt;p&gt;Het was niet de enige Amsterdamse onderneming waartoe de directeur
van de 'Nederland' de stoot gaf. Toen de installaties van de
maatschappij in 1877 van Den Helder naar Amsterdam zouden worden
overgebracht, bleek er dringend behoefte te bestaan aan een groter
droogdok. De Amsterdamse Droogdok Maatschappij werd door Boissevains
stuwende kracht opgericht en zou meer dan een eeuw, de eerste 26 jaar
met hem als president-directeur, bijdragen tot de bloei van de
Amsterdamse haven. Daar er behoefte bestond aan een machinistenschool
werd deze mede dank zij zijn steun opgericht. Later kreeg dit instituut
de naam van Middelbaar Technische School.&lt;/p&gt;
&lt;p&gt;De oprichting van de Nederlandsche Scheepsbouw Maatschappij in 1894
was in zoverre merkwaardig dat zij het gevolg was van een demarche van
de kant van de ontslagen arbeiders van 'Werkspoor' - toen dit
bedrijf de scheepsbouw opgaf -bij commissarissen en directie van de
'Nederland'. Het is de eerste keer dat men iets verneemt van
handelend optredende arbeiders bij de Scheepsbouw Maatschappij, iets
waaraan Boissevain moeilijk heeft kunnen wennen. Hij had hart voor zijn
werknemers, wat o.a. bleek uit het feit dat hij jarenlang voorzitter
was van een woningvereniging die huizen voor arbeiders bouwde; hij en
zijn vrouw hielpen hen met raad en daad als er moeilijkheden waren,
dankbaarheid werd verwacht voor wat de arbeiders meer en meer als hun
recht gingen beschouwen. Daarom ook ervoer hij de staking der
havenarbeiders in 1903, die leidde tot de spoorwegstakingen, als een
persoonlijke belediging, die wellicht zijn levenseinde heeft verhaast.
In het voorjaar van 1904 vertrok hij met vrouw en dochter naar Bellagio
en liet een gedrukte afscheidsbrief achter voor al zijn medewerkers. Op
zijn wens is hij in Bellagio op het protestantse kerkhof begraven.&lt;/p&gt;
&lt;p&gt;Ondanks zijn vroeg be&amp;euml;indigde schoolopleiding was Jan
Boissevain een veelbelezen man, die zijn talen goed sprak - het Frans
zonder accent. Hij was geabonneerd op 
&lt;em&gt;De Gids -&lt;/em&gt;

Potgieter was een huisvriend - en op de 
&lt;em&gt;Revue des Deux Mondes.&lt;/em&gt;

De artikelen in deze bladen vormden het geliefkoosde onderwerp van zijn
tafelconversatie, waar alle roddel streng verboden was. Hij was een
trouw kerkganger in de Walenkerk, maar ook wel bij gelegenheid onder
het gehoor van vrijzinnige hervormde of doopsgezinde dominees. Maar
toen zijn kinderen 
&lt;em&gt;De Nieuwe Gids&lt;/em&gt;

boven de oude, de symbolisten boven de romantici prefereerden, en de
grondstellingen van het Christendom in twijfel trokken, kon hij hen
niet volgen. En toen de omgang met zijn werknemers niet meer een
kwestie van individuele hulp was, maar van harde onderhandelingen met
vakverenigingen, liet hij dit gedeelte van de directietaak gewoonlijk
over aan zijn jongste mededirecteur jhr. L.P.D. Op ten Noort. In
economisch opzicht ging hij wel met zijn tijd mee en terecht kan men
hem als een Amsterdams handels-en scheepvaartmagnaat aanduiden.&lt;/p&gt;
&lt;p&gt;
  &lt;a href='agedeelte'&gt;A: &lt;/a&gt;Archief-Boissevain in Gemeentearchief Amsterdam.&lt;/p&gt;
&lt;p&gt;
  &lt;a href='pgedeelte'&gt;P: &lt;/a&gt;
  &lt;em&gt;Jaarverslagen van de Maatschappij Nederland,&lt;/em&gt;

1871-1903; 
&lt;em&gt;Terugblik op de eerste 25 jaren van het bestaan der
Stoomvaartmaatschappij &amp;quot;Nederland&amp;quot;&lt;/em&gt;

(Amsterdam, 1895).&lt;/p&gt;
&lt;p&gt;
  &lt;a href='lgedeelte'&gt;L: &lt;/a&gt;N.G. Pierson, in 
&lt;em&gt;Eigen Haard 1904,&lt;/em&gt;

742-750; Charles Boissevain, 
&lt;em&gt;Onze Voortrekkers&lt;/em&gt;

[Amsterdam, 1906]; 
&lt;em&gt;Gedenkboek der Stoomvaart-Maatschappij Nederland 1870-1920.&lt;/em&gt;

Samengest. door M.G. de Boer (Amsterdam, 1920); M.G. de Boer, 
&lt;em&gt;Geschiedenis der Amsterdamsche Stoomvaart&lt;/em&gt;

(Amsterdam, 1921-1922. 3 dln.); J.C. Ramaer, in 
&lt;em&gt;Nieuw Nederlandsch Biografisch Woordenboek,&lt;/em&gt;

VII, kol. 161-164.&lt;/p&gt;

&lt;p&gt;
&lt;a href=&amp;quot;igedeelte&amp;quot;&gt;I: &lt;/a&gt;Peter Hofland, &lt;i&gt;Leden van de Raad. De Amsterdamse Gemeenteraad 1814-1941&lt;/i&gt;. (Amsterdam 1998) 132.
&lt;/p&gt;




&lt;p&gt;Jan den Tex&lt;/p&gt; 
&lt;dtml-var bwn_footer&gt;</text>
  </biography>
</biodes>

