<biodes version="1.0">
  <fileDesc>
    <title>Marijnen, Victor Gerard Marie (1917-1975)</title>
    <ref target="http://resources.huygens.knaw.nl/bwn1880-2000/lemmata/bwn2/marijnen"/>
    <publisher>
      <name>Biografisch Woordenboek van Nederland:1880-2000</name>
      <ref target="http://resources.huygens.knaw.nl/bwn1880-2000"/>
    </publisher>
  </fileDesc>
  <person>
    <idno type="id">marijnen</idno>
    <persName><name type="geslachtsnaam">Marijnen</name>, Victor Gerard Marie</persName>
    <sex value="1"/>
    <event type="birth" when="1917"/>
    <event type="death" when="1975"/>
    <state type="occupation">minister-president</state>
    <state type="occupation">burgemeester</state>
  </person>
  <biography>
    <graphic url="http://resources.huygens.knaw.nl/bwn1880-2000/lemmata/bwn2/images/images/MARIJNEN.jpg"/>
    <text>&lt;dtml-var bwn_header&gt;
 &lt;p class='genealogie'&gt;
  &lt;strong&gt;Marijnen, Victor Gerard Marie&lt;/strong&gt;, katholiek politicus en burgemeester van Den Haag (Arnhem 21-2-1917 - 's-Gravenhage 5-4-1975).

Zoon van Gerardus Wilhelm Marijnen, winkelier, en Corn&amp;eacute;lie Eugenie
H&amp;eacute;l&amp;egrave;ne Marie Kimman. Gehuwd op 22-5-1944 met Wilhelmina
Geertruida Maria Schreurs. Uit dit huwelijk werden 4 zoons en 2
dochters geboren.


&lt;img src=&amp;quot;images/MARIJNEN.jpg&amp;quot; align=&amp;quot;right&amp;quot; BORDER=&amp;quot;0&amp;quot; alt=&amp;quot;afbeelding van Marijnen, Victor Gerard Marie&amp;quot; class=&amp;quot;bwnimg&amp;quot;&gt;


&lt;/p&gt;
&lt;p&gt;Marijnen ging, na de HBS te Arnhem doorlopen en een aanvullend
staatsexamen te hebben afgelegd, aan de RK Universiteit te Nijmegen
rechten studeren, welke studie hij in 1941 met het doctoraal examen
afsloot. Hierna volgde een juridisch-ambtelijke, politieke en
bestuurlijke loopbaan, vrijwel geheel in dienst van de overheid.&lt;/p&gt;
&lt;p&gt;Zijn carri&amp;egrave;re verliep aanvankelijk op het terrein van de
landbouw. Van 1941 tot 1945 was hij werkzaam bij de accountantsdienst
van de departementen van Landbouw en Visscherij &amp;amp; Handel,
Nijverheid en Scheepvaart, terwijl hij daarnaast enige tijd colleges
economie te Rotterdam volgde. Van 1945 tot 1949 was hij gedetacheerd
bij de Raad voor het Rechtsherstel, belast met de leiding van de
afdeling agrarische en agrarisch-industri&amp;euml;le beheren . Van 1949
tot 1951 hield hij zich als secretaris van de Stichting voor de
Landbouw speciaal bezig met de organisatie van de tuinbouw. Van 1951
tot 1957 was hij weer werkzaam op het ministerie van Landbouw, Visserij
en Voedselvoorziening, tot 1953 als adjunct-directeur buitenlandse
agrarische handelsaangelegenheden, daarna als directeur van de afdeling
agrarische handel en nijverheid en exportbevordering; in deze functies
maakte hij deel uit van diverse handelsdelegaties en deed hij zijn
internationale ervaring op. Van 1957 tot 1959 was hij algemeen
secretaris van de Algemene Katholieke Werkgeversvereniging en het
Katholiek Verbond van Werkgeversverenigingen.&lt;/p&gt;
&lt;p&gt;Inmiddels gold Marijnen in de Katholieke Volkspartij (KVP) als
specialist voor de landbouw en de internationale handelsbetrekkingen.
Dat leidde bij de Tweede-Kamerverkiezingen in 1956 en 1959 tot een
plaats op de KVP-lijst, die hem maakte tot plaatsvervanger voor een van
de kwaliteitszetels. Het was dan ook min of meer verrassend dat hij bij
de formatie van het kabinet-De Quay in 1959 weldra de kandidaat van de
KVP voor landbouw bleek te zijn. Als minister kreeg Marijnen te maken
met de landbouwharmonisatie in het kader van de Europese Economische
Gemeenschap (EEG). Tegelijkertijd werd hij geconfronteerd met een
groeiend onbehagen onder de boeren. Economische en technologische
veranderingen veroorzaakten allerlei structurele problemen in de
landbouw. Gebrek aan kapitaal en vakkennis om de mechanisering en
rationalisering te kunnen doorvoeren bracht de kleine boer, het
traditionele gezinsbedrijf, steeds meer in de knel; bovendien bleef het
inkomen van de boer achter bij de snel stijgende produktiviteit,
doordat de afzetmarkt niet meegroeide. In het kabinet toonde Marijnen
zich een ferm verdediger van het 'groene front' en hij wist ook
nieuwe beleidsinstrumenten te ontwikkelen, o.a. ter bevordering van een
redelijk bestaan in de landbouw en tot indamming van de uitbreiding van
de nationale landbouwproduktie. Maar zijn feitelijk beleid ontlokte -
ook van de zijde van de Tweede Kamer, waar vooral de woordvoerder van
de antirevolutionaire regeringsfractie, B.W. Biesheuvel, opponeerde -
heel wat meer kritiek dan dat van zijn voorgangers; men verweet hem een
structuurbeleid te voeren ten koste van de sociale zorg, m.a.w. een
beleid dat was gericht op nog meer schaalvergroting en op een
wegsaneren van de kleine boer. Dat de kritiek op de overheid onder
Marijnen groeide, kwam evenwel niet alleen vanwege de ontwikkelingen in
de landbouw zelf, maar had ook te maken met de omstandigheid dat het
onbehagen in deze jaren een uitlaatklep vond in de Boerenpartij, die
dit onbehagen wist te kanaliseren in een emotionele strijd tegen het
verplichte lidmaatschap van het Landbouwschap.&lt;/p&gt;
&lt;p&gt;In 1963 werd Marijnen premier van een confessioneel-liberaal
kabinet. Deze functie viel hem ten deel doordat de KVP na de voor haar
succesvolle verkiezingen voor de Tweede Kamer per se een premier uit
eigen gelederen wenste en de populaire demissionaire premier, J.E. de
Quay, een tweede ambtstermijn weigerde. Marijnen was al langer de
kroonprins van De Quay. Deze had hem leren kennen als een behoorlijk
bestuurder en een evenwichtig man, die goede contacten met zijn
collega's onderhield. Dat waren eigenschappen die van pas kwamen in
de KVP, sinds het vertrek van C.P.M. Romme uit de politiek in 1961
tamelijk stuurloos geworden. Bovendien liet de Koningin tijdens de
formatie haar voorkeur voor Marijnen onomwonden blijken. Marijnen
formeerde een kabinet, dat wat de politieke samenstelling betreft
weliswaar een voortzetting was van het vorige, maar nogal wat nieuwe
gezichten telde. Hij bleek spoedig een ploeg bijeengebracht te hebben
die uit te veel tegengestelde karakters bestond om ooit homogeen te
kunnen worden. De positieve indruk die Marijnen als minister van
Landbouw in de omgang met mensen had gemaakt, kon hij, op wiens lijf
een politieke leidersrol bepaald niet was geschreven, dan ook niet
bestendigen. De persoonlijke verhoudingen in zijn kabinet waren
daarvoor te slecht. Hij kreeg geen greep op de regelmatig onderling
ruzi&amp;euml;nde ministers, met name niet op enkele KVP-ministers als
G.M.J. Veldkamp en P.C.W.M. Bogaers en de CHU-minister J.E. Andriessen.
Weldra wreekte zich hierbij dat Marijnen te weinig eigen visie bezat en
de capaciteit miste het regeringsbeleid naar buiten toe op overtuigende
wijze te presenteren. Van meet af aan heerste dan ook de verwachting
dat het kabinet, gebonden als het bovendien was aan zeer gedetailleerde
formatieafspraken (het zg. akkoord van Wassenaar), voortijdig zou
vallen, en wel over het financieel beleid. Terwijl de verzorgingsstaat
op volle toeren draaide, leek een botsing tussen de op beperking van de
stijging van de rijksuitgaven aandringende liberale minister van
Financi&amp;euml;n, H.J. Witteveen, en de 'spending' ministers van
confessionelen huize bij de opstelling van de begroting voor 1966 niet
te vermijden.&lt;/p&gt;
&lt;p&gt;In de Irene-affaire in 1964 wordt Marijnen over het algemeen
overigens wel geprezen voor zijn optreden, dat ongetwijfeld trefzeker
is te noemen. Hierbij dient men echter te bedenken dat het vooral de
antirevolutionaire vice-premier Biesheuvel - Marijnens opvolger op
Landbouw - was die hem aangaf hoe er gehandeld behoorde te worden. Het
voornemen van prinses Irene te huwen met prins Carlos Hugo de
Bourbon-Parma kon leiden tot ernstige constitutionele verwikkelingen,
doordat de prins rechten liet gelden op de Spaanse troon en de Koningin
aldus betrokken kon worden bij activiteiten die niet verenigbaar waren
met de Nederlandse staatkundige verhoudingen. De regering wist een
crisis te voorkomen door prinses Irene, en nog meer haar aanstaande
echtgenoot, ervan te overtuigen dat het in de gegeven omstandigheden
het beste was dat zij haar rechten op de Nederlandse troon prijsgaf,
zodat de wettelijke goedkeuring van het huwelijk, tot het nemen van een
initiatief waarvan het kabinet niet bereid was, achterwege kon blijven.
En toen de prinses te kennen gaf al v&amp;oacute;&amp;oacute;r het huwelijk te
willen deelnemen aan de politieke activiteiten van de prins in zijn
Carlistenbeweging, verklaarde Marijnen resoluut geen enkele
verantwoordelijkheid meer te zullen dragen voor haar doen en laten en
verbood de regering iedere politieke demonstratie bij het huwelijk om
te verhinderen dat de Koningin in een politieke actie terecht kwam.
Daarop vond het huwelijk plaats in Rome buiten de aanwezigheid van
leden van het koninklijk huis - een persoonlijk besluit van de Koningin
- en van het kabinet. De affaire werd gecompliceerd door de overgang
van prinses Irene naar het katholieke geloof, hetgeen in bepaalde
protestantse kringen leidde tot felle antipapistische reacties.
Marijnen stelde zich echter vanaf het begin op het standpunt dat de
kwestie van de geloofsovertuiging voor de regering geen enkele rol
speelde en dat de regering hierin ook geen grond tot discriminatie
wenste te zien bij een eventuele troonsbestijging.&lt;/p&gt;
&lt;p&gt;Nog voordat de tegenstellingen tussen de ministers konden escaleren
bij de voorbereiding van de begroting-1966, struikelde het kabinet in
februari 1965 over het omroepvraagstuk. Het kabinet had de Tweede Kamer
toegezegd v&amp;oacute;&amp;oacute;r 1 maart 1965 zijn standpunt kenbaar te maken
over de wijze waarop reclame in de ether gebracht kon worden en de mate
waarin het omroepbestel een meer open karakter moest krijgen. In het
kabinet openbaarden zich echter grote meningverschillen tussen de
liberale ministers - zij stonden een meer open bestel voor - en hun
confessionele partners. Eens te meer bleek toen dat Marijnen er niet de
voorzitter van de ministerraad naar was om tegenstellingen van zuiver
politieke aard te overbruggen; achteraf hebben betrokkenen de crisis
betreurd en het vermoeden uitgesproken dat een doortastender
minister-president het compromis zou hebben bedacht, waamee de crisis
zou zijn bezworen. Kort voor de fatale datum bood Marijnen het ontslag
van zijn kabinet aan, en daarmee werd dit het eerste naoorlogse
ministerie dat niet in een conflict met de Kamer sneuvelde, maar aan de
problemen in eigen boezem ten onder ging. De oplossing van de crisis
werd gevonden in de vorming van een kabinet van een andere
samenstelling (KVP, Anti-Revolutionaire Partij (ARP), Partij van de
Arbeid (PVDA), waarin voor Marijnen geen plaats was, alleen al vanwege
het feit dat de PVDA hem reeds langer had afgeschilderd als een zwakke
figuur. Doordat alle overige KVP-ministers wel overgingen naar het
nieuwe kabinet, was de wijze waarop Marijnen een einde zag komen aan
zijn politieke carri&amp;egrave;re in de nationale politiek, voor hem bepaald
pijnlijk.&lt;/p&gt;
&lt;p&gt;Spoedig echter kon hij terugkeren naar het bestuurlijk vlak, waar
hij zich beter thuis voelde. Hij bezette weliswaar na zijn aftreden een
vacante zetel in de Tweede Kamer, maar gaf die begin 1966 weer op,
nadat hij - nog in 1965 - benoemd was tot (de eerste) voorzitter van de
kort daarvoor in het leven geroepen Rijnmondraad. Hij vond daar de
uitdaging het experiment van bestuurlijke decentralisatie te laten
slagen in een situatie waarin allerlei bestuurders in het
Rijnmondgebied weinig warm liepen voor deze nieuwigheid. Onvermoeibaar
lobbyde hij in Den Haag voor versterking van het gewest, maar op den
duur zag hij onvoldoende mogelijkheden voor een krachtige uitbreiding
van deze bestuursvorm en raakte hij teleurgesteld. Daarom aarzelde hij
in 1968 niet toen hij burgemeester van Den Haag kon worden. Bij de
aanvaarding van de benoeming liet hij zich, zo verklaarde hij bij die
gelegenheid op een persconferentie, leiden door zijn dadendrang in
praktisch-bestuurlijke richting.&lt;/p&gt;
&lt;p&gt;In zijn nieuwe functie spande hij zich vooral in voor het herstel
van Scheveningen als badplaats en voor de vormgeving van het
intergemeentelijk overleg van de Haagse agglomeratie en van de openheid
van het plaatselijk bestuur. Ook voerde hij met vasthoudendheid de
oppositie aan tegen de spreiding van de rijksdiensten over het land,
die hij fataal achtte voor het functioneren van de stad. Zijn vroege
dood brak dit werk ontijdig af.&lt;/p&gt;
&lt;p&gt;Voor en na zijn ministeri&amp;euml;le loopbaan vervulde Marijnen nog
diverse functies op het gebied van de kinderbescherming. In 1965 werd
hij bovendien voorzitter van de Raad van advies voor de ruimtelijke
ordening en van 1965 tot 1972 was hij curator van de Katholieke
Universiteit te Nijmegen. Veel belangstelling had hij voor de Benelux;
zo maakte hij rond 1970 deel uit van het door de regeringen van de
Benelux ingestelde stimuleringscollege, dat moest adviseren omtrent de
vervolmaking van de Economische Unie van de Benelux.&lt;/p&gt;
&lt;p&gt;Marijnen was een bekwaam bestuurder, die met zijn uitgesproken
voorkeur voor het harmoniemodel in kringen van zijn medewerkers grote
sympathie verwierf; hij gold als een samenbindende figuur, die zijn
eigen mening niet liet domineren, soepel in de omgang was en in
conflictsituaties tactvol optrad. Politiek slaagde hij aanzienlijk
minder; hij sprak niet tot de verbeelding van het publiek, kwam stug en
onzeker over, beschikte nauwelijks over originele idee&amp;euml;n,
inspireerde daardoor weinig en kreeg geen overwicht op zijn politieke
collega's, en hij beheerste niet de techniek beleid te
'verkopen'.&lt;/p&gt;
&lt;p&gt;
  &lt;a href='pgedeelte'&gt;P: &lt;/a&gt;'25 jaar Benelux', in 
&lt;em&gt;Nieuw Europa. Tijdschrift voor Europese eenheid&lt;/em&gt;

22 (1969) 181-184.&lt;/p&gt;
&lt;p&gt;
  &lt;a href='lgedeelte'&gt;L: &lt;/a&gt;F.J.F.M. Duynstee, 
&lt;em&gt;De kabinetsformaties 1946-1965&lt;/em&gt;

(Deventer, 1966); H. Hovius, 
&lt;em&gt;50 jaar Nederlandse landbouw 1915-1965&lt;/em&gt;

(Doetinchem, [1967]); G. Puchinger, 
&lt;em&gt;Hergroepering der partijen?&lt;/em&gt;

(Delft, 1968); A. Vondeling, 
&lt;em&gt;Nasmaak en voorproef. Een handvol ervaringen en idee&amp;euml;n&lt;/em&gt;

(Amsterdam, 1968); A.T.J. Nooij, 
&lt;em&gt;De Boerenpartij. Desori&amp;euml;ntatie en radikalisme onder de
boeren&lt;/em&gt;

(Meppel, 1969); E. van Raalte, 
&lt;em&gt;Staatshoofd en ministers. Nederlands constitutionele monarchie
historisch-staatsrechtelijk belicht&lt;/em&gt;

(Zwolle, 1971) 257-262; Robbert Ammerlaan. 
&lt;em&gt;Het verschijnsel Schmelzer. Uit het dagboek van een politieke
teckel&lt;/em&gt;

(Leiden, [1973]); J. van Tijn, 'Een Oranjeprinses voor de
Carlisten', in 
&lt;em&gt;Vrij Nederland,&lt;/em&gt;

1-9-1973; Jan Joost Lindner in 
&lt;em&gt;de Volkskrant,&lt;/em&gt;

7-4-1975; W.A. Baud, in 
&lt;em&gt;Die Haghe. Jaarboek 1976,&lt;/em&gt;

IX-XII; P.J. Oud, 
&lt;em&gt;Honderd jaren. Een eeuw van staatkundige vormgeving in Nederland
1840-1940.&lt;/em&gt;

Bew. en voor de periode na 1940 aangevuld door J. Bosmans 8e herz. dr.
(Assen, 1982); P.F. Maas, 
&lt;em&gt;Kabinetsformaties 1959-1973&lt;/em&gt;

('s-Gravenhage, 1982).&lt;/p&gt;

&lt;a href='igedeelte'&gt;I: &lt;/a&gt;J.A. Bornewasser, &lt;i&gt;Katholieke Volkspartij, 1945-1980.&lt;/i&gt; II: &lt;i&gt;Herori&#235;ntatie en integratie (1963-1980)&lt;/i&gt; (Nijmegen 2000) 150 [Foto: KLIB/KDC].

&lt;p&gt;J. Bosmans&lt;/p&gt; 
&lt;dtml-var bwn_footer&gt;</text>
  </biography>
</biodes>

