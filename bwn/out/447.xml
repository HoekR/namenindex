<biodes version="1.0">
  <fileDesc>
    <title>Drehmans, Joseph Hubertus (1843-1913)</title>
    <ref target="http://resources.huygens.knaw.nl/bwn1880-2000/lemmata/bwn1/drehmans"/>
    <publisher>
      <name>Biografisch Woordenboek van Nederland:1880-2000</name>
      <ref target="http://resources.huygens.knaw.nl/bwn1880-2000"/>
    </publisher>
  </fileDesc>
  <person>
    <idno type="id">drehmans</idno>
    <persName><name type="geslachtsnaam">Drehmans</name>, Joseph Hubertus</persName>
    <sex value="1"/>
    <event type="birth" when="1843"/>
    <event type="death" when="1913"/>
    <state type="occupation">r.k. bisschop</state>
  </person>
  <biography>
    <graphic url="http://resources.huygens.knaw.nl/bwn1880-2000/lemmata/bwn1/images/images/DREHMANS.jpg"/>
    <text>&lt;dtml-var bwn_header&gt;
 &lt;p class='genealogie'&gt;
  &lt;strong&gt;Drehmans, Joseph Hubertus&lt;/strong&gt;

(bekend onder de naam 
&lt;b&gt;Drehmanns&lt;/b&gt;) bisschop (Roermond 16-4-1843 - Roermond 5-8-1913).

Zoon van Frans Joseph Drehmanns, likeurfabrikant, en Wilhelmina Josepha
Schr&amp;ouml;ders.


&lt;img src=&amp;quot;images/DREHMANS.jpg&amp;quot; align=&amp;quot;right&amp;quot; BORDER=&amp;quot;0&amp;quot; alt=&amp;quot;afbeelding van Drehmans, Joseph Hubertus&amp;quot; class=&amp;quot;bwnimg&amp;quot;&gt;


&lt;/p&gt;
&lt;p&gt;Beide ouders stamden uit het naburige Rijnland. Van 1854 tot 1860
doorliep Joseph vlot de Latijnse school in zijn geboortestad; na
verdere studie te Rolduc en aan het groot-seminarie te Roermond werd
hij in 1866 priester gewijd. Drehmanns was 21 jaar leraar aan het
bisschoppelijk college te Weert, schreef er leerboeken en kreeg de faam
van een uitstekend latinist. In 1887 werd hij exegese-professor aan het
groot-seminarie te Roermond; zijn lessen waren vooral op de praktische
zielzorg en de preek gericht; zijn pogen de seminaristen meer politesse
bij te brengen stuitte op hun spotlust. Hij werkte mee aan de zg.
professorenbijbel, een vertaling van de Vulgaat door de
seminarieprofessoren van de Nederlandse kerkprovincie; de omvangrijke
bijdragen van de autodidact, in naaste omgeving vaak geprezen, haalden
niet het niveau van de toenmalige bijbelwetenschap.&lt;/p&gt;
&lt;p&gt;In 1899 werd Drehmanns benoemd tot coadjutor van de hoogbejaarde
bisschop F.A.H. Boermans van Roermond met recht van opvolging; deze,
zeer ingenomen met zijn opvolger, stierf 3 februari 1900. Drehmanns
wapenspreuk was: Cum Christo laboro. In het begin van zijn episcopaat
bleek de invloed van de oude collega C.J.M. Bottemanne in Haarlem uit
de stichting van de Limburgse R.K. Volksbond naar Haarlems model en uit
de weigering de jonge bijbelgeleerde H.A. Poels aan het Roermondse
seminarie te benoemen; zelfs nadat Poels in Rome van elke blaam van
heterodoxie gezuiverd was, kreeg deze de hem toegezegde leerstoel niet.
In 1902 stelde Drehmanns voor het eerst een priester, J.M. Souren te
Maastricht, vrij voor sociaal werk; de jaarlijkse Limburgse
katholiekendagen kregen zijn goedkeuring en medewerking; hij
stimuleerde de groei van de R.-K. werkliedenvereniging, boerenbond en
drankbestrijding; een middenstandsbond werd opgericht; de bisschop
maande zijn priesters sociale studiedagen te bezoeken. In 1905 stichtte
Drehmanns het vierde Limburgse bisschoppelijk college te Sittard.
Franciscanen en Conventuelen haalde hij naar de mijnstreek om m de
zielzorg te helpen; de eersten ook om in Heerlen een R.-K. HBS te
stichten. In 1910 benoemde de bisschop de uit Amerika teruggekeerde
Poels tot rector te Welten-Heerlen, maar tevens 'om iets voor de
mijnstreek te doen'; toen deze direct velerlei initiatieven
ontplooide, steunde Drehmanns hem naar vermogen. De bisschop spoorde
zijn diocesanen aan tot veelvuldige biecht en communie; eveneens
overeenkomstig de richtlijnen van paus Pius X voerde hij de
kindercommunie in.&lt;/p&gt;
&lt;p&gt;Met verscheidenen van zijn priesters werd ook Drehmanns in zijn
laatste levensjaren door de hoofdredacteur van 
&lt;em&gt;De Maasbode,&lt;/em&gt;

de integralist M.A. Thompson, c.s. beschuldigd van modernisme; maar een
week v&amp;oacute;&amp;oacute;r zijn plotselinge dood kreeg de bisschop van zijn
vriend, W. kardinaal van Rossum, in een openbare bijeenkomst te
Roermond te horen, dat Pius X tevreden was over hem en zijn clerus.&lt;/p&gt;
&lt;p&gt;J.H. Drehmanns, een rijzige, statige figuur, was heel zijn leven een
harde werker en man van studie; zijn vastenbrieven en toespraken waren
doorwrochte werkstukken, met veel taalvaardigheid en eruditie
gecomponeerd. Men heeft hem wel de eerste sociale bisschop van Roermond
genoemd, die de maatschappelijke problemen van zijn tijd ten volle
begreep. Inderdaad werd hij onder invloed en druk van Ch.J.M. Ruijs de
Beerenbrouck, W.H. Molens, H.A. Poels e.a. hoe langer hoe meer sociaal
actief, maar blijkens zijn uitingen, m.n. de vastenbrief van 1912, kwam
zijn sociale bewogenheid meer voort uit vrees voor het wegkwijnen van
het traditionele katholieke leven dan uit begrip voor de rechtvaardige
eisen der misdeelden.&lt;/p&gt;
&lt;p&gt;
  &lt;a href='pgedeelte'&gt;P: &lt;/a&gt;
  &lt;em&gt;Beknopte Hoogduitsche spraakkunst, ten gebruike bij het gewoon en
uitgebreid lager onderwijs&lt;/em&gt;

(Luik, 1874; 2e dr. 's-Hertogenbosch, 1887); 
&lt;em&gt;Volledige Hoogduitsche spraakkunst ten gebruike der gymnasi&amp;euml;n
en hoogere burgerscholen&lt;/em&gt;

(Luik, c. 1875); 
&lt;em&gt;Latijnsche grammatica voor alle klassen der Nederlandsche
gymnasi&amp;euml;n&lt;/em&gt;

('s-Hertogenbosch, 1878); 'De boeken der Machabe&amp;euml;n',
in 
&lt;em&gt;De Heilige Boeken van het Oude Verbond&lt;/em&gt;

('s-Hertogenbosch, 1894) VII, 243-457; 'Het boek der
psalmen', 
&lt;em&gt;ibidem,&lt;/em&gt;

(1895) IV, 9-412; 
&lt;em&gt;De vasten-mandementen en andere publicaties&lt;/em&gt;

(Leiden, 1913).
&lt;/p&gt;
&lt;p&gt;
  &lt;a href='lgedeelte'&gt;L: &lt;/a&gt;N.N., 'In memoriam Monseigneur J.H. Drehmanns' in 
&lt;em&gt;De Tijd&lt;/em&gt;

5-8-1913; J.M.L. Keuller, 'Lijkrede bij de begrafenis van Z.D.H.
Mgr. J.H. Drehmanns', in 
&lt;em&gt;De Nieuwe Koerier&lt;/em&gt;

9-8-1913; P.J.M. Aalberse, in 
&lt;em&gt;Katholiek Sociaal Weekblad&lt;/em&gt;

12 (1913) 373-374; G.Brom, 
&lt;em&gt;Herleving van de wetenschap in katholiek Nederland&lt;/em&gt;

('s-Gravenhage, 1930) 202-204; C. Sloots. 
&lt;em&gt;Haga Mariana, Bisschoppelijk College Weert, 1648-1948&lt;/em&gt;

(Roosendaal, 1948) 309-311; L.J. Rogier en N.de Rooy, 
&lt;em&gt;In vrijheid herboren&lt;/em&gt;

('s-Gravenhage, 1953) passim; J. Colsen, 
&lt;em&gt;Poels&lt;/em&gt;

(Roermond [enz.], 1955) passim; E. M.A.H. Delhougne, 
&lt;em&gt;Genealogi&amp;euml;n van Roermondse geslachten&lt;/em&gt;

(Maastricht, 1956) I, 70; J. Jansen, 'De eerste bisschoppen van het
tweede bisdom Roermond', in 
&lt;em&gt;De Bronk&lt;/em&gt;

6 (1958/1959) 166.&lt;/p&gt;

&lt;a href=&amp;quot;igedeelte&amp;quot;&gt;I: &lt;/a&gt;
Katholiek Documentatie Centrum te Nijmegen, Collectie personen: afb. 2a2566.&lt;/p&gt;




&lt;p&gt;H. van Nispen tot Pannerden&lt;/p&gt; 
&lt;dtml-var bwn_footer&gt;</text>
  </biography>
</biodes>

