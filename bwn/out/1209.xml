<biodes version="1.0">
  <fileDesc>
    <title>Mekel, Johannes Antonius Alphonsus (1891-1942)</title>
    <ref target="http://resources.huygens.knaw.nl/bwn1880-2000/lemmata/bwn1/mekel"/>
    <publisher>
      <name>Biografisch Woordenboek van Nederland:1880-2000</name>
      <ref target="http://resources.huygens.knaw.nl/bwn1880-2000"/>
    </publisher>
  </fileDesc>
  <person>
    <idno type="id">mekel</idno>
    <persName><name type="geslachtsnaam">Mekel</name>, Johannes Antonius Alphonsus</persName>
    <sex value="1"/>
    <event type="birth" when="1891"/>
    <event type="death" when="1942"/>
    <state type="occupation">geoloog</state>
    <state type="occupation">verzetsman</state>
  </person>
  <biography>
    <graphic url="http://resources.huygens.knaw.nl/bwn1880-2000/lemmata/bwn1/images/images/MEKEL.jpg"/>
    <text>&lt;dtml-var bwn_header&gt;
 &lt;p class='genealogie'&gt;
  &lt;strong&gt;Mekel, Johannes Antonius Alphonsus&lt;/strong&gt;, hoogleraar in de historische geologie en paleontologie (Bedum 22-12-1891 - Sachsenhausen 3-5-1942).

Zoon van Johannes Jacobus Mekel, deurwaarder, en Catharina Henrica
Amsing. Gehuwd op 9-5-1917 met Maria Antonia Christina Ahsmann. Uit dit
huwelijk werden 1 zoon en 2 dochters geboren.


&lt;img src=&amp;quot;images/MEKEL.jpg&amp;quot; align=&amp;quot;right&amp;quot; BORDER=&amp;quot;0&amp;quot; alt=&amp;quot;afbeelding van Mekel, Johannes Antonius Alphonsus&amp;quot; class=&amp;quot;bwnimg&amp;quot;&gt;


&lt;/p&gt;
&lt;p&gt;Mekel kwam uit een streng Katholiek gezin. Tot zijn elfde jaar
volgde hij de R.K. lagere school te Bedum. In 1903 kwam hij op het
internaat St. Louis te Oudenbosch, waar hij de lagere school voltooide.
Met goed gevolg behaalde hij op 20 juli 1910 het HBS-diploma aan het
Canisiuscollege te Nijmegen. Na eerst tijdelijk medicijnen te Groningen
en bouwkunde aan de Technische Hogeschool te Delft gestudeerd te
hebben, begon Mekel nog in 1910 aan deze zelfde instelling met een
studie mijnbouwkunde, die hij met lof afsloot met het behalen van het
ingenieursdiploma in 1916. Om praktijkervaring op te doen werkte hij in
1916 als assistent aan de TH te Delft. Een jaar later kwam hij als
geoloog in dienst van de Bataafsche Petroleum Maatschappij, waarvoor
hij in 1918 naar Zwitserland ging om geologie te studeren bij prof.
Arbenz te Bern. In hetzelfde jaar vertrok Mekel voor de BPM naar de
Verenigde Staten en Mexico, waar zijn taak bestond uit nader onderzoek
van het geologische terrein, waarbij het zoeken naar oliebronnen voorop
stond. Teruggekomen in Nederland in 1921 werd Mekel tewerkgesteld op
het Hoofdbureau van de BPM te Den Haag. Tot 1928 maakte hij voor deze
maatschappij reizen naar Noord-Amerika, Mexico, Venezuela en
Cura&amp;ccedil;ao. Tevens werd door hem in dezelfde tijd een uitgebreid
gravimetrisch onderzoek van de zuidrand van de Horst van Winterswijk
verricht. Later volgde het proefschrift 
&lt;em&gt;Theorie van het tektonisch-gravimetrisch onderzoek&lt;/em&gt;

waarmee Mekel op 21 maart 1928 promoveerde tot doctor in de technische
wetenschappen. De kennis, die daarmee verworven werd, heeft
ongetwijfeld in zijn voordeel gewerkt, want in 1929 werd hem gevraagd
hoogleraar te worden aan de TH te Delft. Op 5 september volgde de
benoeming tot hoogleraar in de historische geologie en paleontologie.
Zijn intreerede luidde: 
&lt;em&gt;Dikte en samenstelling der aardkorst.&lt;/em&gt;

Als docent bleek Mekel een man, die de kunst van het lesgeven goed
verstond door zijn helderheid van uiteenzetten en strakke structuur van
zijn betoog.&lt;/p&gt;
&lt;p&gt;Naast zijn werk hield Mekel zich in zijn vrije tijd vooral bezig met
muziek, literatuur, geschiedenis en godsdienstleer. Eveneens vloeiden
uit zijn pen enkele politieke commentaren over de Spaanse Burgeroorlog
in het dagblad 
&lt;em&gt;De Tijd.&lt;/em&gt;

Zijn sympathie ging daarbij uit naar de partij van Franco. Daar zijn
belangstelling zich richtte op verschillende uiteenlopende gebieden van
de wetenschap, verzamelde hij om zich heen een kring van intellectuelen
die zijn huis regelmatig bezochten. Hiertoe behoorden o.a. Johan
Brouwer, Anton van Duinkerken, Dirk Coster en L.J.M. Feber. Toen in
1939 de Tweede Wereldoorlog uitbrak bevond Mekel zich in Perzi&amp;euml; om
te onderhandelen over olieconcessies voor de Algemene
Exploratiemaatschappij. Na een moeizame reis via o.a. Itali&amp;euml; en
Frankrijk kwam hij naar Nederland terug. Al spoedig na de Duitse
bezetting richtte Mekel een verzetsgroep op die zich onder meer
bezighield met het verzamelen van inlichtingen, spionage en het zenden
naar Engeland. Hij stond in contact met prof. R.L.A. Schoemaker, maar
maakte geen deel uit van de Ordedienst. Deze organisatie was geen lang
bestaan beschoren, doordat een van haar leden verraad pleegde. Op 4
juli 1941 werd Mekel uit zijn huis gehaald en gedetineerd in de
strafgevangenis te Scheveningen. In april 1942 brachten de Duitsers hem
over naar het concentratiekamp te Amersfoort, waar van 13 t/m 16 april
in hotel De Witte de berechting van Mekel en zijn groep plaats vond.
Samen met 71 medeverzetstrijders van de Ordedienst en een gedeelte van
zijn eigen groep werd Mekel na het eerste O.D.-proces op 3 mei 1942 in
het concentratiekamp Sachsenhausen bij Orani&amp;euml;nburg
ge&amp;euml;xecuteerd.&lt;/p&gt;
&lt;p&gt;Zijn vrouw ontving op 9 mei 1946 uit handen van koningin Wilhelmina
het verzetskruis als postume hommage aan haar man. Ter nagedachtenis
aan de begaafde en onversaagde Nederlander werden naar hem straten te
Bedum en Delft genoemd.&lt;/p&gt;
&lt;p&gt;
  &lt;a href='pgedeelte'&gt;P: &lt;/a&gt;Behalve zijn reeds genoemde dissertatie en politieke commentaren,
publiceerde Mekel in het tijdschrift 
&lt;em&gt;De Ingenieur&lt;/em&gt;

van 1926 o.a. twee artikelen over 'De invloed van den geologischen
bouw op de torsiebalans' en 'Het voorspellen van vulkanische
uitbarstingen met behulp van de torsiebalans van E&amp;ouml;tv&amp;ouml;s';
'Bij het aftreden van prof.dr. G.A.F. Molengraaff, in 
&lt;em&gt;Jaarboek van de Mijnbouwkundige Vereeniging te Delft 1929-1930,&lt;/em&gt;

33-37 en 'A gravitational survey over the fault zone of
Heerlerheide in the mining district of Southern Limburg', in 
&lt;em&gt;Jaarverslag over 1928 van het Geologisch Bureau voor het
Nederlandsche Mijngebied te Heerlen,&lt;/em&gt;

139-152.&lt;/p&gt;
&lt;p&gt;
  &lt;a href='lgedeelte'&gt;L: &lt;/a&gt;Anton van Duinkerken, in 
&lt;em&gt;Critisch Bulletin. Maandblad voor letterkundige critiek&lt;/em&gt;

13 (1945), (december) 92-95; L.J.M. Feber, in 
&lt;em&gt;De Nieuwe Stem&lt;/em&gt;

(1946) 795-799; O.J. Nienhuis, '35 Jaar geleden stierf de
oud-Bedumer Prof. Mekel', in 
&lt;em&gt;Noorderkrant&lt;/em&gt;

van 26 mei en 16 juni 1977.&lt;/p&gt;

&lt;p&gt;
&lt;a href=&amp;quot;igedeelte&amp;quot;&gt;I: &lt;/a&gt;H. Baudet, &lt;i&gt;De lange weg naar de Technische Universiteit Delft&lt;/i&gt; (Den Haag 1992) 87 [Foto: Faculteit der Mijnbouwkunde en Petroleumwinning].&lt;/p&gt;





&lt;p&gt;O.J. Nienhuis&lt;/p&gt; 
&lt;dtml-var bwn_footer&gt;</text>
  </biography>
</biodes>

