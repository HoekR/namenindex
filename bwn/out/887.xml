<biodes version="1.0">
  <fileDesc>
    <title>Kaart [jr.], Johannes Antonius (1897-1976)</title>
    <author>Henk van Gelder</author>
    <ref target="http://resources.huygens.knaw.nl/bwn1880-2000/lemmata/bwn6/kaart"/>
    <date when="2003-09-05"/>
    <publisher>
      <name>Biografisch Woordenboek van Nederland:1880-2000</name>
      <ref target="http://resources.huygens.knaw.nl/bwn1880-2000"/>
    </publisher>
  </fileDesc>
  <person>
    <idno type="id">kaart</idno>
    <persName><name type="geslachtsnaam">Kaart [jr.]</name>, Johannes Antonius</persName>
    <sex value="1"/>
    <event type="birth" when="1897"/>
    <event type="death" when="1976"/>
    <state type="occupation">acteur</state>
  </person>
  <biography>
    <graphic url="http://resources.huygens.knaw.nl/bwn1880-2000/lemmata/bwn6/images/images/KAART.jpg"/>
    <text>&lt;dtml-var bwn_header&gt;
 &lt;p class=&amp;quot;genealogie&amp;quot;&gt;

&lt;strong&gt;Kaart [jr.], Johannes Antonius&lt;/strong&gt;, acteur 
(Amsterdam 17-2-1897 - Amsterdam 1-2-1976). Zoon van Johannes
Antonius Kaart [sr.], acteur, en Isabella Willemsens, soubrette en
actrice. Gehuwd op 5-10-1920 met Maria Wilhelmina Jeanne von Saher
(1889-1992), actrice. Uit dit huwelijk werd 1 dochter geboren. 

&lt;/p&gt;
&lt;img src=&amp;quot;images/KAART.jpg&amp;quot; align=&amp;quot;right&amp;quot; BORDER=&amp;quot;0&amp;quot; alt=&amp;quot;afbeelding van Kaart [jr.], Johannes Antonius&amp;quot; class=&amp;quot;bwnimg&amp;quot;&gt;
&lt;p&gt;Johan ('Job') Kaart groeide, samen met zijn drie jaar jongere
zuster, op in een rooms-katholiek toneelspelersgezin. Juist omdat
beide ouders zo goed met het theaterleven bekend waren, wilden zij
niet dat hun zoon in hun voetsporen zou treden. Kaart senior was
begonnen als leerling-toneelkapper en speelde tientallen kleine en
middelgrote rollen. Daarnaast verdiende hij bij diverse
gezelschappen een karig salaris als inspici&amp;euml;nt, souffleur of
administrateur. 'Maatschappelijk telde het beroep van toneelspeler
toen nog niet mee', zei Kaart junior later. 'Het was hachelijk en
onzeker. Mijn vader zei: als je het hart hebt aan het toneel te
gaan, breek ik je beide benen' (Dull).&lt;/p&gt;
&lt;p&gt;Mede door al die verschillende engagementen, en de perioden van
werkloosheid daartussendoor moest het gezin Kaart vaak verhuizen.
Behalve op allerlei adressen in Amsterdam bracht Johan zijn jeugd
ook gedeeltelijk door in Den Haag en Rotterdam. Toen zijn vader en
moeder omstreeks 1910 weer werk in Amsterdam vonden, werd hij naar
de driejarige HBS aan de Mauritskade gestuurd. Zijn ouders hoopten,
dat hij daarna een werkkring in de handel zou zoeken. Aan het
eindexamen kwam Kaart echter niet toe, omdat het toneel hem te veel
trok.&lt;/p&gt;
&lt;p&gt;Al op zijn zestiende begon Kaart als figurant bij het
Amsterdamse gezelschap Het Tooneel van Willem Royaards, waar zijn
vader toen inspici&amp;euml;nt was. Allengs gaf Kaart senior zijn
verzet op tegen de plannen van zijn zoon, op voorwaarde dat de
jongen naar de toneelschool ging. Dat gebeurde in 1914. Langer dan
twee maanden duurde de studie echter niet, omdat hij het nut van
zo'n opleiding niet inzag: 'Die tooneelschool is goed voor menschen
die een introductie voor het tooneel noodig hebben. Maar als telg
uit een tooneelspelersgezin heb je zo'n introductie niet noodig'
(Cannegieter, 290). Kaart kon beginnen als volontair bij de
Koninklijke Vereeniging Het Nederlandsche Toneel, waar hij drie
jaar zou blijven. In 1917 moest hij onder de wapenen, maar de
diensttijd bleef beperkt tot een paar maanden. Regisseur en
toneelschrijver Herman Heijermans wist de autoriteiten er namelijk
van te overtuigen dat de jonge acteur onmisbaar was voor zijn
gezelschap de Tooneelvereeniging, waar toen ook diens vader werkte.
Hier raakte Kaart in de ban van de gedistingeerde, acht jaar oudere
actrice Willy von Saher, met wie hij in 1920 trouwde.&lt;/p&gt;
&lt;p&gt;Kaart was al snel een veelgevraagd acteur geworden, die in een
groot aantal uiteenlopende rollen zijn talent voor het typeren van
karakters liet zien. Door zijn gedrongen gestalte, gruizige timbre
en ietwat grof gesneden gelaatstrekken was hij niet de aangewezen
figuur voor de rol van jonge minnaar. Daarentegen blonk hij uit in
meer of minder belangrijke bijrollen, van 'De Spie' in Vondels 
&lt;em&gt;Gijsbrecht van Aemstel&lt;/em&gt; tot 'Sancho Panza' in 
&lt;em&gt;Don Quichot op de bruiloft van Kamacho&lt;/em&gt; van Pieter Langendijk.
Hij was inzetbaar voor alles wat zich aandiende, of dat nu
dramatisch of komisch was. 'Humor ligt dikwijls ergens op de grens
tussen drama en komedie', zei hij. 'Dat ergens moet je zien te
ontdekken. Daarvoor ben je acteur' (Hielkema, 37).&lt;/p&gt;
&lt;p&gt;De eerste jaren woonden Kaart en zijn vrouw in bij haar ouders,
in een groot herenhuis aan het Westeinde. Daarop volgde een eigen
huis in Amsterdam- Zuid, indertijd aan de rand van de stad, waar
zij een groot deel van hun leven zouden blijven wonen. Na de
geboorte van hun (enige) dochter, Freddie, in 1924 zei Willy von
Saher het theater vaarwel om zich aan het moederschap te
wijden.&lt;/p&gt;
&lt;p&gt;Kaart had er geen moeite mee dat hij nu de enige kostwinner was;
het ging hem goed. In 1932 durfde hij het zelfs aan samen met de
actrice Fien de la Mar en haar minnaar de acteur Jan van Ees een
eigen gezelschap te beginnen, het Nieuwe Tooneel. Toen dit ensemble
na twee seizoenen wegens gebrek aan succes werd opgeheven, had
Kaart een belangrijke les geleerd: het publiek zag hem het liefst
in komische rollen, en iedere poging om daar met stukken naar zijn
eigen smaak tegenin te gaan, was tot mislukken gedoemd. Behalve op
het toneel zou Kaart in de tweede helft van de jaren dertig ook
steeds meer emplooi vinden in de revue, naast sterren als Heintje
Davids en Johan Buziau. Het publiek droeg hem op handen.&lt;/p&gt;
&lt;p&gt;Kaarts populariteit als komisch acteur nam sterk toe door zijn
optreden, in 1934, in de succesrijke geluidsfilm 
&lt;em&gt;De Jantjes&lt;/em&gt;, naar het volkstoneelstuk van Herman Bouber.
Kaart speelde hierin de rol van 'De Schele', een olijke Amsterdamse
matroos met een hart van goud. Door werkloosheid gedwongen tekent
deze, samen met twee kameraden, voor een zesjarig dienstverband bij
het leger in Nederlands-Indi&amp;euml;, wat aanleiding geeft tot
talrijke liefdesperikelen tussen het drietal en hun Jordanese
geliefden. Anders dan velen van zijn collega's besefte Kaart dat de
camera niet gediend was van toneelmatig spel. Hij straalde een
naturel soort jovialiteit uit, dat hem tot de publieksfavoriet
maakte. Kaart werd hierdoor een graag geziene acteur in de
vooroorlogse Nederlandse film. Tussen 1934 en 1936 was hij in zeven
films te zien, onder meer in 
&lt;em&gt;Malle gevallen&lt;/em&gt; (1934), 
&lt;em&gt;De big van het regiment&lt;/em&gt; (1935) en 
&lt;em&gt;Kermisgasten&lt;/em&gt; (1936). Of het nu een volkstype was, een
boemelstudent of een toegewijde politieman, hij wist van elke rol
met evenveel ogenschijnlijk gemak een geloofwaardig personage te
maken.&lt;/p&gt;
&lt;p&gt;In het eerste bezettingsjaar stichtte Kaart opnieuw een eigen
toneelgezelschap, de Komedianten, waarmee hij tot diep in 1944
blijspelen en kluchten speelde. Aanvankelijk traden daarin ook de
joodse acteurs Sylvain Poons en Adolphe Engers nog op, totdat dit
door de maatregelen van de Duitse bezetter onmogelijk werd gemaakt.
Wel bleef Kaarts joodse compagnon 'Eetje' Kinsbergen - buiten beeld
- werkzaam als zakelijk leider. Bij de eis dat zijn gezelschap wel
bij de Kultuurkamer moest worden aangemeld, legde Kaart zich neer.
Na de bevrijding zag de Centrale Eereraad voor de Kunst, die de
zuivering ter hand nam, geen aanleiding hem een speelverbod op te
leggen. In 1947 ging De Komedianten een fusie aan met Het
Nederlandsch Tooneel van Cor van der Lugt Melsert, met de bedoeling
kunstzinniger repertoire op te voeren. Toen echter bleek dat daar
nauwelijks publiek op afkwam, maakte Kaart zich los en begon eind
1950 het Toneelgezelschap 'Johan Kaart'.&lt;/p&gt;
&lt;p&gt;Als openingsstuk voor zijn nieuwe ensemble koos Kaart
veiligheidshalve voor een klassieke klucht, die v&amp;oacute;&amp;oacute;r de
oorlog altijd garant had gestaan voor volle zalen: 
&lt;em&gt;Potasch &amp;amp; Perlemoer&lt;/em&gt; van Montague Glass over het wel en wee
van twee constant kibbelende joodse textielhandelaren. Kaart zelf
speelde de vaak op komische wijze in het nauw gebrachte 'Maurits
Perlemoer' tegenover Johan Boskamp als de gewiekste 'Aby Potasch'.
Het was een geheid kassucces, met meer dan drieduizend
voorstellingen. Iedere keer als een ander stuk flopte, zou 
&lt;em&gt;Potasch &amp;amp; Perlemoer&lt;/em&gt;weer uit de kast worden gehaald.&lt;/p&gt;
&lt;p&gt;Op de radio excelleerde Kaart intussen in komische series als 
&lt;em&gt;Mimoza&lt;/em&gt; bij de VARA (1953-1957) en 
&lt;em&gt;Koek en Ei&lt;/em&gt; bij de AVRO (1957-1960). Daarnaast liet hij zich
graag engageren voor serieuzere rollen in films en televisiedrama.
Zo verscheen hij in 
&lt;em&gt;Ciske de Rat&lt;/em&gt; (1955) als een vaderlijke politie-inspecteur die
het beste met de Amsterdamse straatjongen voorheeft, en in de
thriller &lt;em&gt;Rififi in Amsterdam&lt;/em&gt; (1962) als een politiecommissaris die
zich zorgen maakt over de misdaad. Ook door tv-regisseurs werd hij
geregeld gevraagd een politieman te spelen.&lt;/p&gt;
&lt;p&gt;Bij zijn eigen gezelschap liet Kaart zijn zakelijke kant
prevaleren; daar koos hij voornamelijk voor het vrolijke
repertoire. 'Het heeft me wel eens gestoken hoor', erkende hij,
'dat later de meeste mensen me alleen kenden als de Schele of als
Perlemoer. Mijn mooie grote rollen zijn over het algemeen niet
bekend. Toch heb ik er niet om getreurd. Ik neem het leven zoals
het is. (_) En populair zijn geeft je ook voldoening, al is die
misschien van een andere soort als je diep in je hart verlangt'
(Hielkema, 100).&lt;/p&gt;
&lt;p&gt;Een nieuwe impuls kreeg zijn carri&amp;egrave;re in 1960, toen Kaart
de glansrol van de werkschuwe vuilnisman 'Alfred Doolittle' kreeg
in de musical 
&lt;em&gt;My fair lady&lt;/em&gt;, naast Wim Sonneveld als 'Professor Higgins'.
Als zingende en dansende zestiger was hij een vitaal middelpunt in
een voorstelling die in ruim twee jaar meer dan zevenhonderd keer
werd gespeeld. Kaarts personage had de twee grootste succesnummers
uit de show in handen: het feestelijke 'Als ik straks de kerk maar
haal' en het lepe 'As 't effe kan..., ja dan', waarmee Kaart zelfs
in de hitlijst van die dagen doordrong. Aanvankelijk bleef naast de
musical ook het Toneelgezelschap 'Johan Kaart' nog doorgaan: 'Je
eigen zaak geef je niet zomaar op - nooit je hand te hoeven
ophouden is &amp;oacute;&amp;oacute;k wat' (Boswinkel). Maar bij die
voorstellingen zonder Kaart bleef het publiek goeddeels weg. In
1961 hief hij het gezelschap op.&lt;/p&gt;
&lt;p&gt;Nadien speelde hij nog gastrollen bij gesubsidieerde
gezelschappen, onder meer 'Rabi Morteira' in 
&lt;em&gt;Spinoza&lt;/em&gt; van Dimitri Frenkel Frank bij Studio (1963/1964) -
waarvoor hij de prijs voor de beste mannelijke bijrol ontving - en
'Dunlavin' in 
&lt;em&gt;De man van morgen&lt;/em&gt;van Brendan Behan bij de Nederlandse
Comedie (1964/1965). Tussen 1969 en 1972 ging hij, opnieuw met
Johan Boskamp als tegenspeler, met 
&lt;em&gt;Potasch &amp;amp; Perlemoer&lt;/em&gt; op tournee. Gedwongen door de
nawee&amp;euml;n van een gebroken heup, veroorzaakt door een val
tijdens een voorstelling van dit successtuk, en de ziekte van
Parkinson verdween hij toen van het toneel. Niettemin bleef hij
hopen dat het afscheid niet definitief zou zijn. De eenzaamheid
maakte hem diep ongelukkig. 'Ik ben geen man om thuis achter de
geraniums te zitten', zei hij een paar maanden voor zijn dood. 'Ik
hoor thuis in het theater. (_) Ze moeten me nog &amp;eacute;&amp;eacute;n keer
de kans geven, nog &amp;eacute;&amp;eacute;n keer. Een kleine rol, die niet
teveel inspanning vergt. Want dit leven is moordend voor een
acteur' (Thuring).&lt;/p&gt;
&lt;p&gt;Dat was een bittere noot, nadat Johan Kaart zich tijdens zijn
laatste werkzame jaren aan de buitenwereld had getoond als een
rustige, bedachtzame man, die bij het genot van een sigaar kon
terugkijken op artistieke en commerci&amp;euml;le successen, al gingen
die niet altijd samen. Alleen in zijn door Menno Hielkema
opgetekende memoires liet hij ook zijn frivole kant zien. Hij had
er tijdens zijn lange loopbaan veel romances op had nagehouden,
maar was telkens teruggekeerd naar zijn vrouw Willy: 'Wat is
overgebleven, is een prachtige verstandhouding, waarin grote
genegenheid, respect, bewondering en een hechte vriendschap vooral
belangrijk zijn' (Hielkema, 56). Voor het theater was hij een
komediant in de oorspronkelijke betekenis van het woord, die elk
personage geloofwaardig en begrijpelijk wist te maken. Zijn minder
komische kant kwam vooral tot zijn recht in film en op televisie,
waar hij levensechte karakters schiep met de soberste middelen.&lt;/p&gt;
&lt;p&gt;
&lt;a href=&amp;quot;agedeelte&amp;quot;&gt;A: &lt;/a&gt;Persdocumentatie betreffende Johan Kaart in het Theater
Instituut Nederland te Amsterdam.&lt;/p&gt;
&lt;p&gt;
&lt;a href=&amp;quot;pgedeelte&amp;quot;&gt;P: &lt;/a&gt;Een overzicht van de gezelschappen waarbij Johan Kaart
speelde en de rollen en titels van stukken (toneel, televisie,
film) waarin hij optrad, in: Piet Hein Honig, 
&lt;em&gt;Acteurs- en kleinkunstenaarslexicon&lt;/em&gt;( Diepenveen 1984). Over
de dertien films waarin Johan Kaart optrad: Henk van Gelder, 
&lt;em&gt;Hollands Hollywood&lt;/em&gt; (Amsterdam 1995).&lt;/p&gt;
&lt;p&gt;
&lt;a href=&amp;quot;lgedeelte&amp;quot;&gt;L: &lt;/a&gt;Interview door Annel&amp;egrave;n[= H&#233;l&#232;ne van Meekren en Anna Holdert-Zuikerberg] in 
&lt;em&gt;Algemeen Handelsblad&lt;/em&gt;, 17-2-1934; interview door H.G.
Cannegieter, in 
&lt;em&gt;Morks-Magazijn&lt;/em&gt;, 36 (1934) 281-292; interview door W.
B[oswinkel], in 
&lt;em&gt;Algemeen Handelsblad&lt;/em&gt;, 10-9-1960; interview door Petri Stam,
in 
&lt;em&gt;de Volkskrant&lt;/em&gt;, 10-2-1962; interview door Ben Dull, in 
&lt;em&gt;Het Parool&lt;/em&gt;, 29-1-1966; Menno Hielkema, 
&lt;em&gt;Johan Kaart: Ik moet nog iets bekennen&lt;/em&gt;(Apeldoorn [1969]);
Leo Thuring, in 
&lt;em&gt;Leidse Courant&lt;/em&gt;, 3-2-1976. Op 11 mei 1967 zond de VPRO de
televisiedocumentaire 
&lt;em&gt;Toen onze Kaart een Kaartje was&lt;/em&gt; van Simon van Collem
uit.&lt;/p&gt;
&lt;p&gt;
&lt;a href=&amp;quot;igedeelte&amp;quot;&gt;I: &lt;/a&gt;
Menno Hielkema, 
&lt;em&gt;Johan Kaart: Ik moet nog iets bekennen&lt;/em&gt; (Apeldoorn [1969])
fotokatern [Kaart in de film 
&lt;em&gt;Kleren maken de man&lt;/em&gt; (1957)].&lt;/p&gt;
&lt;p&gt;Henk van Gelder&lt;/p&gt;
 
&lt;dtml-var bwn_footer&gt;</text>
  </biography>
</biodes>

