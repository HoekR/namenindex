<biodes version="1.0">
  <fileDesc>
    <title>Kiestra, Douwe [Hermans] (1899-1970)</title>
    <ref target="http://resources.huygens.knaw.nl/bwn1880-2000/lemmata/bwn4/kiestra"/>
    <publisher>
      <name>Biografisch Woordenboek van Nederland:1880-2000</name>
      <ref target="http://resources.huygens.knaw.nl/bwn1880-2000"/>
    </publisher>
  </fileDesc>
  <person>
    <idno type="id">kiestra</idno>
    <persName><name type="geslachtsnaam">Kiestra</name>, Douwe [Hermans]</persName>
    <sex value="1"/>
    <event type="birth" when="1899"/>
    <event type="death" when="1970"/>
    <state type="occupation">schrijver</state>
    <state type="occupation">politicus</state>
  </person>
  <biography>
    <text>&lt;dtml-var bwn_header&gt;
 &lt;p class='genealogie'&gt;
  &lt;strong&gt;Kiestra, Douwe [Hermans]&lt;/strong&gt;, Fries schrijver, dichter en politicus (Poppingawier (F.) 4-12-1899 - Rauwerd (F.) 3-6-1970). Zoon van Hermanus Kiestra, veehouder, en Trijntje Hornstra.
  Gehuwd op 23-5-1925 met Aaltje Hannema. Uit dit huwelijk werden 2
  zoons en 1 dochter geboren.
  

  

  
  &lt;/p&gt;
&lt;p&gt;Douwe Kiestra koos, niet zonder aarzeling, voor het beroep
    van boer. Hij voltooide de opleiding aan de
    Rijkslandbouwwinterschool te Leeuwarden om vervolgens, na het
    vervullen van zijn militaire dienstplicht, op de boerderij van
    zijn vader te gaan werken. Na zijn huwelijk vestigde Kiestra
    zich in 1926 als veehouder bij Poppingawier. Twaalf jaar later
    verhuisde hij naar een boerderij in Akmarijp om in 1941 weer
    een boerenbedrijf te pachten in zijn geboortestreek in de buurt
    van Terzool. In 1962 zou hij nogmaals verhuizen, ditmaal naar
    een klein veebedrijf vlakbij de boerderij waar hij geboren was.
    Hier bleef hij werkzaam tot 1967.&lt;/p&gt;
&lt;p&gt;Ondanks het harde bestaan van pachtboer zou Kiestra zijn
    hele leven de tijd vinden voor literaire arbeid en allerlei
    sociale en culturele activiteiten. Reeds vroeg werd hij
    gegrepen door de idealen van de Jongfriese Beweging onder
    leiding van de charismatische D. Kalma, waarbij hij zich in
    1919 aansloot. In dit milieu van jonge nationalistische
    schrijvers kwam hij in aanraking met de wereldliteratuur in de
    vorm van Friese vertalingen. Kiestra spande zich in voor de
    opheffing van de culturele achterstand op het platteland door
    het regisseren en spelen van zelfgeschreven, Friese
    toneelstukken. Zijn eerste gedicht verscheen in 1926 in het
    literaire tijdschrift 
    &lt;em&gt;De Holder&lt;/em&gt;

    . Aangezien dit blad zich echter distantieerde van Kalma,
    stapte hij al spoedig over naar 
    &lt;em&gt;De Nije Mienskip&lt;/em&gt;

    , het blad van de Jongfryske Mienskip, waarvan hij in 1927
    redacteur werd. Hierin plaatste hij enkele antiklerikale
    beschouwingen. Mogelijk had hij van zijn doopsgezinde moeder
    een zekere afkeer van kerkelijke structuren en
    hoogwaardigheidsbekleders meegekregen. Toch was hijzelf,
    evenals zijn vader, belijdend lidmaat van de Nederlandse
    hervormde kerk, waarin hij ook bestuursfuncties vervulde.&lt;/p&gt;
&lt;p&gt;Wat zijn politieke denkbeelden betreft, maakte Kiestra in
    deze jaren dezelfde ontwikkeling door als Kalma. Aanvankelijk
    was hij socialistisch geori&amp;euml;nteerd. Zo toonde hij zich
    actief in de progressieve Bond van Landpachters. Hij schreef
    strijdliederen voor deze organisatie en regisseerde in 1934 de
    propagandafilm 
    &lt;em&gt;Boerenleed&lt;/em&gt;

    , waarvoor hij ook de commentaarteksten leverde. In een aantal
    van zijn gedichten koos hij partij voor de landarbeiders en de
    kleine boeren tijdens de economische crisis van de jaren
    dertig. Evenals Kalma verschoof Kiestra in politiek opzicht
    echter geleidelijk van links naar uiterst rechts. Zo hield hij
    begin 1935 in het Jongfriese tijdschrift 
    &lt;em&gt;Us Striid&lt;/em&gt;

    een pleidooi voor de afschaffing van de democratie. Voor de
    Friese Agrarische Bond, een afdeling van de rechts-radicale
    boerenorganisatie Landbouw en Maatschappij, werkte hij in 1936
    mee aan een rapport over het culturele vraagstuk in
    Friesland.&lt;/p&gt;
&lt;p&gt;Steeds meer raakte Kiestra in rechts-radicaal vaarwater,
    vermoedelijk onder invloed van de kandidaat-notaris J.M. van
    der Goot, die beschouwd kan worden als de voornaamste
    nationaal-socialistische ideoloog in Friesland. Bij een
    conflict in de Jongfryske Mienskip tussen Kalma en Van der
    Goot, in 1932, koos Kiestra partij voor de laatste. Een aantal
    jaren beheersten zij beiden de Mienskip, totdat Kalma in 1937
    opnieuw het pleit won. In december 1938 richtten Kiestra en Van
    der Goot daarom een Fries partijtje op, de Fryske Folkspartij
    (FFP). Kiestra werd voorzitter en redacteur van het partijblad 
    &lt;em&gt;It Fryske Folk&lt;/em&gt;

    , later 
    &lt;em&gt;Frysk Folksbl&amp;ecirc;d&lt;/em&gt;

    geheten. Veel aanhang kregen ze niet. Zij noemden zich geen
    nationaal-socialisten, maar nationaal-naturalisten, omdat zij
    uitgingen van een nieuw-heidense verering van het natuurlijke
    leven. Zijn christelijk geloof, dat altijd al ondogmatisch van
    karakter was geweest, liet Kiestra in deze fase van zijn leven
    vallen.&lt;/p&gt;
&lt;p&gt;Kiestra was inmiddels bekend geworden als dichter en
    schrijver van korte verhalen. Zijn eerste dichtbundel, 
    &lt;em&gt;Efter it oargel&lt;/em&gt;

    , verscheen in 1935. Uit deze harde, gedrongen verzen sprak een
    sterke verbondenheid met het boerenwerk. Samen met zijn
    echtgenote schreef Kiestra voor de weekbladen 
    &lt;em&gt;Sljucht en Rjucht&lt;/em&gt;

    en 
    &lt;em&gt;It Heitel&amp;acirc;n&lt;/em&gt;

    een serie simpel gehouden brieven van een jonge boer en zijn
    boerin, die in 1936 werden gebundeld in 
    &lt;em&gt;In skreach mei apels&lt;/em&gt;

    . Ook publiceerde hij een aantal - vrij zwakke - korte verhalen
    in 
    &lt;em&gt;It Heitel&amp;acirc;n&lt;/em&gt;

    , 
    &lt;em&gt;Frisia&lt;/em&gt;

    en 
    &lt;em&gt;Frysl&amp;acirc;n&lt;/em&gt;

    . Veel opschudding verwekte in 1939 de novelle 
    &lt;em&gt;De froulju fen de fetweider&lt;/em&gt;

    , omdat hij hierin als eerste Friese schrijver een
    geslachtsdaad beschreef.&lt;/p&gt;
&lt;p&gt;Na de Duitse inval koos Kiestra onomwonden voor collaboratie
    met de bezetter. De FFP formuleerde een nieuw programma, waarin
    de eis van politieke autonomie voor Friesland werd gesteld en
    nog sterkere aansluiting werd gezocht bij het Duitse
    nationaal-socialisme. Op 21 februari 1941 richtte Kiestra met
    G.J. Ruiter, lid van de Nationaal-Socialistische Beweging (NSB)
    en later directeur-generaal van de Landbouw, de Fryske Rie op,
    als overkoepelend orgaan van alle pro-Duitse Friese
    nationalisten. De FFP werd daarom opgeheven. In mei 1941 werd
    de Fryske Rie door de SS-leiding ondergeschikt gemaakt aan de
    vereniging Saxo-Frisia, die onder leiding stond van de
    Nederlandse SS'er prof. J.M.N. Kapteyn. Deze laatste moest
    niets hebben van het Friese nationalisme, omdat hij uit was op
    de geleidelijke annexatie van Friesland en de Saksische
    provincies bij het Derde Rijk. Kiestra daarentegen wilde wel de
    SS-ideologie accepteren - hij werd begunstigend lid van de
    Nederlandse SS -, maar slechts op voorwaarde dat de positie van
    het Fries in onderwijs en bestuur zou worden verstevigd. Tussen
    Kapteyn en Kiestra brak al gauw een hevige competentiestrijd
    uit, die jarenlang zou voortduren. In september 1943 werd hij
    uit de SS gestoten. Hij had namelijk geweigerd de eed op Hitler
    af te leggen, met als argument dat dit hem - typerend voor zijn
    godsdienstig opportunisme - als doopsgezinde niet was
    toegestaan. In januari 1944 trad hij af als voorzitter van de
    Fryske Rie, die daarop door de leiding van de Nederlandse SS
    werd ontbonden. Van een breuk met het nationaal-socialisme was
    evenwel geen sprake. Kiestra bleef lid van de NSB, waarbij hij
    zich in april 1942 had aangesloten. Verder trad hij op als
    leider van Volk en Bodem, een onderafdeling van de
    Nederlandsche Landstand in Friesland.&lt;/p&gt;
&lt;p&gt;Na de oorlog werd Kiestra veroordeeld tot twee en een half
    jaar internering. De Eereraad voor de Letterkunde legde hem een
    publikatieverbod op van vijf jaar, wat hij ontdook door onder
    het pseudoniem D. van Wieren in 1946 de dichtbundel 
    &lt;em&gt;Sinne op 'e striesek&lt;/em&gt;

    te publiceren. Hierin verwerkte hij zijn ervaringen in
    interneringskampen te Sondel en te Luttelgeest. In
    gevangenschap voltooide hij ook de berijming van Salomo's
    Spreuken. Kiestra zou overigens spoedig weer geaccepteerd
    worden in de kring van Friese schrijvers, en kreeg zo de
    mogelijkheid te publiceren in het maandblad 
    &lt;em&gt;De Tsjerne&lt;/em&gt;

    en in de 
    &lt;em&gt;Leeuwarder Courant&lt;/em&gt;

    . Hij keerde terug tot het christelijk geloof en publiceerde
    zelfs een aantal kerstliederen. In 1969 werd het manuscript van
    zijn tweedelige boerenroman 
    &lt;em&gt;Ien wike &amp;uacute;tbuorren&lt;/em&gt;

    uit 1970/1971 beloond met de prijs van de Kristlik Fryske
    Folksbibleteek. Van Kiestra's werk zullen echter slechts enkele
    gedichten blijvende waarde behouden. In politiek opzicht heeft
    hij door zijn collaboratie met de Duitsers de Friese Beweging
    grote schade berokkend.&lt;/p&gt;
&lt;p&gt;
  &lt;a href='agedeelte'&gt;A: &lt;/a&gt;Archieven en documentatie betreffende D.H. Kiestra
  berusten in het Frysk Letterkundich Museum en
  Dokumintaesjesintrum te Leeuwarden en bij het Rijksinstituut voor
  Oorlogsdocumentatie te Amsterdam (Doc. I-891 en Archief
  H&amp;ouml;here SS- und Polizeif&amp;uuml;hrer 15a-16d).&lt;/p&gt;
&lt;p&gt;
  &lt;a href='pgedeelte'&gt;P: &lt;/a&gt;Behalve de in de tekst genoemde publikaties: 
    &lt;em&gt;De b&amp;ecirc;ste simmer. Forhalen&lt;/em&gt;

    (Leeuwarden, 1970); 
    &lt;em&gt;Samle Fersen&lt;/em&gt;

    . Met een inleiding door D.A. Tamminga en medebezorgd door T.B.
    Hoekema (Bolsward, 1982).&lt;/p&gt;
&lt;p&gt;
  &lt;a href='lgedeelte'&gt;L: &lt;/a&gt;S.J. van der Molen, 'Douwe Hermans Kiestra', in 
  &lt;em&gt;De Schouw&lt;/em&gt;

  1 (1942) 12 (1 juli) 274-276; J. Piebenga, 
  &lt;em&gt;Koarte skiednis fan de Fryske skriftekennisse&lt;/em&gt;

  (2e dr.; Drachten, 1957) 252-254; L. de Jong, 
  &lt;em&gt;Het Koninkrijk der Nederlanden in de Tweede Wereldoorlog&lt;/em&gt;

  VI ('s-Gravenhage, 1975) 420-421; 
  &lt;em&gt;De SS en Nederland. Documenten uit SS-archieven 1935-1945&lt;/em&gt;

  . Ingel. en uitgeg. door N.K.C.A. in 't Veld (2 dln.;
  's-Gravenhage, 1976); Klaes Dykstra, 
  &lt;em&gt;Lyts h&amp;acirc;nboek fan de Fryske literatuer&lt;/em&gt;

  (Leeuwarden, 1977) 95-97; T. Riemersma, 
  &lt;em&gt;It koarte forhael yn 'e Fryske literatuer fan de tweintichste
  ieu&lt;/em&gt;

  (Leeuwarden, 1977) 97-102; Sj. van der Schaaf, 
  &lt;em&gt;Skiednis fan de Fryske Biweging&lt;/em&gt;

  (Leeuwarden, 1977); G.R. Zondergeld, 
  &lt;em&gt;De Friese Beweging in het tijdvak der beide Wereldoorlogen&lt;/em&gt;

  (Leeuwarden, 1978); idem, 'It Fryske Folk (I en II) en Frysk
  Folksbl&amp;ecirc;d', in 
  &lt;em&gt;It Beaken&lt;/em&gt;

  43 (1981) 148-155; D.A. Tamminga, 
  &lt;em&gt;Fan hearren en sizzen. Anekdoaten oer Fryske skriuwers fan
  earder en letter&lt;/em&gt;

  (Leeuwarden, 1981) 177-179; Adriaan Venema, 
  &lt;em&gt;Schrijvers, uitgevers en hun collaboratie&lt;/em&gt;

  . 3A: 
  &lt;em&gt;De kleine collaboratie&lt;/em&gt;

  (Amsterdam, 1990) 40-42; Anne Wadman, 'Dichterlike jiergong',
  idem, 
  &lt;em&gt;It kritysk kerwei. Resinsjes en skogingen 1950-1970&lt;/em&gt;

  (Leeuwarden, 1990) 136-139; T. Riemersma, 'Oer Skriuwer, boek en
  &amp;ugrave;tjeften', in Douwe Kiestra, 
  &lt;em&gt;De froulju van de fetweider&lt;/em&gt;

  (Bolsward, 1993) 137-147.&lt;/p&gt;
&lt;p&gt;G.R. Zondergeld&lt;/p&gt; 
&lt;dtml-var bwn_footer&gt;</text>
  </biography>
</biodes>

