<biodes version="1.0">
  <fileDesc>
    <title>Abendanon, Jacques Henrij (1852-1925)</title>
    <ref target="http://resources.huygens.knaw.nl/bwn1880-2000/lemmata/bwn3/abendanon"/>
    <publisher>
      <name>Biografisch Woordenboek van Nederland:1880-2000</name>
      <ref target="http://resources.huygens.knaw.nl/bwn1880-2000"/>
    </publisher>
  </fileDesc>
  <person>
    <idno type="id">abendanon</idno>
    <persName><name type="geslachtsnaam">Abendanon</name>, Jacques Henrij</persName>
    <sex value="1"/>
    <event type="birth" when="1852"/>
    <event type="death" when="1925"/>
    <state type="occupation">koloniaal ambtenaar</state>
  </person>
  <biography>
    <graphic url="http://resources.huygens.knaw.nl/bwn1880-2000/lemmata/bwn3/images/images/ABENDANON.jpg"/>
    <text>&lt;dtml-var bwn_header&gt;
 &lt;p class='genealogie'&gt;
  &lt;strong&gt;Abendanon, Jacques Henrij&lt;/strong&gt;, koloniaal ambtenaar (Paramaribo (Suriname) 14-10-1852 - Monaco 13-12-1925).

  Zoon van Simon Abendanon, bankier, en Julia Abendanon. Gehuwd op
  22-12-1876 met Anna Elisabeth de Lange. Uit dit huwelijk werden 3
  zoons geboren. Na haar overlijden (8-1-1882) gehuwd op 1-8-1883
  met Rosa Manuela Mandri. Uit dit huwelijk werden geen kinderen
  geboren.
  
&lt;img src=&amp;quot;images/ABENDANON.jpg&amp;quot; align=&amp;quot;right&amp;quot; BORDER=&amp;quot;0&amp;quot; alt=&amp;quot;afbeelding van Abendanon, Jacques Henrij&amp;quot; class=&amp;quot;bwnimg&amp;quot;&gt;
  
  &lt;/p&gt;
&lt;p&gt;Jacques Henry Abendanon stamde uit een sinds generaties in
    Suriname gevestigde joodse familie van vermoedelijk
    Portugees-Braziliaanse origine. Op bijna tienjarige leeftijd
    kwam hij in 1862 met zijn ouders naar Nederland. Zijn vader,
    toen nog gerechtsdeurwaarder te Paramaribo, hoopte hier steun
    te verwerven voor zijn plan tot oprichting van een Surinaamse
    bank. Hij is inderdaad in dat voornemen geslaagd en keerde in
    1865 als secretaris-directeur van de Surinaamsche Bank n.v.
    naar Paramaribo terug, waar hij vijf jaar later overleed. De
    jonge Abendanon bleef in Nederland achter, doorliep het Gem.
    Gymnasium te Leiden en begon in 1870, eveneens in die stad, een
    rechtenstudie. Deze studie zou in januari 1874 met een promotie
    (op stellingen) worden afgesloten, waarna hij zich te Delft aan
    de Indische instelling met het oog op een door hem geambieerde
    overzeese rechterlijke loopbaan voorbereidde op het
    groot-ambtenaarsexamen. Nog aan het einde van 1874 slaagde hij
    ook voor dit examen en werd hij naar Indi&amp;euml; uitgezonden. Na
    op de griffies van verschillende rechterlijke colleges op Java
    werkzaam te zijn geweest, werd hij in 1878 voorzitter van de
    landraad te Pati en in 1881 lid van de Raad van Justitie te
    Batavia. Zwaar getroffen door het overlijden van zijn jonge
    vrouw, ging hij in 1882 met tweejarig Europees verlof; tijdens
    dat verlof leerde hij zijn tweede vrouw, een Portoricaanse,
    kennen.&lt;/p&gt;
&lt;p&gt;Van 1884 tot 1889 was hij lid van de Raad van Justitie te
    Batavia, waarna hij de rechterlijke macht verliet om secretaris
    te worden van het departement van Onderwijs, Eeredienst en
    Nijverheid. In 1894 werd hij raadsheer in het Hooggerechtshof
    van Nederlandsch-Indi&amp;euml;. In dit college nam hij in 1896
    andermaal zitting na een hem verleend eenjarig Europees verlof.
    Aansluitend aan dit verlof onderzocht hij in Thailand in
    opdracht van de regering de noodzakelijkheid van een nadere
    regeling van de door Nederland te verlenen bescherming aan
    Nederlands-Indische onderdanen van Chinese afkomst.&lt;/p&gt;
&lt;p&gt;Als lid van de rechterlijke macht verwierf Abendanon zich
    grote verdiensten door zijn systematische bewerking van de
    voordien moeilijk toegankelijke Indische jurisprudentie in 
    &lt;em&gt;De Nederlandsch-Indische rechtspraak en rechtsliteratuur van
    1849 tot 1930...&lt;/em&gt;

    (Leiden [etc.], 1908-1930. 4 dl), waarvan deel 4 bewerkt werd
    door O.E. van Ewijk. Ook met andere publikaties vestigde hij de
    aandacht op zich, zoals met zijn 
    &lt;em&gt;Publiek- en privaatrechtelijke verhoudingen tusschen
    Nederland en de Nederlandsche koloni&amp;euml;n&lt;/em&gt;

    (Batavia, 1891) en tal van bijdragen aan het 
    &lt;em&gt;Indisch Weekblad van het Recht.&lt;/em&gt;

    Ging het in deze gevallen nog om technisch-juridische
    verhandelingen, geleidelijk gingen de rechtsongelijkheid en de
    achterstelling van de inheemse bevolking in Abendanons
    geschriften een centrale plaats innemen. Zijn rechterlijk werk
    gaf hem de overtuiging dat ten gevolge van tal van verouderde
    voorschriften en arbitraire praktijken onvoldoende recht werd
    gedaan aan de Javaan. Onder andere in een voordracht voor het
    Indisch Genootschap in 1896 hekelde hij onverbloemd bepaalde
    misstanden en gaf hij uitdrukking aan zijn overtuiging dat de
    inlander aanspraak had op volkomen gelijkwaardige behandeling
    met Europeanen; elk onderscheid gegrond op ras of huidskleur
    wees hij af. Mogelijk is deze zienswijze mede be&amp;iuml;nvloed
    door zijn al op de schoolbanken gesloten vriendschap met Raden
    Mas Ismangoen Danoewinoto (1852-1895), de eerste en voorlopig
    enige Javaan die het groot-ambtenaarsexamen zou afleggen om
    nadien in zijn carri&amp;egrave;re te worden tegengewerkt op grond
    van het rasvooroordeel dat bij velen in Nederlands ambtelijke
    kring tegen hem stond.&lt;/p&gt;
&lt;p&gt;Zo kan men Abendanon zien als een van de eerste 'ethische'
    ambtenaren die het als plicht van Nederland zagen om alles te
    doen wat mogelijk was voor de ontwikkeling van het Indische
    land en volk. Zijn benoeming in maart 1900 tot directeur van
    Onderwijs, Eeredienst en Nijverheid - het 'welzijnsdepartement'
    bij uitstek van die dagen - gaf hem de gelegenheid zijn
    denkbeelden in de praktijk te brengen. Vooral het Westers,
    Nederlandstalig, onderwijs voor inheemse kinderen - en dan in
    het bijzonder voor meisjes - heeft hij krachtig bevorderd. Zo
    kwamen hij en zijn vrouw nog in 1900 in contact met Raden
    Adjeng Kartini, de vloeiend Nederlands schrijvende, begaafde en
    fijnzinnige dochter van de regent van Jepara. Zij leek met haar
    zusters de personificatie te zijn van het door Abendanon en
    andere hervormingsgezinde ambtenaren gepropageerde
    associatie-ideaal. Tussen Kartini en de familie Abendanon
    ontwikkelde zich een intensieve briefwisseling, die na haar
    vroege dood (in 1904) door Abendanon is uitgegeven: 
    &lt;em&gt;Door duisternis tot licht. Gedachten over en voor het
    Javaansche volk van wijlen Raden Adjeng Kartini&lt;/em&gt;

    (Semarang, 1911). De revenuen van dit boek, dat al in 1912 zijn
    derde druk beleefde (een Engelse editie onder de ietwat
    misleidende titel 
    &lt;em&gt;Letters of a Javanese Princess, Raden Adjeng Kartini&lt;/em&gt;

    (Kuala Lumpur [etc.], 1964) werd eveneens verschillende malen
    herdrukt), werden ter beschikking gesteld van het in 1913
    gestichte Kartini-fonds, dat zich ten doel stelde het tot stand
    komen van particuliere scholen voor meisjes uit de inheemse
    bevolking van Nederlands-Indi&amp;euml; te bevorderen. Een eerder,
    door Abendanon in zijn directeurstijd gemaakt, plan voor de
    oprichting van een school voor dochters van regenten was
    afgestuit op de onwil van de meeste regenten om daaraan mede te
    werken.&lt;/p&gt;
&lt;p&gt;Eveneens spande Abendanon zich in om de inheemse nijverheid
    op Java te bevorderen, omdat hierin een belangrijk middel werd
    gezien tot bestrijding van de 'mindere welvaart'. Zo ondernam
    hij in 1904 op last van minister van Koloni&amp;euml;n A.W.F.
    Idenburg een rondreis van enkele maanden over Java en Madura,
    waaruit het 
    &lt;em&gt;Rapport van den Directeur van Onderwijs, Eeredienst en
    Nijverheid betreffende de maatregelen in het belang van de
    Inlandsche Nijverheid op Java en Madoera...&lt;/em&gt;

    (Batavia, 1904. 2 dl.) met tal van voorstellen het gevolg was.
    Dit rapport is echter snel in de vergetelheid geraakt, omdat de
    meeste voorgestelde maatregelen onpraktisch of onuitvoerbaar
    werden geacht (bijv. een verlaging van de transportkosten van
    Westerse vervoersondernemingen).&lt;/p&gt;
&lt;p&gt;Abendanons enthousiasme was soms sterker dan zijn gevoel
    voor wat in de toenmalige omstandigheden mogelijk was; aan het
    sentiment werd vaak een te grote plaats ingeruimd. Zijn
    hooggestemde idealen strookten niet altijd met de
    voorzichtigheid van zijn ambtelijke omgeving of het
    conservatisme van de inheemse elite. Teleurstellingen zijn hem
    dan ook niet bespaard gebleven.&lt;/p&gt;
&lt;p&gt;In maart 1905, aan het einde van een dertigjarige Indische
    loopbaan, werd Abendanon op zijn verzoek gepensioneerd. Na een
    wereldreis, die hem ook naar zijn geboorteland voerde, vestigde
    hij zich in Den Haag; in later jaren bracht hij om
    gezondheidsredenen ook lange tijd in meer mediterrane streken
    door. In vele kleinere publikaties, o.a. in de 
    &lt;em&gt;Indische Mercuur,&lt;/em&gt;

    het 
    &lt;em&gt;Koloniaal Tijdschrift&lt;/em&gt;

    en 
    &lt;em&gt;Nederlandsch-Indi&amp;euml;. Oud en Nieuw,&lt;/em&gt;

    bewees hij dat het inheemse onderwijs en de nijverheid hem nog
    steeds ter harte gingen. Zo had hij een belangrijk aandeel in
    de organisatie van de eerste Koloniale Onderwijscongressen, die
    in 1916 en 1919 in Den Haag werden gehouden, en was hij een van
    de oprichters van de Vereniging 'Oost en West'. Ook begaf hij
    zich in een vinnige pennenstrijd met de minister van
    Koloni&amp;euml;n over de vraag of een door deze voorgestane
    reorganisatie van het zoutmonopolie - een belangrijke
    inkomstenbron voor de Indische regering, maar zeer drukkend
    voor de bevolking - de toets der kritiek kon doorstaan: 
    &lt;em&gt;Het zoutbriketstelsel in Nederlandsch-Indi&amp;euml;&lt;/em&gt;

    ('s-Gravenhage, 1907) en 
    &lt;em&gt;Nadere beschouwingen betreffende het zoutbriketstelsel in
    Nederlandsch-Indi&amp;euml;&lt;/em&gt;

    ('s-Gravenhage, 1907). Het meest was hij echter in zijn element
    wanneer hij in zijn gastvrij huis aan de Jan van Nassaustraat
    jonge Indonesi&amp;euml;rs kon ontvangen die hier te lande kwamen
    studeren. Mede dank zij hem kwam de Indische Vereeniging in
    1908 tot stand opgericht door en voor Indonesische
    studenten.&lt;/p&gt;
&lt;p&gt;Abendanon was een uitzonderlijke figuur, wiens rol in de
    beginjaren van de ethische politiek tot dusverre onvoldoende
    aandacht heeft gekregen. Zijn verdienste is vooral de
    verbreiding van het Nederlandstalig onderwijs geweest, waardoor
    een elite onder de inheemse bevolking gelegenheid kreeg zich te
    ontwikkelen. Zijn hart trok naar die bevolking, die hij
    onrechtvaardig behandeld achtte; haar intellectuele en
    materi&amp;euml;le verheffing werd zijn levensdoel.&lt;/p&gt;
&lt;p&gt;
  &lt;a href='agedeelte'&gt;A: &lt;/a&gt;Collectie-Abendanon in archief van het Koninklijk
  Instituut voor Taal-, Land- en Volkenkunde te Leiden.&lt;/p&gt;
&lt;p&gt;
  &lt;a href='pgedeelte'&gt;P: &lt;/a&gt;Behalve in de tekst genoemde publikaties: bibliografie in
    onder L genoemd levensbericht van H.D.H. Bosboom.&lt;/p&gt;
&lt;p&gt;
  &lt;a href='lgedeelte'&gt;L: &lt;/a&gt;G. A. J. Hazeu, in 
  &lt;em&gt;Koloniaal Weekblad,&lt;/em&gt;

  11-2-1926; 'Het samengaan van alle volkeren op den weg van
  vooruitgang', in 
  &lt;em&gt;Oedaya. Opgang&lt;/em&gt;

  3 (1926) 9 (febr.) 100- 101; H.D.H. Bosboom, in 
  &lt;em&gt;Handelingen van de Maatschappij der Nederlandsche Letterkunde
  te Leiden en levensberichten harer afgestorven medeleden
  1925-1926,&lt;/em&gt;

  65-75; R. A. van Sandick, 
  &lt;em&gt;Dr. J.H. Abendanon. Notice biographique&lt;/em&gt;

  ['s-Gravenhage, 1927]; 'J.H. Abendanon', in 
  &lt;em&gt;Encyclopaedie van Nederlandsch-Indi&amp;euml;&lt;/em&gt;

  2e dr. ('s-Gravenhage, 1932) VI, 525-526; I.J. Brugmans, 
  &lt;em&gt;Geschiedenis van het onderwijs in Nederlandsch-Indi&amp;euml;&lt;/em&gt;

  (Groningen [etc.], 1938); 
  &lt;em&gt;De Surinaamsche Bank N. V. Paramaribo, 1865, 19 januari,
  1965.&lt;/em&gt;

  [Door R. Looman en E. Kowsoleea. Amsterdam, 1965]; F.E.M.
  Mitrasing, 
  &lt;em&gt;De Surinaamse jurist en drie biografie&amp;euml;n&lt;/em&gt;

  [J.H. Abendanon et al.] (Paramaribo, 1977) 35-40; Sitisoemandari
  Soeroto, 
  &lt;em&gt;Kartini.&lt;/em&gt;

  Vert. [uit het Indonesisch] en bew. door Cora Vreede-de Stuers
  (Franeker, [1984]); Kartini, 
  &lt;em&gt;Brieven aan mevrouw H.M. Abendanon-Mandri en haar echtgenoot
  met andere documenten.&lt;/em&gt;

  Bez. door F.G.P. Jaquet (Dordrecht [etc.], 1987).&lt;/p&gt;


&lt;p&gt;
&lt;a href=&amp;quot;igedeelte&amp;quot;&gt;I: &lt;/a&gt;Hans van Miert, &lt;i&gt;Bevlogenheid en onvermogen. Mr. J.H. Abendanon (1852-1925) en de Ethische Richting in het Nederlandse kolonialisme&lt;/i&gt; (Leiden 1991) omslagfoto [Abendanon als Directeur van Onderwijs, Eredienst en Nijverheid].&lt;/p&gt;






&lt;p&gt;C. Fasseur&lt;/p&gt; 
&lt;dtml-var bwn_footer&gt;</text>
  </biography>
</biodes>

