<biodes version="1.0">
  <fileDesc>
    <title>Veldkamp, Gerardus Matheus Johannes (1921-1990)</title>
    <ref target="http://resources.huygens.knaw.nl/bwn1880-2000/lemmata/bwn5/veldkamp"/>
    <publisher>
      <name>Biografisch Woordenboek van Nederland:1880-2000</name>
      <ref target="http://resources.huygens.knaw.nl/bwn1880-2000"/>
    </publisher>
  </fileDesc>
  <person>
    <idno type="id">veldkamp</idno>
    <persName><name type="geslachtsnaam">Veldkamp</name>, Gerardus Matheus Johannes</persName>
    <sex value="1"/>
    <event type="birth" when="1921"/>
    <event type="death" when="1990"/>
    <state type="occupation">minister</state>
    <state type="occupation">staatssecretaris</state>
  </person>
  <biography>
    <graphic url="http://resources.huygens.knaw.nl/bwn1880-2000/lemmata/bwn5/images/images/VELDKAMPGMJ.jpg"/>
    <text>&lt;dtml-var bwn_header&gt;
 &lt;p class='genealogie'&gt;
  &lt;strong&gt;Veldkamp, Gerardus Matheus Johannes&lt;/strong&gt;, staatssecretaris en minister (Breda 27-6-1921 - Vliegveld Orly (Parijs, Frankrijk) 15-9-1990). 
Zoon van Jacques Jacobus Hubertus Antonius Hendricus Veldkamp,
  bakovenbouwer, en Anna Sophia Josephine Siebel. Gehuwd op
  1-7-1948 met Maria Adriana Anna Clarijs (1921-1994). Uit dit
  huwelijk werden 1 zoon en 4 dochters geboren.
  
&lt;img src=&amp;quot;images/VELDKAMPGMJ.jpg&amp;quot; align=&amp;quot;right&amp;quot; BORDER=&amp;quot;0&amp;quot; alt=&amp;quot;afbeelding van Veldkamp, Gerardus Matheus Johannes&amp;quot; class=&amp;quot;bwnimg&amp;quot;&gt;
  
  &lt;/p&gt;
&lt;p&gt;Gerard Veldkamp groeide samen met twee oudere broers op in
    een rooms-katholiek gezin met drie zoons, dat het niet breed
    had. Zijn vader overleed in 1944 aan een slopende ziekte.
    Doordat zijn beide broers in Duitse gevangenschap waren
    gevoerd, moest hij vrijwel alleen voor zijn moeder zorgen. Aan
    het karige gezinsinkomen droeg Gerard zijn steentje bij door,
    na de MULO en HBS-B, in 1941 bij de Raad van Arbeid te Breda te
    gaan werken. Hij volgde verplicht een cursus sociale
    verzekering en in de avonduren nog een schriftelijke cursus MO
    economie. De studiekosten bestreed hij met orgelspelen, zijn
    grote hobby.&lt;/p&gt;
&lt;p&gt;Na de bevrijding van het zuiden van Nederland ging Veldkamp
    - als werkstudent - aan de Katholieke Economische Hogeschool in
    Tilburg economie studeren. In mei 1948 studeerde hij af, en
    anderhalf jaar later, op 10 november 1949, promoveerde hij bij
    F.J.M.M. van der Ven, hoogleraar sociale wetgeving en sociale
    politiek, cum laude op het proefschrift 
    &lt;em&gt;Individualistische karaktertrekken in de Nederlandse sociale
    arbeidsverzekering&lt;/em&gt;

    .&lt;/p&gt;
&lt;p&gt;Naast zijn baan bij de Raad van Arbeid in Breda en zijn
    studie in Tilburg deed Veldkamp er nog van alles bij. In deze
    jaren onderscheidde hij zich al door een tomeloze werkdrift,
    die gevoed werd door even tomeloze ambities. Met grote
    regelmaat schreef hij artikelen over sociale kwesties in het
    Bredase dagblad 
    &lt;em&gt;De Stem&lt;/em&gt;

    , vanaf 1947 - op voorspraak van zijn leermeester Van der Ven -
    in het landelijke dagblad 
    &lt;em&gt;De Tijd&lt;/em&gt;

    en tevens in het vanuit Tilburg geredigeerde 
    &lt;em&gt;Sociaal Maandblad&lt;/em&gt;

    . In en buiten het bisdom Breda werd hij ook actief in het
    sociaal-charitatief werk, onder andere als penningmeester van
    het in 1950 op gezag van het episcopaat opgerichte Landelijk
    Sociaal Charitatief Centrum. Zelfs vond hij nog tijd om
    maatschappelijke vakken te doceren aan twee scholen in
    Breda.&lt;/p&gt;
&lt;p&gt;In 1948 werd Veldkamp politiek actief. In dat jaar trad hij
    voor de Katholieke Volkspartij (KVP) toe tot de Bredase
    gemeenteraad, waar hij in 1951 fractievoorzitter werd. In 1949
    greep hij naast het voorzitterschap van de Bredase Raad van
    Arbeid, omdat de toenmalige minister van Sociale Zaken, A.M.
    Joekes van de Partij van de Arbeid (PvdA), van de voordracht
    afweek. Als 'troostprijs' kreeg hij toen een wetenschappelijk
    adviseurschap voor de herziening van de sociale verzekering op
    het departement in Den Haag. In deze functie werd hij
    secretaris van enkele staatscommissies.&lt;/p&gt;
&lt;p&gt;Op 8 oktober 1952 werd Veldkamp staatssecretaris op
    Economische Zaken, belast met middenstandsaangelegenheden. Hij
    verhuisde toen van Breda naar Den Haag. Met de hem kenmerkende
    voortvarendheid stelde Veldkamp een omvangrijke beleidsnota op,
    de 
    &lt;em&gt;Middenstandsnota&lt;/em&gt;

    , die in de Tweede Kamer veel instemming ondervond en de basis
    werd voor de nodige wetgeving. In 1959 volgde een tweede 
    &lt;em&gt;Middenstandsnota&lt;/em&gt;

    , die eveneens een goed onthaal kreeg.&lt;/p&gt;
&lt;p&gt;In 1956 werd Veldkamps portefeuille uitgebreid met de zorg
    voor het toerisme, de industri&amp;euml;le eigendom en het
    accountantswezen. Veldkamp bezat echter te veel energie en te
    veel ambitie om er voldoende bevrediging uit te putten. Hij
    bleef schrijven over het vraagstuk van de sociale zekerheid en
    nam samen met de priester-socioloog J.A. Ponsioen in 1957 de
    eindredactie op zich van 
    &lt;em&gt;Welvaart, welzijn en geluk. Een katholiek uitzicht op de
    Nederlandse samenleving&lt;/em&gt;

    . Dit was een initiatief van de Katholieke Raad van Overleg
    voor Sociaal-Economische Aangelegenheden en bedoeld als een aan
    de eisen van de tijd aangepaste herformulering van de
    katholieke sociale leer. Het zou tussen 1960 en 1965 in zes
    delen verschijnen.&lt;/p&gt;
&lt;p&gt;In 1959 rekende Veldkamp erop minister van Sociale Zaken te
    worden in het toen te formeren kabinet-De Quay. Tot zijn
    teleurstelling werd hij gepasseerd en bleef hij
    staatssecretaris op Economische Zaken. Zijn portefeuille werd
    weliswaar verder uitgebreid - met ordeningszaken en
    productiviteitsbevordering -, maar hij bedong het recht om
    tussentijds af te treden voor het geval er een interessantere
    betrekking zou vrijkomen. Dat Veldkamp in 1959 geen minister
    werd, had alles te maken met bepaalde karaktereigenschappen,
    waarmee hij mensen afstootte. Zijn vakbekwaamheid was
    onomstreden en zijn werkkracht bewonderde men alom, maar hij
    miste de in de politiek nuttige vaardigheid om compromissen te
    sluiten. Veldkamp was ijdel en kon moeilijk zijn ongelijk
    bekennen; hij gold als een harde vechter en rechtlijnige
    doordouwer die, met zijn soms impulsieve en onbehouwen
    optreden, nogal eens middelpunt van hooglopende ruzies was. Het
    doordrijven van eigen standpunten door te dreigen met opstappen
    was een middel dat hij graag hanteerde. Ook kon hij in
    dergelijke situaties enorm driftig worden. De Quay vreesde dat
    zo iemand in de ministerraad alleen maar conflicten zou
    uitlokken en hield hem daarom buiten de ploeg.&lt;/p&gt;
&lt;p&gt;Twee jaar later, op 17 juli 1961, werd Veldkamp alsnog
    minister van Sociale Zaken. De als zwak ervaren Ch.J.M.A. de
    Rooy was tussentijds afgetreden. De Quay is toen - onder druk
    van de vakbeweging en de linkervleugel in de KVP, waar Veldkamp
    veel krediet bezat - over zijn bezwaren heengestapt. De
    gevreesde conflicten kwamen er ook, waardoor hij bij menig
    collega aan sympathie inboette, al bleef de waardering voor
    zijn deskundigheid overeind. De ambtenaren daarentegen waren
    erg gecharmeerd van deze strijdlustige bewindsman, die het
    directe contact zocht en met zijn joviale aard veel
    enthousiasme overbracht. Terwijl hij in de politieke arena
    mensen tegen zich innam, was hij op de werkvloer met zijn
    bonhomie juist wel een bindende figuur.&lt;/p&gt;
&lt;p&gt;Eenmaal minister trok Veldkamp onmiddellijk het gehele
    terrein van de sociale zekerheid naar zich toe, wat voor
    staatssecretaris B. Roolvink pijnlijk was, omdat deze niet eens
    meer de gelegenheid kreeg een aantal door hem voorbereide
    kwesties af te ronden. Het tekent zijn gedrevenheid. Veldkamps
    optreden trok onmiddellijk veel aandacht, zodat hij voor zijn
    partij electoraal een aantrekkelijke figuur werd. In 1963
    maakte de KVP hem dan ook tot een van de vier
    lijsttrekkers.&lt;/p&gt;
&lt;p&gt;Veldkamp had uitgesproken denkbeelden over de toekomst van
    de sociale zekerheid. Zolang de in 1957 ingevoerde Algemene
    Ouderdomswet (AOW) onder een sociaal minimum bleef, er geen
    bescherming bestond tegen zware geneeskundige risico's en het
    allang slepende vraagstuk van de
    arbeidsongeschiktheidsverzekering niet een definitieve regeling
    had gekregen, vond hij het sociale-zekerheidsstelsel niet
    voltooid. Veldkamp achtte alleen zichzelf in staat dit
    ambitieuze programma uit te voeren. Hij bleef dan ook tot 1967
    op zijn post, ondanks de wisselende politieke samenstelling van
    de drie elkaar in deze periode snel opvolgende kabinetten.&lt;/p&gt;
&lt;p&gt;Veldkamps denken over sociale zekerheid had in de loop der
    jaren een verandering ondergaan. In plaats van de katholieke
    opvatting, die vooral bescherming tegen verlies van inkomen uit
    arbeid in verplichte verzekering zocht, raakte hij er steeds
    meer van overtuigd dat de sociale voorzieningen er in beginsel
    voor de gehele bevolking behoorden te zijn en dat hiertoe een
    beroep moest worden gedaan op de collectieve middelen. Voor dit
    denkbeeld, dat meer aansloot bij de idealen van de vakbeweging,
    kon Veldkamp in een regeringscombinatie met de PvdA op de
    meeste sympathie rekenen, zoals bleek tijdens het kabinet-Cals
    (1965-1966). Maar met zijn doortastendheid en vechtlust wist
    hij ook in de daaraan voorafgaande confessioneel-liberale
    kabinetten-De Quay (1959-1963) en Marijnen (1963-1965)
    voldoende ruimte te bedingen voor de uitvoering van zijn
    voornemens. In het kabinet-Cals behoorde hij tot die ministers
    die met hun royale uitgavenbeleid bij een meerderheid in de
    Tweede Kamer onrust wekten over de financi&amp;euml;le koers van de
    overheid en zo bijdroegen tot de dramatische val van het
    kabinet in het najaar van 1966.&lt;/p&gt;
&lt;p&gt;Krediet in de KVP verspeelde Veldkamp door zijn bemoeienis
    met het omroepvraagstuk. Na al tijdens het kabinet-De Quay
    zonder succes te hebben gepleit voor een commercieel
    ge&amp;euml;xploiteerd tweede televisieprogramma - de gevestigde
    omroepen en de met hen verwante politieke partijen wilden
    hiervan niets weten - zorgde hij ook in het kabinet-Marijnen
    voor spanningen. Veldkamp stelde zich opnieuw open voor
    toelating van commercie tot het bestel, maar een door hem als
    compromis bedoeld voorstel botste met de lijn van de katholieke
    bewindslieden en de partij. De in februari 1965 onvermijdelijk
    geworden val van het kabinet over het omroepbeleid werd voor
    een belangrijk deel aan zijn eigenzinnige houding geweten. Die
    werd hem in de partij niet in dank afgenomen, evenmin als het
    contact dat hij onderhield met mensen die commercieel belang
    hadden bij het openbreken van het bestel. Zijn prestige als
    minister van Sociale Zaken was echter dermate groot dat de KVP
    het niet aandurfde hem hierom van het politieke toneel te
    verwijderen.&lt;/p&gt;
&lt;p&gt;Bij zijn vertrek uit de Haagse politiek op 5 april 1967, na
    het aftreden van het interim-kabinet-Zijlstra (1966-1967), liet
    Veldkamp een indrukwekkende hoeveelheid wetgeving na. Van zijn
    prioriteiten was het optrekken van de AOW geregeld en lag een
    ontwerp Algemene Wet Zware Geneeskundige Risico's bij het
    parlement. Kort na zijn aftreden werd zijn meesterstuk, de Wet
    op de Arbeidsongeschiktheidsverzekering (WAO), van kracht. De
    grootste verdienste van Veldkamp was echter dat hij, door de
    politiek voortdurend te confronteren met de nog niet geregelde
    aspecten van het vraagstuk van de sociale zekerheid, ook buiten
    socialistische kring de geesten rijp maakte voor verbreding van
    dit begrip.&lt;/p&gt;
&lt;p&gt;Ruim v&amp;oacute;&amp;oacute;r de verkiezingen van 1967 had Veldkamp al
    laten weten geen nieuwe termijn als minister te ambi&amp;euml;ren.
    Deze mededeling kwam als een verrassing, omdat hij tenslotte
    pas 45 jaar oud was. Hoewel de weerstanden tegen zijn persoon
    waren gegroeid, hij daarom niet zeker kon zijn van verlenging
    van het ministerschap en er geen kans bestond op een door hem
    begeerd premierschap, waren het toch vooral internationale
    ambities en de behoefte aan wetenschappelijk werk die hem in
    een andere richting dreven.&lt;/p&gt;
&lt;p&gt;Als minister was Veldkamp, in de hoedanigheid van leider van
    de Nederlandse delegatie naar de jaarlijkse Internationale
    Arbeidsconferentie te Gen&amp;egrave;ve, in contact gekomen met de
    Internationale Arbeidsorganisatie (IAO) en daar in de ban
    geraakt van het belang van internationale afstemming van de
    nationale wetgevingen. Hij verwierf er snel prestige, en zo
    ontstond bij hem de idee dat hij voor de ontwikkeling van de
    sociale zekerheid meer kon betekenen door activiteiten op
    internationaal niveau. Na zijn ministerschap werd Veldkamp
    adviseur van de IAO en bleef hij tot 1982 voorzitter van de
    Nederlandse delegatie naar de jaarlijkse Internationale
    Arbeidsconferentie te Gen&amp;egrave;ve. In 1971 voerde hij zelfs het
    presidium van deze conferentie, wat zijn groeiende
    internationale reputatie bevestigde. Ook de Verenigde Naties,
    de Europese Gemeenschap, de Raad van Europa, de Benelux en
    verscheidene nationale regeringen zouden vaak een beroep doen
    op zijn expertise. In 1968 behoorde Veldkamp tot de oprichters
    van het in Brussel gevestigde Europees Instituut voor Sociale
    Zekerheid, waarvan hij tot aan zijn dood in 1990 als voorzitter
    de drijvende kracht was. In 1972 werd hij door de KVP kandidaat
    gesteld voor de Europese Commissie, voor het geval Nederland de
    portefeuille van sociale zaken zou krijgen. De regering gaf
    echter de voorkeur aan de landbouwportefeuille. In zijn hele
    carri&amp;egrave;re was dit voor Veldkamp de grootste
    teleurstelling.&lt;/p&gt;
&lt;p&gt;Ook in Nederland bleef Veldkamp actief op het terrein van de
    sociale zekerheid, zij het vooral in wetenschappelijk opzicht.
    Kort v&amp;oacute;&amp;oacute;r zijn aftreden als minister had hij - als
    politiek testament - een nota opgesteld over de wenselijkheid
    de inmiddels complex geworden sociale-zekerheidswetgeving te
    vereenvoudigen en te codificeren. In juli 1967 kreeg hij van
    regeringswege de opdracht &amp;eacute;&amp;eacute;n sociaal wetboek samen
    te stellen; sinds februari 1969 verrichtte hij deze taak onder
    begeleiding en met ondersteuning van een staatscommissie,
    waarvan hijzelf de voorzitter werd. Naarmate de tijd verstreek
    en bruikbare resultaten uitbleven, werd echter kritiek luid dat
    Veldkamp zich goed liet betalen voor weinig productiviteit. De
    werkzaamheden verloren hun belang en verzandden uiteindelijk,
    toen, mede onder invloed van ongunstige economische
    ontwikkelingen, andere prioriteiten op het terrein van de
    sociale zekerheid gingen gelden. In 1982 legde Veldkamp de
    opdracht neer, en in 1986 trad hij af als voorzitter van de
    staatscommissie.&lt;/p&gt;
&lt;p&gt;De actieve politiek trok Veldkamp na 1967 niet meer. Zijn
    belangstelling ging nu, behalve naar de internationale arbeid,
    vooral uit naar wetenschappelijke bezinning op het vraagstuk
    van de sociale zekerheid. Vanaf 1967 schreef hij er een
    ongelooflijke hoeveelheid boeken en artikelen in binnen- en
    buitenlandse tijdschriften over. De wetenschappelijke erkenning
    kwam in 1978, toen hij aan de Leidse universiteit werd benoemd
    tot bijzonder hoogleraar in de leer der sociale zekerheid. In
    1984 volgde zijn benoeming tot buitengewoon hoogleraar in de
    leer van de sociale zekerheid in Tilburg, waar hij de ruimte
    kreeg voor het opbouwen van een subfaculteit Sociale Zekerheid.
    In 1976 was hij al toegetreden tot de redactie van 
    &lt;em&gt;Sociaal Maandblad Arbeid&lt;/em&gt;

    om er kort nadien voorzitter van te worden.&lt;/p&gt;
&lt;p&gt;In november 1986 hield Veldkamp zijn afscheidscollege in
    Tilburg en in januari 1987 in Leiden. Beide redes behandelden 
    &lt;em&gt;Aspecten van de toekomstige financiering van de sociale
    zekerheid&lt;/em&gt;

    , een politiek toen alles overheersend thema. Na zijn emeritaat
    bleef Veldkamp onverdroten publiceren en advieswerk verrichten.
    Zijn oeuvre zou uiteindelijk meer dan tachtig boeken en ruim
    450 artikelen omvatten. De in 1978 en 1980 in twee delen
    verschenen 
    &lt;em&gt;Inleiding tot de sociale zekerheid en de toepassing ervan in
    Nederland en Belgi&amp;euml;&lt;/em&gt;

    is Veldkamps kroonjuweel. In september 1990, op weg naar Tsjaad
    om er een opdracht van de Verenigde Naties uit te voeren, werd
    hij op het vliegveld Orly bij Parijs getroffen door een
    hartstilstand.&lt;/p&gt;
&lt;p&gt;Veldkamp moet, zowel in praktisch als in theoretisch
    opzicht, worden gerekend tot de belangrijkste bouwers van het
    stelsel van sociale zekerheid in de 20ste eeuw. Toen hij
    minister was, had hij het tij mee: financieel was er voldoende
    ruimte en maatschappelijk kon hij rekenen op brede steun.
    Voorzover hij stuitte op politieke reserves, duwde hij door op
    een wijze die bruusk overkwam en waarmee hij bij menig collega
    sympathie verspeelde. Zijn gedrevenheid was te extreem om zich
    dat aan te trekken. Veldkamps prestige kwam in de jaren tachtig
    onder druk te staan, toen het stelsel van sociale zekerheid
    onbetaalbaar dreigde te worden en voor de verantwoordelijkheid
    daarvoor nogal eens werd gewezen in zijn richting; vooral de
    WAO-regeling bleek veel te ruim te zijn opgezet. Vanaf de
    zijlijn protesteerde hij heftig tegen de forse ingrepen in
    'zijn' stelsel. Veldkamps faam als theoreticus is echter
    onaangetast gebleven. Wie zich tot zijn vrienden kon rekenen,
    kwam ook onder de indruk van zijn levensstijl: hij was een
    rasechte levenskunstenaar, die heel huiselijk kon zijn,
    evenveel zorg besteedde aan zijn vrouw en kinderen als aan zijn
    grote verzameling honden, katten, vogels en pauwen, genoot van
    een goed glas wijn en voor zijn gasten graag zelf kookte, in
    zijn Haagse woning en sinds 1986 te Hechtel in Belgisch
    Limburg.&lt;/p&gt;
&lt;p&gt;
  &lt;a href='pgedeelte'&gt;P: &lt;/a&gt;Bibliografie in 
    &lt;em&gt;Sociaal Maandblad Arbeid&lt;/em&gt;

    46 (1991) 174-188; 
    &lt;em&gt;Herinneringen, 1952-1967. Le carnaval des animaux
    politiques&lt;/em&gt;

    . Bewerkt door P.G.T.W. van Griensven en J.M.M.J. Clerx
    ('s-Gravenhage 1993).&lt;/p&gt;
&lt;p&gt;
  &lt;a href='lgedeelte'&gt;L: &lt;/a&gt;Behalve necrologie&amp;euml;n in alle belangrijke dag- en
  weekbladen na 15-9-1990 en in een speciale aan Veldkamp gewijde
  aflevering van 
  &lt;em&gt;Sociaal Maandblad Arbeid&lt;/em&gt;

  46 (1991) 145-188: F.J.F.M. Duynstee, 
  &lt;em&gt;De kabinetsformaties, 1946-1965&lt;/em&gt;

  (Deventer 1966); Robbert Ammerlaan, 
  &lt;em&gt;Het verschijnsel Schmelzer. Uit het dagboek van een politieke
  teckel&lt;/em&gt;

  (Leiden 1973); P.F. Maas, 
  &lt;em&gt;Kabinetsformaties, 1959-1973&lt;/em&gt;

  ('s-Gravenhage 1982); interview door Daan Dijksman en Martijn de
  Rijk, in 
  &lt;em&gt;Haagse Post&lt;/em&gt;

  , 24-4-1982; H.A. Groeneveld, 
  &lt;em&gt;De staatssecretaris in Nederland, 1948-1988&lt;/em&gt;

  (Deventer 1989); P.G.T.W. van Griensven, lemma in 
  &lt;em&gt;Brabantse biografie&amp;euml;n. Levensbeschrijvingen van bekende
  en onbekende Noordbrabanders&lt;/em&gt;

  II. Onder red. van J. van Oudheusden (Amsterdam [etc.] 1994)
  120-124; J.A. Bornewasser, 
  &lt;em&gt;Katholieke Volkspartij, 1945-1980&lt;/em&gt;

  (2 dln.; Nijmegen 1995, 2000).&lt;/p&gt;

&lt;a href='igedeelte'&gt;I: &lt;/a&gt;J.A. Bornewasser, &lt;i&gt;Katholieke Volkspartij 1945-1980. Band I. Herkomst en groei (tot 1963)&lt;/i&gt; (Nijmegen 1995) 564.&lt;/p&gt;



&lt;p&gt;J. Bosmans&lt;/p&gt; 
&lt;dtml-var bwn_footer&gt;</text>
  </biography>
</biodes>

