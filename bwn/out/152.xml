<biodes version="1.0">
  <fileDesc>
    <title>Binnendijk, Dirk Adrianus Michel (1902-1984)</title>
    <ref target="http://resources.huygens.knaw.nl/bwn1880-2000/lemmata/bwn5/binnendijk"/>
    <publisher>
      <name>Biografisch Woordenboek van Nederland:1880-2000</name>
      <ref target="http://resources.huygens.knaw.nl/bwn1880-2000"/>
    </publisher>
  </fileDesc>
  <person>
    <idno type="id">binnendijk</idno>
    <persName><name type="geslachtsnaam">Binnendijk</name>, Dirk Adrianus Michel</persName>
    <sex value="1"/>
    <event type="birth" when="1902"/>
    <event type="death" when="1984"/>
    <state type="occupation">dichter</state>
    <state type="occupation">criticus</state>
  </person>
  <biography>
    <graphic url="http://resources.huygens.knaw.nl/bwn1880-2000/lemmata/bwn5/images/images/binnend.jpg"/>
    <text>&lt;dtml-var bwn_header&gt;
 &lt;p class='genealogie'&gt;
  &lt;strong&gt;Binnendijk, Dirk Adrianus Michel&lt;/strong&gt;, dichter en criticus (Leiden 12-10-1902 - Amsterdam 1-6-1984). Zoon van Dirk Johan Adriaan Binnendijk, hotelhouder, en
  Catharina Cornelia Jeanette Wennips. Gehuwd op 4-1-1929 met
  Magdalena Geertruida Paauw (1900-1996). Dit huwelijk bleef
  kinderloos.
  

  

  
  &lt;/p&gt;
&lt;p&gt;
  &lt;img class='bwnimg' BORDER='0' align='right' src='images/binnend.jpg' alt='afbeelding van Binnendijk, Dirk Adrianus Michel'&gt;Dick Binnendijk groeide op in Zutphen als enig kind van de
    directeur van hotel 'Du Soleil' aan de Zaadmarkt. Al tijdens
    zijn gymnasiumjaren bleek hij een bevlogen publicist, die graag
    contact zocht met andere literatoren. In 
    &lt;em&gt;Rostra Gymnasiorum&lt;/em&gt;

    verschenen van zijn hand verscheidene gedichten, die - eveneens
    kenmerkend voor deze persoonlijkheid - een bewogen
    gemoedsexpressie combineren met een uiterst precies, zelfs
    ouderwets vormbewustzijn.&lt;/p&gt;
&lt;p&gt;Binnendijk kwam in september 1921 aan als student
    geschiedenis aan de Universiteit van Amsterdam. Na enkele
    maanden ontstond een beslissende vriendschap met zijn
    jaargenoot Menno ter Braak. Hoewel ondernemender en extraverter
    dan Ter Braak, zou Binnendijk steeds in de schaduw blijven
    staan van deze vriend, die de grotere en meer polemische geest
    van beiden was. In Amsterdam ging Binnendijk contacten aan met
    talrijke belangrijke vertegenwoordigers van de jongere
    schrijversgeneratie van de jaren twintig, onder wie Hendrik
    Marsman, Jan Campert, Roel Houwink, C.J. Kelk, Martinus Nijhoff
    en Constant van Wessem. Spoedig gold hij als een spil in de
    nieuwe beweging, die zich bijeen wist in het streven naar
    gloedvoller expressie en gedurfder experiment. De literatuur
    was Binnendijks ware domein, niet de wetenschap of het
    studentenleven.&lt;/p&gt;
&lt;p&gt;Omstreeks 1923 had Binnendijk korte tijd de gewoonte in een
    zwart hemd op straat te verschijnen als teken van een
    'fascistische' gezindheid. Toch noemde hij zich democraat,
    omdat de democratie ruimte liet voor de waarden die hij hoog
    hield: antiburgerlijkheid, rebellisme, estheticisme. Met het
    fascisme naar Italiaans model als politieke stroming is hij
    zeker niet te vereenzelvigen.&lt;/p&gt;
&lt;p&gt;Als dichter betoonde Binnendijk zich levenslang een
    aanhanger van de zogeheten autonomieopvatting van het literaire
    werk. De literatuur vormt een onafhankelijk terrein, waar de
    wetten van het dagelijks leven niet van toepassing zijn. In een
    programmatische bespreking van Nijhoffs dichtbundel 
    &lt;em&gt;Vormen&lt;/em&gt;

    in 
    &lt;em&gt;Propria Cures&lt;/em&gt;

    (29-11-1924 en 6-12-1924) had hij zijn idee&amp;euml;n hieromtrent
    uiteengezet. 'Het gebied der dichtkunst', redeneerde hij, 'valt
    in geen enkel opzicht samen met eenig re&amp;euml;el levensgebied'.
    Het rijk van de kunst wordt geregeerd door eigen wetten oftewel
    'vormen'. Vormen zijn de creatieve, organiserende principes van
    de kunst; zij geven aan de oorspronkelijke inhoud van een werk
    een compleet nieuwe, onherkenbare gedaante.&lt;/p&gt;
&lt;p&gt;In deze opvatting lag de bron van een ernstig en principieel
    meningsverschil met zijn vriend Ter Braak. De 'twee Dioscuren',
    zoals zij wel beschouwd werden, kwamen ten vurigste met elkaar
    te polemiseren. De controverse, die een groot deel van het
    literaire leven in de greep kreeg, ging - naar een uitspraak
    van de dichter J.C. Bloem - de geschiedenis in als de strijd
    van 'vorm of vent'. Ter Braak had het artistieke streven van
    Binnendijk vanaf het begin erkend als een poging om aan een
    zeer persoonlijke emotie een 'gemeenschappelijke', dus voor
    allen herkenbare vorm te geven (&lt;em&gt;Propria Cures&lt;/em&gt;

    , 2-6-1923). Maar tevens had hij op het gevaar van precieusheid
    en epigonisme gewezen: een geslaagde vorm kan gemakkelijk een
    succesformule worden.&lt;/p&gt;
&lt;p&gt;In 1930 publiceerde Binnendijk 
    &lt;em&gt;Prisma. Bloemlezing uit de Nederlandsche po&amp;euml;zie na
    1918&lt;/em&gt;

    . Deze bundel bevat naast toonaangevend werk verscheidene
    verzen van dichters die ook toen reeds voor tweederangs
    doorgingen. Ter Braak viel over de samensteller heen en hekelde
    het po&amp;euml;ticale 'dogma' dat naar zijn mening Binnendijk in
    de inleiding verkondigde, alsof schoonheid verkrijgbaar zou
    zijn op recept. 'Po&amp;euml;zie is geen ontroerend spreken', had
    Binnendijk in een berucht geworden zin geschreven, 'maar een
    van de aanleiding en den schrijver losgeraakt gewas, een
    natuurlijk organisme, een bloem'. Ter Braak voelde dit als een
    orakelspreuk en als een bagatellisering van het belang van de
    auteur. Ter Braak en zijn inmiddels nieuwe vriend, de schrijver
    E. du Perron - met wie hij het tijdschrift 
    &lt;em&gt;Forum&lt;/em&gt;

    oprichtte -, stelden er het primaat van de 'vent' tegenover: de
    persoonlijkheid van de schrijver, zoals die zich in het werk
    manifesteert.&lt;/p&gt;
&lt;p&gt;Binnendijk was van 1926 tot 1931 mederedacteur van het
    literaire tijdschrift 
    &lt;em&gt;De Vrije Bladen&lt;/em&gt;

    , een nadrukkelijk vernieuwend tijdschrift voor letteren en
    kunst, platform voor de nieuwe generatie. In 1927 werkte hij
    een half jaar als kunstredacteur bij 
    &lt;em&gt;De Telegraaf&lt;/em&gt;

    . Aan deze betrekking kwam op 1 juli van dat jaar een einde
    nadat de directie aan Binnendijk het verbod had opgelegd het
    manifest van de op 25 juni van dat jaar opgerichte Filmliga
    Amsterdam te ondertekenen en in de krant over de Filmliga te
    schrijven. Zijn enthousiasme voor zich toen sterk ontwikkelende
    kunstdisciplines als toneel, dans, musical en film droeg hij
    uit in het maandblad 
    &lt;em&gt;Rythme&lt;/em&gt;

    (1927-1928).&lt;/p&gt;
&lt;p&gt;In 1928 kwam er aan Binnendijks studententijd een einde. Op
    4 juni van dat jaar studeerde hij af als historicus met
    lesbevoegdheid Nederlands. Na een onstuimig en promiscue
    liefdesleven dat hij nooit helemaal zou opgeven - vanaf 1924
    had hij een jarenlange relatie met de schrijfster en critica
    Emmy van Lokhorst -, trouwde hij in 1929 te Londen met Enny
    Paauw. Zij bracht uit haar vorige huwelijk met de journalist
    C.J.J. de Graaff een achtjarige zoon, Edo, mee. Intussen had
    Binnendijk een baan gevonden als leraar Nederlands, eerst vanaf
    1928 aan het Baarnsch Lyceum en daarna, van 1931 tot 1941, aan
    het Vossius-gymnasium te Amsterdam. Binnendijk werd geroemd om
    de liefde voor de literatuur die hij bij zijn leerlingen wist
    te wekken. Ook wees hij hen steeds op het belang van een
    adequate uitdrukkingswijze. 'Onzuiver schrijven is onzuiver
    denken', was zijn adagium. 'Ik zal Binnendijk altijd dankbaar
    blijven voor zijn onderricht', schreef Gerard Reve in 
    &lt;em&gt;Moeder en zoon&lt;/em&gt;

    (Geciteerd in: Pam).&lt;/p&gt;
&lt;p&gt;Ook gedurende zijn leraarstijd was Binnendijk als publicist
    en dichter productief - zo schreef hij doorwrochte
    po&amp;euml;ziekritieken voor de 
    &lt;em&gt;Nieuwe Rotterdamsche Courant&lt;/em&gt;

    -, maar de centrale plaats in het letterenleven die hij had
    ingenomen, was hij na de 'vorm of vent'-discussie voorgoed
    kwijt. De po&amp;euml;tica van 
    &lt;em&gt;Forum&lt;/em&gt;

    zou tot ver na de Tweede Wereldoorlog de Nederlandse
    literatuurtheorie blijven domineren. In de dichtbundels die
    Binnendijk het licht deed zien - onder meer 
    &lt;em&gt;Het andere land&lt;/em&gt;

    (1930), 
    &lt;em&gt;Onvoltooid verleden&lt;/em&gt;

    (1936), 
    &lt;em&gt;Oog in oog&lt;/em&gt;

    (1946) - bleef hij de schoonheidszoeker met voorliefde voor
    archa&amp;iuml;sche vormen als sonnet en kwatrijn. In de kritiek
    werden zijn gedichten daarom wel gekwalificeerd als
    'edelsmeedwerk', gemaakt volgens een te rationeel en onbezield
    schoonheidsrecept. Anderen prezen Binnendijk juist om zijn
    doordachte aanpak. Zo betitelde Marsman hem als 'jurist der
    schoonheid'.&lt;/p&gt;
&lt;p&gt;Een pure estheet wilde Binnendijk evenwel niet heten. Juist
    in het streven langs de weg van de schoonheid boven het
    alledaagse uit te stijgen, zag hij een sterk kritisch en
    ethisch element werkzaam. Sedert de Eerste Wereldoorlog was er
    naar zijn oordeel sprake van een fundamentele afbraak,
    vernietiging en politisering van de cultuur. Zijn inleiding tot
    de po&amp;euml;zie van de buiten alle actualiteit staande dichter
    P.C. Boutens gaf hij om die reden de titel: 
    &lt;em&gt;Een protest tegen den tijd&lt;/em&gt;

    (1945). Ook wist hij als criticus onmiddellijk het belang te
    erkennen van de existentialistische debuutroman van Jean-Paul
    Sartre, 
    &lt;em&gt;La naus&amp;eacute;e&lt;/em&gt;

    uit 1938; hij prees de 'machtige verbeelding' waarmee een
    metafysisch probleem - de ervaring van het bestaan 'als
    zodanig' - gepersonifieerd wordt in de eenzame, met zichzelf
    strijdende ik-persoon van dit boek. De schrijver Simon Vestdijk
    schatte Binnendijk hoger als dichter dan als criticus: 'Er zijn
    weinig essays van hem, die ons bijblijven anders dan als
    representanten van een hoogstaand gemiddelde; hij heeft echter
    enkele onvergetelijke verzen geschreven' (Vestdijk).&lt;/p&gt;
&lt;p&gt;Na vanaf 1941 nog werkzaam te zijn geweest op het
    Barlaeus-gymnasium verruilde Binnendijk in 1945 het leraarschap
    voor de functie van plaatsvervangend chef van de afdeling
    Kunstzaken van de gemeente Amsterdam. Zijn ambitie als
    referendaris was aanvankelijk groot. Kort na zijn aantreden
    verklaarde hij dat het de 'roeping' van de overheid moest zijn
    om het laat ontwaakte cultuurbesef van het Nederlandse volk te
    activeren. Ook achtte hij de tijd rijp voor een veelzijdige
    samenwerking van kunstenaars en overheid ten bate van de
    cultuur. Zijn baan - in 1947 werd hij hoofd van de afdeling
    Kunstzaken - liet hem tot zijn spijt echter minder tijd voor
    literaire activiteiten. Wel had hij van 1949 tot 1966 zitting
    in de redactie van het op humanistische leest geschoeide 
    &lt;em&gt;Kroniek van Kunst en Kultuur&lt;/em&gt;

    . Overigens onderstreepte Binnendijk graag slechts te schrijven
    wanneer hij daartoe behoefte had, waardoor hij ook betrekkelijk
    lange perioden 'zweeg'. Zijn creatieve loopbaan was er
    inderdaad een van korte oplevingen en langdurige
    inzinkingen.&lt;/p&gt;
&lt;p&gt;In 1952 trad Binnendijk op als deskundige in het proces
    tegen W.F. Hermans vanwege antikatholieke passages in diens
    roman 
    &lt;em&gt;Ik heb altijd gelijk&lt;/em&gt;

    uit 1951. Binnendijk bevestigde nogmaals zijn
    autonomieopvatting: een schrijver is niet verantwoordelijk voor
    de uitspraken van zijn personages, het literaire werk staat als
    creatie volledig los van zijn schepper. Hermans werd
    uiteindelijk vrijgesproken.&lt;/p&gt;
&lt;p&gt;Wrang genoeg heeft Binnendijk zelf - in weerwil van
    Vestdijks lof voor zijn verzen - niet &amp;eacute;&amp;eacute;n werk
    nagelaten waaraan zijn naam nog automatisch gekoppeld wordt.
    Hij leeft hoofzakelijk voort als vriend van Ter Braak en
    Marsman, wier vroegtijdige dood in 1940 hij zijn gehele leven
    zou betreuren. De uitkomst van de 'vorm of vent'-discussie in
    het begin van de jaren dertig heeft in het algemeen de mening
    doen postvatten dat Binnendijks rol reeds vroeg uitgespeeld en
    verouderd was. J.J. Oversteegen sprak in dit verband in 1969
    van een 'onbillijke mythevorming'. Ook Vestdijk had eerder al
    vastgesteld dat Binnendijk allang 'gecanoniseerd' had moeten
    zijn (Vestdijk).&lt;/p&gt;
&lt;p&gt;Tot een rehabilitatie of canonisatie van de dichter-essayist
    Binnendijk is het nadien evenwel niet gekomen. Zijn baan aan de
    gemeentesecretarie te Amsterdam bracht Binnendijk daarvoor geen
    troost: 'Ik heb er 22 jaar van mijn leven verdaan', zei hij
    hierover later (Pam). Waarmee hij - misschien ongewild -
    duidelijk maakte dat hij met het heengaan van de vrienden uit
    zijn hoogtij in zekere zin ook zelf had opgehouden te bestaan.
    Als vertegenwoordiger op niveau van een specifieke opvatting
    van dichten en literatuurbeschouwing zal hij uit de
    geschiedenis van de Nederlandse letterkunde moeilijk weg te
    denken zijn.&lt;/p&gt;
&lt;p&gt;
  &lt;a href='agedeelte'&gt;A: &lt;/a&gt;Archief-D.A.M. Binnendijk in het Nederlands
  Letterkundig Museum en Documentatiecentrum te
  's-Gravenhage.&lt;/p&gt;
&lt;p&gt;
  &lt;a href='pgedeelte'&gt;P: &lt;/a&gt;Behalve de in de tekst genoemde publicaties o.a.: 'Dogma of
    aesthetica. Antwoord aan Menno ter Braak, den leerstelligen
    carnavalsmoralist', in 
    &lt;em&gt;De Vrije Bladen&lt;/em&gt;

    8 (1931) 60-66; 
    &lt;em&gt;Commentaar&lt;/em&gt;

    (Maastricht 1931); 
    &lt;em&gt;Zin en tegenzin&lt;/em&gt;

    (Amsterdam 1939); 
    &lt;em&gt;Tekst en uitleg&lt;/em&gt;

    (3 dln.; Amsterdam 1941-1946); 
    &lt;em&gt;Gewikt, gewogen. Beschouwingen en critieken over moderne
    Nederlandsche po&amp;euml;zie&lt;/em&gt;

    (Amsterdam 1942); 
    &lt;em&gt;Forma formans&lt;/em&gt;

    (Amsterdam [1947]); 
    &lt;em&gt;Randschrift. Verzamelde critische beschouwingen&lt;/em&gt;

    (Amsterdam [1951]); [samen met S. Dresden,] 
    &lt;em&gt;Critiek op de tweesprong. Vertoog in brieven&lt;/em&gt;

    (Amsterdam 1952); 'Er zijn vele ogenblikken van debuteren', in 
    &lt;em&gt;Het Vaderland&lt;/em&gt;

    , 28-4-1956.&lt;/p&gt;
&lt;p&gt;
  &lt;a href='lgedeelte'&gt;L: &lt;/a&gt;Interview, in 
  &lt;em&gt;Het Vrije Volk&lt;/em&gt;

  , ?-9-1945; Simon Vestdijk, 'Geremd meesterschap van de
  criticus', in 
  &lt;em&gt;Het Parool&lt;/em&gt;

  , 7-6-1947; J. Greshoff, 'D.A.M. Binnendijk als criticus. Strikt
  eerlijk, nooit lichtvaardig, eerbiedig en vol liefde', in 
  &lt;em&gt;Het Vaderland&lt;/em&gt;

  , 5-4-1952; J.E., 'Binnendijk, de grote man achter het
  Amsterdamse kunstleven', in 
  &lt;em&gt;De Tijd&lt;/em&gt;

  , 11-10-1967; 'D. Binnendijk - hoofd kunstzaken - vandaag 65', in
  
  &lt;em&gt;Het Vrije Volk&lt;/em&gt;

  , 12-10-1967; J.J. Oversteegen, 
  &lt;em&gt;Vorm of vent. Opvattingen over de aard van het literaire werk
  in de Nederlandse kritiek tussen de twee wereldoorlogen&lt;/em&gt;

  (Amsterdam 1969); interview door Max Pam, in 
  &lt;em&gt;Haagse Post&lt;/em&gt;

  , 24-10-1981; Siem Bakker, 'D.A.M. Binnendijk' [nov. 1994], in 
  &lt;em&gt;Kritisch Lexicon van de moderne Nederlandstalige
  literatuur&lt;/em&gt;

  (Alphen aan den Rijn 1980-); Kees Fens, 'Protesten tegen de tijd
  en de menselijkheid', in 
  &lt;em&gt;de Volkskrant&lt;/em&gt;

  , 12-6-1984; L&amp;eacute;on Hanssen, 
  &lt;em&gt;Menno ter Braak, 1902-1940&lt;/em&gt;

  (2 dln.; Amsterdam 2000-2001).&lt;/p&gt;
&lt;p&gt;
  &lt;a href='igedeelte'&gt;I: &lt;/a&gt;
  &lt;em&gt;Erts Letterkundige Almanak 1926&lt;/em&gt;

  (Amsterdam z.j.) tegenover p. 16 [Foto Trijssenaar].&lt;/p&gt;
&lt;p&gt;L&amp;eacute;on Hanssen&lt;/p&gt; 
&lt;dtml-var bwn_footer&gt;</text>
  </biography>
</biodes>

