<biodes version="1.0">
  <fileDesc>
    <title>Heeris, Floris Johannes (1881-1972)</title>
    <ref target="http://resources.huygens.knaw.nl/bwn1880-2000/lemmata/bwn5/heeris"/>
    <publisher>
      <name>Biografisch Woordenboek van Nederland:1880-2000</name>
      <ref target="http://resources.huygens.knaw.nl/bwn1880-2000"/>
    </publisher>
  </fileDesc>
  <person>
    <idno type="id">heeris</idno>
    <persName><name type="geslachtsnaam">Heeris</name>, Floris Johannes</persName>
    <sex value="1"/>
    <event type="birth" when="1881"/>
    <event type="death" when="1972"/>
    <state type="occupation">marineofficier</state>
  </person>
  <biography>
    <graphic url="http://resources.huygens.knaw.nl/bwn1880-2000/lemmata/bwn5/images/images/heeris.jpg"/>
    <text>&lt;dtml-var bwn_header&gt;
 &lt;p class='genealogie'&gt;
  &lt;strong&gt;Heeris, Floris Johannes&lt;/strong&gt;, marineofficier (Amsterdam 26-12-1881 - 's-Gravenhage 20-12-1972). 
Zoon van Floris Johannes Heeris, leraar, en Everdina Petronella
  Lutz. Gehuwd op 1-8-1908 met Woutrina Johanna Nelly Helena van
  Haaften (1887-1971). Uit dit huwelijk werd 1 zoon geboren.
  

  
  &lt;/p&gt;
&lt;p&gt;
  &lt;img class='bwnimg' BORDER='0' align='right' src='images/heeris.jpg' alt='afbeelding van Heeris, Floris Johannes'&gt;Floris Heeris bezocht in zijn geboorteplaats de Eerste
    Gemeentelijke HBS met driejarige cursus, de school waaraan zijn
    vader als leraar geschiedenis en Nederlands verbonden was. Naar
    het voorbeeld van zijn negen jaar oudere broer George Lodewijk
    volgde hij daarna, van 1897 tot 1901, de opleiding aan het
    Koninklijk Instituut voor de Marine te Willemsoord. Zijn
    daaropvolgende loopbaan vertoonde tot 1915 het toentertijd
    gebruikelijke patroon, zonder bijzondere hoogtepunten. Na in
    1914 te zijn bevorderd tot luitenant-ter-zee der eerste klasse
    trad Heeris van april 1915 tot april 1919 op als chef van de
    Staf der Zeemacht aan de monden van Maas en Schelde, het
    zogeheten Zuiderfrontier. Onder meer in verband met de
    oorlogstoestand - tot november 1918 - was dit bepaald een zware
    post. Even hoge eisen stelde de functie van chef van de
    Marinestaf bij het departement der Marine te Batavia, waartoe
    hij daarna werd geroepen en die hij tot 1922 zou bekleden.&lt;/p&gt;
&lt;p&gt;Na terugkeer uit Nederlands-Indi&amp;euml; commandeerde Heeris
    achtereenvolgens de marinevliegkampen 'De Mok' op Texel en 'De
    Kooy' bij Den Helder. Intussen werd hij in 1925 bevorderd tot
    kapitein-luitenant-ter-zee. Twee jaar later aanvaardde hij het
    bevel over het Koninklijk Instituut voor de Marine. Als
    commandant van 'het Gesticht' toonde hij zich een bekwaam
    leider en pedagoog. Op 1 december 1932 werd de bijna 51-jarige
    Heeris gepensioneerd als kapitein-ter-zee, de rang waartoe hij
    drie jaar eerder was bevorderd.&lt;/p&gt;
&lt;p&gt;In verband met de gespannen internationale situatie verzocht
    het departement van Defensie Heeris eind maart 1937 opnieuw in
    dienst te treden. Ditmaal kreeg hij een civiele functie, die
    aanvankelijk officieel werd aangeduid als hoofd van het Bureau
    van Aanneming van personeel in controlerende functies ten
    behoeve van de non-interventiecommissie te Londen, een
    instelling die in het leven was geroepen naar aanleiding van de
    Spaanse Burgeroorlog. De aan Heeris toevertrouwde werkzaamheden
    hadden echter weinig of niets te maken met de verrichtingen van
    dit bureau. Hij kreeg de leiding van een in het geheim werkende
    organisatie die zich bezighield met bestudering van de
    bewegingen van de Japanse koopvaardijvloot. Deze zouden, naar
    men hoopte, een indicatie kunnen geven over eventuele Japanse
    aanvalsplannen.&lt;/p&gt;
&lt;p&gt;Gedurende de laatste vooroorlogse jaren kwam het zwaartepunt
    van Heeris' werkzaamheden meer en meer te liggen bij de
    voorbereiding en uitvoering van allerlei maatregelen die nodig
    werden geoordeeld om de Nederlandse koopvaardij onder
    oorlogsomstandigheden goed te laten functioneren. Vaak gebeurde
    dit in goede samenwerking met zijn broer George Lodewijk, die
    inmiddels de marine had verlaten en sinds 1927 werkzaam was als
    secretaris van de Nederlandsche Reedersvereeniging. Heeris had
    aldus een werkzaam aandeel in de totstandkoming van de op 13
    september 1938 vastgestelde Regeling Zeeverkeer. Verder was hij
    betrokken bij onder meer de organisatie van cursussen
    handelsbescherming voor koopvaardijpersoneel, het plaatsen van
    kanonsfundaties aan boord van een aantal bij uitstek
    waardevolle koopvaarders en het uitwerken en beproeven van een
    regeling voor het voeren van beveiligd radioverkeer met schepen
    die zich buitengaats of in vreemde havens bevonden.&lt;/p&gt;
&lt;p&gt;In september 1939, kort na de mobilisatie, werd Heeris in
    actieve dienst hersteld, en wel in de rang van
    schout-bij-nacht. Hij kreeg toen, als plaatsvervanger van de
    chef van de Marinestaf, vice-admiraal J.Th. Furstner, de
    leiding over het Hoofdbureau Zeeverkeer in Den Haag, waarvan
    hijzelf de oprichting had voorbereid. Bij de Duitse inval in
    mei 1940 zorgde het Hoofdbureau - dat inmiddels met
    'Inlichtingen' de onderafdeling 'MS I' van de Marinestaf vormde
    - er onder meer voor dat de zich buitengaats bevindende
    koopvaardijschepen naar geallieerde havens werden gedirigeerd
    en dat een deel van het goud van De Nederlandsche Bank volgens
    plan per schip in veiligheid werd gebracht.&lt;/p&gt;
&lt;p&gt;Nadat Furstner op 14 mei naar Groot-Brittanni&amp;euml; was
    vertrokken, trad Heeris min of meer 'automatisch' in diens
    plaats, waarschijnlijk zonder dat een formele overdracht van
    functie had plaatsgevonden. Heeris liet die middag, na de
    opperbevelhebber van Land- en Zeemacht, generaal H.G.
    Winkelman, te hebben gerapporteerd dat Furstner was vertrokken
    en hij diens dienst had overgenomen, een telexbericht uitgaan
    waarin onder meer werd bevolen alle niet strikt nodige
    personeel en materieel naar Groot-Brittanni&amp;euml; te doen
    vertrekken. De eveneens in dit bericht voorkomende mededeling
    dat na de verzending ervan alle verbindingen bij de Marinestaf
    zouden worden verbroken was strikt genomen onjuist: niet
    vernield werd een telefoonverbinding via het normale PTT-net,
    waarvan het bestaan alleen Furstner en Heeris bekend was. Op 15
    mei, na de onderhandelingen over de regeling van de overgave
    van de Nederlandse strijdkrachten te Rijsoord - waarbij hijzelf
    niet aanwezig was - moest Heeris een zogeheten
    'Zusatzprotokoll' tekenen betreffende de marine. Heeris erkende
    later dat de bepaling over het herstel door de Nederlanders van
    door hen aangerichte vernielingen volkenrechtelijk niet juist
    was. Over de vraag of de ondertekening van het protocol al dan
    niet geschiedde in uitdrukkelijke opdracht van de
    opperbevelhebber, ontstond na de oorlog, vooral bij de verhoren
    van de parlementaire enqu&amp;ecirc;tecommissie naar het
    regeringsbeleid in de de jaren 1940-1945, een verschil van
    mening tussen Winkelman en Heeris, dat waarschijnlijk nooit is
    opgelost.&lt;/p&gt;
&lt;p&gt;In de toenmalige discussie in Nederlandse leger- en
    marinekringen rond de erewoordverklaring die de Duitsers in de
    zomer van 1940 aan de beroepsofficieren voorlegden - waardoor
    zij, na tekening, gedemobiliseerd konden worden en niet in
    krijgsgevangenschap zouden worden gevoerd -, heeft Heeris het
    standpunt ingenomen dat deze verklaring alleen mocht worden
    getekend wanneer vaststond dat men zich uitsluitend verplichtte
    om niet met opzet ('absichtlich') iets te doen of na te laten
    waardoor de bezettende macht zou worden benadeeld. Op 6 juli
    maakte hij aan de militairen onder zijn bevel bekend dat de
    verklaring in die zin kon worden ge&amp;iuml;nterpreteerd. Hij
    voegde hieraan toe dat in deze aangelegenheid iedereen
    persoonlijk diende te beslissen, maar dat hij 'tekenen' niet
    ontoelaatbaar achtte.&lt;/p&gt;
&lt;p&gt;Heeris werd op 15 mei formeel door Winkelman benoemd tot
    chef van de Marinestaf. Uit hoofde van deze functie lag het in
    de rede dat hij rechtstreeks te maken zou krijgen met de
    verdere liquidatie van de Nederlandse krijgsmacht en, binnen de
    organisatie die de Duitse bezetter daarvoor nodig achtte, zou
    gaan fungeren als chef van het Regelingsbureau Zeemacht. Begin
    juni 1940, enkele dagen nadat hij afscheid had genomen van alle
    marinepersoneel in Nederland met een dagorder die geen
    misverstand liet bestaan ten aanzien van zijn loyaliteit jegens
    koningin en vaderland, stortte Heeris echter geestelijk in,
    waarna hij absolute rust moest houden. Deze zenuwinzinking
    hield zonder twijfel verband met de gebeurtenissen in de
    voorafgaande weken, die voor de typische gevoelsmens Heeris een
    traumatische betekenis hebben gehad. Zo had hij enkele ernstige
    aanvaringen met de Duitsers, onder meer over de onheuse
    bejegening van &amp;eacute;&amp;eacute;n van zijn medewerkers door een
    officier van de Kriegsmarine en over het Duitse voornemen de
    bemanning van de reddingsboot van Hoek van Holland voor een
    krijgsraad te brengen, omdat deze geweigerd had Duitse
    militairen te laten meevaren.&lt;/p&gt;
&lt;p&gt;Op 9 mei 1942 werd Heeris, evenals vrijwel alle andere
    beroepsofficieren die de erewoordverklaring hadden ondertekend,
    alsnog in krijgsgevangenschap afgevoerd. Hij verbleef in de
    kampen te Langwasser bij Neurenberg en in het Poolse Stanislau,
    totdat hij wegens zijn slechte gezondheidstoestand (neuritis)
    op 27 oktober 1942 naar Nederland werd teruggestuurd.&lt;/p&gt;
&lt;p&gt;Na de bevrijding had Heeris weinig moeite om bij de
    marineleiding billijking te vinden voor zijn gedrag tijdens de
    bezetting. Hoewel toentertijd een neiging bestond officieren
    boven een bepaalde leeftijd niet meer bij de marine in dienst
    te nemen of te houden, werd hij eind augustus 1945 toch belast
    met de leiding van het directoraat Luchtstrijdkrachten in
    Londen. Deze voor de marine zeer belangrijke functie - vooral
    in verband met het streven de marineluchtvaartdienst te laten
    opgaan in een 'eenheidsluchtmacht' - vervulde hij tot februari
    1946.&lt;/p&gt;
&lt;p&gt;Op 1 mei van datzelfde jaar werd Heeris voor de derde en
    laatste maal in zijn marineloopbaan gepensioneerd onder
    gelijktijdige bevordering tot vice-admiraal. Nadien bekleedde
    hij nog, van 1945 tot en met 1951, de functies van militair
    raadsheer in de Bijzondere Raad van Cassatie en was hij, van
    1951 tot en met 1953, lid van de Raad voor de Luchtvaart. Na de
    oorlog volgde hij met bijzondere belangstelling wat er over het
    recente verleden werd gepubliceerd, en dan vooral over de
    gebeurtenissen waarbij hijzelf was betrokken: de crisis bij de
    marine in 1918, de overgave in mei 1940 en wat daarna gebeurde.
    De belangwekkende neerslag van deze interesse vindt men in zijn
    particulier archief.&lt;/p&gt;
&lt;p&gt;Heeris was een bekwaam organisator, die als zodanig binnen
    de marine een grote reputatie bezat. Dit verklaart waarom hij
    tot op relatief hoge leeftijd geroepen werd tot zware en
    belangrijke functies. De laatste levensjaren van Heeris en
    diens echtgenote, aan wie hij zeer was gehecht - zij stierf
    bijna twee jaar v&amp;oacute;&amp;oacute;r hem -, werden overschaduwd door
    ziekte en vereenzaming. Hij overleed eind 1972, op bijna
    91-jarige leeftijd.&lt;/p&gt;
&lt;p&gt;
  &lt;a href='agedeelte'&gt;A: &lt;/a&gt;Bescheiden betreffende Heeris bij het Instituut voor
  Maritieme Historie te 's-Gravenhage en in
  familiebezit.&lt;/p&gt;
&lt;p&gt;
  &lt;a href='lgedeelte'&gt;L: &lt;/a&gt;Verhoren van F.J. Heeris, in 
  &lt;em&gt;Verslag houdende de uitkomsten van het onderzoek [der]
  Enqu&amp;ecirc;tecommissie Regeringsbeleid 1940-1945&lt;/em&gt;

  IIc ('s-Gravenhage 1949) 198-203, 473-476 en VIIIc ('s-Gravenhage
  1949) 9-13, 101-103, 1474-1477; L. de Jong, 
  &lt;em&gt;Het Koninkrijk der Nederlanden in de Tweede Wereldoorlog&lt;/em&gt;

  I t/m IV en VIII ('s-Gravenhage 1969-1978); Ph.M. Bosscher,
  'Rondom de verklaring op erewoord', in G. Teitler, 
  &lt;em&gt;Tussen crisis en oorlog. Maatschappij en krijgsmacht in de
  jaren '30&lt;/em&gt;

  (Dieren 1984) 103-115; Ph.M. Bosscher, 
  &lt;em&gt;De Koninklijke Marine in de Tweede Wereldoorlog&lt;/em&gt;

  I (Franeker 1984). Carri&amp;egrave;reoverzicht in: 
  &lt;em&gt;Gedenkboek honderd jarig bestaan der adelborsten-opleiding te
  Willemsoord, 1854-1954&lt;/em&gt;

  . Samengest. door P.S. van 't Haaff en M.J.C. Klaassen (Bussum
  1954) 185.&lt;/p&gt;
&lt;p&gt;
  &lt;a href='igedeelte'&gt;I: &lt;/a&gt;

  Foto in bezit van het Instituut voor Maritieme Historie te
  's-Gravenhage [Heeris omstreeks 1932].&lt;/p&gt;
&lt;p&gt;Ph.M. Bosscher&lt;/p&gt; 
&lt;dtml-var bwn_footer&gt;</text>
  </biography>
</biodes>

