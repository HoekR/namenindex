<biodes version="1.0">
  <fileDesc>
    <title>Veegens, Jacob Dirk (1845-1910)</title>
    <ref target="http://resources.huygens.knaw.nl/bwn1880-2000/lemmata/bwn2/veegens"/>
    <publisher>
      <name>Biografisch Woordenboek van Nederland:1880-2000</name>
      <ref target="http://resources.huygens.knaw.nl/bwn1880-2000"/>
    </publisher>
  </fileDesc>
  <person>
    <idno type="id">veegens</idno>
    <persName><name type="geslachtsnaam">Veegens</name>, Jacob Dirk</persName>
    <sex value="1"/>
    <event type="birth" when="1845"/>
    <event type="death" when="1910"/>
    <state type="occupation">politicus</state>
    <state type="occupation">minister</state>
  </person>
  <biography>
    <text>&lt;dtml-var bwn_header&gt;
 &lt;p class='genealogie'&gt;
  &lt;strong&gt;Veegens, Jacob Dirk&lt;/strong&gt;, minister van Landbouw, Handel en Nijverheid ('s-Gravenhage 22-1-1845 - 's-Gravenhage 27-12-1910).

Zoon van Daniel Veegens, griffier der Tweede Kamer, en Anna Maria van
Baaien. Gehuwd op 11-2-1875 met Benjamina Petronella Willemina de
Kanter. Uit dit huwelijk werden geen kinderen geboren. Na haar
overlijden (14-4-1895) gehuwd op 14-7-1898 met Johanna Susanna
Catharina Snaken-broek. Uit dit huwelijk werden 2 zoons en 1 dochter
geboren.





&lt;/p&gt;
&lt;p&gt;Jacob Dirk Veegens bezocht in Den Haag de lagere school en het
gymnasium. Vanaf 1863 studeerde hij rechten aan de Leidse universiteit.
Hij leidde een actief studentenleven en ontwikkelde zijn idee&amp;euml;n in
de door professor J.T. Buys in 1866 opgerichte studentenclub
Debating-Society. Als voorzitter van de Juridische Faculteitsvereniging
verdedigde hij tegen o.m. professor S. Vissering het beginsel der vrije
studie. In 1869 promoveerde Veegens met een dissertatie 
&lt;em&gt;De banken van leening in Noord-Nederland tot het einde der
achttiende eeuw&lt;/em&gt;

en begon hij zijn loopbaan als parlementair correspondent en redacteur
voor het pas in dat jaar opgerichte dagblad 
&lt;em&gt;Het Vaderland&lt;/em&gt;

onder directie van zijn geestverwant H. Goeman Borgesius en als
correspondent bij andere dagbladen, zoals de 
&lt;em&gt;Zutphensche Courant&lt;/em&gt;

van B.H. Pekelharing. Wegens een meningsverschil met de directie over
de bedrijfsvoering van 
&lt;em&gt;Het Vaderland nam&lt;/em&gt;

hij in 1872 ontslag. Hij vestigde zich toen in Brielle als compagnon
van zijn studiegenoot H.Ph. de Kanter, commissionair in effecten, en
als procureur. Daarnaast bleef hij journalistieke arbeid verrichten,
o.a. voor het 
&lt;em&gt;Weekblad van Voorne, Putten, Overflakkee en Goedereede.&lt;/em&gt;
&lt;/p&gt;
&lt;p&gt;In al deze bladen opponeerde Veegens fel tegen de conservatieven en
de lauwheid van de aan het bewind zijnde liberalen. In 1873 publiceerde
hij een soort program in 
&lt;em&gt;De Gids&lt;/em&gt;

onder de titel 'Politieke gedachten van een leek', zich hierin
scharend onder de radicale vleugel van de jong-liberalen, die in 1874
een eigen spreekbuis kreeg in het toen opgerichte maandblad 
&lt;em&gt;Vragen des Tijds.&lt;/em&gt;

Van 1874 tot 1885 bepaalde Veegens als redactiesecretaris de koers van
dit blad, hierin bijgestaan door Sam van Houten, B.H. Pekelharing en A.
Kerdijk. Daarna zat hij nog 21 jaar in de redactie. De scherpe,
conservatief geworden, literaire criticus Busken Huet oordeelde:
'Onder de redacteuren van de 
&lt;em&gt;Vragen des Tijds&lt;/em&gt;

is de heer Veegens de eenige die talent van schrijven bezit' 
&lt;em&gt;(Litterarische fantasi&amp;euml;n en kritieken&lt;/em&gt;

(Amsterdam, 1882)X, 204). In 1874 vestigde Veegens zich weer in Den
haag, waar hij een eigen procureurspraktijk begon; in 1897 trad hij
tevens op als advocaat en juridisch adviseur. Hij liet zich kennen als
een zeer gedegen jurist in publikaties als 
&lt;em&gt;De wet op het faillissement en de surs&amp;eacute;ance van betaling&lt;/em&gt;

(Haarlem, 1894), een werk dat in 1916 nog een vijfde druk beleefde. Uit
diverse lezingen en artikelen bleek zijn belangstelling voor de
jakobijnse opvattingen tijdens de Franse Revolutie. In de jaren
zeventig leek het Nederlandse constitutionele stelsel in een impasse te
komen: de liberalen geraakten verdeeld omtrent de rol die de overheid
binnen de maatschappij moest spelen (bijv. de sociale wetgeving) en de
wijze waarop een groter deel van de burgerij bij het
politiek-parlementaire spel betrokken diende te worden
(kiesrechtuitbreiding), terwijl de tegenstellingen tussen liberalen en
confessionelen zich in de fel geworden schoolstrijd verscherpten.
Veegens sloot zich aan bij de buiten-parlementaire oppositie die
radicaler oplossingen voorstond dan de jong-liberalen in de Kamer en in
de invoering van een algemeen kiesrecht, ook voor vrouwen, een
vernieuwende oplossing zag. De volksvertegenwoordiging moest, naar
Veegens' oordeel, 'de photographie der natie' zijn. Deze
problemen kwamen geregeld ter sprake in een reeds in 1871 door Veegens
mede opgericht Comit&amp;eacute; ter bespreking der Sociale Quaestie,
waarvan, naast de zg. 'heeren' afkomstig uit hogere sociale
lagen, een aantal werklieden deel uitmaakten. Dit comit&amp;eacute; stelde in
elke vergadering resoluties vast, waarin aanbevelingen werden gedaan
tot maatschappijhervorming langs legale weg. Het nam in 1879 het
initatief tot een Comit&amp;eacute; voor Algemeen Stemrecht, waarin Veegens
een drijvende kracht was. In 1880 stuurde het een adres naar de Tweede
Kamer, dat mede door Veegens werd geredigeerd. Tot 1882 toe - in dat
jaar moest hij zich wegens de benoeming tot griffier van de Tweede
Kamer terugtrekken - maakte Veegens deel uit van het Comit&amp;eacute;. Omdat
toekenning van alle burgerrechten ook oplegging van burgerplichten
impliceerde, was Veegens eveneens voorstander van de algemene
dienstplicht: hij was betrokken bij de oprichting van de
Antidienstvervangingsbond in 1875.&lt;/p&gt;
&lt;p&gt;Op economisch terrein was hij de 'ethische richting'
toegedaan en bestreed hij het laissez-faire-beginsel van Ricardo en
Smith: 'bij de hedendaagsche beschaafde nati&amp;euml;n [wordt] een
oordeelkundige tusschenkomst van den staat, als vertegenwoordiger der
volkseenheid, vereischt.' De staat is 'geroepen om op
oeconomisch gebied handelend op te treden, waar de maatschappelijke
krachten in de behandeling der algemeene belangen tekortschieten of de
zwakken door de sterken onderdrukt worden' (XVIII). Met deze
woorden leidde hij zijn vertaling van Emile de Laveleye, 
&lt;em&gt;Beginselen van staathuishoudkunde&lt;/em&gt;

(Haarlem, 1884) in. Hij had grote bewondering voor de owenistische
initiatieven van zijn Delftse studievriend J.C. van Marken. Zoals bij
zijn dood in liberale bladen zou worden geschreven, stond Veegens
tijdens zijn leven bekend als 'een onzer kathedersocialisten'
en 'min of meer staatssocialistisch.'&lt;/p&gt;
&lt;p&gt;In 1881 volgde hij zijn vader op als griffier van de Tweede Kamer:
opvallend bleek zijn uiterlijke gelijkenis met zijn voorganger, wiens
vogelachtige gelaatstrekken, voorkomen, optreden en eruditie gedurende
een veertig jaar lang dienstverband karakteristiek waren geworden!
Veegens junior deed voor zijn vader niet onder. In 1882 was hij
secretaris van de parlementaire commissie van onderzoek naar de
exploitatie der spoorwegen, in 1886 van de parlementaire
enqu&amp;ecirc;tecommissie betreffende arbeid (de zg. Commissie-Goeman
Borgesius). Voor zijn rapportagearbeid tijdens de grondwetsherziening
in 1887 kreeg hij een hoge onderscheiding.&lt;/p&gt;
&lt;p&gt;In 1888 werd Veegens als kandidaat van de Liberale Unie voor
Groningen in de Tweede Kamer gekozen; hij sloot zich bij de radicale
vleugel der liberalen aan. In de Kamer verloochende hij zijn talent als
schrijver niet: hij trad op als een gedegen, zijn teksten tot in de
puntjes voorlezende docent, die van elke redenaarskunst was verstoken,
maar boeide door de inhoud van het gesprokene. Hij steunde de
kieswet-Tak van 1893 en stemde in 1896 tegen de hem te beperkte
kieswet-Van Houten. Hij ageerde voor arbeidswetgeving, sociale
verzekering en co&amp;ouml;peratieve bedrijfsvorming; zelfs voerde hij
oppositie tegen de hem te behoudende 
&lt;em&gt;Ongevallenwet&lt;/em&gt;

van het kabinet-Pierson in 1899. Ook in het kamerwerk zelf was hij
actief bijv.: voorbereidende arbeid bij de wetgeving in de
Staatscommissie van enqu&amp;ecirc;te naar de arbeidstoestanden, die in 1890
het werk van de kamercommissie-Goeman Borgesius vervolgde en in de
Staatscommissie voor de droog making van de Zuiderzee in 1892. Van 1899
tot 1901 was hij tweede vice-voorzitter van de Kamer.&lt;/p&gt;
&lt;p&gt;In 1901 stelde Veegens zich voor de Vrijzinnig-Democratische Bond
herkiesbaar als kandidaat in Hoogezand. Deze partij had zich in dat
zelfde jaar van de Liberale Unie afgesplitst en zou, mede onder invloed
van Veegens, tenderen naar samenwerking met de aan invloed winnende
sociaal-democraten. Veegens verloor de verkiezingen tegen de
sociaal-democraat K. ter Laan. Opnieuw kon hij zich aan de juridische
studie wijden. In hetzelfde jaar verscheen het eerste deel van zijn 
&lt;em&gt;Schets van het Nederlandsch Burgerlijk Recht.&lt;/em&gt;

Toch werd hij in 1903 weer bij de politiek betrokken door de
spoorwegstaking, toen onder zijn voorzitterschap een Staatscommissie
van enqu&amp;ecirc;te omtrent rechtsverhoudingen en arbeidsvoorwaarden van
het spoorwegpersoneel het antwoord van de regering moest vinden op de
ontstane sociale onrust. In 1904 werd hij tot lid van de Raad van
toezicht op de spoorwegdiensten benoemd.&lt;/p&gt;
&lt;p&gt;Toen er na de val van het coalitiekabinet-Kuyper in 1905 een
'uit onvoorzichtigheid geboren' minderheidsministerie van
liberale signatuur aan het bewind kwam, vertegenwoordigde Veegens
daarin met E.E. van Raalte als minister de vrijzinnig-de-mocratische
stroming. Veegens beheerde het sinds 17 februari 1906 opgrichte
departement van Landbouw, Nijverheid en Handel, waarop hij weldra een
eigen stempel drukte door het organisatorisch uit te breiden. Onder
leiding van de ervaren J.C.A. Everwijn werd terstond een apart
directoraat voor de Handel opgericht en Veegens wist op doortastende
wijze kredieten voor scheepvaartverbindingen naar Latijns-Amerika
gevoteerd te krijgen. Indrukwekkend begon hij zijn ministerieel
optreden als waarnemer van het department van Waterstaat ter vervanging
van de naar Chili vertrokken J. Kraus. In februari 1906 vermelde een
stormramp de spoorwegdam bij Rilland-Bath. Met het argument 'er
moet niet aan de schrijftafel, maar aan de dijken worden gewerkt'
wist hij - tegen bestaande regels in en ondanks oppositie van C. Lely -
een versneld krediet voor de redding van de Bathpolder en de spoordam
te bewerkstelligen. Nog intensiever was zijn bemoeienis met de sociale
wetgeving: hij diende naast vele kleine ontwerp-wetten een wetsontwerp
op de ziekteverzekering, de ouderdomsverzekering en de
ongevallenverzekering in. Zij kwamen echter niet in behandeling in de
Tweede Kamer als gevolg van de val van het kabinet-De Meester in 1908.
Zijn opvolger, de antirevolutionair A.S. Talma, op wiens steun hij
tevergeefs had gerekend, trok de ontwerpen in.&lt;/p&gt;
&lt;p&gt;Veegens bleef ook hierna actief in de politiek, al werd hij tijdens
de Tweede-Kamerverkiezingen van 1909 niet meer herkozen: hij was
voorzitter van de Tiendcomissie, die de gevolgen moest regelen van de
door hemzelf tot stand gebrachte wet op de afschaffing der tienden.
Daarnaast voltooide hij het tweede deel van zijn 
&lt;em&gt;Schets van het Nederlandsch Burgerlijk Recht.&lt;/em&gt;

Een derde deel werd na zijn overlijden voltooid door A.S. Oppenheim.
Deze bewerkte ook de drie herdrukken van het werk, die in de loop der
daaropvolgende decennia verschenen. In 1941 werd een vierde druk
voltooid door A. Pitlo. Als beknopte inleiding tot het burgerlijk recht
bleef Veegens' 
&lt;em&gt;Schets&lt;/em&gt;

tot in de jaren 1950 als leerstof aan de universiteiten aanbevolen.&lt;/p&gt;
&lt;p&gt;
  &lt;a href='agedeelte'&gt;A: &lt;/a&gt;Brieven van Veegens aan Van Marken in archief-Gist- en
Spiritusfabriek te Delft; familiearchief Veegens in Algemeen
Rijksarchief te 's-Gravenhage.&lt;/p&gt;
&lt;p&gt;
  &lt;a href='pgedeelte'&gt;P: &lt;/a&gt;Behalve de hier genoemde werken: 
&lt;em&gt;Hoe&lt;/em&gt;
  &lt;em&gt;George een man werd&lt;/em&gt;

(Haarlem, [1881]) en artikelen in de tijdschriften 
&lt;em&gt;De Gids, Vragen des Tijds, Sociaal Weekblad&lt;/em&gt;

en diverse juridische vaktijdschriften. Een overzicht van zijn
artikelen in 
&lt;em&gt;Vragen des Tijds&lt;/em&gt;

bevindt zich in 
&lt;em&gt;Vragen des Tijds&lt;/em&gt;

37 (1911) 
&lt;em&gt;42-43.&lt;/em&gt;
&lt;/p&gt;
&lt;p&gt;
  &lt;a href='lgedeelte'&gt;L: &lt;/a&gt;B.H. Pekelharing, in 
&lt;em&gt;Vragen des Tijds&lt;/em&gt;

37 (1910-1911) II, 1-37; D.J. Veegens, 'Vier eeuwen Veegens'
(Den Haag, 1979). Ms. in machineschrift in bibliotheek Algemeen
Rijksarchief te 's-Gravenhage; G. Taal, 
&lt;em&gt;Liberalen en Radicalen in Nederland, 1872-1901&lt;/em&gt;

(Den Haag, 1980) passim.&lt;/p&gt;
&lt;p&gt;J.A.A. Bervoets&lt;/p&gt; 
&lt;dtml-var bwn_footer&gt;</text>
  </biography>
</biodes>

