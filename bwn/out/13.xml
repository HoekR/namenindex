<biodes version="1.0">
  <fileDesc>
    <title>Adama van Scheltema, Carel Steven (1877-1924)</title>
    <ref target="http://resources.huygens.knaw.nl/bwn1880-2000/lemmata/bwn4/adama"/>
    <publisher>
      <name>Biografisch Woordenboek van Nederland:1880-2000</name>
      <ref target="http://resources.huygens.knaw.nl/bwn1880-2000"/>
    </publisher>
  </fileDesc>
  <person>
    <idno type="id">adama</idno>
    <persName><name type="geslachtsnaam">Adama van Scheltema</name>, Carel Steven</persName>
    <sex value="1"/>
    <event type="birth" when="1877"/>
    <event type="death" when="1924"/>
    <state type="occupation">dichter</state>
  </person>
  <biography>
    <graphic url="http://resources.huygens.knaw.nl/bwn1880-2000/lemmata/bwn4/images/images/ADAMA.jpg"/>
    <text>&lt;dtml-var bwn_header&gt;
 &lt;p class='genealogie'&gt;
  &lt;strong&gt;Adama van Scheltema, Carel Steven&lt;/strong&gt;, dichter (Amsterdam 26-2-1877 - Bergen (N.H.) 6-5-1924). Zoon van Frederik Adama van Scheltema, boek-, later
  kunsthandelaar, en Hinne Lulofs. Gehuwd op 24-10-1907 met Anna
  Catharina Kleefstra (1884-1977). Uit dit huwelijk werden geen kinderen
  geboren.
  &lt;img src=&amp;quot;images/ADAMA.jpg&amp;quot; align=&amp;quot;right&amp;quot; BORDER=&amp;quot;0&amp;quot; alt=&amp;quot;afbeelding van Adama van Scheltema, Carel Steven&amp;quot; class=&amp;quot;bwnimg&amp;quot;&gt;

  
  &lt;/p&gt;
&lt;p&gt;Carel groeide als oudste kind van het gezin op in
    Amsterdam, waar hij het gymnasium bezocht. Zijn vader, zoon
    van de predikant-dichter C.S. Adama van Scheltema en zelf ook
    afgestudeerd theoloog, was een gezaghebbend kunstkenner,
    -handelaar en antiquaar, zijn moeder stamde uit een bekend
    Amsterdams koopliedengeslacht. In de ruime
    patrici&amp;euml;rshuizen waarin het gezin achtereenvolgens
    woonde, heerste een sfeer van artisticiteit, eruditie en
    levendigheid. Voor Carel waren de jongensjaren moeilijk: hij
    was overgevoelig en teruggetrokken, en schepte, ofschoon
    plichtsgetrouw, weinig vreugde in zijn schoolwerk. Als
    volwassene zou hij zwaarmoedig en prikkelbaar blijven,
    uiterst gevoelig ten opzichte van zijn omgeving, met een
    haast pathologische angst voor geluiden. Onder de schuilnaam
    Melas schreef hij als gymnasiast voor 
    &lt;em&gt;Vox gymnasii&lt;/em&gt;

    sombere prozaschetsen in de geest van Arnold Aletrino en
    Emile Zola.&lt;/p&gt;
&lt;p&gt;Na zijn eindexamen in 1896 duurde het jaren voordat Adama
    van Scheltema erin slaagde zijn levenskoers uit te zetten.
    Uit idealistische motieven ging hij aan de Universiteit van
    Amsterdam medicijnen studeren. In het studentencorps stond
    hij bekend als geestig spreker, sportman en succesrijk
    toneelspeler. Vooral in het dispuut CLIO had hij
    vriendschappelijke omgang met geestverwanten als N.W.
    Posthumus, H. Bolkestein en W.A. Bonger. Maar de studie
    bevredigde hem niet en werd dan ook na zijn propedeutisch
    examen in 1898 afgebroken.&lt;/p&gt;
&lt;p&gt;Intussen was Adama van Scheltema zich voor het socialisme
    gaan interesseren. Onder invloed van vrienden en van
    geschriften van Herman Gorter en Henri&amp;euml;tte Roland Holst
    werd hij in 1898 lid van de Sociaal-Democratische
    Arbeiderspartij (SDAP). De theoretische grondslagen van het
    marxisme erkende hij als juist, maar hij vroeg zich af, onder
    andere in 
    &lt;em&gt;Propria Cures&lt;/em&gt;

    , waarvan hij in zijn studententijd redacteur was, of het
    socialisme 'voor zijn leven en kunstbedoelingen' bruikbaar
    was, en hij had er emotioneel moeite mee zich aan de zijde
    van de arbeidersmassa te scharen.&lt;/p&gt;
&lt;p&gt;Na het afbreken van zijn studie was Adama van Scheltema
    eerst enkele maanden in dienst van de Nederlandsche
    Tooneelvereeniging, daarna van de kunsthandel van de firma
    Van Gogh. De dood van zijn vader, eind 1899, maakte hem door
    de erfenis financieel onafhankelijk. Hij ging zich nu geheel
    aan de letterkunde wijden. Zijn bewondering voor de beweging
    van Tachtig tijdens zijn school- en studiejaren maakte plaats
    voor aanvaarding van het socialisme als inspirerende kracht
    voor zijn kunst. Het was niet zozeer sociale bewogenheid die
    hem hiertoe bracht, als wel de drang zich te redden uit een
    dreigend artistiek en levensbeschouwelijk vacu&amp;uuml;m. Adama
    van Scheltema begon gedichten te schrijven en zwoer het
    kunstproza af. Een naturalistische roman bleef onafgemaakt.
    In 
    &lt;em&gt;Een weg van verzen&lt;/em&gt;

    , zijn eerste bundel, uit 1900, beschrijft hij zijn
    ontwikkelingsgang 'van het verstandelijk erkende socialisme
    naar het geluk eener volkomen overgave'.&lt;/p&gt;
&lt;p&gt;Adama van Scheltema wilde dichter zijn voor het hele volk
    en ging teruggrijpen naar eenvoudige, traditionele versvormen
    als het lied. Was hij tevoren een stadsmens die de natuur
    alleen mooi vond 'door een spoorraampje', nu wendde hij zich
    tot de natuur als een bron van inspiratie. Met zijn
    natuurlyriek, zijn vaak door de natuur ge&amp;iuml;nspireerde
    verwoording van eenvoudige gevoelens en met zijn
    jongensachtige luchtigheid en levensverheerlijking zocht en
    vond hij een groot publiek. Zijn met socialistische
    heilsverwachtingen geladen strijdliederen sloegen aan in
    SDAP-kringen en werden tijdens bijeenkomsten voorgedragen.
    Opvallend veel van Adama van Scheltema's gedichten zijn
    getoonzet. Tijdens zijn leven werden 64.000 exemplaren van
    zijn dichtbundels verkocht, en daarna werd dit getal nog
    bijna verdubbeld.&lt;/p&gt;
&lt;p&gt;Een andere factor van stabiliteit in Adama van Scheltema's
    leven werd zijn huwelijk. Met zijn vrouw Annie woonde hij
    achtereenvolgens in Parijs, Florence, Rome, Veneti&amp;euml; en
    M&amp;uuml;nchen voor zij zich in 1913 in het Noordhollandse
    Bergen vestigden. Het huis dat hij daar tegen de rand van de
    duinen liet bouwen, gaf hij de naam 'De Windroos'. Zijn
    onverwachte dood in 1924 was het gevolg van een val van een
    trap en een verwaarloosde hersenschudding.&lt;/p&gt;
&lt;p&gt;Adama van Scheltema werd door de SDAP als een der hunnen
    beschouwd, maar hij wist weinig van politieke en sociale
    kwesties en kende de arbeiderswereld niet. Van allerlei
    gebeurtenissen die in binnen- en buitenland de
    sociaal-democraten in beroering brachten, merkt men in zijn
    gedichten zo goed als niets. Hoewel hij lid van de SDAP
    bleef, werden zijn opvattingen geleidelijk minder dogmatisch.
    In de partij heeft Adama van Scheltema nooit een rol willen
    spelen. Wel was hij van 1917 tot 1923 kunstredacteur van 
    &lt;em&gt;De Socialistische Gids&lt;/em&gt;

    . De Eerste Wereldoorlog - trouwens ook de erop volgende
    inflatie, die zijn vermogen sterk aantastte - stelde zijn
    optimistische levensovertuiging en zijn geestelijke
    stabiliteit zwaar op de proef. In zijn laatste bundel, 
    &lt;em&gt;De keerende kudde&lt;/em&gt;

    uit 1920, relativeerde hij, duidelijker dan tevoren, zijn
    vroeger zo onwrikbare zekerheden, onder andere in religieus
    getinte passages. Het socialisme had hemzelf en de kunst
    minder gebracht dan hij ervan had verwacht.&lt;/p&gt;
&lt;p&gt;De kracht van Adama van Scheltema's dichterschap lag in
    zijn korte lyrische gedichten. Zijn dichtwerken van langere
    adem zijn minder geslaagd. In de epische leerdichten 
    &lt;em&gt;Levende steden&lt;/em&gt;

    , namelijk: 
    &lt;em&gt;Londen&lt;/em&gt;

    en 
    &lt;em&gt;Dusseldorp&lt;/em&gt;

    , beide uit 1903, en 
    &lt;em&gt;Amsterdam&lt;/em&gt;

    uit 1904, probeerde hij zijn marxistische zienswijze op de
    samenleving duidelijk te maken. Het in 1924 verschenen
    wijsgerig-lyrische gedicht 
    &lt;em&gt;De tors&lt;/em&gt;

    behandelt de opgang van de mens uit chaos en animaliteit tot
    wezen met goddelijke trekken en hoge idealen.&lt;/p&gt;
&lt;p&gt;Adama van Scheltema publiceerde tevens enkele
    essayistische prozawerken. In 1907 choqueerde hij vriend en
    vijand met 
    &lt;em&gt;De grondslagen eener nieuwe po&amp;euml;zie...&lt;/em&gt;

    . Hij rekende hierin hardhandig af met de Tachtigers, ook met
    Gorter en Henri&amp;euml;tte Roland Holst, en met hun artistieke
    beginselen, en bepleitte een nieuwe, socialistische
    letterkunde, met vooral een maatschappelijke functie. In 
    &lt;em&gt;Kunstenaar en samenleving...&lt;/em&gt;

    uit 1922 werkte hij zijn opvattingen over de rol van de kunst
    in de samenleving verder uit. Hij beklaagde er zich tevens
    over dat de gemeenschap het een kunstenaar doorgaans niet
    mogelijk maakt van zijn werk te leven.&lt;/p&gt;
&lt;p&gt;Ondanks de schijn van gemakkelijke eenvoud besteedde Adama
    van Scheltema veel tijd en moeite aan zijn gedichten. Hij
    voelde zich ondergewaardeerd. De twee genoemde prozawerken
    missen effici&amp;euml;nte bondigheid. Enkele toneelstukken van
    zijn hand hadden weinig tot geen succes. Hier wreekte zich
    een zeker gebrek aan mensenkennis. Het meest bijzondere stuk
    is 
    &lt;em&gt;Mei-droom&lt;/em&gt;

    uit 1912, een 'feestelijk verbeeldingsspel', waarin hij in
    symbolen een socialistische toekomst uitbeeldt. Meer succes
    had zijn verscheidene keren opgevoerde vertaling uit 1914 van
    Goethes 
    &lt;em&gt;Faust&lt;/em&gt;

    . In 1923 richtte hij met Laurens van der Waals 
    &lt;em&gt;Orpheus. Tijdschrift voor dichterlijke letterkunde&lt;/em&gt;

    op, dat slechts &amp;eacute;&amp;eacute;n jaar zou bestaan. Hij schreef
    hiervoor beschouwingen over 18e-eeuwse dichters.&lt;/p&gt;
&lt;p&gt;Adama van Scheltema leidde als auteur een vrij
    ge&amp;iuml;soleerd leven. Hij voelde zich in zijn eerzucht
    aangetast door de reserve jegens zijn werk van de
    offici&amp;euml;le literatuurkritiek. Carel Scharten vormde in
    dezen een der weinige uitzonderingen. Met hem bleef hij ook
    steeds bevriend. Pas tegen het einde van zijn leven trad hij
    meer in het openbaar op, om voor te lezen uit eigen werk.
    Tien jaar na zijn dood verschenen zijn 
    &lt;em&gt;Verzamelde gedichten&lt;/em&gt;

    . Toen hiervan in 1961 nog een vierde druk verscheen, was de
    dichter, die zo velen in aanraking had gebracht met
    po&amp;euml;zie, al bijna geheel vergeten&lt;/p&gt;
&lt;p&gt;
  &lt;a href='agedeelte'&gt;A: &lt;/a&gt;Archief- C.S. Adama van Scheltema (met o.a. zijn
  dagboeken), in het Nederlands Letterkundig Museum en
  Documentatiecentrum te 's-Gravenhage.&lt;/p&gt;
&lt;p&gt;
  &lt;a href='pgedeelte'&gt;P: &lt;/a&gt;Behalve de 'Bibliografie van Adama van Scheltema's werk'
    in de onder L genoemde publikatie van Drost, 242-247 en de in
    de tekst genoemde 
    &lt;em&gt;Verzamelde gedichten&lt;/em&gt;

    : 
    &lt;em&gt;Droeve snaar, vriend van mij...&lt;/em&gt;

    . [correspondentie tussen Adama van Scheltema en L.E.J.
    Brouwer] Bezorgd door D. van Dalen (Amsterdam, 1984).&lt;/p&gt;
&lt;p&gt;
  &lt;a href='lgedeelte'&gt;L: &lt;/a&gt;E. d'Oliveira, 'Adama van Scheltema', in idem, 
  &lt;em&gt;'De jongere generatie'&lt;/em&gt;

  (Amsterdam [1914]) 199-215; B. Verhoeven, 'C.S. Adama van
  Scheltema', in 
  &lt;em&gt;De Beiaard&lt;/em&gt;

  5 (1920) II, 426-443; Arnold van Lottum (=L. van der Waals), 
  &lt;em&gt;C.S. Adama van Scheltema&lt;/em&gt;

  (Blaricum [1924]); H. Bolkestein, in 
  &lt;em&gt;Handelingen van de Maatschappij der Nederlandsche
  Letterkunde te Leiden en levensberichten harer afgestorven
  medeleden 1926/1927&lt;/em&gt;

  (Leiden, 1927) 110-128; H. Bolkestein [e.a.], 
  &lt;em&gt;Ter herdenking van C.S. Adama van Scheltema&lt;/em&gt;

  (Amsterdam, 1929); A. van Duinkerken, 'C.S. Adama van
  Scheltema', in idem, 
  &lt;em&gt;Het tweede plan&lt;/em&gt;

  (Amsterdam, 1945) 183-228; G. Stuiveling, 'Adama van Scheltema
  en zijn tekort', in idem, 
  &lt;em&gt;Steekproeven&lt;/em&gt;

  (Amsterdam, 1950) 179-192; F. Drost, 
  &lt;em&gt;Carel Steven Adama van Scheltema&lt;/em&gt;

  (Arnhem, 1952); M. van Nieuwstadt, 'De papegaaien der
  verbeuzelde kwartiertjes of de geest van Carel S. Adama van
  Scheltema', in 
  &lt;em&gt;Raam&lt;/em&gt;

  (1968) 43 (maart) 32-37; Annie Salomons, 'C.S. Adama van
  Scheltema', in idem, 
  &lt;em&gt;N&amp;ograve;g meer herinneringen uit de oude tijd&lt;/em&gt;

  ('s-Gravenhage, 1962) 47-52; J.J. Oversteegen, 
  &lt;em&gt;Vorm of vent. Opvattingen over de aard van het literaire
  werk in de Nederlandse kritiek tussen de twee
  wereldoorlogen&lt;/em&gt;

  (Amsterdam, 1969) 44-52; Wim J. Simons, 'De doornen des levens
  of Adama van Scheltema als acteur', in idem, 
  &lt;em&gt;Hakken en spaanders. Kleine curiosa uit de Nederlandse en
  Vlaamse letteren&lt;/em&gt;

  (Amsterdam [1970]) 68-70; Cyrille Offermans, 'C.S. Adama van
  Scheltema's estetika', in 
  &lt;em&gt;Materialistiese literatuurteorie...&lt;/em&gt;

  [Door] Yves van Kempen [e.a.] (Nijmegen, 1973) 127-139;
  interview door Bas Roodnat met A.C. Adama van
  Scheltema-Kleefstra, in 
  &lt;em&gt;NRC Handelsblad&lt;/em&gt;

  , 4-3-1977; idem, 'De laatste wil van Annie Adama van
  Scheltema', 
  &lt;em&gt;ibidem&lt;/em&gt;

  , 22-10-1977; Menno ter Braak, 'Terugblik op Adama van
  Scheltema', in idem, 
  &lt;em&gt;Verzameld werk&lt;/em&gt;

  V (2e dr.; Amsterdam, 1980) 151-156.&lt;/p&gt;



&lt;p&gt;
&lt;a href=&amp;quot;igedeelte&amp;quot;&gt;I: &lt;/a&gt;Annie Salomons, &lt;i&gt;N&amp;oacute;g meer herinneringen uit de oude tijd&lt;/i&gt; (Den Haag 1962) fotokatern.&lt;/p&gt;




&lt;p&gt;M.C.A. van der Heijden&lt;/p&gt; 
&lt;dtml-var bwn_footer&gt;</text>
  </biography>
</biodes>

