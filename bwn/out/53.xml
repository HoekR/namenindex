<biodes version="1.0">
  <fileDesc>
    <title>Asser, Tobias Michel Karel (1838-1913)</title>
    <ref target="http://resources.huygens.knaw.nl/bwn1880-2000/lemmata/bwn2/asser"/>
    <publisher>
      <name>Biografisch Woordenboek van Nederland:1880-2000</name>
      <ref target="http://resources.huygens.knaw.nl/bwn1880-2000"/>
    </publisher>
  </fileDesc>
  <person>
    <idno type="id">asser</idno>
    <persName><name type="geslachtsnaam">Asser</name>, Tobias Michel Karel</persName>
    <sex value="1"/>
    <event type="birth" when="1838"/>
    <event type="death" when="1913"/>
    <state type="occupation">jurist</state>
  </person>
  <biography>
    <graphic url="http://resources.huygens.knaw.nl/bwn1880-2000/lemmata/bwn2/images/images/ASSER.jpg"/>
    <text>&lt;dtml-var bwn_header&gt;
 &lt;p class='genealogie'&gt;
  &lt;strong&gt;Asser, Tobias Michel Karel&lt;/strong&gt;

(bekend onder de naam &lt;b&gt;
T.M.C. Asser&lt;/b&gt;), jurist (Amsterdam 28-4-1838 - 's-Gravenhage 29-7-1913).

Zoon van Karel Daniel Asser, lid van de Hoge Raad, en Rosette Henry
Godefroi. Gehuwd op 22-6-1864 met Johanna Ernestina Asser. Uit dit
huwelijk werden 3 zoons en 1 dochter geboren.


&lt;img src=&amp;quot;images/ASSER.jpg&amp;quot; align=&amp;quot;right&amp;quot; BORDER=&amp;quot;0&amp;quot; alt=&amp;quot;afbeelding van Asser, Tobias Michel Karel&amp;quot; class=&amp;quot;bwnimg&amp;quot;&gt;


&lt;/p&gt;
&lt;p&gt;Asser volgde te Amsterdam particulier onderwijs. Twee jaar nadat
hij, in 1856, de rechtenstudie aan het Amsterdams Athenaeum was
begonnen, behaalde hij de gouden medaille met zijn antwoord op een door
de Leidse Universiteit uitgeschreven prijsvraag over het
staathuishoudkundig begrip van waarde. In 1860 volgde bij prof. S.
Vissering zijn promotie te Leiden in de beide rechten op 
&lt;em&gt;Geschiedenis der beginselen van het Nederlandsche Staatsregt,
omtrent het bestuur der buitenlandsche betrekkingen.&lt;/em&gt;

Hij gaf een kritische analyse van de bemoeienissen van het Nederlandse
parlement met de buitenlandse politiek en bepleitte o.a. uitbreiding
van de bevoegdheden van de Staten-Generaal door onderwerping aan hun
goedkeuring van &amp;aacute;lle verdragen. Van zijn belangstelling voor
aangelegenheden van buitenlandse politiek gaf Asser ook blijk door zijn
werkzaamheid als lid van een in 1860 opgericht internationaal
actiecomit&amp;eacute; tegen de Rijntollen, die hij bestreed &amp;eacute;n als
principieel voorstander van vrijhandel &amp;eacute;n omdat zij Nederlands
concurrentiepositie in de doorvoer naar het Duitse achterland
verzwakten. Over het regime van de Rijnvaart schreef Asser enkele
brochures, die, evenals zijn publikaties over Limburgs lidmaatschap van
de Duitse Bond, gedeeltelijk gebundeld verschenen in 
&lt;em&gt;Studi&amp;euml;n op het gebied van wet en staat&lt;/em&gt;

(1889).&lt;/p&gt;
&lt;p&gt;In 1862 werd Asser, die zich na zijn promotie als advocaat te
Amsterdam had gevestigd, aan het Athenaeum aldaar benoemd tot
hoogleraar in het hedendaags recht, d.w.z. in het burgerlijk- en
handelsrecht, straf- en strafprocesrecht. Tot 1893 was hij als
hoogleraar werkzaam, sinds 1877 als buitengewoon hoogleraar in het
handelsrecht en het internationaal privaatrecht. Als docent werd hij
zeer gewaardeerd. Zijn onderwijs was sterk op de praktijk gericht. Zo
organiseerde hij pleitcolleges. Zijn 
&lt;em&gt;Schets van het Nederlandsche handelsregt&lt;/em&gt;

(1873) bleef lang een standaardwerk, zijn 
&lt;em&gt;Schets van het internationaal privaatrecht&lt;/em&gt;

(1880) was het eerste Nederlandse leerboek op dit gebied. Hoogst
ongebruikelijk was dat Asser naast zijn professoraat de advocatuur
bleef uitoefenen. Vooral in assurantiezaken was hij een expert. In de
Amsterdamse zakenwereld nam hij een vooraanstaande plaats in. Zo was
hij sinds 1864 commissaris van De Nederlandsche Bank. Bij een
tussentijdse verkiezing voor de Tweede Kamer (1870) werd Asser als
liberale kandidaat slechts met gering verschil verslagen door G.C.J.
van Reenen, de zeer geziene oud-burgemeester van Amsterdam.&lt;/p&gt;
&lt;p&gt;Asser, die intensieve internationale contacten onderhield, behoorde
tot de oprichters van de 
&lt;em&gt;Revue de droit international et de l&amp;eacute;gislation
compar&amp;eacute;e&lt;/em&gt;

(1868) en, te zamen met de bekende Italiaanse jurist P.C. Mancini, van
het Institut de Droit International (1873). Sinds 1875 was hij als
raadadviseur aan het ministerie van Buitenlandse Zaken verbonden. Hij
maakte o.a. deel uit van de Nederlandse delegatie op de
Congoconferentie (1884/1885) en op de Suezkanaalconferentie (1885) en
was van 1888 tot 1895 lid van de Rijnvaartcommissie. Bekendheid kreeg
hij vooral door zijn aandeel in de codificatie van het internationaal
privaatrecht. Op zijn voorstel nam de Nederlandse regering het
initiatief tot het bijeenroepen van een internationale conferentie.
Deze, in 1893 in Den Haag bijeengekomen, legde de grondslag voor een
vruchtbare internationale samenwerking. Asser, tot voorzitter gekozen,
leidde de conferentie met grote soepelheid en tact. Zo zag hij
bereidwillig af van de door hemzelf voorgestelde werkwijze, nl. het
vaststellen van algemene beginselen, toen hiertegen bezwaren rezen. Het
succes van 1893 leidde tot een reeks conferenties over het
internationaal privaatrecht in Den Haag (1894, 1900,1904) onder Assers
voorzitterschap. Hij presideerde ook de beide conferenties over het
wisselrecht (1910, 1912). Sinds 1893 was Asser lid van de Raad van
State. Als Nederlands afgevaardigde op de beide Haagse
Vredesconferenties nam hij deel aan het ontwerpen van de verdragen over
de vreedzame beslechting van geschillen. In 1902 trad hij op als
arbiter in een Russisch-Amerikaans geschil.&lt;/p&gt;
&lt;p&gt;Asser genoot nationaal en internationaal grote waardering, zoals
bleek uit zijn benoeming tot minister van Staat (1904) en uit de
Nobelprijs voor de Vrede die hij in 1911 ontving. Hoewel hij kan gelden
als de grondlegger in Nederland van de moderne wetenschap van het
internationaal privaatrecht, was zijn grote gezag niet in de eerste
plaats te danken aan zijn wetenschappelijke verdiensten, maar aan zijn
gaven als diplomaat. Asser paarde zin voor het praktisch bereikbare aan
durf tot initiatief. Door vernuftige compromissen, getuige bijv. de
door hem uitgedachte 'omgekeerde' ratificatieprocedure van de
opiumconventie van 1912 - toetreding &amp;eacute;&amp;eacute;rst door de uit te
nodigen mogendheden, daarna door de oorspronkelijke verdragspartijen
-wist hij impasses te doorbreken. Zijn organisatietalent verzekerde aan
Nederland een centrale positie in de ontwikkeling van het
internationaal privaatrecht. De oprichting van de Haagse Academie voor
Internationaal Recht was voor een groot deel zijn werk. Een nationaal
figuur werd Asser ongetwijfeld vooral doordat hij demonstreerde waar,
naar veler oordeel, Nederlands opgave in de internationale samenleving
lag: Nederland als onzijdige mogendheid achtte men geroepen tot een
bemiddelende en rechtscheppende taak. De herleving van Nederlands
internationale invloed die C. van Vollenhoven meende te constateren,
was zijns inziens aan Asser toe te schrijven, een oordeel dat Assers
prestige illustreert. Zeker was het succes van de Haagse conferenties
over het internationaal privaatrecht, zorgvuldig door Asser voorbereid,
voor een groot deel aan hem te danken. Het programma van codificatie
dat Mancini tevergeefs had trachten te verwezenlijken werd door Asser
ten uitvoer gebracht. Zijn invloed op het buitenlandse beleid was
aanzienlijk. Als publicist, als juridisch adviseur of als
onderhandelaar was Asser bij vrijwel alle aangelegenheden betrokken.
Bescheiden en conciliant in zijn persoonlijk optreden, was hij in brede
kring gezien.&lt;/p&gt;
&lt;p&gt;Asser stamde uit een sinds het begin van de 19e eeuw toonaangevend
joods geslacht, dat talrijke eminente juristen telde. Zijn oom M.H.
Godefroi, minister van Justitie van 1860 tot 1862, met wie Asser nauwe
betrekkingen onderhield, bekleedde, evenals Assers vader, leidende
functies in de joodse gemeenschap. Asser zelf was van 1882 tot 1887 lid
van het curatorium van het Nederlands Isra&amp;euml;litisch Seminarium.
Waarschijnlijk omstreeks 1890 brak hij echter geheel met het jodendom.
Tot een ander kerkgenootschap trad hij niet toe, hoewel een zekere
affiniteit tot het vrijzinnig protestantisme bij hem verondersteld mag
worden.&lt;/p&gt;
&lt;p&gt;
  &lt;a href='agedeelte'&gt;A: &lt;/a&gt;Collectie-Asser in het Algemeen Rijksarchief met een
inventaris van J.A.A. Bervoets ('s-Gravenhage, 1976), alsmede een
collectie in het Gemeentearchief Amsterdam en een particuliere
collectie onder beheer van de familie Asser.&lt;/p&gt;
&lt;p&gt;
  &lt;a href='pgedeelte'&gt;P: &lt;/a&gt;Een bibliografie in de hieronder genoemde 
&lt;em&gt;Handelingen en Mededeelingen;&lt;/em&gt;

zie tevens Voskuil.&lt;/p&gt;
&lt;p&gt;
  &lt;a href='lgedeelte'&gt;L: &lt;/a&gt;C. van Vollenhoven, in 
&lt;em&gt;Jaarboek van de Koninklijke Akademie van Wetenschappen 1914,&lt;/em&gt;

17-36; W.H. de Beaufort, in 
&lt;em&gt;Handelingen en Mededeelingen van de Maatschappij der Nederlandsche
Letterkunde te Leiden 1913-1914. Levensberichten&lt;/em&gt;

136-151; H.Ch.G.J. van der Mandere, in T.P. Sevensma, 
&lt;em&gt;Nederlandsche helden der wetenschap&lt;/em&gt;

(Amsterdam, 1946) 167-200; C.C.A. Voskuil, in 
&lt;em&gt;Livre du centenaire [de l'] institut de droit international,
1873-1973. Evolution et perspectives du droit international&lt;/em&gt;

(B&amp;acirc;le
&lt;em&gt;,&lt;/em&gt;

1973) 11-31.&lt;/p&gt;

&lt;p&gt;
&lt;a href=&amp;quot;igedeelte&amp;quot;&gt;I: &lt;/a&gt;&lt;em&gt;Nederlandsche helden der wetenschap.&lt;/em&gt;

Bijeengebr. door T.P. Sevensma (Amsterdam, 1946) 167.




&lt;p&gt;C.G. Roelofsen&lt;/p&gt; 
&lt;dtml-var bwn_footer&gt;</text>
  </biography>
</biodes>

