<biodes version="1.0">
  <fileDesc>
    <title>Molenaar [sr.], Nicolaas (1850-1930)</title>
    <ref target="http://resources.huygens.knaw.nl/bwn1880-2000/lemmata/bwn3/molenaar"/>
    <publisher>
      <name>Biografisch Woordenboek van Nederland:1880-2000</name>
      <ref target="http://resources.huygens.knaw.nl/bwn1880-2000"/>
    </publisher>
  </fileDesc>
  <person>
    <idno type="id">molenaar_3</idno>
    <persName><name type="geslachtsnaam">Molenaar [sr.]</name>, Nicolaas</persName>
    <sex value="1"/>
    <event type="birth" when="1850"/>
    <event type="death" when="1930"/>
    <state type="occupation">architect</state>
  </person>
  <biography>
    <text>&lt;dtml-var bwn_header&gt;
 &lt;p class='genealogie'&gt;
  &lt;strong&gt;Molenaar [sr.], Nicolaas&lt;/strong&gt;, architect (Sneek 30-7-1850 - 's-Gravenhage 30-12-1930).

  Zoon van Petrus Molenaar, aannemer, en Johanna Catharina van der
  Steele. Gehuwd op 3-11-1875 met Maria Margaretha van der Werf.
  Uit dit huwelijk werden, behalve 1 zoon en 1 dochter die jong
  overleden, 2 zoons en 5 dochters geboren.
  

  
  &lt;/p&gt;
&lt;p&gt;Molenaar stamde uit een familie van timmerlieden en
    aannemers die in Friesland vrij actief was. Zijn eerste
    onderricht zal hij wel van zijn vader hebben gekregen, terwijl
    hij ook tekenlessen volgde te Sneek. Reeds op negentienjarige
    leeftijd werd hij belast met de uitvoering van de door P.J.H.
    Cuypers ontworpen St. Martinuskerk te Sneek, onder toezicht van
    C.H. Peters, de latere rijksbouwmeester. Zijn werk daar moet
    bij Cuypers goed in de smaak gevallen zijn, want hierna wordt
    hij bij verscheidene door Cuypers ontworpen kerken als
    opzichter ingeschakeld: Sappemeer, Bovenkerk, Den Haag, St.
    Jacobus. In verband met het werk aan deze Haagse kerk verhuisde
    hij naar Den Haag, waar hij tot zijn dood zou blijven wonen. Op
    aanraden van Cuypers trad hij in 1875 in dienst bij het bureau
    van de Rijksbouwmeester voor Onderwijs, J. van Lokhorst. Hier
    werkte hij tien jaar, al had hij het er, naar verluidt, niet
    erg naar zijn zin. Verscheidene door dit bureau tot stand
    gebrachte gebouwen (o.a. universitaire laboratoria in Groningen
    en Leiden) zijn vermoedelijk door Molenaar ontworpen. In 1885
    ontwierp hij zelf voor het eerst een kerk, bestemd voor
    Vleuten. Verschillende opdrachten volgden, zodat hij ten slotte
    de rijksdienst verliet en zich als zelfstandig architect
    vestigde.&lt;/p&gt;
&lt;p&gt;Als zodanig ging het hem geruime tijd vrij goed. In 1893
    kreeg hij een eerste prijs voor een door hem ontworpen
    woonhuiscomplex aan het Sweelinckplein in Den Haag. Op de
    Parijse wereldtentoonstelling van 1900 werd een aantal van zijn
    ontwerpen met een zilveren medaille bekroond. Van bijzonder
    belang voor zijn loopbaan waren zijn goede contacten met de
    Jezu&amp;iuml;etenorde, waarvoor hij talrijke opdrachten uitvoerde.
    Na de bouw van het Canisiuscollege in Nijmegen (1898)
    onthielden de Jezu&amp;iuml;eten hem om onbekende redenen verdere
    opdrachten. Dit heeft mede aanleiding gegeven tot een
    kwalitatieve inzinking in zijn werk, die tamelijk lang
    aanhield. Na 1905 was hij daar weer overheen en ontwierp hij
    nog een aantal van zijn meest belangwekkende werken.&lt;/p&gt;
&lt;p&gt;Molenaar was niet iemand die graag voor het voetlicht trad.
    Leerlingen in eigenlijke zin heeft hij niet gehad. Zijn zoon
    Nicolaas jr. was ook architect en heeft wel een tijd lang met
    zijn vader samengewerkt, maar ging verder eigen wegen. Molenaar
    sr. bleef tot op hoge leeftijd actief. Zijn laatste ontwerpen
    dateren van 1925. In 1928 werd hij getroffen door een beroerte,
    die hem verder werken onmogelijk maakte.&lt;/p&gt;
&lt;p&gt;Molenaars oeuvre omvat zowel profane als kerkelijke
    bouwwerken. Zijn profane werk is vrij omvangrijk. Het omvat
    veel scholen, gestichtsgebouwen, woon- en winkelpanden, de
    laatste vooral veel in zijn geboorteplaats Sneek. Van zijn
    gebouwen voor instellingen kunnen worden genoemd Groenesteyn in
    Den Haag (1892, gesloopt 1971), in gotische trant met als
    middenpartij een monumentale kapel, en zijn indrukwekkendste
    werk op dit gebied, het Canisiuscollege te Nijmegen (1898), een
    streng symmetrisch bouwwerk in vormen die enigszins herinneren
    aan het Amsterdamse Rijksmuseum. Van zijn woonhuizen zijn te
    noemen het buitengoed De Cloese te Lochern (1892) en een reeks
    woonhuizen aan het Statenplein in Den Haag (1902). Ofschoon
    Molenaar incidenteel profane werken in gotische stijl ontwerpt,
    bedient hij zich bij dergelijke opdrachten meestal van vormen
    ontleend aan de Hollandse renaissance.&lt;/p&gt;
&lt;p&gt;Molenaar is echter in de eerste plaats van betekenis als
    katholiek kerkelijk architect. Zijn kerkgebouwen tonen
    duidelijk invloeden van zijn leermeester Cuypers, maar ook van
    de andere grootmeester van de neogotiek in Nederland, Alfred
    Tepe. Cuypers heeft in zijn werk een vrij sterke voorkeur voor
    vormen ontleend aan de klassieke gotiek. Molenaar heeft een
    verwante opvatting, maar geeft anderzijds toch blijk in
    verscheidene werken van een sterke affiniteit tot de vormgeving
    van de vroege gotiek. Hij gaat daarbij echter vrijwel nooit zo
    ver dat hij zijn inspiratie zoekt bij het romaans. Zijn tweede
    kerk, de O.L. Vrouwe Onbevlekt Ontvangen te Groningen (1886,
    gesloopt 1962), gaf al duidelijk aan in welke richting Molenaar
    het vooral zou gaan zoeken. Het bekrompen bouwterrein maakte
    het aanbrengen van galerijen noodzakelijk. Wanneer men voor een
    dergelijke aanleg gotische voorbeelden zoekt, komt men al snel
    bij de vroege Franse gotiek terecht. De vormgeving van de kerk
    stemt daarmee dan ook overeen. Een ander element dat bij
    Molenaar nog veel zal voorkomen was ook in de Groninger kerk te
    vinden: een voorgevel met twee achtkantige torens. Dit is
    vrijwel zeker een ontlening aan een hoofdwerk van Alfred Tepe,
    de Krijtbergkerk te Amsterdam (1880). Dergelijke fa&amp;ccedil;ades
    zal Molenaar nog ontwerpen in Nijmegen, St. Ignatius (1894) en
    Den Haag, kapel Groenesteyn (1892). In de vormgeving van deze
    gevels wijkt Molenaar van Tepes voorbeeld echter aanzienlijk
    af. Van de vele in deze periode in vroeggotische trant door hem
    opgetrokken kerken was de O.L. Vrouwe Onbevlekt Ontvangen in
    Den Haag (1890-1892), een van Molenaars onbetwiste hoofdwerken.
    In deze zeer monumentale basiliek met twee torens zijn
    Molenaars opvattingen als het ware voor het eerst tot een
    synthese gekomen. Zij is voorzien van galerijen en bezit een
    rijk aangelegde klaverbladvormige koorpartij, alles in vormen
    ontleend aan de vroege gotiek.&lt;/p&gt;
&lt;p&gt;In het algemeen is bij Molenaars kerkbouw van de jaren
    negentig een zekere tendens tot versobering van de vormgeving
    te bespeuren, die voorlopig culmineert in de in felrode
    baksteen opgetrokken St. Willibrordus van Wassenaar (1903). Met
    deze tendens hangt wellicht samen dat hij zich in zijn ontwerp
    voor de Haagse St. Martha (1907), voltooid 1924) heeft laten
    inspireren door de late gotiek van de Hollandse kuststreek. Het
    is overigens opmerkelijk dat hij, in tegenstelling tot Cuypers,
    pas heel laat begint zijn kerkinterieurs als schoonwerk te
    behandelen. Een belangrijk gegeven in zijn werk is zijn
    occupatie met de centraalbouw. Reeds de Haagse O.L. Vrouwe
    vertoont door haar brede transept uitgesproken centraliserende
    tendensen, die ook in ander werk, zoals de koorpartij van de
    Noordwijkse kerk, terugkeren. In de periode na 1890 komt de
    gedachte sterk naar voren dat een kerkgebouw een zo groot
    mogelijk aantal kerkgangers een vrij gezicht op het altaar moet
    kunnen bieden. Experimenten met centraal opgezette kerken
    worden daardoor sterk gestimuleerd. Molenaar heeft diverse
    ontwerpen voor centraalbouwen gemaakt, meestal in een
    vormgeving die sterk herinnerde aan de Haagse O.L. Vrouwe. Geen
    van deze plannen kwam tot uitvoering. In zijn kerk te Noordwijk
    (1894, voltooid met afwijkende torenpartij 1927) had hij reeds
    ge&amp;euml;xperimenteerd met een systeem van overwelving dat een
    minimum aantal pijlers mogelijk maakte en daarmee aan de eis
    van grotere overzichtelijkheid der kerkruimte tegemoet
    kwam.&lt;/p&gt;
&lt;p&gt;In 1912 krijgt hij opdracht tot de bouw van de kerk der H.H.
    Engelbewaarders in Den Haag (gesloopt 1982). In dit gebouw
    kwamen alle tendensen in Molenaars ontwikkeling te zamen. De
    vroeggotische vormgeving, het zoeken naar een centraliserende
    ruimte, een gewelfsysteem met zo weinig mogelijk steunpunten en
    een uiterste soberheid in de detaillering. Voor de plattegrond
    van het gebouw gebruikte Molenaar een aantal elementen van de
    Liebfrauenkirche in Trier, een der weinige centraliserende
    gotische kerken. Om een zo groot mogelijke gewelfoverspanning
    te krijgen, greep hij terug op de achtdelige koepelgewelven van
    de vroege Westfaalse gotiek. Het gebruik van dergelijke
    gewelven, dat in de neogotiek een unicum is, leverde,
    gecombineerd met een gering aantal steunpunten, volgens het in
    Noordwijk ontwikkelde systeem, een buitengewoon weidse ruimte
    op. Ook de uitwendige proportionering was met de grootste zorg
    behandeld. Tot op het laatst blijft Molenaar voor kerkelijke
    opdrachten de neogotiek trouw. Alleen in zijn laatste kerk, de
    H.H. Martelaren van Gorcum in Den Haag (1922, gesloopt 1941),
    beproeft hij een iets modernere vormgeving.&lt;/p&gt;
&lt;p&gt;Lange tijd werd de vooruitstrevendheid van een architect als
    criterium voor zijn betekenis gehanteerd. Wanneer men dat doet
    is Molenaar geen belangrijk architect. Hij was uitgesproken
    traditioneel in zijn opvattingen. Wanneer men echter
    moderniteit niet langer als maatstaf aanlegt, kan men een
    architect als Molenaar beter op zijn merites beoordelen. Het
    valt niet te ontkennen dat zijn materiaalgebruik en
    detaillering soms wel eens wat droog en eentonig aandoen. Zijn
    betekenis ontleent hij echter aan zijn talent om met
    bouwvolumes om te gaan en vooral aan zijn ruimtelijk vermogen.
    De manier waarop hij ruimte gestalte wist te geven maakt deze
    betrekkelijk onbekende architect tot een bouwmeester van meer
    dan gewone betekenis.&lt;/p&gt;
&lt;p&gt;
  &lt;a href='agedeelte'&gt;A: &lt;/a&gt;Tekeningenarchief in Documentatiecentrum voor de
  Nederlandse Bouwkunst, Amsterdam.&lt;/p&gt;
&lt;p&gt;
  &lt;a href='pgedeelte'&gt;P: &lt;/a&gt;Lijst van werken in onder L genoemde catalogus.&lt;/p&gt;
&lt;p&gt;
  &lt;a href='lgedeelte'&gt;L: &lt;/a&gt;J.M. van Hardeveld, 'Nicolaas Molenaar sr. tachtig
  jaar', in 
  &lt;em&gt;Van Bouwen en Sieren&lt;/em&gt;

  1 (1930) 209-217; H.P.R. Rosenberg, 
  &lt;em&gt;De 19de-eeuwse kerkelijke bouwkunst in Nederland&lt;/em&gt;

  ('s-Gravenhage, 1972) 103; 
  &lt;em&gt;Nicolaas Molenaar. Sneek 1850 - 's-Gravenhage 1930.&lt;/em&gt;

  [Bijdr. aan tentoonstellingscatalogus van P. Karstkarel et al.]
  (Leeuwarden, 1977); A.J. Looyenga, 'De kerk der H.H.
  Engelbewaarders te 's-Gravenhage', in 
  &lt;em&gt;Bulletin van de Koninklijke Nederlandse Oudheidkundige
  Bond&lt;/em&gt;

  78 (1979) 57-83; M. Bock, 
  &lt;em&gt;Anf&amp;auml;nge einer neuen Architektur&lt;/em&gt;

  ('s-Gravenhage, 1983) 272-273.&lt;/p&gt;
&lt;p&gt;A.J. Looyenga&lt;/p&gt; 
&lt;dtml-var bwn_footer&gt;</text>
  </biography>
</biodes>

