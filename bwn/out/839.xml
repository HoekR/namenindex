<biodes version="1.0">
  <fileDesc>
    <title>Ivens, George Henri Anton (1898-1989)</title>
    <ref target="http://resources.huygens.knaw.nl/bwn1880-2000/lemmata/bwn5/ivens"/>
    <publisher>
      <name>Biografisch Woordenboek van Nederland:1880-2000</name>
      <ref target="http://resources.huygens.knaw.nl/bwn1880-2000"/>
    </publisher>
  </fileDesc>
  <person>
    <idno type="id">ivens</idno>
    <persName><name type="geslachtsnaam">Ivens</name>, George Henri Anton</persName>
    <sex value="1"/>
    <event type="birth" when="1898"/>
    <event type="death" when="1989"/>
    <state type="occupation">filmer</state>
  </person>
  <biography>
    <graphic url="http://resources.huygens.knaw.nl/bwn1880-2000/lemmata/bwn5/images/images/ivens.jpg"/>
    <text>&lt;dtml-var bwn_header&gt;
 &lt;p class='genealogie'&gt;
  &lt;strong&gt;Ivens, George Henri Anton&lt;/strong&gt;, filmer (Nijmegen 18-11-1898 - Parijs (Frankrijk) 28-6-1989). Zoon van Cornelis Adrianus Peter Ivens, fotohandelaar, en
  Dorothea Louise Jacquelline Antonetta Muskens. Gehuwd op
  2-4-1927 met Luise Germaine Krull (1897-1985), fotografe. Na
  echtscheiding (27-8-1943) gehuwd op 1-1-1944 met Helena
  Victoria Rosa van Dongen (1909-2006), filmmonteuse. Na
  echtscheiding (circa 1947) gehuwd op 21-10-1951 met Maria
  Fiszer (pseudoniem Ewa Fiszer) (1926-1999), schrijfster en
  vertaalster. Na echtscheiding (circa 1967) gehuwd op 5-1-1977
  met Marceline Rozenberg (bekend onder de naam Marceline
  Loridan) (geb. 1928), filmmaakster. Deze vier huwelijken bleven
  kinderloos.
  

  
  &lt;/p&gt;
&lt;p&gt;
  &lt;img class='bwnimg' BORDER='0' align='right' src='images/ivens.jpg' alt='afbeelding van Ivens, George Henri Anton'&gt;Joris Ivens groeide op als de tweede van vijf kinderen in
    een gezin uit de gegoede middenstand van Nijmegen. Zijn vader
    was eigenaar van de fotowinkelketen 'Capi'; een man met
    vooruitstrevend liberale denkbeelden, die thuis heerste als
    een verlicht patriarch. Joris' moeder was vroom katholiek.
    Als kind lijkt hij haar te hebben beschouwd als slachtoffer
    van zijn autoritaire vader, terwijl hij zichzelf als haar
    beschermer zag. In de psychoanalyse bestaat de opvatting dat
    een kind zo'n verantwoordelijkheid niet kan dragen en er
    daarom aan tracht te ontsnappen, met in het latere leven
    vluchtgedrag als gevolg. Feit is dat zogeheten bindingsangst
    een van Ivens' opmerkelijkste karaktereigenschappen werd.
    Zijn leven lang werd hij verscheurd tussen een behoefte aan
    haast overmatige zorgzaamheid voor zijn diverse echtgenotes
    en vriendinnen en de neiging ervandoor te gaan, een neiging
    die meestal de overhand kreeg. Zelfs gebondenheid aan aardse
    goederen als een huis was hem een gruwel.&lt;/p&gt;
&lt;p&gt;In dit verband moet ook belangrijk zijn geweest dat Ivens
    al tegen zijn tiende de kluisters werden aangedaan toen hij
    werd aangewezen als opvolger in de zaak van zijn vader. Zijn
    hele opleiding werd op dit doel gericht. In 1917 voltooide
    hij de HBS in Nijmegen en begon hij zijn studie aan de
    Nederlandsche Handels-Hoogeschool te Rotterdam. Na in 1921
    het kandidaats handelseconomie te hebben gehaald studeerde
    Ivens tot in 1924 fototechniek aan de Technische Hochschule
    te Berlijn. In de Duitse hoofdstad vonden toentertijd heftige
    politieke confrontaties plaats, en in de kunst deden
    expressionisten en dada&amp;iuml;sten van zich spreken. Ivens'
    leidslieden in deze onbekende wereld waren zijn Rotterdamse
    studievriend de anarchist Arthur M&amp;uuml;ller-Lehning, die
    eveneens in Berlijn woonde, en de fotografe en
    radicaal-socialiste Germaine Krull, die Ivens' geliefde werd.
    Het vitalistische levensgevoel uit die tijd zou hij op zijn
    manier altijd trouw blijven.&lt;/p&gt;
&lt;p&gt;In Amsterdam werd Ivens eind 1924 chef van het Amsterdamse
    'Capi'-filiaal en spoedig daarna onderdirecteur van 'Capi',
    welke functie hij uiteindelijk jarenlang alleen maar pro
    forma zou bekleden. In de avonduren stortte hij zich in het
    hoofdstedelijke kunstenaarsleven, waar hij werd aangestoken
    door een algemeen heersend enthousiasme voor de film als
    medium. In 1927 volgde vanuit deze kring de oprichting van de
    Filmliga, die de publieksfilm afdeed als kitsch en zich ten
    doel stelde de 'ware filmkunst' te verbreiden. Terwijl de
    meeste avant-gardekunstenaars onwennige pogingen deden zich
    vertrouwd te maken met de techniek, was Ivens omgekeerd een
    technicus die op de kunst stuitte. Spoedig begon hij zelf met
    film te experimenteren, wat leidde tot zijn eerste
    volwaardige werkstuk, het elf minuten durende 
    &lt;em&gt;De brug&lt;/em&gt;

    (1928): een bewegingsstudie die neigt naar het abstracte. Met
    deze film en met 
    &lt;em&gt;Regen&lt;/em&gt;

    (1929) werd Ivens niet alleen het paradepaardje van de
    Filmliga, maar vestigde hij zijn naam ook bij de
    internationale avant-garde. Afgezien van de speelfilm 
    &lt;em&gt;Branding&lt;/em&gt;

    (1929), die vormexperimenten verenigde met een sociale
    strekking en die hij samen met anderen maakte, behoorde zijn
    werk tot het documentaire genre.&lt;/p&gt;
&lt;p&gt;In 1927 trad Ivens in het huwelijk met Germaine Krull. Hun
    relatie was toen van haar kant al voorbij, maar als staatloze
    had zij een Nederlands paspoort nodig. Niet lang daarna kreeg
    hij een verhouding met de Nederlandse schilderes Anneke van
    der Feer. Het tweetal kwam in de invloedssfeer van de
    Communistische Partij Holland (CPH), en in 1930 maakte Ivens
    zijn eerste reis naar de Sovjetunie, die zijn sympathie voor
    het communisme deed overgaan in laaiend enthousiasme. 'Ik
    denk dus de ontwikkeling van mijn idee, van mijn
    cinematografisch ideaal slechts in Rusland te kunnen
    bereiken' (&lt;em&gt;Revue des Vivants&lt;/em&gt;

    (1931) 520), schreef hij. In 1931 werd hij lid van de
    CPH.&lt;/p&gt;
&lt;p&gt;Verontwaardiging over de feilen van het kapitalisme
    stimuleerde Ivens' engagement, maar terwijl veel van zijn
    vrienden en collega's het hielden bij een kortstondige flirt
    met Marx en Lenin, ontleende Ivens lang existenti&amp;euml;le
    zekerheid aan de communistische leer. Hij kreeg, zo noteerde
    hij in zijn memoires, 'een nieuw gevoel, dat sterker en
    wezenlijker was, namelijk dat ik deel uitmaakte van een
    internationale gemeenschap en van een generatie die de
    voorhoede van de wereldrevolutie vormde' (Ivens en Destanque,
    
    &lt;em&gt;Aan welke kant&lt;/em&gt;

    , 99). De zekerheid en veiligheid die Ivens in de
    persoonlijke sfeer moeilijk wist te verwezenlijken, vond hij
    binnen de beweging. Onder de paraplu van de Communistische
    Internationale kon hij als revolutionair filmer zijn
    zwerversneigingen uitleven en het avontuur opzoeken.
    Bovendien had hij er werk aan en kon hij als kunstenaar
    ontsnappen aan de grauwe discipline die voor 'gewone'
    communisten gold.&lt;/p&gt;
&lt;p&gt;Enkele grote opdrachten, zoals de meerdelige film 
    &lt;em&gt;Wij bouwen&lt;/em&gt;

    (1930) voor de Nederlandse Bouwarbeidersbond en 
    &lt;em&gt;Philips Radio&lt;/em&gt;

    (1931) voor NV Philips, hielden Ivens aanvankelijk in
    Nederland en gaven hem de gelegenheid een kring van jong
    talent om zich heen te verzamelen. Hij speelde een
    belangrijke rol in de opleiding van documentaire filmers als
    John Fernhout, Jan Hin, Willem Bon en Joop Huisken. 
    &lt;em&gt;Philips Radio&lt;/em&gt;

    - de eerste Nederlandse geluidsfilm - was nog sterk verwant
    aan 
    &lt;em&gt;De brug&lt;/em&gt;

    . Ook in 
    &lt;em&gt;Lied van de Helden&lt;/em&gt;

    (1933), over de opbouw van de staalstad Magnitogorsk in de
    Oeral, gingen experimentele vorm en politieke boodschap
    samen. Maar daarna koos Ivens voor een conventioneel realisme
    om zijn maatschappijvisie uit te dragen. Met 
    &lt;em&gt;Borinage&lt;/em&gt;

    (1934), over een staking in de gelijknamige Waalse
    mijnstreek, keerde hij zich definitief af van de
    avant-garde.&lt;/p&gt;
&lt;p&gt;De meeste van Ivens' films werden in de jaren dertig
    gemonteerd door zijn 'Capi'-secretaresse Helene van Dongen,
    die later een gerenommeerd filmmonteuse in de Verenigde
    Staten zou worden. Begin jaren dertig kregen Ivens en Van
    Dongen een verhouding, terwijl hij die met Van der Feer
    voortzette. Het was een driehoeksrelatie die jarenlang bleef
    bestaan.&lt;/p&gt;
&lt;p&gt;Na 1934 is Ivens nooit meer langer dan enkele weken in
    Nederland geweest. Eerst dacht hij zich min of meer permanent
    in de Sovjetunie te kunnen vestigen, maar na een verblijf
    aldaar van 1934 tot 1936, waarin hij weinig van zijn
    filmische doelstellingen kon verwezenlijken, vertrok hij met
    een propagandaopdracht naar de Verenigde Staten, vanwaar hij
    niet meer naar de Sovjetunie terugkeerde. Amerika zou tot het
    einde van de Tweede Wereldoorlog zijn thuisbasis blijven. Van
    daaruit maakte hij 
    &lt;em&gt;The Spanish earth&lt;/em&gt;

    (1937), opgenomen tijdens de Spaanse Burgeroorlog, en 
    &lt;em&gt;The 400 million&lt;/em&gt;

    (1938) over het Chinese verzet tegen het Japanse
    expansionisme. Het lidmaatschap van de Nederlandse
    communistische partij lijkt rond 1938 stilzwijgend te zijn
    vervallen door zijn voortdurende afwezigheid, zonder dat dit
    verandering bracht in zijn loyale en georganiseerde
    samenwerking met de internationale communistische beweging.
    In de Verenigde Staten vervaardigde hij enkele films voor
    opdrachtgevers als de oliemaatschappij Shell en het
    Amerikaanse ministerie van Landbouw en was hij betrokken bij
    propagandafilms ter ondersteuning van de geallieerde
    oorlogsinspanningen als 
    &lt;em&gt;Our Russian Front&lt;/em&gt;

    (1941) en 
    &lt;em&gt;Know your enemy: Japan&lt;/em&gt;

    (1945).&lt;/p&gt;
&lt;p&gt;Op nieuwjaarsdag 1944 trad Ivens in Los Angeles in het
    huwelijk met Helene van Dongen. Het werd het einde van hun
    relatie. Kort erna kreeg hij een verhouding met de
    Amerikaanse fotografe Marion Koblitz, bekend als Marion
    Michelle. Zij zou hem als cameravrouw en scenariste bij
    verschillende van zijn films assisteren en vergezelde hem,
    voor zolang het duurde, op de meeste van zijn reizen.
    Typerend voor Ivens kwam het niet tot een openlijke breuk met
    Van Dongen; hij vertrok met Michelle naar Australi&amp;euml;,
    waarna hij er zo'n jaar voor nam om Van Dongen per post
    vertrouwd te maken met de feiten.&lt;/p&gt;
&lt;p&gt;Ivens was najaar 1944 door het Nederlands-Indische
    gouvernement benoemd tot Film Commissioner. Vanuit
    Australi&amp;euml; zou hij met de geallieerde troepen meetrekken
    om de bevrijding van het eilandenrijk te filmen en vervolgens
    de opbouw van een filmorganisatie in naoorlogs Indonesi&amp;euml;
    ter hand nemen. Luitenant-gouverneur-generaal H.J. van Mook
    en diens rechterhand Ch.O. van der Plas hadden hoge
    verwachtingen van de komende hervormingen in Indi&amp;euml;,
    waarin ook de benoeming van Ivens paste. Van conservatieve
    Nederlandse zijde bestond echter grote argwaan tegen de
    linkse cineast, en het Amerikaanse opperbevel ontzegde Ivens
    de toegang tot het oorlogsgebied, waardoor hij zijn
    bevrijdingsfilm niet kon maken. Dankzij blijvende steun van
    Van Mook en Van der Plas mocht hij niettemin hopen na de
    oorlog in Indi&amp;euml; aan het werk te kunnen, tot Soekarno en
    Hatta in augustus 1945 de Indonesische onafhankelijkheid
    uitriepen en Ivens na enige aarzeling hun partij koos. In
    november 1945 nam hij in Sydney demonstratief ontslag uit
    overheidsdienst. Op dat moment was zijn film 
    &lt;em&gt;Indonesia calling!&lt;/em&gt;

    (1946) over een pro-Indonesische boycot van Nederlandse
    schepen door Australische havenarbeiders en zeelieden in het
    geheim al ver gevorderd.&lt;/p&gt;
&lt;p&gt;Ivens aanvaardde een filmopdracht van de overwegend
    communistische regering van Tsjechoslowakije en reisde begin
    1947 van Sydney naar Nederland om daarna verder te reizen
    naar Praag. De Nederlandse pers was eenstemmig positief over
    zijn komst. Het ministerie van Onderwijs, Kunsten en
    Wetenschappen bood hem een leidende functie aan in de
    wederopbouw van de Nederlandse filmindustrie, maar
    Buitenlandse Zaken en Justitie zochten - onzichtbaar voor de
    buitenwereld - juist mogelijkheden hem te vervolgen. Vanuit
    Praag maakte Ivens in de daaropvolgende jaren de film 
    &lt;em&gt;De eerste jaren&lt;/em&gt;

    (1949) over de socialistische opbouw in Oost-Europa.
    Buitenlandse Zaken en Justitie verweten hem inmiddels niet
    alleen zijn houding ten aanzien van Indonesi&amp;euml;, maar - nu
    de Koude Oorlog escaleerde - vooral ook zijn nadrukkelijke
    keuze voor het Oostblok. Tussen 1948 en 1957 zag hij zich
    gedwongen om iedere drie maanden zijn paspoort te laten
    verlengen op een Nederlandse ambassade. Afgezien van een half
    jaar in 1950, toen zijn pas hem werd ontnomen, heeft Ivens,
    ondanks de pesterijen, steeds onbekommerd kunnen reizen in
    oost en west. Zijn latere verwijt aan de Nederlandse overheid
    dat deze hem het werken onmogelijk heeft gemaakt, houdt
    zodoende geen stand.&lt;/p&gt;
&lt;p&gt;Toen aan zijn verhouding met Michelle een einde kwam,
    trouwde Ivens in 1951 met de vertaalster en dichteres Ewa
    Fiszer, die hij in Warschau had ontmoet. Tot 1956 woonde en
    werkte hij voornamelijk in de Poolse hoofdstad en in
    Oost-Berlijn, waar hij een aantal propagandafilms
    vervaardigde voor communistische vredes-, jeugd- en
    vakbondsorganisaties, zoals 
    &lt;em&gt;Freundschaft siegt&lt;/em&gt;

    (1952) en 
    &lt;em&gt;Lied der Str&amp;ouml;me&lt;/em&gt;

    (1954). Be&amp;iuml;nvloed door de culturele dooi die na Stalins
    dood in 1953 in Oost-Europa intrad en uit onvrede over het
    clich&amp;eacute;matige van zijn eigen werk van de voorgaande
    jaren, verlegde Ivens zijn aandacht midden jaren vijftig naar
    apolitieke filmthema's. Hij vestigde zich in Parijs. Films
    als 
    &lt;em&gt;La Seine a rencontr&amp;eacute; Paris&lt;/em&gt;

    (1957), 
    &lt;em&gt;Voor de lente&lt;/em&gt;

    (1958), 
    &lt;em&gt;... &amp;agrave; Valpara&amp;iacute;so&lt;/em&gt;

    (1963) en 
    &lt;em&gt;Pour le mistral&lt;/em&gt;

    (1965) hadden een vormgericht, impressionistisch karakter,
    terwijl sociale kritiek er een geringe rol in speelde.&lt;/p&gt;
&lt;p&gt;Al zou Ivens zich pas eind jaren zestig werkelijk van de
    Sovjetunie afkeren, in de antikoloniale beweging in de Derde
    Wereld had hij een nieuwe bestemming gevonden voor zijn
    ongeschonden revolutionaire enthousiasme. Negen van de elf
    films die hij in dit decennium maakte, werden opgenomen in de
    Derde Wereld. Eind jaren vijftig was hij als filmadviseur en
    docent al meermaals te gast geweest in Peking, en begin jaren
    zestig maakte hij op Cuba enkele films ter ondersteuning van
    Fidel Castro's revolutie. Maar hij stortte zich pas weer
    ongeremd in de politieke film met de Vietnamoorlog. In 1964
    werd hij uitgenodigd door de communistische regering in
    Hanoi, en in de volgende jaren werkte hij vrijwel uitsluitend
    aan een aantal films over Indochina: 
    &lt;em&gt;Le ciel, la terre&lt;/em&gt;

    (1966), 
    &lt;em&gt;17e Parall&amp;egrave;le, la guerre du peuple&lt;/em&gt;

    (1968) en 
    &lt;em&gt;Le peuple et ses fusils&lt;/em&gt;

    (1970), waarin hij onvoorwaardelijk partij koos voor de
    Vietnamese en Laotiaanse 'volksoorlog tegen het Amerikaanse
    imperialisme'.&lt;/p&gt;
&lt;p&gt;Deze films maakte Ivens grotendeels in samenwerking met
    zijn nieuwe vriendin, de Fran&amp;ccedil;aise Marceline Loridan,
    die hij in 1963 had ontmoet. Zij woonden al enkele jaren
    samen toen de offici&amp;euml;le scheiding met Ewa Fiszer werd
    uitgesproken. Loridan behoorde tot een jongere generatie en
    sloot met haar jaren-zestig-radicalisme aan bij Ivens'
    onwankelbare revolutionaire elan. Hun wederzijdse
    be&amp;iuml;nvloeding leidde tot een volledige identificatie met
    de Chinese culturele revolutie. Waren de jaren zestig die van
    de Derde Wereld en Vietnam geweest, de jaren zeventig werden
    die van China. Ivens en Loridan werkten jarenlang aan het
    twaalf uur durende 
    &lt;em&gt;Comment Yukong depla&amp;ccedil;a les montagnes&lt;/em&gt;

    , dat de culturele revolutie op instemmende wijze in beeld
    bracht, maar pas uitkwam in 1976, toen de Chinese leiders
    resoluut een einde aan deze omwenteling maakten. In het
    Westen kreeg de film niettemin veel positieve aandacht, omdat
    het gevoel bestond dat hij voor het eerst licht wierp op het
    dagelijkse leven in een jarenlang afgesloten wereld. 
    &lt;em&gt;Yukong&lt;/em&gt;

    was - net als eerder 
    &lt;em&gt;17e Parall&amp;egrave;le&lt;/em&gt;

    en 
    &lt;em&gt;Le peuple et ses fusils&lt;/em&gt;

    - opgenomen met de draagbare 16 mm camera met synchroon
    geluid, een aanpak die voor Ivens na meer dan veertig jaar 35
    mm een grote verandering betekende. Hij liet zich
    be&amp;iuml;nvloeden door de nieuwe 'cin&amp;eacute;ma
    direct'-stroming, zonder de essentie ervan over te nemen.
    Veel van zijn sc&amp;egrave;nes bleef hij namelijk vooraf
    regisseren, en zonodig draaide hij ze talrijke malen opnieuw,
    zodat de spontaniteit uiterlijke schijn was. Het ging er niet
    om de werkelijkheid te filmen, maar een China zoals hij dat
    wilde zien.&lt;/p&gt;
&lt;p&gt;In de loop van de jaren tachtig nam Ivens afstand van
    communistische opvattingen die hij ruim vijftig jaar trouw
    was gebleven en ontwikkelde hij een onverwachte
    belangstelling voor mystieke zaken. Peking bleef hij
    weliswaar jaarlijks bezoeken, maar zijn laatste film 
    &lt;em&gt;Une histoire de vent&lt;/em&gt;

    (1988), die weer in China werd opgenomen - en als gevolg van
    Ivens' voortdurende gezondheidsproblemen voor een groot deel
    door co-regisseur Loridan werd gemaakt - ging over thema's
    als de dood en de traditionele Chinese mythologie. Kort voor
    zijn overlijden in 1989 stuurde Ivens nog een telegram naar
    Peking, waarin hij het op bloedige wijze neerslaan van
    vreedzaam studentenprotest op het Plein van de Hemelse Vrede
    veroordeelde.&lt;/p&gt;
&lt;p&gt;Op zijn oude dag verbeterde Ivens' relatie met de
    Nederlandse regering. Zo zocht minister van Welzijn,
    Volksgezondheid en Cultuur L.C. Brinkman hem in 1985, in een
    gebaar van verzoening, op in zijn woonplaats Parijs. Vier
    jaar later volgde een nieuw hoogtepunt in deze reconciliatie
    met de aanwezigheid van koningin Beatrix bij de Nederlandse
    premi&amp;egrave;re van 
    &lt;em&gt;Une histoire de vent&lt;/em&gt;

    te Rotterdam.&lt;/p&gt;
&lt;p&gt;In Nederland heeft Joris Ivens een deel van zijn roem te
    danken aan de controversen die sinds het eind van de jaren
    veertig rondom hem hebben gewoed. Voor velen in het
    buitenland was hij primair een politieke legende: de filmer
    aan de fronten van de wereldrevolutie. Ivens heeft zich
    echter ook anderszins een belangrijke plaats in de
    filmgeschiedenis verworven. Eind jaren twintig, begin jaren
    dertig behoorde hij tot de voorlieden van de avant-gardefilm,
    en met zijn werk van voor de Tweede Wereldoorlog was hij een
    van de grondleggers van de documentaire film. Later maakte
    hij in filmisch opzicht minder opzienbarend werk, al waren 
    &lt;em&gt;Indonesia calling!&lt;/em&gt;

    , 
    &lt;em&gt;17e Parall&amp;egrave;le&lt;/em&gt;

    en 
    &lt;em&gt;Yukong&lt;/em&gt;

    door de omstandigheden waaronder ze ontstonden spectaculair
    en al bleef hij onverminderd een vakman. Vanaf de jaren
    zestig werden Ivens' creaties door collega's steeds vaker
    'achterhaald' genoemd.&lt;/p&gt;
&lt;p&gt;
  &lt;a href='agedeelte'&gt;A: &lt;/a&gt;Archief van de Europese Stichting Joris Ivens in het
  Gemeentearchief van Nijmegen; collectie-Joris Ivens in het
  Bundesarchiv/Filmarchiv te Berlijn; Particuliere collectie
  Marion Michelle te Parijs.&lt;/p&gt;
&lt;p&gt;
  &lt;a href='pgedeelte'&gt;P: &lt;/a&gt;[Samen met Vladimir Pozner,] 
    &lt;em&gt;Lied der Str&amp;ouml;me&lt;/em&gt;

    (Oost-Berlijn 1957); [samen met Marceline Loridan,] 
    &lt;em&gt;17e Parall&amp;egrave;le, la guerre du peuple (deux mois sous la
    terre)&lt;/em&gt;

    (Parijs 1968); 
    &lt;em&gt;The camera and I&lt;/em&gt;

    (Oost-Berlijn 1969); 
    &lt;em&gt;Autobiografie van een filmer&lt;/em&gt;

    (Amsterdam [1970]); [samen met Robert Destanque,] 
    &lt;em&gt;Joris Ivens ou la m&amp;eacute;moire d'un r&amp;eacute;gard&lt;/em&gt;

    (Parijs 1982) [Nederlandse vertaling: 
    &lt;em&gt;Aan welke kant en in welk heelal. De geschiedenis van een
    leven&lt;/em&gt;

    (Amsterdam 1983)]. Filmografie&amp;euml;n in: 
    &lt;em&gt;Rondom Joris Ivens, wereldcineast. Het begin,
    1898-1934&lt;/em&gt;

    . Onder red. van Andr&amp;eacute; Stufkens [e.a.] (Nijmegen 1988)
    190-200 en in de onder L genoemde publicatie van Schoots,
    548-549.&lt;/p&gt;
&lt;p&gt;
  &lt;a href='lgedeelte'&gt;L: &lt;/a&gt;Hans Schoots, 
  &lt;em&gt;Gevaarlijk leven. Een biografie van Joris Ivens&lt;/em&gt;

  (Amsterdam 1995). Hierin een overzicht van publicaties over
  Joris Ivens, 540-541. Verder: Bert Hogenkamp, lemma in 
  &lt;em&gt;Biografisch Woordenboek van het Socialisme en de
  Arbeidersbeweging in Nederland&lt;/em&gt;

  VII (Amsterdam 1998) 97-101.
  &lt;p&gt;Filmdocumentaires over Ivens o.a.: Alfons Machalz, 
  &lt;em&gt;Menschen am Pulsschlag der Zeit: Joris Ivens&lt;/em&gt;

  (1963); Loek Dirkse, 
  &lt;em&gt;De onvergetelijken: Joris Ivens&lt;/em&gt;

  (1972); Hans Keller, 
  &lt;em&gt;Over de brug&lt;/em&gt;

  (1981); Sarah Boston, 
  &lt;em&gt;Too much Reality?&lt;/em&gt;

  (1981).&lt;/p&gt;
&lt;/p&gt;
&lt;p&gt;
  &lt;a href='igedeelte'&gt;I: &lt;/a&gt;
  &lt;em&gt;Biografie Bulletin&lt;/em&gt;

  6 (1996) 188 [Ivens in 1943; gedeelte van een foto van Marion
  Michelle].&lt;/p&gt;
&lt;p&gt;Hans Schoots&lt;/p&gt; 
&lt;dtml-var bwn_footer&gt;</text>
  </biography>
</biodes>

