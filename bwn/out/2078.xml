<biodes version="1.0">
  <fileDesc>
    <title>Zweers, Bernardus Josephus Wilhelmus (1854-1924)</title>
    <ref target="http://resources.huygens.knaw.nl/bwn1880-2000/lemmata/bwn2/zweers"/>
    <publisher>
      <name>Biografisch Woordenboek van Nederland:1880-2000</name>
      <ref target="http://resources.huygens.knaw.nl/bwn1880-2000"/>
    </publisher>
  </fileDesc>
  <person>
    <idno type="id">zweers</idno>
    <persName><name type="geslachtsnaam">Zweers</name>, Bernardus Josephus Wilhelmus</persName>
    <sex value="1"/>
    <event type="birth" when="1854"/>
    <event type="death" when="1924"/>
    <state type="occupation">componist</state>
    <state type="occupation">muziekpedagoog</state>
  </person>
  <biography>
    <graphic url="http://resources.huygens.knaw.nl/bwn1880-2000/lemmata/bwn2/images/images/ZWEERS.jpg"/>
    <text>&lt;dtml-var bwn_header&gt;
 &lt;p class='genealogie'&gt;
  &lt;strong&gt;Zweers, Bernardus Josephus Wilhelmus&lt;/strong&gt; (Bernard), componist en muziekpedagoog (Amsterdam 18-5-1854 - Amsterdam 9-12-1924).

Zoon van Hendricus Antonius Zweers, muziekhandelaar, en Hermina
Petronella van Solt. Gehuwd op 9-2-1899 met Dora Maria de Louw,
zangeres. Uit dit huwelijk werd 1 zoon geboren.


&lt;img src=&amp;quot;images/ZWEERS.jpg&amp;quot; align=&amp;quot;right&amp;quot; BORDER=&amp;quot;0&amp;quot; alt=&amp;quot;afbeelding van Zweers, Bernardus Josephus Wilhelmus&amp;quot; class=&amp;quot;bwnimg&amp;quot;&gt;


&lt;/p&gt;
&lt;p&gt;Bernard groeide te Amsterdam als oudste zoon van de veelzijdige, uit
Gelderland afkomstige amateur-musicus H.A. Zweers in een voor hem
vruchtbaar cultureel klimaat op. Zijn vader had in de Kalver-straat een
'Roomsche Boek- en Muziekhandel' die later met een handel in
piano's werd uitgebreid. Bovendien maakte H.A. Zweers zich
verdienstelijk als zanger, organist, koordirigent en uitgever van
enkele kerkelijke werken van Nederlandse componisten (R. Hol, G.A.
Heinze, H. van der Eyken). Bernard Zweers begon op veertienjarige
leeftijd te componeren. Een muzikale vakopleiding vond zijn vader
echter niet gewenst. Vandaar dat Bernard op zelfstudie was aangewezen,
terwijl hij daarnaast zijn vader in de zaak moest helpen. Enige bewaard
gebleven kamermuziekwerken geven een indruk van zijn ontwikkeling in
deze jaren.&lt;/p&gt;
&lt;p&gt;Met de aan zijn vader opgedragen 
&lt;em&gt;Missa quatuor vocibus&lt;/em&gt;

voor mannenkoor en orgel uit 1877 betrad Zweers voor het eerst het
terrein van de vocale muziek dat een zo belangrijke plaats in zijn
oevre zou gaan innemen. Dit werk en de ballade 
&lt;em&gt;Winnend verlies&lt;/em&gt;

voor koor en orkest (zijn eerste, in 1879 gedrukte compostitie)
bezorgden hem voor het eerst ook openbare successen. Van beslissende
betekenis voor zijn muzikale ontwikkeling was de bijwoning van de
Berlijnse premi&amp;egrave;re van Wagners 
&lt;em&gt;Ring des Nibelungen&lt;/em&gt;

in mei 1881. 'Mijne ooren, die altijd suizen, suisden toen eerst
recht! Ik, die nooit verder dan Nijmegen was geweest en nooit ofte
nimmer zelfs een gewone opera had gehoord, ik was te Berlijn en hoorde
Wagner&amp;quot;s 
&lt;em&gt;Ring!...&lt;/em&gt;

en kwam als volbloed Wagneriaan terug', aldus zijn autobiografische
mededeling, geciteerd naar Henri Viotta (p. 4). Toen enkele jaren later
Viotta in Amsterdam de Wagnervereeniging oprichtte (1883) werd Zweers
dan ook een van de eerste, overtuigde aanhangers.&lt;/p&gt;
&lt;p&gt;In de zomer van 1881 voltooide Zweers zijn eerste symfonie, die
onmiddellijk daarna (25 september) onder zijn leiding in de oude
Parkzaal in Amsterdam in premi&amp;egrave;re ging en ook in Dordrecht werd
uitgevoerd. Nu kon bovendien een lang gekoesterde wens in vervulling
gaan: gedurende het jaar 1882 werd Zweers in de gelegenheid gesteld bij
Salomon Jadassohn, een autoriteit op het gebied van de muziektheorie,
in Leipzig lessen in contrapunt te volgen, om zodoende alsnog een
professionele basis voor zijn componeren te verkrijgen. Na negen
maanden studie begon hij in Leipzig ook nog aan zijn 2e symfonie.&lt;/p&gt;
&lt;p&gt;In februari 1883 in zijn geboorteplaats teruggekeerd kon hij zich
volop aan het componeren wijden. Verschillende uitgevers publiceerden
koorwerken van hem, o.a.: 
&lt;em&gt;Psalm 104 'De Kosmos'&lt;/em&gt;

(1883), 
&lt;em&gt;Vrijheid&lt;/em&gt;

(1884) en 
&lt;em&gt;Ons Hollandsch&lt;/em&gt;

(1885). Reeds toen was Zweers tot de slotsom gekomen alleen Nederlandse
teksten voor zijn vocale composities te willen gebruiken. Om zich aan
het Amsterdamse publiek als componist te presenteren, organiseerde hij
met medewerking van de Amsterdamsche Orkestvereeniging in 1884 een
'Invitatie-concert' waarop zijn 2e symfonie, de onuitgegeven
so-locantate 
&lt;em&gt;De Hoop&lt;/em&gt;

en 
&lt;em&gt;Psalm 104&lt;/em&gt;

werden uitgevoerd. Het eerste bewijs van offici&amp;euml;le erkenning dat
hem ten deel viel, was zijn benoeming in 1885 -Hol, D. de Lange en
H.F.R. Brandts Buys waren hem als zodanig voorgegaan - tot dirigent van
het Amstels Mannenkoor. Ook nam hij de leiding op zich van het koor van
de RK Mozes en Aaronkerk. Beide betrekkingen heeft hij echter ten
gevolge van zijn toenemende doofheid slechts gedurende enkele jaren
kunnen vervullen. Op 33-jarige leeftijd begon Zweers aan zijn grootste
project, de omvangrijke 3e symfonie, die de titel 
&lt;em&gt;Aan mijn vaderland&lt;/em&gt;

kreeg. Zweers werd hierin ge&amp;iuml;nspireerd door natuurtaferelen, zoals
uit de opschriften van de verschillende delen blijkt 
&lt;em&gt;(In Neerlands wouden. Op het land, Aan het strand en op zee).&lt;/em&gt;

Toen deze drie delen (nog niet de gehele symfonie) voltooid waren,
zette een comit&amp;eacute; van vooraanstaande musici, onder wie F. Coenen
sr., D. de Lange en Viotta, zich in voor de uitvoering van dit werk,
dat op 23 maart 1888 in de Amsterdamse Stadsschouwburg door Zweers zelf
ten doop kon worden gehouden. Het jaar daarop bracht W.F.G.
Nicola&amp;iuml; deze delen in Den Haag ten gehore in het kader van de zg.
'Toekomst-concerten'. Pas begin 1890 werd het vierde deel, 
&lt;em&gt;Ter hoofdstad,&lt;/em&gt;

aan de symfonie toegevoegd. In deze vorm werd het werk door het
Concertgebouworkest onder leiding van Willem Kes voor het eerst
uitgevoerd. Later beleefde het menige uitvoering onder leiding van W.
Mengelberg en kon het toen ook bij A.A. Noske in druk verschijnen
(1908).&lt;/p&gt;
&lt;p&gt;Op initiatief van Leo Simons en H.P. Berlage componeerde Zweers
toneelmuziek (voorspelen en reien) voor de opvoering van Vondels 
&lt;em&gt;Gijsbrecht van Aemstel,&lt;/em&gt;

die op 16 januari 1895 in de nieuwe Amsterdamsche Schouwburg
plaatsvond. Deze muziek werd, te zamen met de toneelmuziek van A.
Diepenbrock, gepubliceerd in de door A.J. Derkinderen en Berlage
ge&amp;iuml;llustreerde Gijsbrecht-uitgave van de Erven F. Bohn (Haarlem).
Door zijn bekendheid als componist had Zweers in Amsterdam een aantal
priv&amp;eacute;-leerlingen gekregen (o.a. Diepenbrock). Bovendien aanvaardde
hij theorielessen aan de orkestschool van het Concertgebouw, die door
de dirigent Kes in het leven was geroepen. Toen deze school werd
overgenomen door het Conservatorium, benoemde Daniel de Lange hem in
1895 aan deze instelling tot leraar voor compositie, contrapunt en
harmonie. Gedurende ruim 25 jaar (tot 1922) heeft Zweers in deze
functie een belangrijk aandeel gehad in de muzikale vorming van
componisten, dirigenten, zangers en instrumentalisten.&lt;/p&gt;
&lt;p&gt;Een essentieel element bij Zweers, zijn vaderlandse instelling, werd
steeds meer in brede kring erkend, niet in de laatste plaats door zijn
populaire cantate 
&lt;em&gt;St. Nicolaasfeest&lt;/em&gt;

[1890] en door zijn beide 
&lt;em&gt;Kroningscantates,&lt;/em&gt;

die t.g.v. de inhuldiging van koningin Wilhelmina (september 1898) in
het Concertgebouw werden uitgevoerd. Het lag dan ook voor de hand dat
toen Mengelberg het initiatief nam tot het houden van een driedaags
Nederlands muziekfeest (januari 1902), Zweers tot de organisatoren
behoorde. Er volgden nog meer nationale manifestaties: voor de
feestelijkheden bij de herdenking van Rembrandts 300ste geboortedag in
1906 componeerde Zweers de concertouverture 
&lt;em&gt;Saskia&lt;/em&gt;

en de cantate 
&lt;em&gt;Rembrandt.&lt;/em&gt;

Het jaar daarop schreef hij een koorwerk voor de De Ruyter-herdenking.
In 1912 werd door de Mij. tot Bevordering der Toonkunst wederom een
Nederlands muziekfeest te Amsterdam gehouden, dat ditmaal een week
duurde. Ook hierin had Zweers een belangrijk aandeel:&lt;/p&gt;
&lt;p&gt;Mengelberg dirigeerde o.a. Zweers' 
&lt;em&gt;Aan de Schoonheid&lt;/em&gt;

(1909), een werk voor soli, koor en orkest, waarin o.a. Dora Zweers-de
Louw solistisch optrad. Dit werk was het begin van een groot aantal
composities die Zweers op gedichten van zijn vriend P.C. Boutens heeft
geschreven: o.a. 
&lt;em&gt;Kind der aarde&lt;/em&gt;

(1909), 
&lt;em&gt;Maanlicht&lt;/em&gt;

(1909), 
&lt;em&gt;Zonnekus&lt;/em&gt;

(1909), 
&lt;em&gt;Leeuwerik&lt;/em&gt;

(1914), 
&lt;em&gt;Avondlicht&lt;/em&gt;

(1922), 
&lt;em&gt;Rozen&lt;/em&gt;

(1923). Deze koorwerken en liederen vormen het zwaartepunt in
Zweers' laatste scheppingsperiode. Na 1909 schrijft Zweers (met
uitzondering van 
&lt;em&gt;Rozen)&lt;/em&gt;

niet meer voor groot orkest. Hij componeert nu uitsluitend vocaal, al
dan niet met pianobegeleiding of met een kleine bezetting. Opmerkelijk
uit de latere jaren zijn de twee 
&lt;em&gt;Wijzangen&lt;/em&gt;

op tekst van Tagore in de vertaling van Fr. van Eeden, voor sopraan en
blaaskwintet (1914/1915). Het is typerend dat Zweers' laatste
compositie uit 1924 een loflied op Nederland zou worden: 
&lt;em&gt;Hart en land&lt;/em&gt;

(Boutens) voor sopraan en piano.&lt;/p&gt;
&lt;p&gt;De grote waardering die Zweers tijdens zijn leven ondervond kwam
vooral tot uitdrukking in de nationaal opgezette viering van zijn 70ste
verjaardag (1924). Van de generatie 1870-1900 kunnen de volgende
componisten tot zijn leerlingen gerekend worden: H. Cuypers, B. Frensel
Wegener, W. Landr&amp;eacute;, A. Lambrechts, K. Kuiler, J. Bonset, S.
Dresden, D. Ruyneman, B. van den Sigtenhorst Meyer, H. Andriessen, E.W.
Mulder en A. van der Horst. Voor het muziekleven in ons land is
Zweers' bijdrage tot het scheppen van een specifiek
'Nederlands' klankkoloriet (zijn symfonie 
&lt;em&gt;Aan mijn vaderland&lt;/em&gt;

is te vergelijken met Smetana's 
&lt;em&gt;Ma Vlast)&lt;/em&gt;

van onmiskenbaar belang. Van zijn vocale composities zijn de latere
werken het meest waardevol.&lt;/p&gt;
&lt;p&gt;
  &lt;a href='agedeelte'&gt;A: &lt;/a&gt;Archief-Zweers in het Nederlands Muziek Instituut te 's-Gravenhage.&lt;/p&gt;
&lt;p&gt;
  &lt;a href='pgedeelte'&gt;P: &lt;/a&gt;Bibliografie in bovengenoemd archief.&lt;/p&gt;
&lt;p&gt;
  &lt;a href='lgedeelte'&gt;L: &lt;/a&gt;Viotta, 
&lt;em&gt;Onze hedendaagsche toonkunste-naars&lt;/em&gt;

(Amsterdam, [1893-1896. 2 dl.]) II, afl. 15/16, 1-7; D. de Lange,
'Bernard Zweers', in 
&lt;em&gt;Eigen Haard&lt;/em&gt;

22 (1897) 637-639; W. Hutschenruyter, 'Bernard Zweers', in 
&lt;em&gt;Woord en beeld. Ge&amp;iuml;llustreerd maandschrift&lt;/em&gt;

3 (1898) 149-153; 'De vijf kompositi&amp;euml;n voor de
Rembrandt-feesten', in 
&lt;em&gt;Het Leven&lt;/em&gt;

1 (1906) 653-660; 'Bernard Zweers', in 
&lt;em&gt;Eigen Haard&lt;/em&gt;

40 (1914) 417-418 en 455; H.L. Berckenhoff, 
&lt;em&gt;Kunstwerken en kunstenaars&lt;/em&gt;

(Amsterdam, 1916); S. Dresden, 
&lt;em&gt;Het muziekleven in Nederland sinds 1880&lt;/em&gt;

(Amsterdam, 1923) 49-59; Zweers-nummer in 
&lt;em&gt;Caecilia&lt;/em&gt;

81 (1924) 178-192; W. Landre, 'Bernard Zweers 1854-1924', in 
&lt;em&gt;Symphoma&lt;/em&gt;

7 (1924) 9 (15 mei) 1-2; H. Burger, 'De muziek van Bernard Zweers
bij Vondels &amp;quot;Gysbreght van Aemstel&amp;quot;', in 
&lt;em&gt;Stemmen des tijds&lt;/em&gt;

20 (1931) I, 273-286; W.H. Thijsse, 'De Saskia-ouverture van
Bernard Zweers', in 
&lt;em&gt;De wereld der muziek&lt;/em&gt;

8 (1941-1942) 361-362; H. Rutters, 'Bernard Zweers', in 
&lt;em&gt;Mens en melodie&lt;/em&gt;

4 (1949) 365-369; E. Reeser, 
&lt;em&gt;Een eeuw Nederlandse muziek&lt;/em&gt;

(Amsterdam, 1950) 206-214; A. Diepenbrock, 
&lt;em&gt;Brieven en documenten.&lt;/em&gt;

Bijeengebr. en toegel. door E. Reeser (Den Haag, 1962- . dl.); E.
Braches, 'Over Derkinderen's Gijsbreght van Aemstel', in
Open 3 (1971) 3-16.&lt;/p&gt;


&lt;a href='igedeelte'&gt;I: &lt;/a&gt;E. Reeser, &lt;i&gt;Een eeuw Nederlandse muziek 1815-1915&lt;/i&gt;  (Amsterdam, 1986 [Tweede druk]) 159.&lt;/p&gt;


&lt;p&gt;C. von Gleich&lt;/p&gt; 
&lt;dtml-var bwn_footer&gt;</text>
  </biography>
</biodes>

