<biodes version="1.0">
  <fileDesc>
    <title>Hengel, Adrianus Johannes van (1886-1936)</title>
    <author>J.P.B. Jonker</author>
    <ref target="http://resources.huygens.knaw.nl/bwn1880-2000/lemmata/bwn6/hengel"/>
    <date when="2004-04-23"/>
    <publisher>
      <name>Biografisch Woordenboek van Nederland:1880-2000</name>
      <ref target="http://resources.huygens.knaw.nl/bwn1880-2000"/>
    </publisher>
  </fileDesc>
  <person>
    <idno type="id">hengel</idno>
    <persName><name type="geslachtsnaam">Hengel</name>, Adrianus Johannes van</persName>
    <sex value="1"/>
    <event type="birth" when="1886"/>
    <event type="death" when="1936"/>
    <state type="occupation">bankier</state>
  </person>
  <biography>
    <graphic url="http://resources.huygens.knaw.nl/bwn1880-2000/lemmata/bwn6/images/images/HENGEL.jpg"/>
    <text>&lt;dtml-var bwn_header&gt;
 &lt;p class=&amp;quot;genealogie&amp;quot;&gt;

  

  &lt;strong&gt;Hengel, Adrianus Johannes van&lt;/strong&gt;, bankier 

  (Amsterdam 4-4-1886 - Schiphol 3-6-1936). Zoon van

  Adrianus Bernardus van Hengel, cargadoor, en Carolina Louise

  Kesting. Op 16-1-1912 gehuwd met Gerarda Johanna Versteegh

  (1887-1978). Uit dit huwelijk werden 2 dochters geboren. Na

  echtscheiding (22- 11-1920) gehuwd op 27-12-1920 met Helena

  Antoinette Gips (1899-1981). Uit dit huwelijk werden 4 zoons en 2

  dochters geboren.

  

  &lt;/p&gt;&lt;img src=&amp;quot;images/HENGEL.jpg&amp;quot; align=&amp;quot;right&amp;quot; BORDER=&amp;quot;0&amp;quot; alt=&amp;quot;afbeelding van Hengel, Adrianus Johannes van&amp;quot; class=&amp;quot;bwnimg&amp;quot;&gt;

    &lt;p&gt;Arie van Hengel groeide samen met een jongere broer op in

    het gezin van de directeur van een bekend Amsterdams

    cargadoorsbedrijf. Op de vijfjarige HBS aan de Keizersgracht

    was hij een uitblinker. Een klasgenoot omschreef hem als de

    jongste en knapste, met een grote intelligentie en een echte

    wiskundekop. Maar Arie legde bovendien een natuurlijk

    leiderschap aan de dag, dat hem, nog slechts in de tweede klas,

    tot voorzitter van de nieuw opgerichte schoolsportclub maakte.

    Hij speelde voetbal en cricket met de tomeloze energie die zijn

    hele wezen kenmerkte en zijn leven tekende, met een inzet die

    geen grenzen leek te kennen, vaak echter ook zonder er bepaald

    slag van te hebben. De overlevering vertelt niet of Arie de

    muziek met een zelfde hartstochtelijke onhandigheid beoefende.

    Zeker is wel dat hij zijn leven lang graag ter ontspanning

    achter de piano plaatsnam, na aanvankelijk ook viool te hebben

    gespeeld.&lt;/p&gt;

    &lt;p&gt;Na de HBS legde Van Hengel het staatsexamen Grieks en Latijn

    af en wilde hij eigenlijk wiskunde studeren. Zijn vader zag

    daar geen heil in en stelde medicijnen voor, wat Van Hengel -

    naar eigen zeggen - 'te vies' vond. Dus koos hij, als

    compromis, in september 1904 voor de rechtenstudie aan de

    Rijksuniversiteit te Leiden, die hij in recordtijd afmaakte,

    ondanks een bevlogen deelname aan het studentenleven. Na het

    behalen van de meestertitel op 9 juni 1908 aanvaardde hij het

    jaar daarop een baan bij de Amsterdamsche Bank, een stap

    ongetwijfeld ge&amp;iuml;nspireerd door zijn wiskundige aanleg. Toch

    verrast het dat een zo dynamische, impulsieve en soms

    agressieve persoonlijkheid juist deze bank uitzocht, die te

    boek stond als een conservatief bedrijf met strakke en dus

    trage administratieve procedures. Van Hengel paarde echter een

    vurig temperament aan een hang naar nuchtere en heldere

    principes, wat zich vertaalde in een commerci&amp;euml;le behoedzaamheid

    die haaks stond op zijn gewoonte tot het nemen van sportieve

    risico's, maar die uitstekend paste bij de Amsterdamsche Bank.

    Hij behoefde bovendien door zijn afkomst geen introductie tot

    de hoofdstedelijke handels- en scheepvaartwereld, waarmee het

    bedrijf nauw was verbonden.&lt;/p&gt;

    &lt;p&gt;Naast zijn werk vond Van Hengel de tijd voor het schrijven

    van een proefschrift over 

    &lt;em&gt;De verhouding tussen gerechtigden en verplichten bij

    papieren van waarde&lt;/em&gt;, waarop hij op 7 juli 1911 in Leiden

    promoveerde. Een half jaar later trad Van Hengel in het

    huwelijk met Gerarda Versteegh, de dochter van een

    houthandelaar. Dit huwelijk zou slechts acht jaar standhouden.

    In 1920 trouwde hij met de dertien jaar jongere Helena Gips,

    eveneens een dochter van een handelaar in hout.&lt;/p&gt;

    &lt;p&gt;Van Hengel maakte snel carri&amp;egrave;re bij de Amsterdamsche Bank.

    Al in 1911 mocht hij in bepaalde gevallen voor de bank tekenen

    (: bijzondere procuratie), drie jaar later kreeg hij algemene

    procuratie en in 1916 werd hij - pas dertig jaar oud -

    opgenomen in de directie, die uit vier personen bestond. In

    deze functies kreeg Van Hengel ruimschoots de gelegenheid

    verbeteringen in het bedrijf en het bankwezen door te voeren.

    Zo kwam het door zijn toedoen tot de oprichting in 1924 van de

    Internationale Bank, waarmee het Duitse bedrijfsleven weer

    toegang kreeg tot de internationale kapitaalmarkt. Ook nam hij

    de kantoorautomatisering ter hand en bracht hij een

    studiedienst voor rapportages over landen en bedrijfstakken tot

    stand. Tevens bekleedde hij een reeks van commissariaten.&lt;/p&gt;

    &lt;p&gt;Aan het begin van de jaren twintig leek Van Hengels carri&amp;egrave;re

    wat te verbleken. De commissariaten vloeiden voort uit zijn

    functie bij de bank en bevatten geen zetels bij bedrijven die

    suggereren dat hij in de hoofdstedelijke zakenwereld of

    daarbuiten een spilfunctie had weten in te nemen. Misschien was

    Van Hengel daarvoor nog te jong, maar stellig veroorzaakte hij

    door zijn soms nodeloos scherpe optreden ook te veel onrust en

    zelfs uitgesproken vijandigheid binnen en buiten de bank.

    Tegelijk kon hij zijn energie en levenslust in een drukke

    carri&amp;egrave;re onvoldoende kwijt. Dat uitte zich in gedreven

    paardrijden, schaatsen en ski&amp;euml;n, daarnaast in een ongemeen

    vermogen gasten op huiselijke ontvangsten tot diep in de nacht

    te animeren en te amuseren, bijvoorbeeld door op zijn handen te

    lopen.&lt;/p&gt;

    &lt;p&gt;Zijn reputatie van tegelijk kordate en behoedzame bankier

    maakte Van Hengel de aangewezen persoon om in 1924 leiding te

    geven aan een ingrijpende reorganisatie bij de Rotterdamsche

    Bankvereeniging (Robaver). Tijdens de Eerste Wereldoorlog was

    deze bank uitgegroeid tot de grootste van Nederland. De

    conjuncturele terugslag van 1921/1922 legde vervolgens

    genadeloos de tekortkomingen van een onvoorzichtige

    kredietpolitiek bloot, en een bankroet dreigde. Een bijzonder

    krediet van De Nederlandsche Bank onder garantie van minister

    van Financi&amp;euml;n H. Colijn (1923-1926) voorkwam deze catastrofe,

    maar de directie moest het veld ruimen. Een drastische sanering

    zou het vertrouwen in de Robaver moeten herstellen. Die ingreep

    had alleen kans van slagen wanneer een krachtfiguur van buiten

    de leiding kreeg. De bank zat namelijk vast op onverantwoord

    grote kredieten aan het scheepvaart- en mijnbouwconcern Wm.H.

    M&amp;uuml;ller&amp;amp;Co., waarvan de leidende firmant, A.G. Kr&amp;ouml;ller,

    commissaris bij de Robaver was. Die kredieten waren deels

    gestoken in door de recessie zwaar getroffen

    mijnbouwondernemingen, deels echter ook in forse voorschotten

    van het bedrijf aan de firmanten, voornamelijk ter financiering

    van het onroerend goed en de kunstverzameling van het echtpaar

    Kr&amp;ouml;ller-M&amp;uuml;ller. Alleen een buitenstaander zou dit kluwen van

    belangen kunnen ontwarren.&lt;/p&gt;

    &lt;p&gt;Van Hengel voelde wel voor de uitdaging en overwoog een

    directeurschap in Rotterdam. Aangezien zijn collega-directeuren

    hem niet wilden laten gaan, sloten de Amsterdamsche Bank en de

    Robaver ten slotte een gentlemen's agreement. In oktober 1924

    verruilde Van Hengel zijn directeurspost voor een plaats in de

    raad van toezicht van de Amsterdamsche Bank, terwijl hij

    gelijktijdig werd benoemd tot gedelegeerd commissaris bij de

    Robaver. Na jarenlang Amsterdams gemor over 'een teveel aan

    Maaswater in de Amstel' waren de verhoudingen nu volledig

    omgedraaid. Van Hengel stelde zich als een neutraal

    zaakwaarnemer op, maar omdat hij zich niets van de lokale

    verhoudingen aantrok en vierkant zijn opvattingen omtrent

    gezond bankieren doorzette, maakte hij weinig vrienden in

    Rotterdam.&lt;/p&gt;

    &lt;p&gt;Het lukte Van Hengel om de Robaver weer vlot te krijgen en

    de bank in het voorjaar van 1927 met een kleine stille reserve

    over te dragen aan een nieuwe directie. Van Hengels wens om

    daarin te worden opgenomen bleef echter onvervuld. Een

    commissariaat bij M&amp;uuml;ller&amp;amp;Co. ging eveneens aan zijn neus

    voorbij, ondanks zijn onmiskenbare verdiensten bij de

    herstructurering van dat bedrijf parallel aan de redding van de

    Robaver. Per 1 april 1927 keerde Van Hengel terug op zijn

    vacant gehouden directeurspost bij de Amsterdamsche Bank, al

    trad hij pas een jaar later - na een wereldreis - weer in

    functie.&lt;/p&gt;

    &lt;p&gt;De conjunctuuromslag van 1929 schiep voor Van Hengel een

    nieuwe en nog veel delicatere gelegenheid zijn talenten als

    banksaneerder te tonen. In mei 1931 raakte de Oesterreichische

    Credit-Anstalt f&amp;uuml;r Handel und Gewerbe in ernstige moeilijkheden

    door enorme verliezen. Er brak een paniek uit, die naast de

    bank ook de Oostenrijkse staatsfinanci&amp;euml;n dreigde mee te slepen,

    wat weer grote consequenties zou hebben voor het fragiele

    bestel in de omringende landen, Duitsland voorop. Via de

    president van De Nederlandsche Bank, G. Vissering, kreeg Van

    Hengel een uitnodiging van de Oostenrijkse regering haar als

    deskundige in de crisis bij te staan, vermoedelijk op suggestie

    van de Rotterdamse hoogleraar economie G.W.J. Bruins, die

    adviseur van de Oostenrijkse nationale bank was. Lang zal Van

    Hengel zich niet hebben bedacht. Hij kende het land slechts van

    skivakanties, al had de Amsterdamsche Bank er wat belangen,

    maar de terugkeer naar een geregeld directeursbestaan was hem

    zwaar gevallen: hij voelde zich gevangen in de cel van zijn

    kantoor. Nadat Van Hengel op vrijdag de uitnodiging had

    ontvangen, zat hij op maandag al in Wenen.&lt;/p&gt;

    &lt;p&gt;Allereerst moest de paniek worden bezworen. Dankzij zijn via

    de Internationale Bank opgedane relaties bereikte Van Hengel

    dat de buitenlandse schuldeisers van de bank - waaronder de

    Amsterdamsche Bank - hem als hun vertegenwoordiger benoemden en

    een betalingsmoratorium aanvaardden. Vervolgens toog hij aan

    het werk om het vertrouwen in de bank te herstellen, wat door

    het verwerven van een staatsgarantie lukte. Binnen enkele

    maanden ondervonden Van Hengels bancaire gaven en

    karaktereigenschappen in Wenen meer waardering dan tevoren ooit

    in Rotterdam. Dat kwam vooral omdat hij zich niet gedroeg als

    buitenlandse bankier, maar er blijk van gaf de Oostenrijkse

    verhoudingen te begrijpen.&lt;/p&gt;

    &lt;p&gt;Begin 1932 vroeg de Verwaltungsrat van de Credit-Anstalt hem

    de algehele leiding van het bedrijf op zich te nemen door

    Generaldirektor te worden. Per 15 februari aanvaardde hij deze

    benoeming en nam hij ontslag als directeur bij de Amsterdamsche

    Bank, waaraan hij nog tot 1935 als commissaris verbonden zou

    blijven. In mei 1932 liet hij zijn kinderrijke gezin overkomen

    om zich in Oostenrijk te vestigen. Eenmaal Generaldirektor kon

    Van Hengel vaart zetten achter de saneringsoperatie. Het

    herstructureren van de bank vereiste ook nu weer een nauwe

    betrokkenheid bij de reorganisatie van haar debiteuren, in dit

    geval een zeer diverse reeks van industri&amp;euml;le ondernemingen. Na

    twee jaar waren de zaken voldoende op orde om weer aan

    uitbreiding te denken. Die kreeg zijn beslag in een fusie met

    de Wiener Bankverein en de overname van nog een andere bank,

    waarmee de Creditanstalt-Bankverein in 1934 de feitelijke

    controle over het grootste deel van de Oostenrijkse zware

    industrie verwierf.&lt;/p&gt;

    &lt;p&gt;Toch slorpte zelfs de leiding van dit indrukwekkende bedrijf

    niet al Van Hengels energie op. Sport bleef een belangrijke

    plaats innemen, en toen de Creditanstalt-Bankverein in rustiger

    vaarwater raakte, zocht hij nieuwe uitdagingen. Aangestoken

    door zijn zwager, een enthousiast vrijetijdspiloot, nam hij in

    1935 met zijn echtgenote vlieglessen en verwierf hij zijn

    brevet. Vliegen had voor Van Hengel ook een praktische kant.

    Ofschoon Oostenrijk feitelijk een tweede vaderland was

    geworden, ging hij nog graag even naar Amsterdam om vrienden te

    zien. Krap twee maanden na een - geheel in zijn stijl -

    uitbundig gevierde vijftigste verjaardag steeg hij met zijn

    instructeur Godwin von Brunowski vanuit Wenen op voor een

    vliegtocht naar Nederland. Na een tussenstop in Bazel wilde Van

    Hengel het laatste stuk per se zelf vliegen en negeerde hij Von

    Brunowski&amp;quot;s protesten over zijn onervarenheid. Bij de landing

    op Schiphol stortte het toestel neer. Waarschijnlijk schatte

    Van Hengel, die slechte ogen had, de hoogte van het toestel

    verkeerd in en nam hij te vroeg gas terug. Het vliegtuig raakte

    hierdoor in een vrille, die hij niet meer kon corrigeren. Beide

    inzittenden waren op slag dood.&lt;/p&gt;

    &lt;p&gt;De Nederlandse en Oostenrijkse persberichten over Van

    Hengels tragische ongeluk maken de schok en diepe verslagenheid

    die zijn overlijden teweegbracht, nog steeds goed voelbaar. Van

    Hengel was onmiskenbaar een groot man en een topbankier,

    tijdens het interbellum met C.E. ter Meulen en J.W. Beyen de

    enige Nederlandse bankier van Europees formaat. Op het moment

    van zijn overlijden was de Creditanstalt-Bankverein weer

    vrijwel gezond, en met deze geweldige prestatie had Van Hengel

    alom de aandacht op zich gevestigd. Zijn bijzondere kwaliteiten

    stonden echter ten dele in de schaduw van zijn bruuske

    karakter. Van Hengel bracht buitengewone dingen tot stand, maar

    bereikte - misschien door een gebrek aan balans - nooit

    helemaal de toppen van zijn formidabele capaciteiten.&lt;/p&gt;

  &lt;p&gt;&lt;a href=&amp;quot;agedeelte&amp;quot;&gt;A: &lt;/a&gt;Familiearchief-Van Hengel in particulier bezit;

  collectie-Van Hengel in het Historisch Archief van de ABN AMRO

  Bank te Amsterdam.&lt;/p&gt;&lt;p&gt;&lt;a href=&amp;quot;pgedeelte&amp;quot;&gt;P: &lt;/a&gt;Behalve de in de tekst genoemde dissertatie: 

  &lt;em&gt;Opmerkingen over de rol der handels- (of algemeene) banken in

  Nederland bij kapitaalverschaffing&lt;/em&gt; [Lezing] (Z.pl.

  1929).&lt;/p&gt;&lt;p&gt;&lt;a href=&amp;quot;lgedeelte&amp;quot;&gt;L: &lt;/a&gt;

  &lt;em&gt;In memoriam Adrianus Johannes van Hengel&lt;/em&gt; (Z.pl. z.j.); 'De

  dagtaak van den bankdirecteur mr. A.J. van Hengel&amp;quot;, in 

  &lt;em&gt;Nieuwe Rotterdamsche Courant&lt;/em&gt;, 25-2-1928; 

  &lt;em&gt;Gedenkschrift Generaldirektor Dr. Adrianus J. van

  Hengel&lt;/em&gt; (Wenen 1936); A. Frankfurther, 

  &lt;em&gt;In klinkende munt. Herinneringen van een bankier&lt;/em&gt; (Amsterdam

  1961); J.W. Beyen, 

  &lt;em&gt;Het spel en de knikkers. Een kroniek van vijftig

  jaren&lt;/em&gt; (Rotterdam 1968); 

  &lt;em&gt;Herinneringen en dagboek van Ernst Heldring&lt;/em&gt; (1871- 1954).

  Onder red. van Joh. de Vries (3 dln; Groningen 1970); H.A.

  Brosche-Gips, 

  &lt;em&gt;Herinneringen 1946 - 27 mei - 1971&lt;/em&gt; (Z.pl. z.j.); J.P.B.

  Jonker, 'Waterdagers van het kapitalisme; nevenfuncties van

  Nederlandse bankiers en de verhouding tussen bankwezen en

  bedrijfsleven, 1910-1940', in 

  &lt;em&gt;Jaarboek voor de Geschiedenis van Bedrijf en Techniek&lt;/em&gt; 6

  (1989) 158-190; Joh. de Vries, 

  &lt;em&gt;Geschiedenis van de Nederlandsche Bank&lt;/em&gt;. V: 

  &lt;em&gt;De Nederlandsche Bank van 1914 tot 1948. Visserings tijdvak

  1914-1931&lt;/em&gt; (Amsterdam 1989); D. Stiefel, 

  &lt;em&gt;Finanzdiplomatie und Weltwirtschaftskrise. Die Krise der

  Credit-Anstalt f&amp;uuml;r Handel und Gewerbe 1931&lt;/em&gt; (Frankfurt 1989); 

  &lt;em&gt;Wereldwijd bankieren. ABN AMRO, 1824-1999&lt;/em&gt;. Onder red. van

  T. de Graaf [e.a.] (Amsterdam 1999).&lt;/p&gt;&lt;p&gt;&lt;a href=&amp;quot;igedeelte&amp;quot;&gt;I: &lt;/a&gt;

  

  &lt;em&gt;Nederland's Patriciaat&lt;/em&gt; 67 (1983) 125 [Foto: Hay Wrightson,

  Londen].&lt;/p&gt;&lt;p&gt;J.P.B. Jonker&lt;/p&gt;
 
&lt;dtml-var bwn_footer&gt;</text>
  </biography>
</biodes>

