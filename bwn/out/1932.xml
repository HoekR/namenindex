<biodes version="1.0">
  <fileDesc>
    <title>Vorrink, Jacobus Jan (1891-1955)</title>
    <ref target="http://resources.huygens.knaw.nl/bwn1880-2000/lemmata/bwn2/vorrink"/>
    <publisher>
      <name>Biografisch Woordenboek van Nederland:1880-2000</name>
      <ref target="http://resources.huygens.knaw.nl/bwn1880-2000"/>
    </publisher>
  </fileDesc>
  <person>
    <idno type="id">vorrink</idno>
    <persName><name type="geslachtsnaam">Vorrink</name>, Jacobus Jan</persName>
    <sex value="1"/>
    <event type="birth" when="1891"/>
    <event type="death" when="1955"/>
    <state type="occupation">politicus</state>
  </person>
  <biography>
    <graphic url="http://resources.huygens.knaw.nl/bwn1880-2000/lemmata/bwn2/images/images/VORRINK.jpg"/>
    <text>&lt;dtml-var bwn_header&gt;
 &lt;p class='genealogie'&gt;
  &lt;strong&gt;Vorrink, Jacobus Jan&lt;/strong&gt;

(Koos), socialistisch politicus (Vlaardingen 7-6-1891 - Amsterdam 19-7-1955).

Zoon van Johannes Jacobus Vorrink, directeur Algemeene Boter Centrale,
en Adriana Cornelia Dobbelaar. Gehuwd op 13-7-1916 met Irene Hendrika
Elisabeth Bergmeijer. Uit dit huwelijk werden 2 dochters geboren.

&lt;img src=&amp;quot;images/VORRINK.jpg&amp;quot; align=&amp;quot;right&amp;quot; BORDER=&amp;quot;0&amp;quot; alt=&amp;quot;afbeelding van Vorrink, Jacobus Jan&amp;quot; class=&amp;quot;bwnimg&amp;quot;&gt;

&lt;/p&gt;
&lt;p&gt;Vorrink studeerde, na de ULO in Vlaardingen doorlopen te hebben, van
1907 tot 1911 aan de rijkskweekschool voor onderwijzers te Haarlem, een
studie die hij met uitstekend resultaat voltooide. Zijn kwekelingentijd
is voor zijn verdere ontwikkeling van grote betekenis geweest doordat
hij lid en vervolgens secretaris werd van de Kwekelingen Geheel
Onthouders Bond (KGOB). Deze KGOB was een jeugdbeweging met verder
strekkende idealen dan alleen de drankbestrijding: de geheelonthouding
maakte er deel uit van een algeheel streven naar vernieuwing van de
persoonlijkheid en verwerping van de burgerlijke cultuur en haar
waarden. Bij zijn KGOB-lidmaatschap en weldra bij zijn socialisme ging
het Vorrink om de verdediging van geestelijke en zedelijke waarden die
hij door de moderne kapitalistische maatschappij bedreigd achtte. Van
1912 tot 1920 was Vorrink onderwijzer, eerst in Vlaardingen, later in
Amsterdam, echter met een onderbreking van vier jaar tijdens de Eerste
Wereldoorlog, toen hij als luitenant bij de Landstorm gemobiliseerd
was. In 1918 werd Vorrink lid van de Sociaal-Democratische
Arbeiderspartij (SDAP) en vanaf november 1918 redigeerde hij samen met
A.M. de Jong en Piet Schuhmacher het maandblad voor jongeren 
&lt;em&gt;De Nieuwe Stem,&lt;/em&gt;

dat een onafhankelijk socialistische koers voer, doch in oktober 1919
zijn verschijning moest staken.&lt;/p&gt;
&lt;p&gt;Een belangrijke periode in Vorrinks leven begon toen hij op 1
november 1920 bezoldigd secretaris werd van de Arbeiders Jeugd Centrale
(AJC), de in 1918 opgerichte jeugdorganisatie der SDAP. Op 11 mei 1924
werd hij voorzitter; tot dan toe was het voorzitterschap bekleed door
R. Stenhuis, de voorzitter van het Nederlands Verbond van
Vakverenigingen (NW), die enig toezicht op de nieuwe situatie wilde
uitoefenen. In november 1924 verwisselde Vorrink het voorzitterschap
van de AJC voor dat van het Instituut voor Arbeidersontwikkeling, maar
deAJC, waarvan hij bestuurslid bleef, liet hem niet los en in mei 1927
keerde hij terug als voorzitter van de jeugdorganisatie. Als bezielend
organisator, spreker en schrijver (hij redigeerde jarenlang ook het
AJC-orgaan 
&lt;em&gt;Het Jonge Volk&lt;/em&gt;

en schreef talrijke brochures) was Vorrink van 1920 tot minstens 1934
de ziel van de AJC. De stijl van de organisatie (een bepaald soort
kleding, de kampeergebruiken, volksdansen en volksliederen, onthouding
van alcohol en tabak) weerspiegelde Vorrinks ideaal van een nieuwe
socialistische cultuur, die bij de jeugd zou moeten beginnen. Ook
internationaal kwam hij voor zijn denkbeelden op, als bestuurslid
(vanaf 1921) en voorzitter (vanaf 1929) van de Socialistische Jeugd
Internationale.&lt;/p&gt;
&lt;p&gt;Hoewel de AJC, anders dan oudere socialistische jeugdorganisaties,
geen politieke oppositie binnen de SDAP voerde, stuitte zij bij de
partijleiding aanvankelijk toch op veel weerstand. Vorrink was dan ook
in zoverre oppositioneel dat hij de SDAP te eenzijdig economisch
geori&amp;euml;nteerd vond en er de zorg voor culturele vernieuwing miste;
vanaf het eind der jaren twintig kwam hij daarbij sterk onder invloed
van het ethisch gefundeerde socialisme van Hendrik de Man. Vanuit die
kritische houding werkte hij een tijdlang nauw samen met de
oppositioneel ingestelde Stenhuis. In het politieke klimaat van de
jaren dertig echter wonnen Vorrinks denkbeelden aan invloed, en zo werd
hij, zij het niet zonder aanvankelijke tegenstand, op het Paascongres
van 1934 als opvolger van J. Oudegeest tot voorzitter van de SDAP
gekozen. Aan zijn werk in de AJC kwam daarmee een eind, al bleef hij
een gevierd spreker op haar bijeenkomsten.&lt;/p&gt;
&lt;p&gt;Diep geschokt door de overwining van het nationaal-socialisme in
Duitsland, pleitte Vorrink na 1933 krachtig voor een loslaten door de
SDAP van haar antimilitaristische standpunt en van haar afwijzende
houding jegens het Oranjehuis. Het nieuwe partijprogramma van 1937 was
voor hem een stap in de goede richting. Maar geleidelijk groeide bij
hem de overtuiging dat de SDAP als arbeiderspartij verouderd was en zou
moeten plaats maken voor een volkspartij, waarin gelovigen en
ongelovigen gelijkelijk zich thuis zouden kunnen voelen en alle
dogmatische resten van de idee van klassenstrijd weggevallen waren.
Vanaf 18 september 1935 was Vorrink lid van de Eerste Kamer, waar hij
zich vooral met buitenlandse zaken bezighield. Bekend is vooral de
interpellatie die hij op 11 januari 1938 hield en die felle kritiek
bedoelde uit te oefenen op de feitelijke erkenning van de Italiaanse
verovering van Ethiopi&amp;euml; door de Nederlandse regering. Na het
uitbreken van de Tweede Wereldoorlog sympathiseerde hij fel met de
geallieerden. Nederlands neutraliteitspolitiek werd door hem slechts
met tegenzin aanvaard.&lt;/p&gt;
&lt;p&gt;Tijdens de mei dagen van 1940 was Vorrink kapitein bij de
Burgerwacht in Amsterdam. Hij wekte op om de hoofdstad tot het uiterste
te verdedigen, maar na het bericht van de capitulatie sloeg zijn
stemming om naar vertwijfeling en nog op 14 mei deed hij een vergeefse
poging om naar Engeland over te steken. Spoedig hervond hij zijn
geestkracht. Een poging van de tot 'commissaris voor de
marxistische partijen' aangestelde NSB'er M.M. Rost van
Tonningen om hem voor het nationaal-socialisme te winnen - op 23 juli
1940 voerde Rost daartoe een lang gesprek met Vorrink en de
SDAP-secretaris Kees Woudenberg - stuitte af op zijn volstrekte
weigering. Op 30 juli gaf het partijbestuur van de SDAP onder Vorrinks
aanvoering de leden het advies de nu onder Rost van Tonningen gestelde
en met nazificatie bedreigde partij te verlaten.&lt;/p&gt;
&lt;p&gt;Spoedig stortte Vorrink zich in het illegale werk (vanaf eind 1940
leefde hij als onderduiker). Hij vertegenwoordigde de SDAP samen met
Willem Drees in het Politiek Convent (het clandestien overlegorgaan der
grote politieke partijen) en vanaf begin 1942 in het meer uitgebreide
Grootburgercomit&amp;eacute; en het vijfhoofdige dagelijks bestuur daarvan,
het Nationaal Comit&amp;eacute;. Al in december 1940 was hij in contact
gekomen met F.J. Goedhart (Pieter 't Hoen). Samen met hem en enige
anderen ging hij de redactie vormen van het vanaf februari 1941
verschijnende illegale blad 
&lt;em&gt;Het Parool.&lt;/em&gt;

Hij kon zich echter niet verenigen met de felle kritiek die Goedhart
uitte op de vooroorlogse toestanden (volgens Vorrink diende de illegale
pers zich te beperken tot bestrijding van de bezetter), in maart 1942
trok hij zich uit de redactie van 
&lt;em&gt;Het Parool&lt;/em&gt;

terug en ging een eigen illegaal blad. 
&lt;em&gt;Verzet,&lt;/em&gt;

uitgeven. Bij dat alles beijverde Vorrink zich ook om de oude aanhang
van de SDAP zoveel mogelijk bijeen te houden. Hij sprak op clandestiene
bijeenkomsten en liet illegaal geschriften verschijnen, die tot de
sociaal-democraten gericht waren: in de herfst van 1941 onder de
schuilnaam 'Spectator' een brochure 
&lt;em&gt;Over de toekomstige positie der partij in verband met het jongste
verleden&lt;/em&gt;

[S.l, 1941], waarin hij pleitte voor verbreding van de SDAP tot een
volkspartij die het christelijke karakter van de Westerse beschaving
zou erkennen, en onder eigen naam een boek 
&lt;em&gt;Een&lt;/em&gt;
  &lt;em&gt;halve eeuw beginselstrijd. Overdenkingen over verleden en toekomst
bij een historische mijlpaal&lt;/em&gt;

(Den Dolder, [1941])-hoofdzakelijk een toelichting bij het
SDAP-beginselprogram van 1937 - verder in november 1942 een door velen
van zijn aanhangers weinig gelukkig geachte anticommunistische brochure

&lt;em&gt;De oorlog en het gevaar van het bolsjewisme&lt;/em&gt;

[S.l., 1942], waarin hij o.a. kritiek leverde op de houding van de CPN
in het eerste bezettingsjaar. Voor na de oorlog was Vorrink niet alleen
bang voor het communisme, maar ook voor rechts-autoritaire
experimenten. In divere rapporten aan de regering-Gerbrandy waarschuwde
hij voor tendensen in die richting. Aan een vooral door koningin
Wilhelmina geuite wens om hem naar Londen te laten komen gaf hij echter
geen gehoor: hij wilde het illegale werk niet in de steek laten. Door
verraad van de voor de SD werkende provocateur Anton van der Waals, in
wie hij een te argeloos vertrouwen had gesteld, viel Vorrink op 1 april
1943, samen met bijna alle andere leden van het Nationaal Comit&amp;eacute;,
in handen van de Duitsers. Hij zat eerst gevangen in Scheveningen,
daarna in Haaren (Nb) en vanaf eind april 1944 in het concentratiekamp
Sachsenhausen.&lt;/p&gt;
&lt;p&gt;In juni 1945 uit gevangenschap in Nederland teruggekeerd, hervatte
Vorrink direct het voorzitterschap van de SDAP. Na de oprichting in
februari 1946 van de Partij van de Arbeid - die voor hem de bekroning
betekende van zijn jarenlange streven naar een brede socialistische
volkspartij - werd hij voorzitter van die nieuwe partij. In juli 1945
was Vorrink verder benoemd tot regeringsgemachtigde in algemene dienst
bij het ministerie voor Algemene Oorlogvoering van het Koninkrijk, met
de taak om vooral toezicht te houden op de zuivering, d.w.z.
onregelmatigheden bij het arresteren en bewaken van politieke
delinquenten te signaleren. Bij het beteugelen van de excessen die in
de eerste tijd op dit gebied voorkwamen, heeft hij een belangrijke rol
gespeeld. Nadat door zijn toedoen de uit internering ontvluchte
vroegere Nationaal-Frontleider Arnold Meijer opnieuw gearresteerd was,
opende o.a. het katholieke dagblad 
&lt;em&gt;De Gelderlander&lt;/em&gt;

echter op 20 april 1946 een lastercampagne tegen hem:&lt;/p&gt;
&lt;p&gt;Vorrink zou rond de jaarwisseling van 1940/1941 contact met Meijer
gehad hebben en plaatsvervangend leider van Nationaal-Front hebben
willen worden. Bij het weerleggen van deze laster, o.a. op 27 april
1946 in de Apollohal te Amsterdam, beging Vorrink de onvoorzichtigheid
openbare kritiek te uiten op het directoraat-generaal van de Bijzondere
Rechtspleging. Deze zaak dreigde midden in de verkiezingstijd het
karakter van een kabinetscrisis te krijgen en leidde ertoe dat Vorrink
onder druk van de minister van Justitie, H.A.M.T. Kolfschoten, en na
overleg met minister-president W. Schermer-horn en met Drees, in mei
1946 zijn functie van regeringsgemachtigde in algemene dienst moest
neerleggen wegens gebleken onverenigbaarheid van ambtelijke en
politieke functies. Daarmee zou Vorrink overigens nog niet geheel de
problemen rond het oorlogsverleden kunnen loslaten: nog in 1947
verscheen van een onder zijn leiding staande commissie van onderzoek
een rapport over de wijze waarop tijdens de oorlog door het Rode Kruis
en andere instanties aan Nederlandse krijgsgevangenen, politieke
gevangenen en gedeporteerde joodse landgenoten voedsel- en
kledingzendingen waren verzorgd (zg. Pakkettenrapport).&lt;/p&gt;
&lt;p&gt;In mei 1946 verruilde Vorrink zijn lidmaatschap van de Eerste Kamer
voor dat van de Tweede Kamer. In dat lichaam heeft hij zich vooral
beziggehouden met defensieproblemen; een vooraanstaande rol heeft hij
er overigens niet gespeeld: naar oude socialistische traditie werden
het parlementaire leiderschap en het partij voorzitterschap strikt
gescheiden gehouden en bovendien was het parlementaire werk niet het
lievelingsdomein van de bezielende massaredenaar Vorrink. Hoezeer ook
de oprichting van de PVDA een bekroning van zijn streven was, de jaren
van zijn voorzitterschap van die partij zijn toch geen hoogtepunt in
Vorrinks leven geworden. Was hij in zijn jeugd door vele partijgenoten
gezien als een gevaarlijke nieuwlichter, nu vonden talrijke PVDA-leden
hem veel te 'rechts'. Inderdaad maakte zijn heftige afkeer van
elke vorm van dictatuur Vorrink in de herwonnen democratie in zekere
zin tot een verdediger van de status quo m&amp;eacute;&amp;eacute;r dan een
vernieuwer; na de ondergang van Hitler-Duitsland nam zijn
antitotalitarisme daarbij vrijwel uitsluitend de vorm aan van een fel
beleden anticommunisme. Bovendien maakte zijn vrees dat de PVDA weer in
een zelfde onvruchtbare oppositierol zou kunnen komen als de
vooroorlogse SDAP, dat Vorrink tot zeer grote concessies aan vooral de
KVP bereid was teneinde zijn partij in de regering te houden. Daarbij
kwam dan nog zijn vrijwel onbegrensd vertrouwen in de bekwaamheid en
het inzicht van Drees, die na de bevrijding weldra de veruit
invloedrijkste man in de PVDA werd. In ieder geval heeft Vorrink
herhaaldelijk zijn volle gewicht als partijvoorzitter in de schaal
moeten werpen om een breuk van het partijkader met de regeringspolitiek
te voorkomen; met name was dat het geval bij de twee
'politi&amp;euml;le acties' tegen Indonesi&amp;euml; in 1947 en 1948.
Bij die gelegenheden beijverde hij zich ook 
&lt;em&gt;om&lt;/em&gt;

het standpunt van de Nederlandse regering tegenover buitenlandse
socialistische partijen te verdedigen. Op een tot dat doel ondernomen
reis naar Noorwegen werd hij op 17 januari 1949 zwaar gewond bij een
vliegtuigongeluk in Denemarken; pas in juli kon hij naar Nederland
terugkeren. Daarna hervatte hij zijn werk als partijvoorzitter en
kamerlid, maar in de loop van 1953 werd hij opnieuw ernstig ziek. Op
het partijcongres van 22-25 februari 1955 legde hij zijn
voorzitterschap van de PVDA tenslotte neer. Zijn opvolger werd Evert
Vermeer. Daarna ging zijn gezondheid, ook geestelijk (hij vertoonde
duidelijk 'postconcentratiekampsyndromen'), snel achteruit; het
einde kwam vijf maanden later.&lt;/p&gt;
&lt;p&gt;In herinneringen aan Vorrink duikt vrijwel steeds het woord
'autoritair' op. Inderdaad: de autoritaire stijl van leiding
geven die hij zich in de op Duitse leest geschoeide jeugdbeweging had
eigen gemaakt en die ook goed bij zijn persoonlijkheid paste, is hij
ook als partijvoorzitter steeds trouw gebleven. De grote gehechtheid
aan de democratie, die daarmee toch gepaard ging, was bij de
'ethische socialist' Vorrink vooral gehechtheid aan de
geestelijke waarden van de Westerse beschaving. In de loop der jaren is
hij steeds meer het specifiek christelijke karakter dier waarden gaan
beklemtonen. Zijn persoonlijke verhouding tot het christendom is
anderen nooit helemaal duidelijk geworden, wordt althans uiteenlopend
beoordeeld. Vast staat slechts dat hij in zijn latere levensfasen grote
belangstelling voor kerkelijke zaken - katholieke zowel als
protestantse - had. Een groot politicus was hij niet: in laatste
instantie waren het anderen dan hij die de grootste invloed hadden op
de gevoerde politiek; wel een - zeker naar Nederlandse maatstaven -
uitzonderlijk goed en bezielend redenaar en een voortreffelijk
organisator. Door grote emotionaliteit, die enerzijds kleur aan zijn
redevoeringen gaf en hem gemakkelijk vrienden deed maken, maar hem
anderzijds als politicus vaak kwetsbaar deed zijn, was hij soms te
gemakkelijk be&amp;iuml;nvloedbaar door anderen en daardoor wispelturig; in
principi&amp;euml;le zaken was hij echter standvastig en in het verdedigen
van die beginselen was hij moedig tot en met de inzet van eigen
vrijheid en leven.&lt;/p&gt;
&lt;p&gt;
  &lt;a href='agedeelte'&gt;A: &lt;/a&gt;Geluidsdocumenten van en over Koos Vorrink. Samengest. door
C.H. Wiedijk (Utrecht, 1981). Aanwezig in Geluidsarchief van de
Stichting film en wetenschap te Utrecht.&lt;/p&gt;
&lt;p&gt;
  &lt;a href='pgedeelte'&gt;P: &lt;/a&gt;Behalve de reeds genoemde werken talrijke
tijdschriftartikelen, brochures en boeken, waarvan de voornaamste zijn:

&lt;em&gt;Naar betere tijden&lt;/em&gt;

(Amsterdam, [s.a.]); 
&lt;em&gt;De A.J.C, als deel der moderne arbeidersbeweging&lt;/em&gt;

(Amsterdam, [1924]); 
&lt;em&gt;De komende nieuwe kultuur&lt;/em&gt;

(Amsterdam, 1925); 
&lt;em&gt;Voor vrede en vrijheid&lt;/em&gt;

(Amsterdam, 1932); 
&lt;em&gt;Handboek ten dienste van de vrije jeugdvorming&lt;/em&gt;

(Amsterdam, 1933-dln.) I; 
&lt;em&gt;Walter Rathenau&lt;/em&gt;

(Amsterdam, 1936).&lt;/p&gt;
&lt;p&gt;
  &lt;a href='lgedeelte'&gt;L: &lt;/a&gt;
  &lt;em&gt;Wat deed Koos Vorrink? De klare taal der feiten&lt;/em&gt;

(Amsterdam, 1948); 
&lt;em&gt;Verslag houdende de uitkomsten van het onderzoek .[der]
Enqu&amp;ecirc;tecommissie regeringsbeleid 1940-1945.&lt;/em&gt;

('s-Gravenhage, 1949 1956) passim; J.M. den Uyl, 'Bij de dood
van Koos Vorrink', in 
&lt;em&gt;Socialisme en Democratie&lt;/em&gt;

12 (1955) 353-354; H. van Hulst, 
&lt;em&gt;Koos Vorrink. Zijn leven in beeld&lt;/em&gt;

(Amsterdam, 1956); H. van Hulst, A. Pleysier en A. Scheffer, 
&lt;em&gt;Het Roode Vaandel volgen wij&lt;/em&gt;

('s-Gravenhage, [1969]); H.F. Cohen, 
&lt;em&gt;Om de vernieuwing van het socialisme&lt;/em&gt;

(Leiden, 1974). Proefschrift Leiden; A. van der Louw, 
&lt;em&gt;Rood als je hart&lt;/em&gt;

(Amsterdam, 1974); J. Bank, 
&lt;em&gt;Opkomst en ondergang van de Nederlandse Volksbeweging (NVB)&lt;/em&gt;

(Deventer, 1978); Leo Hartveld, Frits de Jong Edz. en Dries Kuperus, 
&lt;em&gt;De Arbeiders Jeugd Centrale AJC...&lt;/em&gt;

(Amsterdam, 1982); C.H. Wiedijk, 'De politieke leerschool van Koos
Vorrink', in 
&lt;em&gt;Het derde jaarboek voor het democratisch socialisme.&lt;/em&gt;

Onder red. van J. Bank [et al.] (Amsterdam, [1982])
103-132.&lt;/p&gt;

&lt;p&gt;
&lt;a href=&amp;quot;igedeelte&amp;quot;&gt;I: &lt;/a&gt;&lt;i&gt;Persoonlijkheden in het Koninkrijk der Nederlanden in woord en beeld&lt;/i&gt;. Onder hoofdred. van H.P. van den Aardweg (Amsterdam 1938) 1561.
&lt;/p&gt;



&lt;p&gt;A.A.de Jonge&lt;/p&gt; 
&lt;dtml-var bwn_footer&gt;</text>
  </biography>
</biodes>

