<biodes version="1.0">
  <fileDesc>
    <title>Bellefroid, Joannes Henricus Paulus (1869-1959)</title>
    <ref target="http://resources.huygens.knaw.nl/bwn1880-2000/lemmata/bwn1/bellefroid"/>
    <publisher>
      <name>Biografisch Woordenboek van Nederland:1880-2000</name>
      <ref target="http://resources.huygens.knaw.nl/bwn1880-2000"/>
    </publisher>
  </fileDesc>
  <person>
    <idno type="id">bellefroid</idno>
    <persName><name type="geslachtsnaam">Bellefroid</name>, Joannes Henricus Paulus</persName>
    <sex value="1"/>
    <event type="birth" when="1869"/>
    <event type="death" when="1959"/>
    <state type="occupation">jurist</state>
  </person>
  <biography>
    <graphic url="http://resources.huygens.knaw.nl/bwn1880-2000/lemmata/bwn1/images/images/BELLEFROID.jpg"/>
    <text>&lt;dtml-var bwn_header&gt;
 &lt;p class='genealogie'&gt;
  &lt;strong&gt;Bellefroid, Joannes Henricus Paulus&lt;/strong&gt;, rechtsgeleerde (Hasselt in Belgi&amp;euml; 15-2-1869 - Nijmegen 14-2-1959).

Zoon van Joannes Baptista Bellefroid, landbouwer, en Anna Maria
Gilissen. Gehuwd op 28-8-1895 met Barbara Sebilla Leers. Uit dit
huwelijk werden geen kinderen geboren.



&lt;/p&gt;
&lt;img src=&amp;quot;images/BELLEFROID.jpg&amp;quot; align=&amp;quot;right&amp;quot; BORDER=&amp;quot;0&amp;quot; alt=&amp;quot;afbeelding van Bellefroid, Joannes Henricus Paulus&amp;quot; class=&amp;quot;bwnimg&amp;quot;&gt;
&lt;p&gt;Bellefroid studeert rechten te Leuven, waar hij op 21 juli 1891 het
doctoraat behaalt. Hij vestigt zich als advocaat in zijn vaderstad.
Zijn werkzaam leven, steeds gekenmerkt door een door praktische zin
geleide wetenschapsbeoefening, valt uiteen in twee perioden, de tijd
voor de Eerste Wereldoorlog in Belgi&amp;euml; en de 'tweede
carri&amp;egrave;re' in Nederland. Op 6 juni 1896 wordt hij benoemd tot
docent aan de Rijksuniversiteit te Luik voor strafrecht, strafvordering
en notari&amp;euml;le praktijk. Naast advocatuur en wetenschappelijk werk
is hij ook politiek actief als raadslid en schepen van Hasselt en als
lid van de provinciale raad van (Belgisch) Limburg. Terstond na zijn
afstuderen zet hij zich in voor de verwezenlijking van Nederlandstalige
rechtspleging in Belgi&amp;euml;, onderdeel van de in Vlaanderen op breed
front gevoerde taal- en cultuurstrijd. Beseffend dat de eerste
voorwaarde voor rechtspleging in de Nederlandse taal bestaat in het
scheppen van wetsteksten en andere hulpmiddelen in die taal, zet hij
zich met grote ijver aan dit 'eentonig werk'. In 1897
verschijnt van zijn hand een 
&lt;em&gt;Dictionnaire fran&amp;ccedil;ais-n&amp;eacute;erlandais des termes de droit,&lt;/em&gt;

nadien tweemaal herdrukt. Het werk toont reeds een uitzonderlijke
kennis van zowel Belgisch/ Frans als Nederlands recht en van beide
talen. Daarop volgen in snel tempo vertalingen van verschillende
wetboeken: het 
&lt;em&gt;Wetboek van Koophandel&lt;/em&gt;

(1899), het 
&lt;em&gt;Wetboek van Burgerlijke Rechtspleging&lt;/em&gt;

(1901), een 
&lt;em&gt;Verzameling van Belgische strafwetten&lt;/em&gt;

(1908), het 
&lt;em&gt;Wetboek van Strafrechtspleging&lt;/em&gt;

(1909) en later, als hij al in Nederland is, nog het 
&lt;em&gt;Wetboek van Strafrecht&lt;/em&gt;

(1924). Met dit werk, in 1933 afgerond door een omvangrijk 
&lt;em&gt;Formulierenboek van Burgerlijke Rechtsvordering,&lt;/em&gt;

heeft hij als eenling een heel instrumentarium geschapen voor de
Nederlandssprekende Belgische jurist, een apparaat dat nu grotendeels
achterhaald is door de in 1923 begonnen offici&amp;euml;le vertaalarbeid,
maar dat baanbrekend betekenis heeft gehad voor de vervlaamsing van de
rechtspleging. In 1905 werd Bellefroid lid van de Koninklijke Vlaamse
Academie van Taal en Letterkunde te Gent.&lt;/p&gt;
&lt;p&gt;Bellefroids glanzende carri&amp;egrave;re in Belgi&amp;euml; wordt echter na
de Eerste Wereldoorlog abrupt afgebroken. Als activist wordt hij
slachtoffer van de Fransgezinde reactie die hem, reeds op middelbare
leeftijd, van advocatuur, docentschap en academielidmaatschap berooft.
Het breekt hem niet. Hij vertrekt ondanks eerherstel naar Nederland,
studeert al in 1920 in Utrecht af en vestigt zich daar opnieuw als
advocaat. In 1923, bij de oprichting van de Roomsch-Katholieke
Universiteit Nijmegen, wordt hij daar benoemd tot hoogleraar met maar
liefst vier vakken in zijn leeropdracht: Inleiding tot de
Rechtswetenschap, Burgerlijk Procesrecht, Volkenrecht en Internationaal
Privaatrecht. Op al deze gebieden heeft hij bijdragen van betekenis
geleverd, maar het bekendst is hij in Nederlandse
rechtswetenschappelijke kring geworden door zijn 
&lt;em&gt;Inleiding tot de rechtswetenschap in Nederland&lt;/em&gt;

(1e druk 1937, nadien tot 1956 vele malen herdrukt), die vele
generaties van juristen heeft ingeleid in het recht en die volgens
Telders de beste was van de toen beschikbare inleidingen. Bellefroid
bepaalt zich tot het positieve recht, mede omdat in Nijmegen
geschiedenis en filosofie van het recht aan afzonderlijke docenten zijn
toevertrouwd. Dat zet hij uiteen met een onvergelijkelijke helderheid
van systematiek en eenvoud van betoog. Zijn colleges, rustig en
degelijk zonder te verrassen, worden ook om deze kwaliteiten geprezen.
Voor de rechtsgeschiedenis, in het bijzonder de geschiedenis van de
Nederlandse rechtstaal heeft hij, in het kader van zijn vertaalarbeid,
een bijdrage van blijvende betekenis geleverd met zijn studies over de
vertalingen van de Franse Wetboeken in Belgi&amp;euml; en Nederland. Voor
de Eerste Wereldoorlog heeft hij ook een aantal letterkundige essays
gepubliceerd. Sedert de jaren dertig krijgt hij ook in Belgi&amp;euml; weer
de erkenning die hem toekomt. Hij wordt in 1938 opnieuw lid van de
Koninklijke Vlaamse Academie van Taal en Letterkunde te Gent en in
hetzelfde jaar lid van de Koninklijke Vlaamse Academie van
Wetenschappen te Brussel.&lt;/p&gt;
&lt;p&gt;
  &lt;a href='pgedeelte'&gt;P: &lt;/a&gt;Bibliografie, in J.H.P. Bellefroid, 
&lt;em&gt;Wetboeken en rechtstaat.&lt;/em&gt;

Opstellen verz. en ingel. door R. Victor (Brugge, 1962) 29-31.&lt;/p&gt;
&lt;p&gt;
  &lt;a href='lgedeelte'&gt;L: &lt;/a&gt;R. Victor en B.H.D. Hermesdorf, in 
&lt;em&gt;Rechtskundig Weekblad&lt;/em&gt;

13 (1949-1950) 23 (19 februari) kol. 913-928; F.F.X. Cerutti, in 
&lt;em&gt;Jaarboek R.K. Universiteit Nijmegen 1958-1959,&lt;/em&gt;

62-66; R. Victor, 'Inleiding', in 
&lt;em&gt;Wetboeken en rechtstaat,&lt;/em&gt;

7-27; J. Droogmans, in 
&lt;em&gt;Nationaal Biografisch Woordenboek&lt;/em&gt;

(Brussel, 1966) II, kol. 48-51 met een uitgebreide opgave van verdere
literatuur; P. van Hees, in 
&lt;em&gt;Encyclopedie van de Vlaamse beweging&lt;/em&gt;

(Tielt [enz., 1972-])I, 171-172.&lt;/p&gt;

&lt;p&gt;&lt;a href=&amp;quot;igedeelte&amp;quot;&gt;I: &lt;/a&gt;Katholiek Documentatie Centrum te Nijmegen, Collectie personen: afb. 2a889.
&lt;/p&gt;

&lt;p&gt;G.C.J.J. van den Bergh&lt;/p&gt; 
&lt;dtml-var bwn_footer&gt;</text>
  </biography>
</biodes>

