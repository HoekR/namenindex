<biodes version="1.0">
  <fileDesc>
    <title>Ailly, Arnold Jan d' (1902-1967)</title>
    <ref target="http://resources.huygens.knaw.nl/bwn1880-2000/lemmata/bwn5/ailly"/>
    <publisher>
      <name>Biografisch Woordenboek van Nederland:1880-2000</name>
      <ref target="http://resources.huygens.knaw.nl/bwn1880-2000"/>
    </publisher>
  </fileDesc>
  <person>
    <idno type="id">ailly</idno>
    <persName><name type="geslachtsnaam">Ailly</name>, Arnold Jan d'</persName>
    <sex value="1"/>
    <event type="birth" when="1902"/>
    <event type="death" when="1967"/>
    <state type="occupation">burgemeester</state>
  </person>
  <biography>
    <graphic url="http://resources.huygens.knaw.nl/bwn1880-2000/lemmata/bwn5/images/images/AILLY.jpg"/>
    <text>&lt;dtml-var bwn_header&gt;
 &lt;p class='genealogie'&gt;
  &lt;strong&gt;Ailly, Arnold Jan d'&lt;/strong&gt;, burgemeester (Franeker 22-6-1902 - Amsterdam 24-11-1967). Zoon van Jacob d'Ailly, huisarts, en Johanna Alida Cornelia
  Arnolda Greebe. Gehuwd op 27-3-1930 met Anna Wilhelmina Christina
  Fritz (1902-1976), juriste. Uit dit huwelijk werden, behalve 1
  zoon die jong overleed, 2 zoons en 2 dochters geboren. Na
  echtscheiding (4-6-1959) gehuwd op 29-7-1959 met Marie Giselle
  Madeleine Josephine van Waterschoot van der Gracht (geb. 1912),
  beeldend kunstenares. Dit huwelijk bleef kinderloos.
  

  
  &lt;/p&gt;
&lt;p&gt;
  &lt;img class='bwnimg' BORDER='0' align='right' src='images/AILLY.jpg' alt=&amp;quot;afbeelding van Ailly, Arnold Jan d'&amp;quot;&gt;Arnold d'Ailly stamde uit een geslacht van hugenootse
    kooplui dat zich halverwege de achttiende eeuw in Amsterdam had
    gevestigd. Zijn jeugd bracht hij echter door in het Gelderse
    stadje Doesburg, waar zijn vader van 1905 tot zijn dood in 1925
    huisarts was. Hier groeide Arnold op in een statig herenhuis
    als de middelste in een remonstrants gezin van drie kinderen.
    Het geestelijk klimaat van zijn jeugd was modern-protestants en
    het familieverband hecht en vertrouwelijk.&lt;/p&gt;
&lt;p&gt;Arnold bezocht het openbaar gymnasium in Doetinchem, waar
    hij in 1921 eindexamen alfa deed. Vol verwachtingen vertrok hij
    daarop naar Amsterdam om rechten te studeren aan de
    gemeentelijke universiteit. Hij was actief in het
    studentenleven en ontmoette er zijn toekomstige vrouw, Anna
    Fritz, een jaargenote die eveneens rechten studeerde en de
    dochter van een bekende Amsterdamse makelaar in koffie en thee.
    Op 10 december 1926 behaalde D'Ailly het doctoraalexamen.
    Hierop werd hij advocaat en waarnemend griffier bij het
    Amsterdamse Gerechtshof.&lt;/p&gt;
&lt;p&gt;In oktober 1929 aanvaardde D'Ailly een baan in het
    bedrijfsleven. Hij trad in dienst van de Stoomvaart
    Maatschappij 'Nederland'. Nog geen twee maanden later wisselde
    hij opnieuw van baan. In december 1929 werd hij benoemd tot
    derde secretaris bij de Vereeniging voor den Effectenhandel.
    D'Ailly maakte deze overstap om zijn salarispositie te
    verbeteren, nadat de handelsfirma van zijn aanstaande
    schoonvader, J.M. Fritz, kort na de paniek op de Amerikaanse
    beurs in Wall Street (oktober 1929), failliet was gegaan. Deze
    rampspoed liep uit op een compleet familiedrama, dat ook het
    huwelijk van D'Ailly en Anna Fritz in 1930 - na een verloving
    van bijna vier jaar - overschaduwde: de bruid trouwde om die
    reden nadrukkelijk niet in het wit, maar in een lichtblauwe
    japon.&lt;/p&gt;
&lt;p&gt;Ook in de begintijd van D'Ailly's huwelijk werkte de
    tragedie in de familie Fritz door. Omdat het huwelijk van haar
    ouders op de klippen was gelopen, had mevrouw D'Ailly
    onmiddellijk na haar huwelijk de verzorging van haar ruim tien
    jaar jongere broer op zich genomen. Tot aan het eind van de
    jaren dertig bleef hij als pleegkind bij hen wonen, in een
    uitdijend gezin. Hun eerste kind stierf in 1931 in het
    kraambed. Vervolgens werden tussen 1932 tot 1940 - in de
    comfortabele benedenwoning die men in Nieuw-Zuid bewoonde -
    twee zoons en twee dochters geboren.&lt;/p&gt;
&lt;p&gt;Ondertussen vorderde D'Ailly's carri&amp;egrave;re. In de loop van
    de jaren dertig klom hij op tot eerste secretaris en begin 1940
    tot lid van de Raad van Beheer bij de Vereeniging voor den
    Effectenhandel. Hij toonde zich in deze functies een goede
    organisator. In maart 1940 werd hij benoemd tot directeur van
    de Amsterdamse bankfirma de Kas-Vereeniging NV. In deze
    betrekking vertoonde hij tot in 1944 een neiging tot
    behoedzaamheid tegenover de Duitse bezettingsmacht. Toen de
    Amsterdamse bankier G. van Hall begin 1944 namens het Nationaal
    Steun Fonds (NSF) - 'de financier van het verzet' - de
    directeuren van de twaalf grootste bankinstellingen in
    Nederland benaderde met het verzoek elk twintigduizend gulden
    ter beschikking te stellen voor de financiering van
    verzetsactiviteiten, hebben twee banken geweigerd: de
    Rotterdamsche Bankvereeniging in de persoon van H.L. Woltersom
    - die openlijk met de Duitsers samenwerkte - en de
    Kas-Vereeniging bij monde van D'Ailly.&lt;/p&gt;
&lt;p&gt;Dit schroomvallige optreden heeft D'Ailly nog datzelfde jaar
    rechtgezet door tijdens de hongerwinter belangrijke steun aan
    het NSF te verlenen. Vanaf september 1944 verving hij heimelijk
    de promessen die bij zijn bank op naam van de
    Rijkspostspaarbank stonden, door verhandelbare stukken op naam
    van de Co&amp;ouml;peratieve Centrale Boerenleenbank. Die vervalste
    promessen verkocht hij vervolgens aan vijf Amsterdamse banken.
    Door dit gedurfde optreden wist hij 51 miljoen gulden te
    verzilveren ten behoeve van het stakende spoorwegpersoneel.&lt;/p&gt;
&lt;p&gt;Na de bevrijding werd D'Ailly gevraagd om als minister van
    Financi&amp;euml;n zitting te nemen in het kabinet
    Schermerhorn-Drees. Hij zegde toe en kon slechts met de
    grootste moeite ertoe worden gebracht om de toezegging in te
    trekken toen P. Lieftinck voor deze post beschikbaar bleek.
    D'Ailly bleef werkzaam in de financi&amp;euml;le wereld, waar zijn
    ster snel steeg. In het najaar van 1945 werd hij directielid
    bij De Nederlandsche Bank en voorzitter van de raad van
    toezicht van de Maatschappij tot Financiering van het Nationaal
    Herstel (de Herstelbank). Intussen was hij, als lid van
    verscheidene besturen, een belangrijke figuur in het
    sociaal-culturele leven van Amsterdam geworden.&lt;/p&gt;
&lt;p&gt;D'Ailly's bankiersloopbaan werd onderbroken door zijn
    aanstelling tot burgemeester van Amsterdam per 1 oktober 1946.
    Die benoeming had hij mede te danken aan het feit dat hij kort
    tevoren was toegetreden tot de pas opgerichte Partij van de
    Arbeid (PVDA). Vermoedelijk was dit lidmaatschap ingegeven door
    opportunisme, want au fond had hij weinig affiniteit met
    partijpolitiek; in januari 1951 zou hij weer ongemerkt uit het
    ledenbestand van de PVDA verdwijnen. Men kan aannemen dat zijn
    benoeming tot burgemeester gold als een beloning voor zijn
    optreden ten gunste van het verzet in de laatste
    bezettingjaren. De familie D'Ailly betrok de ambtswoning,
    Herengracht 502, pas in de zomer van 1948 na een vermaning van
    de commissaris van de Koningin. Die vertraging was te wijten
    aan de tegenwerking van de burgemeestersvrouw. Zij zag op tegen
    de onkosten die de bewoning van dit statige pand met zich zou
    brengen.&lt;/p&gt;
&lt;p&gt;De nieuwe burgemeester nam de portefeuille van haven- en
    handelsinrichtingen onder zijn hoede. Van begin af aan ijverde
    D'Ailly voor verbetering van het verkeer door de lucht, de weg
    naar zee en de binnenvaart naar het Europese achterland. De
    luchthaven Schiphol werd hersteld en vernieuwd en tevens werd,
    in 1952, de aanleg van het Amsterdam-Rijnkanaal voltooid. Onder
    zijn bewind werd de aanleg van vier westelijke tuinsteden,
    Bosch en Lommer, Geuzenveld, Slotervaart en Slotermeer,
    aangepakt.&lt;/p&gt;
&lt;p&gt;De belangrijkste politieke conflicten die zich tijdens
    D'Ailly's ambtsperiode voordeden, kwamen voort uit de door de
    Koude Oorlog ontketende controverses tussen de grote
    communistische fractie en de overige raadsleden. Ten tijde van
    de communistische staatsgreep in Tsjecho-Slowakije in 1948 deed
    zich onder D'Ailly's bewind een geruchtmakende politieke
    affaire voor. Mede door zware pressie van zijn kant werden twee
    communistische wethouders - L. Seegers en B. Polak - uit hun
    ambt verwijderd. Dit optreden was evident strijdig met het
    toenmalige gemeenterecht. Vervolgens liepen, op 13 juli 1949,
    de emoties zo hoog op dat het in de raadszaal tot een
    vechtpartij kwam, waaraan uiteindelijk de politie te pas moest
    komen. &amp;eacute;&amp;eacute;n van de agenten trok daarbij zelfs zijn
    revolver, toen hij met een stoel werd aangevallen.&lt;/p&gt;
&lt;p&gt;Legendarisch was D'Ailly's reislust. In de tien jaar van
    zijn burgemeesterschap maakte hij zo'n veertig buitenlandse
    reizen, meestal om de Amsterdamse handelsbelangen te
    bevorderen. Het bezorgde hem de bijnaam 'de vliegende
    burgemeester'. Toen hij voor de derde keer naar Noord-Amerika
    vertrok, tekende de cartoonist Jo Spier in 
    &lt;em&gt;Elsevier&lt;/em&gt;

    (26-11-1949) een koffer vol labels met als onderschrift:
    'Burgemeester d' Ailleurs'.&lt;/p&gt;
&lt;p&gt;Publiekelijk toonde D'Ailly zich een ongecompliceerde
    persoonlijkheid. Hij was uitzonderlijk populair bij de
    bevolking. Hij gedroeg zich niet als een deftige magistraat,
    maar veeleer prettig en voorkomend, met een onbevangen,
    hoffelijke stijl. Vooral zijn jongensachtige jovialiteit viel
    in goede aarde bij de burgers. Daarbij kwam dat hij sociaal
    zeer actief was: hij beschouwde het als zijn taak overal bij te
    zijn. Ontelbaar vele jubilea, recepties en andere feestjes van
    'gewone' Amsterdammers heeft hij bezocht.&lt;/p&gt;
&lt;p&gt;Met hetzelfde gemak waarmee hij zich mengde onder de
    bevolking, bewoog D'Ailly zich in de hoogste kringen. Nauwe
    banden onderhield hij met het koninklijk huis, in het bijzonder
    met koningin Wilhelmina, die bij herhaling wekenlang in
    Amsterdam verbleef. Haar troonsafstand, de inhuldiging van
    prinses Juliana en de kroningsfeesten in september 1948
    beleefde hij als het hoogtepunt van zijn ambtsperiode.
    Vorstelijke erkentelijkheid bleek ook uit de uitnodiging
    zitting te nemen in de commissie die de opvoeding van prinses
    Beatrix begeleidde.&lt;/p&gt;
&lt;p&gt;Naast de genoemde bestuursposten oefende D'Ailly tijdens
    zijn burgemeesterschap nog een groot aantal nevenfuncties uit.
    Van 1952 tot 1956 was hij voorzitter van de Vereniging van
    Nederlandse Gemeenten. De toelagen die hij voor zijn
    commissariaten ontving - onder meer bij de Hoogovens en de
    Koninklijke Luchtvaart Maatschappij - zette hij op een aparte
    rekening, die hij samen met zijn vrouw beheerde. Dit fonds was
    bestemd voor armen.&lt;/p&gt;
&lt;p&gt;Begin september 1956 - twee jaar voordat zijn tweede
    ambtstermijn zou aflopen - diende D'Ailly onverwacht zijn
    ontslag in. Zijn plotselinge vertrek werd door hem publiekelijk
    verdedigd door te betogen dat het hoog tijd zou zijn voor een
    frisse wind. In werkelijkheid was hij tot aftreden gedwongen,
    omdat uitgekomen was dat hij sinds 1951 een intieme relatie
    onderhield met Gis&amp;egrave;le van Waterschoot van der Gracht. Deze
    tien jaar jongere Amsterdamse kunstenares - de dochter van een
    rijke mijningenieur - had naam gemaakt als brandschilderes en
    weefster van tapijten. Dat een burgemeester overspel pleegt,
    was indertijd ondenkbaar. Koningin Juliana schijnt te hebben
    opgemerkt dat zij 'deze echtbreker' niet langer de hand wenste
    te schudden (Arnoldussen).&lt;/p&gt;
&lt;p&gt;Terwijl D'Ailly zich in de loop van zijn ambtsperiode steeds
    meer was gaan gedragen als een levensgenieter, had zijn
    echtgenote Anna de rol gehandhaafd van toegewijde en
    hardwerkende burgemeestersvrouw, vervuld van plichtsbesef. Voor
    mevrouw D'Ailly was de echtbreuk dan ook een hard gelag. Op de
    dag van zijn aftreden trok D'Ailly in bij Gis&amp;egrave;le van
    Waterschoot op Herengracht 401. In de zomer van 1959 trouwde
    hij met haar in het Engelse Sudbury (Suffolk).&lt;/p&gt;
&lt;p&gt;Na zijn afscheid als burgemeester keerde D'Ailly terug naar
    de bankwereld. In januari 1957 werd hij benoemd tot directeur
    van de Nationale Handelsbank NV in Amsterdam. Maar al na drie
    jaar, in februari 1960, nam hij ook daar ontslag en ging hij -
    ditmaal voorgoed - met pensioen. Als reden verkondigde hij dat
    er een beleidscontroverse in de directie heerste. Maar het was
    duidelijk dat D'Ailly, de rasbestuurder, uitgeput was geraakt.
    Zijn laatste levensjaren besteedde hij voor een belangrijk deel
    aan vakantiereizen met zijn tweede echtgenote door Itali&amp;euml;,
    Turkije en Griekenland. Op het Griekse eiland Paros ontdekten
    zij in de zomer van 1965 een pittoresk kloostertje, dat al
    sinds een eeuw was verlaten. Met toestemming van de
    plaatselijke priester gingen zij aan de slag om de bouwval voor
    bewoning geschikt te maken. De voltooiing van deze restauratie
    heeft D'Ailly niet mogen beleven. Hij overleed eind 1967 aan
    een aandoening van het lymfevatenstelsel in het Amsterdamse
    Prinsengrachtziekenhuis.&lt;/p&gt;
&lt;p&gt;D'Ailly kan beschouwd worden als een van de populairste
    burgemeesters die de hoofdstad heeft gekend. Als bestuurder
    worstelde hij echter met het probleem dat het manoeuvreren in
    de partijpolitiek niet zijn sterkste kant was. Hij zocht liever
    naar wat verenigde dan naar wat scheidde, en opereerde in
    beleidsmatig opzicht eerder in de breedte dan in de diepte.
    Daarbij speelde zijn welsprekendheid hem wel eens parten. Zijn
    betogen waren eerder gegoten in de stijl van een causerie dan
    van een diepgravend betoog. Stellige verzekeringen namen bij
    hem soms de plaats in van krachtige argumenten. Dit alles kon
    leiden tot een zekere oppervlakkigheid die vooral in de laatste
    jaren van zijn ambtsperiode naar voren kwam.&lt;/p&gt;
&lt;p&gt;
  &lt;a href='agedeelte'&gt;A: &lt;/a&gt;Collectie- A.J. d'Ailly (circa 1924-1958) en
  persdocumentatie betreffende A.J. d'Ailly in het Gemeentearchief
  van Amsterdam.&lt;/p&gt;
&lt;p&gt;
  &lt;a href='lgedeelte'&gt;L: &lt;/a&gt;Behalve een necrologie door P.J. Mijksenaar, in 
  &lt;em&gt;Economisch-Historisch Jaarboek&lt;/em&gt;

  XXXII ('s-Gravenhage 1969) 321-327: G.C. Spruijt, 'De
  secretarissen van Amsterdam', in 
  &lt;em&gt;Ons Amsterdam&lt;/em&gt;

  26 (1974) 243-249; R. Roegholt, 
  &lt;em&gt;Amsterdam in de 20ste eeuw&lt;/em&gt;

  . II: 
  &lt;em&gt;1945-1970&lt;/em&gt;

  (Utrecht [etc.] 1979) 109-154; A.E. de Groot-d'Ailly, 'Jacob
  d'Ailly, med. drs., huisarts te Doesburg 1905-1925', in 
  &lt;em&gt;Mededelingenblad Stad en Ambt Doesburg,&lt;/em&gt;

  8 (1979) 2 (feb.) 17-20; Herman de Liagre B&amp;ouml;hl, 'Koude
  oorlog in Amsterdam. De wethoudersaffaire van 1948', in 
  &lt;em&gt;De Gids&lt;/em&gt;

  147 (1984) 42-54; M. Heijder, 'Herengracht 502: 60 jaar
  ambtswoning van de burgemeester', in 
  &lt;em&gt;Ons Amsterdam&lt;/em&gt;

  38 (1986) 237-242; P. Arnoldussen, 'Arnold Jan d'Ailly, groot
  Amsterdammer van deze eeuw', in 
  &lt;em&gt;Het Parool,&lt;/em&gt;

  18-9-1998.&lt;/p&gt;
&lt;p&gt;
  &lt;a href='igedeelte'&gt;I: &lt;/a&gt;
  &lt;em&gt;Keesings Historisch Archief.&lt;/em&gt;

  Onder hoofdred. Van P.H. Ritter jr., nr. 796 (15/21-9-1946), p.
  6884a [Foto: Arbeiderspers].&lt;/p&gt;
&lt;p&gt;H. de Liagre B&amp;ouml;hl&lt;/p&gt; 
&lt;dtml-var bwn_footer&gt;</text>
  </biography>
</biodes>

