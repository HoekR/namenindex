<biodes version="1.0">
  <fileDesc>
    <title>Mulder, Anne Henriette (1906-2001)</title>
    <author>Lamberthe J. de Jong</author>
    <ref target="http://resources.huygens.knaw.nl/bwn1880-2000/lemmata/bwn6/mulderah"/>
    <date when="2003-08-08"/>
    <publisher>
      <name>Biografisch Woordenboek van Nederland:1880-2000</name>
      <ref target="http://resources.huygens.knaw.nl/bwn1880-2000"/>
    </publisher>
  </fileDesc>
  <person>
    <idno type="id">mulderah</idno>
    <persName><name type="geslachtsnaam">Mulder</name>, Anne Henriette</persName>
    <sex value="2"/>
    <event type="birth" when="1906"/>
    <event type="death" when="2001"/>
    <state type="occupation">publiciste</state>
    <state type="occupation">omroepmedewerkster</state>
  </person>
  <biography>
    <graphic url="http://resources.huygens.knaw.nl/bwn1880-2000/lemmata/bwn6/images/images/MULDERAH.jpg"/>
    <text>&lt;dtml-var bwn_header&gt;
 &lt;p class=&amp;quot;genealogie&amp;quot;&gt;

&lt;strong&gt;Mulder, Anne Henriette&lt;/strong&gt;, publiciste en
omroepmedewerkster 
(Loosduinen 25-5-1906 - Amsterdam, 16-8-2001). Dochter van Henri
Mulder, huisarts, en Anna Chits. Gehuwd op 22-5-1946 met Evert Rees
(1904-1986), musicus en pianoleraar. Uit dit huwelijk werd 1 zoon
geboren. 


&lt;/p&gt;
&lt;img src=&amp;quot;images/MULDERAH.jpg&amp;quot; align=&amp;quot;right&amp;quot; BORDER=&amp;quot;0&amp;quot; alt=&amp;quot;afbeelding van Mulder, Anne Henriette&amp;quot; class=&amp;quot;bwnimg&amp;quot;&gt;
&lt;p&gt;Anne Mulder groeide samen met haar twee jaar oudere en
ziekelijke broer Pierre op in een huisartsengezin. In mei 1911
verhuisde de familie naar Den Haag, waar vader Mulder een nieuwe
praktijk begon. Cultuur nam in het ouderlijk huis een belangrijke
plaats in. Aangezien zowel haar vader als haar joodse moeder lid
waren van de Waalse Kerk, leerde Anne goed Frans spreken. Ook had
de familie goede contacten in Haagse en Amsterdamse kunstkringen.
Zo kwam dirigent Willem Mengelberg bij hen thuis, terwijl Anne zelf
wel eens op bezoek ging bij de schilder Jan Toorop. Zij kreeg
pianoles en schreef op school al graag opstellen. Behalve voor
beeldende kunst en muziek was er aandacht voor literatuur en
po&amp;euml;zie, en ook maakte de familie buitenlandse reizen.&lt;/p&gt;
&lt;p&gt;Vader Mulder wilde dat Anne eveneens arts zou worden. Daarom
volgde zij de Derde HBS met vijfjarige cursus in Den Haag. Na haar
eindexamen, in 1925, besloot zij toch Nederlands te studeren. Dat
vereiste twee jaar priv&amp;eacute;-studie om zich voor te bereiden op
het staatsexamen Grieks en Latijn. In die periode begon zij
voordrachten te houden over po&amp;euml;zie en romans en artikelen te
publiceren over reizen, literatuur en modegeschiedenis, onder
andere in 
&lt;em&gt;De Amsterdamsche Dameskroniek&lt;/em&gt;.&lt;/p&gt;
&lt;p&gt;Eind september 1927 liet Mulder zich inschrijven voor de studie
Nederlands aan de Rijksuniversiteit te Leiden, onder anderen bij
professor Albert Verwey. Als bijvakken volgde zij musicologie en
kunstgeschiedenis. Hoewel lid van de Vereeniging van Vrouwelijke
Studenten te Leiden nam zij als spoorstudente niet echt deel aan
het studentenleven. Naast haar studie bleef zij publiceren. In 1933
schreef zij bijvoorbeeld een serie over mode en vakantie voor het
dagblad 
&lt;em&gt;De Telegraaf&lt;/em&gt; en in datzelfde jaar ook historische artikelen
voor onder meer 
&lt;em&gt;De Haagsche Vrouwenkroniek&lt;/em&gt;. Eveneens in 1933 verscheen 
&lt;em&gt;Pierre&lt;/em&gt;, een persoonlijk boekje in beperkte oplage met
gedachten over haar kort tevoren overleden broer.&lt;/p&gt;
&lt;p&gt;Na haar afstuderen op 1 april 1936 voelde Mulder er niets voor
lerares te worden. Zij besloot daarom van haar nevenactiviteiten
als publiciste en spreekster haar beroep te maken. Mulder sprak
makkelijk en had snel contact met het publiek. Zij gaf veel
lezingen over literatuur, bijvoorbeeld voor de Haagse afdelingen
van de Vereeniging voor Wijsbegeerte en de Theosofische Vereeniging
en voor de Nederlandsche Vrouwenclub in Amsterdam. Later verzorgde
zij ook voordrachten voor volksuniversiteiten en kunstkringen en in
boekhandels. Vanaf 1936 hield zij, op uitnodiging van de
voorzitster van de VPRO, Nicolette Bruining, radiocauserie&amp;euml;n
over cultuurhistorische onderwerpen. Hiermee kreeg zij bij een
breed publiek bekendheid als spreekster.&lt;/p&gt;
&lt;p&gt;In oktober 1938 verliet Mulder het ouderlijk huis in Den Haag,
'de stad waar ik uitgesproken 
&lt;em&gt;niet&lt;/em&gt; van houd', zoals ze eens schreef ( 
&lt;em&gt;Singel 262&lt;/em&gt; (1950) 62). Zij verhuisde naar Amsterdam, waar ze
op kamers ging wonen aan de Weteringschans. Mulder had hier door
haar werk al veel kennissen en contacten. In opdracht van de
Amsterdamse uitgeverij 'Kosmos' schreef zij in 1938, ter
gelegenheid van het veertigjarig jubileum van koningin Wilhelmina, 
&lt;em&gt;Geschiedenis van Oranje, doorluchtig verteld&lt;/em&gt;. Het is een
populair-historisch boek, waarin Mulder - zoals ze later zei -
binnen 'het stalen geraamte van gecontroleerde feiten' schreef uit
haar fantasie, 'die voor mij nog altijd de h&amp;oacute;&amp;oacute;gste
werkelijkheid is' (&lt;em&gt;Singel 262&lt;/em&gt; (1957) 64). Vanwege het succes van 
&lt;em&gt;Geschiedenis van Oranje&lt;/em&gt; kreeg zij van uitgever Emanuel
Querido het verzoek een in opzet vijfdelige serie te schrijven over
'Zeven eeuwen Nederlandsche levenskunst. De geschiedenis van het
dagelijks leven'.&lt;/p&gt;
&lt;p&gt;Het eerste deel van deze serie, 
&lt;em&gt;In Holland staat een huis&lt;/em&gt;, over de middeleeuwen vanaf 1200,
verscheen eind 1940 en deel twee, 
&lt;em&gt;Tusschen Keulen en Parijs&lt;/em&gt; over het Bourgondische tijdvak,
kwam in 1942 uit. Op originele wijze en in een populaire stijl
vertelt Mulder hierin over het leven van alledag in kastelen en
kloosters, in de burgerhuizen en werkplaatsen. Jaartallen worden
opnieuw nauwelijks genoemd, wel eigentijdse liedjes en rijmpjes,
verhalen over koningen, schilders en schrijvers, burgers en
ambachtslieden. Evenals in 
&lt;em&gt;Geschiedenis van Oranje&lt;/em&gt; documenteerde zij zich grondig, maar
opnieuw nam ze bewust geen bronvermelding en literatuuropgave op.
De recensenten en de lezers ontvingen de boeken lovend, en de serie
zou vele herdrukken beleven.&lt;/p&gt;
&lt;p&gt;In 1941 betrok Mulder aan de Nieuwezijds Voorburgwal in
Amsterdam een grote, artistiek ingerichte etage boven kantoren,
waar zij veel vrijheid genoot. Zij kon er 's nachts pianospelen,
vrienden ontvangen en clandestiene lezingen houden. Er was ruimte
voor de opslag van illegale kranten, boeken en bonkaarten. Ook
hielden zich hier onderduikers schuil, onder wie haar joodse
moeder, de musicus Eef Rees, die weigerde in Duitsland op te
treden, en tijdelijk een Britse piloot. Mulder was fel anti-nazi.
Zo veroordeelde zij, schrijvend over de middeleeuwse heksenjacht in
haar rubriek in het VPRO-programmablad 
&lt;em&gt;Vrije Geluiden&lt;/em&gt; (13-12-1941), impliciet in de scherpst
mogelijke bewoordingen de jodenvervolging. Het mag daarbij een
wonder heten dat dit artikel door de censuur over het hoofd werd
gezien. Kort daarna kwam er, door de opheffing van de VPRO in
september 1941 en van 
&lt;em&gt;Vrije Geluiden&lt;/em&gt; in december van dat jaar, een einde aan haar
werk voor de omroep. Aangezien Mulder doorging voor
'wetenschappelijk' publiciste, hoefde zij geen lid te worden van de
Kultuurkamer. Tijdens de bezetting werd er echter steeds minder
uitgegeven en tijdschriften hielden op te verschijnen, zodat er op
den duur weinig werk voor haar over bleef. Vanaf 1943 ontving zij
daarom, via haar vriendin de schrijfster Henri&amp;euml;tte van Eyk,
een financi&amp;euml;le bijdrage van de Centrale Kunstenaars
Commissie.&lt;/p&gt;
&lt;p&gt;In 1946 trouwde Anne Mulder met Eef Rees. Na de bevrijding bleef
zij - mede uit financi&amp;euml;le noodzaak - lezingen geven en
publiceren. In de loop der jaren waren dat honderden artikelen over
culturele en historische onderwerpen in onder meer 
&lt;em&gt;Vrije Geluiden&lt;/em&gt;, 
&lt;em&gt;Algemeen Handelsblad&lt;/em&gt;, 
&lt;em&gt;Elseviers Weekblad&lt;/em&gt;, 
&lt;em&gt;Elegance&lt;/em&gt;, 
&lt;em&gt;De Baanbreker&lt;/em&gt; en 
&lt;em&gt;De Wereldkroniek&lt;/em&gt;. Zij recenseerde boeken, tentoonstellingen
en muziekuitvoeringen, hield interviews met bekende Nederlanders en
schreef reportages over uiteenlopende onderwerpen. Bovendien stelde
zij tientallen jubileumboekjes en brochures samen. In 1954 en 1957
had zij zitting in de jury voor de prijs van de Stichting
Kunstenaarsverzet 1942-1945.&lt;/p&gt;
&lt;p&gt;In 1947 verscheen het derde deel van de 'Levenskunst'-reeks,
getiteld 
&lt;em&gt;Amsterdam, die groote stad&lt;/em&gt;, over de Gouden Eeuw. Een jaar
later kreeg Mulder de opdracht om het (eerste) Boekenweekgeschenk
voor de jeugd te schrijven. Dat werd 
&lt;em&gt;Logarithmen en rozen&lt;/em&gt;, een speels geschreven boekje over
literatuur en schrijvers en bestemd voor middelbare scholieren. Het
was een van haar weinige boeken waarop vooral uit literaire hoek
kritiek kwam. Zij werd er onaangenaam door getroffen en weet die
kritiek aan jaloezie.&lt;/p&gt;
&lt;p&gt;Vanaf januari 1948 was Mulder weer op VPRO-radio te beluisteren.
In haar rubriek 
&lt;em&gt;Passe-Partout&lt;/em&gt; vertelde zij iedere week op zaterdagavond - en
later op zondagochtend - in tien tot vijftien minuten aan haar
'toehoorders' over culturele en historische wetenswaardigheden als
tentoonstellingen, boeken, muziekuitvoeringen en reizen. In deze
naoorlogse jaren van wederopbouw, schaarste en beperkte
uitgaansmogelijkheden bestond er bij de luisteraars veel behoefte
aan dit soort informatie. Mulders programma genoot dan ook grote
populariteit. Vanwege haar markante radio-optreden werd zij wel de
'stem van de VPRO' genoemd. Van 1951 tot 1953 was Mulder tevens te
horen bij de Wereldomroep, waar zij - aanvankelijk maandelijks en
later wekelijks - de 
&lt;em&gt;Rubriek voor de vrouw&lt;/em&gt; verzorgde.&lt;/p&gt;
&lt;p&gt;Mulders vele en veelzijdige werkzaamheden zijn des te
opmerkelijker omdat het meer dan eens gebeurde dat zij verzoeken om
artikelen of lezingen vaak onbeantwoord liet, waarvan ze dan
achteraf weer spijt had. Op brieven van lezers reageerde zij
zelden, hoewel zij ze wel bewaarde. Mulder leverde haar kopij
vrijwel altijd te laat in en verstopte zich voor uitgevers en
drukkers. Zij had het te druk of had gewoon geen zin post te
beantwoorden of dingen af te maken. Het langverwachte vierde deel
van de 'Levenskunst'-serie, 
&lt;em&gt;Dansons la Carmagnole. Fransche caprices en Fransche
soldaten&lt;/em&gt;, publiceerde zij bijvoorbeeld pas in 1952. Aan deel
vijf over de 19de eeuw zou zij - ondanks aandringen van uitgever
Querido - niet meer toekomen. Om die reden noemde zij, nadat ze in
1949 op 42-jarige leeftijd moeder was geworden, haar zoon Jose 'het
mooiste en liefste wat ik heb gemaakt' en 'het enige werk dat ik op
tijd heb afgeleverd' ( 
&lt;em&gt;Singel 262&lt;/em&gt; (1950) 64).&lt;/p&gt;
&lt;p&gt;Als gevolg van een behoefte aan vernieuwing in de omroepwereld
werd Mulders wekelijkse radiorubriek in oktober 1961
be&amp;euml;indigd. Uit financi&amp;euml;le noodzaak aanvaardde de
inmiddels 55-jarige Mulder toen een baan als lerares Nederlands aan
het Christelijk Lyceum in Amsterdam en aan de Rijkskweekschool in
Alkmaar. Zij vond het lesgeven leuk, maar erg zwaar. Daarnaast
bleef Mulder als publiciste actief. Zo werkte zij van 1961 tot en
met 1966 mee aan de vrouwenpagina van journaliste Wim Hora Adema in

&lt;em&gt;Het Parool&lt;/em&gt;. In de tweewekelijkse rubriek 'Achter de rug van
de suppoost' schreef zij hier over exposities.&lt;/p&gt;
&lt;p&gt;In 1971 ging Mulder als lerares met pensioen, maar zij bleef in
het hele land lezingen geven. Van 1973 tot 1976 werkte zij mee aan
het wekelijkse radioprogramma 
&lt;em&gt;De artistieke staalkaart&lt;/em&gt; van de VARA. Aan het eind van haar leven begon
ze met het opschrijven van haar oorlogsherinneringen, maar die
zouden onuitgegeven blijven. In 1986 werd zij weduwe. Tot op hoge
leeftijd was Mulder helder van geest, nieuwsgierig, humoristisch en
vol belangstelling voor haar bezoekers. Sinds 1996 woonde zij in
Amsterdam in bij haar zoon Jose en zijn gezin.&lt;/p&gt;
&lt;p&gt;Hoewel Anne Mulder zich erop liet voorstaan een 'gewone mevrouw'
te zijn, stond zij graag in de belangstelling. Zij genoot dan ook
van de status van bekende Nederlander, die zij vanaf de jaren
veertig tot het begin van de jaren zeventig bezat. Behalve van haar
radio-optredens en geschriften kende men haar uit de vele
interviews in dag- en weekbladen en als lid van de Amsterdamse
literaire wereld. 'Dra. Anne H. Mulder', zoals zij haar publicaties
steeds ondertekende, was zowel journaliste, historica als
schrijfster. De betekenis van haar werk ligt vooral op
cultuurhistorisch vlak, in de wijze waarop zij in woord en
geschrift de kennis omtrent kunst en geschiedenis voor een breed
publiek toegankelijk en aantrekkelijk wist te maken.&lt;/p&gt;
&lt;p&gt;
&lt;a href=&amp;quot;agedeelte&amp;quot;&gt;A: &lt;/a&gt;Persoonlijk archief van Anne H. Mulder in familiebezit.
Collectie- Anne H. Mulder en persdocumentatie in het Nederlands
Letterkundig Museum en Documentatiecentrum te
's-Gravenhage.&lt;/p&gt;
&lt;p&gt;
&lt;a href=&amp;quot;pgedeelte&amp;quot;&gt;P: &lt;/a&gt;Behalve de in de tekst genoemde publicaties: o.a. 'Anne
H. Mulder', in 
&lt;em&gt; Singel 262. Twee&amp;euml;ntwintig biografie&amp;euml;n&lt;/em&gt; (Amsterdam
1950) 61-64; 'Autrefois', in 
&lt;em&gt;Singel 262. Eenentwintig jeugdindrukken&lt;/em&gt; (Amsterdam 1955)
48-51; 'Daar zat hij dan', in 
&lt;em&gt;Singel 262. Zeventien auteursgeheimen&lt;/em&gt; (Amsterdam 1957) 62-68;

&lt;em&gt;Een ruiker camelia's geplukt in het Parijs van de
romantiek&lt;/em&gt; [Roman] (Amsterdam 1955). 'Het dagelijks leven', in 
&lt;em&gt;Onderdrukking en verzet. Nederland in oorlogstijd&lt;/em&gt;. Onder
red. van J.J. van Bolhuis [e.a.]. IV (Arnhem [etc.] [1954])
649-671. Een aantal teksten uit haar VPRO-radiorubriek werd
gebundeld onder de titel 
&lt;em&gt;Passepartout&lt;/em&gt; (Amsterdam 1951). Een vrijwel volledige
bibliografie van Mulder in de onder L genoemde doctoraalscriptie
van De Jong, waarvan een exemplaar berust in het Nederlands
Letterkundig Museum en Documentatiecentrum te
's-Gravenhage.&lt;/p&gt;
&lt;p&gt;
&lt;a href=&amp;quot;lgedeelte&amp;quot;&gt;L: &lt;/a&gt;Interview door Caroline Weber, in 
&lt;em&gt;Iris. Tijdschrift voor de vrouw en haar levenskunst&lt;/em&gt; 1 (1947)
6 (sept.) 6-7; interview door Marijke van Raephorst, in 
&lt;em&gt;Libelle&lt;/em&gt;, 26-3-1955; Clare Lennart, 'Anne H. Mulder', in
eadem, 
&lt;em&gt;Op schrijversvoeten door Nederland&lt;/em&gt;. (Amsterdam 1955) 57-61;
interview door Th.L., in Accent, 3-1-1970; Dick Verkijk, 
&lt;em&gt;Radio Hilversum, 1940-1945. De omroep in de oorlog&lt;/em&gt; (2de dr.;
Amsterdam 1974); interview door Agnes Koerts, in Trouw, 7-5-1994;
Lamberthe J. de Jong, Dra. Anne H. Mulder (1906). Vertelster en
schrijfster over de geschiedenis van het dagelijks leven en 'de
stem van de VPRO' (1948-1961) [Ongepubliceerde doctoraalscriptie,
Universiteit Utrecht] (Utrecht 1999); eadem, 'Schrijfster over de
geschiedenis van het dagelijks leven', in 
&lt;em&gt;Biografie Bulletin&lt;/em&gt; 10 (2000) 251-256. Op 11 november 1984
zond de NOS in de serie 
&lt;em&gt;Een leven lang. Gesprekken met oudere kunstenaars&lt;/em&gt; een
radio-interview met Anne H. Mulder door Trees Verberne uit. Op 1
juli 1994 zond de VPRO in het programma Michelangelo het
radio-interview 'Cor Galis en Anne H. Mulder _ de stem van de VPRO'
door Karen de Bok uit.&lt;/p&gt;
&lt;p&gt;
&lt;a href=&amp;quot;igedeelte&amp;quot;&gt;I: &lt;/a&gt;

&lt;em&gt;Singel 262. Twee&amp;euml;ntwintig Biografie&amp;euml;n&lt;/em&gt; (Amsterdam
1950) 61.&lt;/p&gt;
&lt;p&gt;Lamberthe J. de Jong&lt;/p&gt;
 
&lt;dtml-var bwn_footer&gt;</text>
  </biography>
</biodes>

