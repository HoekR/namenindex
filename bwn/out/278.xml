<biodes version="1.0">
  <fileDesc>
    <title>Bruins Slot, Jan Albertus Hendrik Johan Sieuwert (1906-1972)</title>
    <ref target="http://resources.huygens.knaw.nl/bwn1880-2000/lemmata/bwn2/bruinsslot"/>
    <publisher>
      <name>Biografisch Woordenboek van Nederland:1880-2000</name>
      <ref target="http://resources.huygens.knaw.nl/bwn1880-2000"/>
    </publisher>
  </fileDesc>
  <person>
    <idno type="id">bruinsslot</idno>
    <persName><name type="geslachtsnaam">Bruins Slot</name>, Jan Albertus Hendrik Johan Sieuwert</persName>
    <sex value="1"/>
    <event type="birth" when="1906"/>
    <event type="death" when="1972"/>
    <state type="occupation">journalist</state>
    <state type="occupation">politicus</state>
    <state type="occupation">burgemeester</state>
  </person>
  <biography>
    <graphic url="http://resources.huygens.knaw.nl/bwn1880-2000/lemmata/bwn2/images/images/BRUINSSLOT.jpg"/>
    <text>&lt;dtml-var bwn_header&gt;
 &lt;p class='genealogie'&gt;
  &lt;strong&gt;Bruins Slot, Jan Albertus Hendrik Johan Sieuwert&lt;/strong&gt;, journalist en politicus (Drachten, gem. Smallingerland 8-1-1906 - Haarlem 4-4-1972).

Zoon van Albertus Bruins Slot, burgemeester, en Antje Hoogeboom. Gehuwd
op 29-6-1933 met Corn&amp;eacute;lie Cath&amp;eacute;rine Hermance Rutgers. Uit dit
huwelijk werden 2 zoons en 4 dochters geboren. Na haar overlijden
(20-11-1947) gehuwd op 25-3-1953 met Wilhelmina Chardon. Uit dit
huwelijk werd 1 zoon geboren.


&lt;img src=&amp;quot;images/BRUINSSLOT.jpg&amp;quot; align=&amp;quot;right&amp;quot; BORDER=&amp;quot;0&amp;quot; alt=&amp;quot;afbeelding van Bruins Slot, Jan Albertus Hendrik Johan Sieuwert&amp;quot; class=&amp;quot;bwnimg&amp;quot;&gt;


&lt;/p&gt;
&lt;p&gt;Bruins Slot kreeg een gereformeerde opvoeding. Zijn moeder was
gereformeerd sinds de Doleantie (1886), zijn vader was oorspronkelijk
hervormd maar werd later gereformeerd. Het geloof is een van de
belangrijkste determinerende factoren geweest in Bruins Slots loopbaan
als journalist en politicus. Hij was ge&amp;iuml;nteresseerd in de
gereformeerde theologie en vervulde functies binnen de Gereformeerde
Kerken. Zo was hij lid van Deputaten voor het voortgezet gesprek inzake
de verontrusting, een college van deskundigen dat de wrijvingen tussen
progressieven en behoudenden behandelde, en van Deputaten voor de
bestudering van het oorlogsvraagstuk.&lt;/p&gt;
&lt;p&gt;Op twaalfjarige leeftijd verliet Bruins Slot het ouderlijk huis om
in Rotterdam naar het Marnix-gymnasium te gaan. Na het eindexamen
studeerde hij rechten aan de Vrije Universiteit in Amsterdam.
Vervolgens werd hij advocaat in die stad. In 1931 promoveerde Bruins
Slot bij P.A. Diepenhorst op een proefschrift over 
&lt;em&gt;Groen van Prinsterer bij het herstel der hi&amp;euml;rarchie in de
Roomsch-Katholieke Kerk in Nederland&lt;/em&gt;

(Amsterdam, 1931). Twee jaar later werd hij benoemd tot burgemeester
van de Groninger gemeente Adorp. Met het ambt was hij in zekere mate
vertrouwd daar zijn vader eerst burgemeester van Schiermonnikoog,
daarna van Smallingerland - waartoe ook Drachten behoort - was geweest.
In Adorp had Bruins Slot een rustige tijd. Hij publiceerde artikelen op
rechtshistorisch gebied in 
&lt;em&gt;Anti-Revolutionaire Staatkunde&lt;/em&gt;

(het blad van de Dr. A. Kuyperstichting), het 
&lt;em&gt;Calvinistisch Weekblad&lt;/em&gt;

en
&lt;em&gt;Themis.&lt;/em&gt;
&lt;/p&gt;
&lt;p&gt;Naar aanleiding van de Duitse maatregelen op 1 september 1941,
waarbij het leidersbeginsel o.a. inzake het gemeentelijk bestuur werd
opgelegd, werd Bruins Slot op zijn verzoek op 24 februari 1942 ontslag
verleend als burgemeester en vatte hij de advocatenpraktijk weer op, nu
in Sauwerd (Groningen). Het principi&amp;euml;le besluit zich niet op het
hellend vlak van samenwerking met de Duitsers te begeven had begin 1941
reeds een vervolg gekregen in de zg. 
&lt;em&gt;Standaard-&lt;/em&gt;

affaire
&lt;em&gt;.&lt;/em&gt;

Toen er op last van de Duitsers een NSB'er in de redactie van het
antirevolutionaire dagblad 
&lt;em&gt;De Standaard&lt;/em&gt;

moest worden opgenomen trad ARP-leider H. Colijn af als hoofdredacteur,
maar meer uit prestigeoverwegingen dan om het beginsel; hij vroeg
mindere goden, onder wie Bruins Slot, de zaak van hem over te nemen.
Bruins Slot zag echter in dat 
&lt;em&gt;De Standaard&lt;/em&gt;

in een onmogelijke positie was geraakt en trotseerde Colijn. De
Anti-Revolutionaire Partij (ARP) werd op 5 juli 1941 verboden, het
merendeel van het kader werd ge&amp;iuml;nterneerd of ging ondergronds. Ook
Bruins Slot begaf zich onmiddellijk na zijn aftreden als burgemeester
in illegaal werk. In januari 1943 richtte hij met enkele anderen, onder
wie de latere hoogleraar volkenrecht Gezina H.J. van der Molen en
waarnemend partijleider J. Schouten, het verzetsblad 
&lt;em&gt;Trouw&lt;/em&gt;

op. Nadat ook Schouten naar Duitsland was weggevoerd werd Bruins Slot
als hoofdredacteur van 
&lt;em&gt;Trouw&lt;/em&gt;

de officieuze leider van de 'schaduw-ARP'.&lt;/p&gt;
&lt;p&gt;In februari 1945 ontketende 
&lt;em&gt;Trouw&lt;/em&gt;

een actie tot het doen opgaan van de ARP en de Christelijk- Historische
Unie (CHU) in &amp;eacute;&amp;eacute;n, na de bevrijding in het leven te roepen,
'Christelijke Volkspartij'. Een klein jaar lang beijverde
Bruins Slot zich, met zijn krant, om dit ideaal werkelijkheid te laten
worden. Toen het moment was aangebroken - rond de jaarwisseling
1945/1946 - waarop de besturen van de partijen een beslissing moesten
nemen, wist hij dat alle kansen op een fusie waren verkeken en berustte
hij in dit voldongen feit.&lt;/p&gt;
&lt;p&gt;Van de jongeren die tijdens de oorlog de kern van het
antirevolutionaire verzet hadden gevormd, kreeg na de oorlog slechts
een enkeling een belangrijke rol in de ARP te spelen. De nieuwe
partijleider Schouten verdedigde de inschakeling van Bruins Slot,
'uit het goede hout gesneden', bij het bestuurswerk tegenover
de meer behoudende leden van het partij-establishment. Bruins Slot werd
Schoutens prot&amp;eacute;g&amp;eacute;; dit verklaart zijn snelle opgang naar het
kamerlidmaatschap (1946) en naar een vooraanstaande positie in de
fractie. In de Tweede Kamer hield Bruins Slot zich intensief bezig met
de Indonesische kwestie (vanaf 1950 met de kwestie-Nieuw-Guinea) en met
buitenlandse politiek. Wat Indonesi&amp;euml; betrof bleef hij geheel
binnen de door zijn leermeester Schouten aangegeven kaders. Hij
verdedigde, niet alleen in het parlement maar ook in de commentaarkolom
van 
&lt;em&gt;Trouw,&lt;/em&gt;

het puur legalistische standpunt dat steunde op de leuze 'gezag is
gezag en rebel is rebel'. Legalisme kenmerkte ook de door Bruins
Slot, na de soevereiniteitsoverdracht aan Indonesi&amp;euml;, uitgedragen
visie op de Nieuw-Guineakwestie. Op het terrein van de buitenlandse
politiek was hij echter vernieuwend werkzaam. Hij leerde de ARP de
Westeuropese en Atlantische samenwerking aanvaarden als een antwoord op
de grote, grensoverschrijdende problemen waar het Westen na de oorlog
mee werd geconfronteerd. Zijn boek 
&lt;em&gt;Bezinning en uitzicht. De motieven der huidige wereldontwikkeling en
onze roeping daarin&lt;/em&gt;

(Wageningen, [1950]) vormde een weldoordacht pleidooi voor politieke
integratie in een moreel bondgenootschap en heeft als zodanig veel
invloed gehad. Met de praktijk van de Europese samenwerking maakte
Bruins Slot kennis als lid van de Assembl&amp;eacute;e van de Raad van Europa
(1949-1960).&lt;/p&gt;
&lt;p&gt;In 1952 werd de ARP, na dertien jaar van regeringsonthouding, weer
regeringspartij. Bruins Slot kwam als voorstander van deelneming aan
het derde kabinet-Drees (1952-1956) tegenover Schouten te staan, die
meende dat niet aan de door de ARP gestelde voorwaarden was voldaan.
Hij won ten slotte het pleit. Een jaar eerder had hij nog al zijn
invloed aangewend om de partij af te houden van het leveren van
ministers aan het door de Partij van de Arbeid (PVDA) en de Katholieke
Volkspartij (KVP) beheerste tweede kabinet-Drees, maar hij was
inmiddels 'omgegaan', zoals hij vaker in zijn leven zou omgaan.
Bruins Slot was nu een omstreden figuur geworden, vooral gewantrouwd en
misprezen door de in die dagen zeer actieve rechtervleugel van de ARP.
Zijn steun aan de samenwerking met de PVDA had als achtergrond dat
alleen door een dergelijke noodgreep invloed op de sociaal-economische
politiek kon worden verkregen. Principieel stond hij zeer ver van de
socialisten af. Toen het in 1958 tot een breuk kwam tussen PVDA en KVP
- en daarmee tussen PVDA en ARP - sprak Bruins Slot van de gelukkigste
dag van zijn leven.&lt;/p&gt;
&lt;p&gt;Consequent bleef hij echter ook na de vorming van een andere
coalitie (nu met de Volkspartij voor Vrijheid en Democratie (VVD) in
plaats van de PVDA) mogelijkheden zoeken het eigen, 'sociale'
karakter van antirevolutionaire politiek tot gelding te brengen. Dit
leidde onder meer tot de 'bouwcrisis' van 1960. Deze ontstond
toen de ARP-fractie in de Tweede Kamer, waarvan Bruins Slot sinds 1956
de leiding had, haar eigen minister J. van Aartsen liet vallen, omdat
deze te weinig zou hebben gedaan voor de sociale woningbouw. Het
ARP-bestuur koos partij voor de minister; in de kiesverenigingen
ontstond grote beroering. Deze affaire vormde de inleiding tot Bruins
Slots aftreden als kamerlid in december 1962. Voor het zover was deed
hij nogmaals van zich spreken door een spectaculaire
'ommezwaai' te maken in de Nieuw-Guineakwestie (1961). Tijdens
de eerste ronde van de kandidaatstelling voor de verkiezingen van 1963
bleek dat zijn nieuwe inzichten, verworven tijdens een diep ingrijpend
proces van herbezinning, geen weerklank vonden bij het grondvlak van de
ARP, dat hem zeer laag op de kandidatenlijst plaatste. Deze
achteruitzetting is mede van invloed geweest op de beslissing van
Bruins Slot zijn kamerzetel op te geven. Nog acht jaar, tot zijn
pensioen in 1971, was hij hoofdredacteur van 
&lt;em&gt;Trouw,&lt;/em&gt;

dat in deze periode van een AR-partijblad werd omgevormd tot een open
krant met een signatuur die als 'Evangelisch radicaal' zou
kunnen worden omschreven. Deze ontwikkeling weerspiegelde Bruins Slots
breuk met zijn eigen politieke verleden, een breuk die overigens nooit
leidde tot een afscheid van de partij.&lt;/p&gt;
&lt;p&gt;De betekenis van Bruins Slot is gelegen in zijn houding tijdens de
Tweede Wereldoorlog en in de wijze waarop hij, in zijn latere leven,
gestalte gaf aan een vorm van 'Evangelische radicaliteit' nog
voordat deze in de Nederlandse politiek een levend begrip was geworden.
Als politicus is hij altijd een controversi&amp;euml;le figuur geweest,
door zijn tegenstanders - ook partijgenoten - aanvankelijk in zijn
belangrijkste parlementaire jaren beschouwd als rechtlijnig en later in
zijn 'radicale' jaren als grillig. Als journalist werd hij alom
gerespecteerd wegens zijn vakmanschap en zijn uiterst vaardige pen.&lt;/p&gt;
&lt;p&gt;
  &lt;a href='agedeelte'&gt;A: &lt;/a&gt;Collectie J.A.H.J.S. Bruins Slot in het Historisch
Documentatiecentrum Nederlands Protestantisme 1800-heden (Vrije
Universiteit van Amsterdam).&lt;/p&gt;
&lt;p&gt;
  &lt;a href='pgedeelte'&gt;P: &lt;/a&gt;Behalve zijn reeds genoemde werken en zijn vele
hoofdartikelen in 
&lt;em&gt;Trouw: Met de Bijbel als Baedeker&lt;/em&gt;

[Amsterdam: eigen uitgave 
&lt;em&gt;Trouw,&lt;/em&gt;

1956]; 
&lt;em&gt;Kleine partij in grote wereld&lt;/em&gt;

(Kampen, 1963); inleiding bij H.M. van Randwijk, 
&lt;em&gt;In de schaduw van gisteren. Kroniek van het verzet 1940-1945&lt;/em&gt;

(Den Haag [etc., 1967]); commentaar in S. Wiesenthal, 
&lt;em&gt;De zonnebloem&lt;/em&gt;

(Amsterdam, 1969); 
&lt;em&gt;...En ik was gelukkig. Herinneringen&lt;/em&gt;

[Uitg. en ingel. door Ben van Kaam]. (Baarn, [1972]).&lt;/p&gt;
&lt;p&gt;
  &lt;a href='lgedeelte'&gt;L: &lt;/a&gt;Ben van Kaam, 'Verhaal vooraf, in 
&lt;em&gt;...En ik was gelukkig,&lt;/em&gt;

3-47; Gezina van der Molen, 'Karakter Bruins Slot was
gecompliceerder dan op het oog leek', in 
&lt;em&gt;Trouw,&lt;/em&gt;

5-4-1972; 'Bruins Slot schuwde het zelfonderzoek niet', in
&lt;em&gt;NRC Handelsblad,&lt;/em&gt;

5-4-1972; A. Veerman, Bij het overlijden van Bruins Slot', in 
&lt;em&gt;Nederlandse Gedachten,&lt;/em&gt;

8-4-1972; J.A. van Bennekom, 'Bruins Slot', in 
&lt;em&gt;ARP. Personen en momenten uit de geschiedenis van de
Anti-Revolutionaire Partij.&lt;/em&gt;

Onder red. van C. Bremmer (Franeker, [1980]) 161-171; D.F.J. Bosscher, 
&lt;em&gt;Om de erfenis van Colijn. De ARP op de grens van twee werelden.
1939-1952&lt;/em&gt;

(Alphen a/d Rijn, [1980]).&lt;/p&gt;


&lt;p&gt;
&lt;a href=&amp;quot;igedeelte&amp;quot;&gt;I: &lt;/a&gt;P. Bak, &lt;i&gt;Een 'meneer' van een krant. Trouw en Bruins Slot 1943-1968&lt;/i&gt; (Kampen 1999) omslagfoto [Bruins Slot in 1968].&lt;/p&gt;



&lt;p&gt;D.F.J. Bosscher&lt;/p&gt; 
&lt;dtml-var bwn_footer&gt;</text>
  </biography>
</biodes>

