<biodes version="1.0">
  <fileDesc>
    <title>Sevensma, Tietse Pieter (1879-1966)</title>
    <ref target="http://resources.huygens.knaw.nl/bwn1880-2000/lemmata/bwn3/sevensma"/>
    <publisher>
      <name>Biografisch Woordenboek van Nederland:1880-2000</name>
      <ref target="http://resources.huygens.knaw.nl/bwn1880-2000"/>
    </publisher>
  </fileDesc>
  <person>
    <idno type="id">sevensma</idno>
    <persName><name type="geslachtsnaam">Sevensma</name>, Tietse Pieter</persName>
    <sex value="1"/>
    <event type="birth" when="1879"/>
    <event type="death" when="1966"/>
    <state type="occupation">bibliothecaris</state>
  </person>
  <biography>
    <graphic url="http://resources.huygens.knaw.nl/bwn1880-2000/lemmata/bwn3/images/images/SEVENSMA.jpg"/>
    <text>&lt;dtml-var bwn_header&gt;
 &lt;p class='genealogie'&gt;
  &lt;strong&gt;Sevensma, Tietse Pieter&lt;/strong&gt;, bibliothecaris (Sneek 22-7-1879 - Hilversum 30-6-1966).

  Zoon van Pieter Sevensma, directeur scheepvaartonderneming, en
  Anna Osinga. Gehuwd op 2-7-1914 met Margaretha Wijbrandi. Uit dit
  huwelijk werden 1 zoon en 2 dochters geboren. Na haar overlijden
  (15-6-1945) gehuwd op 19-10-1946 met Nellij Laura Winkel. Dit
  huwelijk, waaruit geen kinderen werden geboren, werd ontbonden op
  8-11-1961.
  
&lt;img src=&amp;quot;images/SEVENSMA.jpg&amp;quot; align=&amp;quot;right&amp;quot; BORDER=&amp;quot;0&amp;quot; alt=&amp;quot;afbeelding van Sevensma, Tietse Pieter&amp;quot; class=&amp;quot;bwnimg&amp;quot;&gt;
  
  &lt;/p&gt;
&lt;p&gt;Sevensma groeide op in zijn geboortestad en doorliep daar
    het gymnasium. Na met goed gevolg eindexamen te hebben gedaan,
    ging hij in 1899 theologie studeren aan de Universiteit van
    Amsterdam en aan het Doopsgezind Seminarie. In de loop van zijn
    studiejaren bracht een meningsverschil met bestuurderen van dit
    Seminarie hem ertoe zijn toekomstplannen te wijzigen. Ondanks
    het conflict was hij zo wijs zijn theologische studie af te
    maken (doctoraal examen in 1906, promotie op 10 juli 1908 bij
    A.J.H.W. Brandt op het proefschrift: 
    &lt;em&gt;De ark Gods. Het Oud-Isra&amp;euml;litische heiligdom&lt;/em&gt;)
    &lt;em&gt;.&lt;/em&gt;

    Na deze filologische en archeologische studie met een
    'modernistische' tendentie publiceerde Sevensma op zijn
    vakgebied in 1909 nog een artikel, waarna de belangstelling
    voor de theologie volledig en voorgoed uit zijn leven lijkt te
    zijn verdwenen. In plaats daarvan zette hij de studie voort in
    de staatswetenschap, waarin hij in 1917 het doctoraal examen
    aflegde.&lt;/p&gt;
&lt;p&gt;Inmiddels had Sevensma een betrekking gevonden als
    conservator bij de Amsterdamse Universiteitsbibliotheek. Hij
    werd daar belast met de catalogisering van speciale collecties
    op zeer uiteenlopende gebieden als tuinbouw en plantkunde
    (1910), farmacie (1911) en handschriften (een deel van de
    schenking Diederichs in 1913). Ook raakte hij betrokken bij de
    voorbereiding van de in 1911 gehouden nationale tentoonstelling
    van het boek. De daarvoor samengestelde 
    &lt;em&gt;Catalogus van boeken in Noord-Nederland verschenen van den
    vroegsten tijd tot op heden&lt;/em&gt;

    ('s-Gravenhage, 1911. 10 dl. in 2 bd.) was voor een groot deel
    zijn werk.&lt;/p&gt;
&lt;p&gt;In 1914 werd Sevensma bij de Nederlandsche
    Handels-Hoogeschool te Rotterdam benoemd als
    adjunct-bibliothecaris, waar hij belast werd met de inrichting
    van de bibliotheek. Twee&amp;euml;rlei taak wachtte hem: de
    aanschaffing van boeken en nieuwbouw. De in 1913 opgerichte
    Hoogeschool had nog geen boeken en geen eigen
    bibliotheekgebouw. Een dergelijke opbouw van de grond af was
    een kolfje naar zijn hand. Hij nam de aanschaf energiek ter
    hand en begon na een studiereis naar Keulen met het ontwerpen
    van het bibliotheekgedeelte van het nieuwe hogeschoolgebouw.
    Hij heeft dit - ondertussen tot bibliothecaris benoemd - echter
    nauwelijks meegemaakt: het was op 4 oktober 1916 gereed en in
    november volgde zijn benoeming tot directeur van de Openbare
    Leeszaal en Bibliotheek te Amsterdam. Daar wachtte hem weer een
    fascinerende uitdaging: de organisatie van het openbare
    bibliotheekwerk in een grote stad. Ook daar weer een situatie
    die hem goed lag: er was nog niets, alleen een gebouw was
    gekozen, aan de Keizersgracht. Hij richtte daar de centrale
    bibliotheek in, die in 1919 werd geopend. Op die basis bouwde
    hij met een scherp oog voor de plaats van de openbare
    bibliotheek in de moderne samenleving een adequate organisatie
    op: een filialenstelsel, een handelseconomische bibliotheek,
    een blindenbibliotheek en een muziekbibliotheek vormden daarvan
    belangrijke elementen.&lt;/p&gt;
&lt;p&gt;In 1924 werd Sevensma's taak nog verzwaard toen hij
    daarnevens werd belast met het directoraat van de
    hoofdstedelijke universiteitsbibliotheek; een unieke personele
    unie. Ook daar moest hij optreden als bouwheer, zij het dat
    nieuwbouw uitgesloten was. Hij moest zich beperken tot revisie
    en verbetering, waarmee hij overigens een voortreffelijk
    resultaat tot stand wist te brengen. In 1928 kwam wederom een
    verandering in zicht. In maart van dat jaar werd Sevensma
    geroepen tot de functie van bibliothecaris van de Volkenbond.
    In Gen&amp;egrave;ve was het weer nieuwbouw die hem wachtte. In 1927
    had John D. Rockefeller jr. de Volkenbond twee miljoen dollar
    geschonken voor de oprichting en exploitatie van een nieuwe
    bibliotheek, die o.m. al het materiaal zou moeten verzamelen
    dat voor de bestudering van internationale vraagstukken van
    belang is. Sevensma maakte een studiereis naar de Verenigde
    Staten en ontwierp vervolgens een plan, dat de instemming kreeg
    van een internationale commissie. In 1930 begon de bouw, die
    lang geduurd heeft. Door verdeeldheid onder de vijf architecten
    van het project kon Sevensma in sterke mate een eigen stempel
    drukken op het nieuwe gebouw.&lt;/p&gt;
&lt;p&gt;Door zijn benoeming in Gen&amp;egrave;ve had hij een unieke kans
    zijn werk op het internationale vlak verder te ontplooien. In
    1929 werd hij secretaris-generaal van de een jaar eerder
    opgerichte International Federation of Library Associations
    (IFLA), een functie die hij tot 1958 zou blijven vervullen. Het
    leek erop dat Sevensma in Gen&amp;egrave;ve zijn eindbestemming in
    het bibliotheekwezen had gevonden. Toch ging het anders. In
    1938 werd hij naar zijn vaderland teruggeroepen, waar hij per 1
    juli van dat jaar benoemd werd tot bibliothecaris van de
    Rijksuniversiteit te Leiden. Hij begon zijn werk in Leiden met
    een belangrijke aanwinst: de aankoop van de bibliotheca
    Neerlandica Manuscripta, het door Willem de Vreese na zijn dood
    in 1938 nagelaten documentatieapparaat, waarin deze het
    resultaat van zijn intensieve speurwerk naar over de gehele
    wereld verspreide Middelnederlandse handschriften had
    neergelegd. Door de plaatsing van dit apparaat in de
    bibliotheek en de aanstelling van een wetenschappelijke kracht
    is gezorgd voor de continu&amp;iuml;teit van het bijhouden van de
    documentatie. Een andere zaak die al spoedig de aandacht van
    Sevensma kreeg was de reorganisatie van de drie uit het begin
    van de jaren '20 daterende leeskamerverenigingen, die
    leeskamers voor theologie, letteren en rechten onderhielden.
    Hij beschouwde deze leeskamers als een 'staat in de staat' en
    nam maatregelen waardoor de leeskamers rechtstreeks onder het
    beheer van de bibliothecaris kwamen. De keuze van het tijdstip
    van deze ingreep - tijdens de Duitse bezetting - is Sevensma
    wel op kritiek komen te staan. Een gelukkige hand had hij
    daarentegen in zijn verzet tegen Duitse plannen tot wegvoering
    van bepaalde handschriften uit het bezit van de bibliotheek
    naar archiefbewaarplaatsen in Duitsland. Sevensma wist deze
    maatregel, die onder het mom van een 'handschriftenruil' tot
    stand moest komen, handig en diplomatiek te pareren, zodat de
    Leidse universiteitsbibliotheek eerder verrijkt dan beroofd uit
    de strijd is gekomen. In het algemeen geldt trouwens dat de
    bibliotheek onder het bewind van Sevensma de oorlog goed en
    zonder verlies doorstaan heeft. Van nieuwbouw is uiteraard in
    die periode geen sprake geweest.&lt;/p&gt;
&lt;p&gt;In 1947 kwam voor Sevensma het einde van zijn ambtelijke
    loopbaan. Hij heeft zowel in eigen land als daarbuiten zeer
    veel tot stand gebracht, dank zij grote kennis van zaken, een
    praktische aanpak en vooral wilskracht en doorzettingsvermogen.
    Hij heeft voor zijn werk veel waardering gevonden, ook in het
    buitenland. Door zijn rechtlijnig karakter werd zijn optreden
    echter veelal als 'hardhandig' en 'zonder aanziens des
    persoons' ervaren.&lt;/p&gt;
&lt;p&gt;
  &lt;a href='agedeelte'&gt;A: &lt;/a&gt;Archief van de Bibliotheek der Rijksuniversiteit te
  Leiden; archief van de International Federation of Library
  Associations te 's-Gravenhage.&lt;/p&gt;
&lt;p&gt;
  &lt;a href='pgedeelte'&gt;P: &lt;/a&gt;Behalve een vrijwel volledige bibliografie in onder L
    genoemd 
    &lt;em&gt;Jaarboek: Catalogus van de boekerij der Nederlandsche
    Maatschappij voor tuinbouw- en plantkunde&lt;/em&gt;

    (Amsterdam
    &lt;em&gt;,&lt;/em&gt;

    1910); 
    &lt;em&gt;Catalogus van de algemeene pharmaceutische bibliotheek en
    van de boeken over pharmacie en aanverwante vakken aanwezig in
    de Universiteitsbibliotheek van Amsterdam&lt;/em&gt;

    (Amsterdam, 1911).&lt;/p&gt;
&lt;p&gt;
  &lt;a href='lgedeelte'&gt;L: &lt;/a&gt;G.I. Lieftinck, 'Een handschrift uit de bibliotheek
  van Philips van Leyden na vier eeuwen weer teruggekeerd in onze
  stad', in 
  &lt;em&gt;Jaarboekje voor geschiedenis en oudheidkunde van Leiden en
  omstreken&lt;/em&gt;

  38 (1946) 177-191; A.C. Gebhart, in 
  &lt;em&gt;Bibliotheekleven&lt;/em&gt;

  51 (1966) 617-619; G.A. van Riemsdijk, 
  &lt;em&gt;ibidem,&lt;/em&gt;

  620; J.R. de Groot, in 
  &lt;em&gt;Jaarboek van de Maatschappij der Nederlandse letterkunde te
  Leiden 1969-1970,&lt;/em&gt;

  195-201; 
  &lt;em&gt;Vijftig jaar Rijkscommissie. Rijkscommissie van Advies inzake
  het bibliotheekwezen, 1922-1972&lt;/em&gt;

  (Deventer, 1974) 119; P.J. Idenburg, 
  &lt;em&gt;De Leidse Universiteit 1928-1946&lt;/em&gt;

  ('s-Gravenhage, 1978) 110; A.E. Cohen, 'Bij het afscheid van het
  Rapenburg', in 
  &lt;em&gt;Boeken verzamelen&lt;/em&gt;

  [red. J.A.A.M. Biemans et al.] (Leiden, 1983)
  105-115.&lt;/p&gt;

&lt;p&gt;
&lt;a href=&amp;quot;igedeelte&amp;quot;&gt;I: &lt;/a&gt;
Website International Federation of Library Associations: http://www.ifla.org/III/75ifla/sevens.htm [4-11-2008].
&lt;/p&gt;



&lt;p&gt;J.R. de Groot &amp;#134;&lt;/p&gt; 
&lt;dtml-var bwn_footer&gt;</text>
  </biography>
</biodes>

