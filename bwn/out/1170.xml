<biodes version="1.0">
  <fileDesc>
    <title>Mannheimer, Fritz (1890-1939)</title>
    <ref target="http://resources.huygens.knaw.nl/bwn1880-2000/lemmata/bwn5/mannheimer"/>
    <publisher>
      <name>Biografisch Woordenboek van Nederland:1880-2000</name>
      <ref target="http://resources.huygens.knaw.nl/bwn1880-2000"/>
    </publisher>
  </fileDesc>
  <person>
    <idno type="id">mannheimer</idno>
    <persName><name type="geslachtsnaam">Mannheimer</name>, Fritz</persName>
    <sex value="1"/>
    <event type="birth" when="1890"/>
    <event type="death" when="1939"/>
    <state type="occupation">bankier</state>
  </person>
  <biography>
    <graphic url="http://resources.huygens.knaw.nl/bwn1880-2000/lemmata/bwn5/images/images/MANNHEIMER.jpg"/>
    <text>&lt;dtml-var bwn_header&gt;
 &lt;p class='genealogie'&gt;
  &lt;strong&gt;Mannheimer, Fritz&lt;/strong&gt;, bankier (Stuttgart (Duitsland) 19-9-1890 - Vaucresson (Frankrijk) 9-8-1939). 
Zoon van Max Mannheimer, wijnhandelaar, en Lili Sara
  Fr&amp;auml;nkel. Gehuwd op 1-6-1939 met Marie Annette Reiss
  (1917-?). Uit dit huwelijk werd 1 dochter geboren. Bij 
  &lt;em&gt;Wet&lt;/em&gt;

  8-7-1936 (&lt;em&gt;Staatsblad&lt;/em&gt;

  nr. 1203) genaturaliseerd tot Nederlander.
  

  
  &lt;/p&gt;
&lt;p&gt;
  &lt;img class='bwnimg' BORDER='0' align='right' src='images/MANNHEIMER.jpg' alt='afbeelding van Mannheimer, Fritz'&gt;Fritz Mannheimer groeide samen met zijn broer Viktor op in
    Stuttgart, waar hun vader een wijnhandel had. Hij studeerde
    rechten aan de universiteit van Heidelberg en promoveerde in
    1911 op een strafrechtelijk onderwerp. Vervolgens vond hij een
    baan in het Duitse bankwezen. Aan het begin van de Eerste
    Wereldoorlog kreeg hij een functie bij de
    Kriegsmetallgesellschaft te Berlijn, die zich onder meer
    bezighield met de inkoop van vitale grondstoffen voor de Duitse
    wapenindustrie. Via dit werk kwam Mannheimer in contact met het
    gerenommeerde Berlijnse bankiershuis Mendelssohn &amp;amp; Co. en
    de Deutsche Reichsbank. Deze zonden Mannheimer in 1916 naar
    Amsterdam voor het verrichten van internationale valuta- en
    effectentransacties. Hij kweet zich met zoveel succes van zijn
    taken, dat hij al gauw als min of meer zelfstandig agent voor
    zijn opdrachtgevers optrad.&lt;/p&gt;
&lt;p&gt;Ofschoon Mannheimer als buitenlander geen toegang had tot de
    beurs, werd hij in korte tijd een geziene figuur binnen
    Amsterdamse bankkringen. De vennoten van Pierson &amp;amp; Co., met
    wie hij nauw samenwerkte, overwogen al gauw hem in de firma op
    te nemen, maar praktische overwegingen deden hen er
    uiteindelijk van afzien. Met de president van de Nederlandsche
    Handel-Maatschappij (NHM) C.J.K. van Aalst kwam Mannheimer op
    zo goede voet te staan, dat deze hem min of meer blindelings
    steunde. Gezamenlijk fourneerden de NHM, Pierson &amp;amp; Co. en
    Mendelssohn &amp;amp; Co. in 1920 het kapitaal voor de oprichting
    van Mendelssohn &amp;amp; Co. Amsterdam, waarvan Mannheimer - net
    dertig jaar - de leiding kreeg.&lt;/p&gt;
&lt;p&gt;Deze nieuwe bank, qua omvang een van de grootste
    particuliere banken in Nederland, kreeg door de economische
    omstandigheden een vliegende start. Duitsland kampte na de
    oorlog met sterke valutaschommelingen en moest geld zien te
    vinden voor wederopbouw en de opgelegde herstelbetalingen, dit
    alles nog steeds zonder rechtstreekse toegang tot de grote
    internationale financi&amp;euml;le centra in New York en Londen. De
    lijnen bleven dus over Amsterdam lopen, waar Mannheimer nu een
    sleutelpositie innam. Hij maakte zich persoonlijk al
    verdienstelijk bij de totstandkoming van een groot Nederlands
    krediet aan Duitsland in 1920, het zogeheten Tredefinakrediet.
    Vervolgens leidde Mendelssohn &amp;amp; Co. steunoperaties voor de
    mark en arrangeerde de bank overbruggingskredieten die
    Duitsland in staat stelden om termijnen van de
    herstelbetalingen te voldoen. Mannheimers voornaamste
    bezigheden lagen waarschijnlijk echter op de internationale
    valutamarkten, waar zijn naam al snel in verband werd gebracht
    met het leiden van verschillende baissespeculaties, onder meer
    tegen de Franse franc.&lt;/p&gt;
&lt;p&gt;Met de stabilisatie van de mark in 1923/1924 kwam Duitsland
    in kalmer vaarwater, en wat later keerde ook op de
    valutamarkten een zekere rust terug. Voor Mendelssohn &amp;amp; Co.
    Amsterdam brak een tweede fase aan, waarin de
    kredietvoorziening van Duitse bedrijven via de Nederlandse
    markt op de voorgrond trad. Gedurende de inflatietijd had de
    bank incidenteel al bemiddeld voor onder meer het
    Krupp-concern, maar de geregeldere omstandigheden maakten het
    nu mogelijk de zaken groter aan te pakken. Samen met de NHM, de
    Rotterdamsche Bank en Pierson &amp;amp; Co. nam Mannheimer het
    initiatief tot oprichting van twee acceptmaatschappijen die
    handelskredieten aan Duitsland gingen verlenen. Vervolgens
    vormden deze banken een min of meer vast syndicaat, dat een
    hele reeks leningen aan Duitse bedrijven en lagere
    overheidsinstellingen op de beurs uitbracht. Het succes van
    deze transacties zorgde ervoor, dat Mendelssohn &amp;amp; Co.
    Amsterdam een gewaardeerde syndicaatspartner werd voor
    Nederlandse en buitenlandse emissies.&lt;/p&gt;
&lt;p&gt;Steeds was het Mannheimer die zaken aanbracht, contacten
    legde en erin slaagde grote pakketten aandelen onder te
    brengen, kortom, die het succes verzekerde. Als geen ander
    bewerkstelligde en verpersoonlijkte hij de kortstondige opbloei
    van Amsterdam als internationaal financieel centrum tijdens de
    jaren twintig. Mannheimer was overigens meer een beursman dan
    een bankier: hij beschikte niet over de aanleg of het geduld
    voor weloverwogen werkzaamheden als depositobeheer,
    investeringsbeslissingen en kredietverlening, maar bezat
    daarentegen een uitgesproken intu&amp;iuml;tie voor marktstemmingen
    en prijsbewegingen in de geldhandel. Niet iedereen toonde zich
    ontvankelijk voor zijn talenten. Aangezien Mannheimer zijn
    uiterlijk en voorkomen niet meehad - hij was zeer corpulent en
    liet zich weinig aan sociale omgangsvormen gelegen liggen -
    wekte hij gemakkelijk de indruk onbehouwen en onbetrouwbaar te
    zijn. Tegelijk bezat hij echter een onmiskenbare charme en
    flair, waarmee hij erin slaagde mensen voor zich te winnen.&lt;/p&gt;
&lt;p&gt;Deze tegenstelling zorgde ervoor dat er altijd een waas van
    controverse, ja commotie rond Mannheimer hing, want zijn
    persoonlijkheid verdeelde de mensen met wie hij te maken had in
    loyale supporters en scherpe vijanden. Naarmate zijn loopbaan
    een steeds hogere vlucht nam, verdichtte deze waas zich tot een
    wolk van tegenstrijdige geruchten omtrent Mannheimers handel en
    wandel, over bedenkelijke transacties en machinaties, geniale
    grepen, uitspattingen en grote gebaren, waarvan het
    waarheidsgehalte ook nu nog lang niet altijd is vast te
    stellen.&lt;/p&gt;
&lt;p&gt;Met het rijzen van zijn ster nam echter ook de weerstand die
    Mannheimer opriep toe; deze bereikte zelfs het niveau van
    publieke vijandschap. Toen Mannheimer in het begin van de jaren
    dertig het Nederlanderschap aanvroeg, verliep de ambtelijke
    procedure op Justitie buitengewoon traag. Invloedrijke vrienden
    als de antirevolutionaire regeringsleider H. Colijn, de
    rooms-katholieke fractievoorzitter in de Tweede Kamer P.J.M.
    Aalberse en de president van De Nederlandsche Bank L.J.A. Trip
    moesten herhaaldelijk druk uitoefenen, voordat het departement
    en de minister van Justitie J.R.H. van Schaik (1933-1937)
    overstag gingen. In januari 1935 werd het desbetreffende
    wetsontwerp eindelijk ingediend. Dadelijk begon in de
    rechts-radicale pers een stereotiepe antisemitische hetze tegen
    Mannheimer als de geldjood die met zijn speculaties en gedrag
    de samenleving bedreigde en die dus zeker geen Nederlander zou
    mogen worden. Mede door justitieel ingrijpen liep de campagne
    echter al snel dood. Het wetsontwerp passeerde in de zomer van
    1936 moeiteloos het parlement.&lt;/p&gt;
&lt;p&gt;Nu vormde Mannheimer door zijn onconventionele levensstijl
    een gemakkelijk doelwit voor lastercampagnes en insinuaties.
    Amsterdamse bankiers gingen gewoonlijk te voet door de stad,
    namen de tram of hooguit een taxi. Mannheimer verplaatste zich
    per Rolls-Royce. Andere prominente zakenlieden hielden hun
    vriendinnen discreet op de achtergrond. Mannheimer paradeerde
    breeduit met hen op de eerste rang van de Stadsschouwburg.
    Vermogende personen deden hun rijkdom niet openlijk blijken,
    suggereerden deze hoogstens. Mannheimer pronkte ermee, door het
    dragen van opzichtige sieraden en bovenal door de luxueuze
    inrichting van zijn villa aan de Hobbemastraat 20, in de
    volksmond spoedig 'Villa Protsky' genoemd.&lt;/p&gt;
&lt;p&gt;In deze villa bracht Mannheimer een enorme verzameling oude
    meesters en kostbare meubelen samen. Hij liet deze collectie
    aanschaffen door de bank, zodat hij gaandeweg een hoge schuld
    bij de vennootschap opbouwde. In 1934 dwongen zijn medevennoten
    hem tot een regeling. De kunstverzameling werd voor een bedrag
    van ruim 6,5 miljoen gulden verkocht aan een daartoe opgerichte
    maatschappij, The Artistic &amp;amp; General Securities Ltd., die
    het geheel weer aan Mannheimer verhuurde. Toch gingen de
    aankopen voor rekening van de bank door, zodat zijn schuld
    spoedig het oude niveau weer bereikte.&lt;/p&gt;
&lt;p&gt;Inmiddels was Mannheimers carri&amp;egrave;re al ruim over het
    hoogtepunt heen. Ogenschijnlijk floreerde Mendelssohn &amp;amp; Co.
    Amsterdam nog. Het succes van een Belgische staatslening in
    1930 markeerde het begin van een derde fase, waarin de bank
    zich ontwikkelde tot financier van buitenlandse
    staatskredieten, onder meer voor Frankrijk, Belgi&amp;euml; en
    Spanje. Een moeilijke plaatsing van obligaties voor de NHM
    slaagde, en terwijl andere landen devalueerden bleef de gulden
    lange tijd overeind dankzij Mannheimers steunoperaties.&lt;/p&gt;
&lt;p&gt;In feite kampte de bank echter met grote problemen. Deze
    kwamen ten dele voort uit de hernieuwde financi&amp;euml;le
    ontreddering van Duitsland, die uitmondde in de 'Stillhalte'
    van 1931. Hierdoor werden Duitse kredieten bevroren en kwam
    Mendelssohn &amp;amp; Co. vast te zitten. Tegelijkertijd gingen
    belangrijke steunpunten verloren. De verstandhouding met
    Pierson &amp;amp; Co. bekoelde. In 1934 moest Van Aalst aftreden
    wegens enorme verliezen van de NHM. Na de Reichskristallnacht
    van november 1938 sloot de nationaal-socialistische regering
    Mendelssohn &amp;amp; Co. Berlijn. Mannheimer bracht nog grote
    internationale transacties tot stand, maar deze maskeerden
    slechts het verval. Andere particuliere banken maakten eveneens
    een moeilijke tijd door in de jaren dertig. Bij Mendelssohn
    &amp;amp; Co. Amsterdam werd de toestand echter verergerd door
    onmiskenbaar wanbeheer, samenhangend met Mannheimers
    verslechterende gezondheidstoestand als gevolg van een
    hartkwaal en het gebruik van verdovende middelen.&lt;/p&gt;
&lt;p&gt;Deze problemen spitsten zich toe toen Mannheimer de leiding
    kreeg over een grote conversieoperatie voor de Franse regering,
    waarbij oude hoogrentende schulden zouden worden vervangen door
    nieuwe obligaties met een lagere rente. De eerste van een serie
    emissies in januari 1939 mislukte. Mannheimer verborg dit voor
    de buitenwereld en slaagde er met moeite in om een voorlopige
    dekking te vinden voor de door Mendelssohn &amp;amp; Co. aangegane
    verplichtingen. Zijn hoop dat het slagen van volgende emissies
    hem in staat zou stellen de gehele operatie toch glansrijk af
    te sluiten, werd niet bewaarheid. Tijdens de zomer raakte
    Mendelssohn &amp;amp; Co. in een acute liquiditeitscrisis. Begin
    juni trouwde Mannheimer met de Braziliaanse Marie Reiss,
    waarbij de Franse minister van Financi&amp;euml;n Paul Reynaud als
    getuige optrad. Op 8 augustus reisde Mannheimer naar zijn
    buitenhuis 'Monte Christo' te Vaucresson nabij Parijs, in de
    wetenschap dat hij en de bank verloren waren. De volgende dag
    overleed hij daar plotseling aan een hartinfarct. Toen het
    bericht in Amsterdam bekend werd, was het faillissement van
    Mendelssohn &amp;amp; Co. Amsterdam onafwendbaar. De afwikkeling
    daarvan zou bijna twintig jaar duren vanwege een ingewikkelde
    juridische strijd om Mannheimers kunstverzameling -
    &amp;eacute;&amp;eacute;n van de voornaamste activa -, waarin ook de Duitse
    bezetter zich nog mengde.&lt;/p&gt;
&lt;p&gt;De typering 'geniale avonturier' die tijdgenoten wel voor
    Fritz Mannheimer gebruikten, past eigenlijk slecht, want deze
    miskent dat hij het beursvak volledig beheerste. Zijn tragiek
    lag in zijn optreden als briljante eenling, gedoemd in werk
    noch leven het evenwicht te vinden om iets blijvends tot stand
    te brengen. Toch is het juist Mannheimer die voortleeft in de
    herinnering en niet de degelijke bankiers en zakenlieden die op
    hem neerkeken.&lt;/p&gt;
&lt;p&gt;
  &lt;a href='agedeelte'&gt;A: &lt;/a&gt;Kleine collectie archivalia betreffende Mannheimer in
  het Mendelssohn-archief in de Staatsbibliothek Preussischer
  Kulturbesitz te Berlijn (Duitsland).&lt;/p&gt;
&lt;p&gt;
  &lt;a href='lgedeelte'&gt;L: &lt;/a&gt;
  &lt;em&gt;Algemeen Handelsblad&lt;/em&gt;

  , 10-8-1939 (av.), 12-8-1939 (ocht.); R. Groeninx van Zoelen, 
  &lt;em&gt;De Mannheimer-affaire. Waarschuwing van den raad van bestuur
  der Nationale Unie&lt;/em&gt;

  [Brochure] (Amsterdam 1936); idem, 
  &lt;em&gt;De sluitpost der Mannheimer-affaire. Waarschuwing van den raad
  van bestuur der Nationale Unie&lt;/em&gt;

  [Brochure] (Amsterdam z.pl.); J.J. Boelhouwers, 'Nederland en de
  Joden gedurende de laatste jaren', in 
  &lt;em&gt;Nieuw Nederland. Maandblad voor Economie, Staatkunde en
  Cultuur&lt;/em&gt;

  8 (1941/1942) 102-119; 
  &lt;em&gt;Herinneringen en dagboek van Ernst Heldring (1871-1954)&lt;/em&gt;

  . Uitgeg. door Joh. de Vries (3 dln.; Groningen 1970); M.D. Haga,
  'Mannheimer, de onbekende verzamelaar', in 
  &lt;em&gt;Bulletin van het Rijksmuseum&lt;/em&gt;

  22 (1974) 87-95; Adriaan Venema, 
  &lt;em&gt;Kunsthandel in Nederland, 1940-1945&lt;/em&gt;

  (Amsterdam 1986); J.Th. Houwink ten Cate, 
  &lt;em&gt;'De mannen van de daad' en Duitsland, 1919-1939. Het Hollandse
  zakenleven en de vooroorlogse buitenlandse politiek&lt;/em&gt;

  ('s-Gravenhage 1995).&lt;/p&gt;
&lt;p&gt;
  &lt;a href='igedeelte'&gt;I: &lt;/a&gt;
  &lt;em&gt;Bulletin van het Rijksmuseum&lt;/em&gt;

  22 (1974) 92 [Portret in potlood en zwart krijt door A. Roland
  Holst-de Meester].&lt;/p&gt;
&lt;p&gt;J.P.B. Jonker&lt;/p&gt; 
&lt;dtml-var bwn_footer&gt;</text>
  </biography>
</biodes>

