<biodes version="1.0">
  <fileDesc>
    <title>Jong, Cornelis Johannes de (1869-1955)</title>
    <ref target="http://resources.huygens.knaw.nl/bwn1880-2000/lemmata/bwn5/jong"/>
    <publisher>
      <name>Biografisch Woordenboek van Nederland:1880-2000</name>
      <ref target="http://resources.huygens.knaw.nl/bwn1880-2000"/>
    </publisher>
  </fileDesc>
  <person>
    <idno type="id">jong</idno>
    <persName><name type="geslachtsnaam">Jong</name>, Cornelis Johannes de</persName>
    <sex value="1"/>
    <event type="birth" when="1869"/>
    <event type="death" when="1955"/>
    <state type="occupation">ondernemer</state>
  </person>
  <biography>
    <graphic url="http://resources.huygens.knaw.nl/bwn1880-2000/lemmata/bwn5/images/images/jongcj.jpg"/>
    <text>&lt;dtml-var bwn_header&gt;
 &lt;p class='genealogie'&gt;
  &lt;strong&gt;Jong, Cornelis Johannes de&lt;/strong&gt;, ondernemer (Joure (Fr.) 12-2-1869 - Sint Nicolaasga (Fr.) 19-12-1955). Zoon van Johannes Hessels de Jong, ondernemer, en Theodora
  Kortenhorst. Gehuwd op 1-8-1893 met Petronella Barbara Allegonda
  Maria Bloemen (1871-1916). Uit dit huwelijk werden 3 zoons en 5
  dochters geboren. Na haar overlijden gehuwd op 9-4-1929 met
  Feikje Lijcklama &amp;agrave; Nijeholt (1879-1942). Dit huwelijk bleef
  kinderloos.
  

  
  &lt;/p&gt;
&lt;p&gt;
  &lt;img class='bwnimg' BORDER='0' align='right' src='images/jongcj.jpg' alt='afbeelding van Jong, Cornelis Johannes de'&gt;De jongensjaren van de in de rooms-katholieke traditie
    opgegroeide Kees de Jong werden door veel persoonlijk leed
    gekenmerkt. In twaalf jaar tijds stierven achtereenvolgens zijn
    vier maanden oude zusje (1871), zijn moeder (1875), zijn
    stiefmoeder (1880), zijn broer en ten slotte zijn vader (beiden
    in 1883), zodat Kees en zijn vijf jaar oudere zuster in dat
    jaar als wees achterbleven. Bovendien had een grote brand in
    1881 een groot deel van het ouderlijk bedrijf, de Firma Weduwe
    Douwe Egbertzoon - een bescheiden tabakskerverij en
    koffiebranderij, annex kruidenierswinkel - in de hoofdstraat
    van Joure, grotendeels in de as gelegd.&lt;/p&gt;
&lt;p&gt;Kees keerde na zijn vaders overlijden niet terug naar het
    door de jezu&amp;iuml;eten geleide internaat 'St. Louis' te
    Sittard, dat hij, na zijn lagere schoolperiode in Joure, ter
    vergroting van zijn talen- en handelskennis had bezocht. Hij
    kreeg bij het hoofd van de Fransche school te Joure nog
    priv&amp;eacute;-lessen in de talen, maar toen al werd duidelijk dat
    koopmanswijsheid hem meer interesseerde dan boekenwijsheid. De
    als voogd over hem en zijn eveneens minderjarige zuster
    aangestelde Alexander Brenninkmeyer - een broer van Kees'
    stiefmoeder - zette overigens het met liquidatie bedreigde
    familiebedrijf van de De Jongs gedurende zes jaar voort.&lt;/p&gt;
&lt;p&gt;Op 7 augustus 1889 werd de toen twintigjarige Kees de Jong
    meerderjarigheid verleend, zodat hij volledig handelingsbevoegd
    werd. Daarmee was hij feitelijk eigenaar van de Firma Weduwe
    Douwe Egbertszoon. Het eerste decennium van De Jongs
    ondernemerschap stond in het teken van uitbreiding en
    klantenbinding. Hij reisde persoonlijk winkeliers en mogelijke
    client&amp;egrave;le af in de steden, dorpen en gehuchten in midden-
    en zuid-Friesland. Zijn onderneming kreeg zodoende meer en meer
    regionale betekenis. Ook deinsde hij niet voor een aantal
    ingrijpende maatregelen terug, zoals de bouw van een losstaand
    bedrijfsgebouw achter de bestaande koffiebranderij en het in
    dienst nemen van vertegenwoordigers.&lt;/p&gt;
&lt;p&gt;Belangrijker nog was De Jongs beslissing in 1912 om het
    groeiende bedrijf - vergeleken met 1881 was de omzet van koffie
    en tabak inmiddels meer dan verdrievoudigd - uit het centrum
    van Joure te verplaatsen. Koffie branden en tabak kerven hadden
    vanaf januari 1913 plaats in een door De Jong aangekochte en
    verbouwde voormalige zuivelfabriek en olieslagerij, net buiten
    de bebouwde kom. De aanvoer van grondstoffen en de expeditie
    van de gerede producten over de weg en het water verliepen hier
    veel eenvoudiger, en mogelijke uitbreidingsplannen zouden zich
    gemakkelijker laten verwezenlijken. Thee - een tot dan toe in
    Nederland niet erg gangbaar product - won terzelfder tijd aan
    betekenis; de theemeleerderij en -verpakkerij kregen een plaats
    in de vrijgekomen oude fabriek en zouden daar tot 1933
    blijven.&lt;/p&gt;
&lt;p&gt;Een koerswijziging met verstrekkende betekenis voor de
    toekomst van het bedrijf was de beslissing omstreeks 1917 in
    Utrecht een tweede vestiging te stichten. Om zijn producten
    sneller bij de consument te krijgen koos De Jong voor een
    centraler gelegen plaats in het land. Maar ook de tegenwerking
    van de lokale overheid, die hij naar zijn mening van tijd tot
    tijd in Joure had ondervonden, zal tot het onverwachte besluit
    - De Jong was zeer op Friesland gesteld - hebben bijgedragen.
    Terwijl zijn oudste zoon, Johan, in dat jaar aantrad als
    mededirecteur in het bedrijf (en in Joure bleef), zette 'meneer
    C.J.' of 'de &amp;acirc;lde', zoals hij bekend stond, in 1919 met
    een negental medewerkers de Utrechtse vestiging op poten. Hij
    verhuisde toen naar het midden van het land: in 1919 naar
    Driebergen-Rijsenburg, in 1927 naar Hilversum. Het feit dat
    zijn vrouw in 1916 was overleden zal tot het vertrek uit Joure,
    met al zijn herinneringen, hebben bijgedragen. Naast de
    vestigingen in Joure en Utrecht werden ook - bescheidener -
    filialen geopend in Amsterdam (1923), Den Haag (1924) en later
    ook in Duitsland, aanvankelijk in Betzdorf nabij Siegen (1927),
    vanaf 1933 in het dichter bij de grens gelegen Kleef.&lt;/p&gt;
&lt;p&gt;Het bedrijf, in den lande inmiddels onder de oude
    familienaam 'Douwe Egberts' bekend, nam nu een grote vlucht: de
    omzet in alle drie sectoren - koffie, thee en tabak - en het
    aantal werknemers nam elk jaar toe, mede als gevolg van nieuwe
    reclameactiviteiten. Daarbij ging het niet uitsluitend om de
    gebruikelijke advertentiecampagnes, maar tevens werd de
    zogeheten toegiftreclame met een jaarlijkse kalender (vanaf
    1920) en het indertijd unieke geschenkensysteem (sinds 1924)
    ge&amp;iuml;ntroduceerd. Maar niettegenstaande alle koopmansgeest
    en uitbreidingsdrang legde De Jong opmerkelijk genoeg een zeker
    conservatisme aan de dag ten aanzien van relatief onbeduidende
    veranderingen. 'Folders' bleven voor hem levenslang
    'strooibiljetten', de merknaam 'D.E.' mocht zijns inziens nooit
    de volledige naam 'Douwe Egberts' verdringen, en plannen voor
    de bouw van een nieuwe tabaksfabriek in Utrecht leden omstreeks
    1926 schipbreuk door zijn persoonlijk veto, omdat in zijn
    redenering 'de echte Friesche Heerenbaai ook echt in Friesland
    [moest] worden gemaakt' (geciteerd bij Van der Zee, 
    &lt;em&gt;Winkelnering&lt;/em&gt;

    , 113).&lt;/p&gt;
&lt;p&gt;Hoewel hij als directeur-eigenaar van het bedrijf duidelijk
    liet merken wie de baas was, kon De Jong in de omgang, ook met
    het personeel, eveneens gemoedelijk zijn, waarbij het
    veelvuldig gebruik van de Friese taal de verbondenheid met zijn
    geboortegrond moest demonstreren. Toch kon 'meneer C.J.' ten
    opzichte van zijn personeel ook erg impulsief zijn en niet
    altijd tactvol reageren. Hij was vaak kortaangebonden en
    ongeduldig, wat voor insiders te herkennen viel wanneer zijn
    onafscheidelijke bolhoed enigszins achter op zijn hoofd was
    gedrukt. In de omgang met anderen speelden die
    karaktereigenschappen hem wel eens parten. Aan dikdoenerij en
    vleierij had De Jong een hekel; wel had hij oor voor het
    vakkundig oordeel van enkele door hem geachte medewerkers. Het
    belangrijkste was evenwel een tevreden klant: 'Der moat goed
    guod levere wurde' ('Er moet goede waar worden geleverd') gold
    daarom als zijn lijfspreuk .&lt;/p&gt;
&lt;p&gt;De zaak was - nauwelijks veertig jaar na de dreigende
    opheffing - dankzij de energieke aanpak van De Jong tot een
    bedrijf met nationale bekendheid en betekenis uitgegroeid. Voor
    De Jong had de expansie van de onderneming evenwel ook een
    schaduwkant. Hij was tientallen jaren gewend geweest alleen
    beslissingen te nemen (misschien mede een gevolg van zijn reeds
    vroeg 'op-eigen-benen-staan') en moest nu steeds meer mensen
    naast zich dulden. In 1929 was hij overigens naar zijn
    geboorteplaats teruggekeerd (zoon Johan ging nu naar Utrecht).
    Vijf jaar later vestigde hij zich in het dichtbij Joure gelegen
    Sint Nicolaasga, waar hij het landhuis 'Donia State' had
    gekocht. Ofschoon De Jong het tot zijn overlijden steeds over
    'myn fabryk' heeft gehad en zich tot op hoge leeftijd bijna
    dagelijks van de gang van zaken in de Jouster vestiging op de
    hoogte liet stellen, was de dagelijkse leiding van het
    familiebedrijf aan het einde van de jaren dertig feitelijk in
    de handen van zijn beide zoons Johan en Egbert overgegaan. Hij
    was een echte 'pater familias', en het moet hem pijn hebben
    gedaan dat zijn beide zoons die hem in de leiding van het
    bedrijf opvolgden, eigen inzichten volgden en zijn adviezen
    vaak in de wind sloegen.&lt;/p&gt;
&lt;p&gt;Persoonlijk verdriet bleef De Jong ook in latere levensjaren
    niet bespaard. Zijn tweede echtgenote stierf in 1942 en drie
    jaar later ontviel hem zijn priesterzoon Piet, aan wie hij erg
    gehecht was en met wie hij, als gelovig katholiek, dikwijls
    over geloofszaken sprak. Naast gezin en bedrijf hadden ook
    geheel andere zaken De Jongs aandacht. Hij was gedurende lange
    tijd kerkmeester van de rooms-katholieke parochie in Joure
    (1898-1919, 1933-1934), deed aan muziekbeoefening (zang,
    orgel), verkeerde graag en veel op het water (hij liet in 1909
    een zeiljacht bouwen).&lt;/p&gt;
&lt;p&gt;In 1953 was De Jong nog getuige geweest van het tweede
    eeuwfeest van 'Douwe Egberts' en mocht hij nog meemaken dat aan
    het bedrijf het predikaat 'Koninklijke' werd verleend. Bij deze
    jubileumviering werd De Jong als de 'tweede stichter' van het
    familiebedrijf betiteld. Twee jaar later overleed hij op 'Donia
    State'.&lt;/p&gt;
&lt;p&gt;Waar tweehonderd jaar eerder De Jongs verre voorvader Egbert
    Douwes de zaak had opgericht, groeide deze - na bijna
    anderhalve eeuw hooguit lokale betekenis te hebben gehad -
    onder leiding van 'meneer C.J.' tot een nationaal concern uit.
    Zijn persoonlijke aanpak en betrokkenheid (hij l&amp;eacute;&amp;eacute;fde
    werkelijk voor zijn onderneming, kende lange tijd alle
    werknemers bij naam en bemoeide zich met alles wat er zich in
    en rond de fabrieksgebouwen afspeelde) bleken in het eerste
    kwart van deze eeuw aan te slaan, en dus had De Jong gelijk
    waar hij anderen later voorhield: 'Indien ge, jong zijnde
    loopt, kunt ge oud rijden' (geciteerd bij Van der Zee, 
    &lt;em&gt;Winkelnering,&lt;/em&gt;

    71).&lt;/p&gt;
&lt;p&gt;
  &lt;a href='agedeelte'&gt;A: &lt;/a&gt;Persoonlijk archief-C.J. de Jong (o.a. enige
  dagboeken) in familiebezit.&lt;/p&gt;
&lt;p&gt;
  &lt;a href='lgedeelte'&gt;L: &lt;/a&gt;P.R. van der Zee, 
  &lt;em&gt;Van winkelnering tot wereldmerk. Douwe Egberts van 1753 tot
  1987&lt;/em&gt;

  (Utrecht 1987) 67-119; idem, 
  &lt;em&gt;Cornelis Johannes de Jong, 1869-1955. Syn libben, syn minsken,
  syn fabryk&lt;/em&gt;

  (Joure 1989); idem, 'Douwe Egberts en de Vlecke Joure', in 
  &lt;em&gt;Haskerl&amp;acirc;n. In tal bydragen ta de skiednis.&lt;/em&gt;

  Onder red. van K.F. Gildemacher [e.a.] (Leeuwarden 1990)
  285-296.&lt;/p&gt;
&lt;p&gt;
  &lt;a href='igedeelte'&gt;I: &lt;/a&gt;
  &lt;em&gt;Haskerl&amp;acirc;n. In tal bydragen ta de skiednis.&lt;/em&gt;

  Onder red. van K.F. Gildemacher [e.a.] (Leeuwarden 1990)
  292.&lt;/p&gt;
&lt;p&gt;W. Slagter&lt;/p&gt; 
&lt;dtml-var bwn_footer&gt;</text>
  </biography>
</biodes>

