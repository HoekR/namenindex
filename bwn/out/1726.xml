<biodes version="1.0">
  <fileDesc>
    <title>Springer, Leonard Antonij (1855-1940)</title>
    <ref target="http://resources.huygens.knaw.nl/bwn1880-2000/lemmata/bwn3/springer"/>
    <publisher>
      <name>Biografisch Woordenboek van Nederland:1880-2000</name>
      <ref target="http://resources.huygens.knaw.nl/bwn1880-2000"/>
    </publisher>
  </fileDesc>
  <person>
    <idno type="id">springer</idno>
    <persName><name type="geslachtsnaam">Springer</name>, Leonard Antonij</persName>
    <sex value="1"/>
    <event type="birth" when="1855"/>
    <event type="death" when="1940"/>
    <state type="occupation">tuinarchitect</state>
  </person>
  <biography>
    <graphic url="http://resources.huygens.knaw.nl/bwn1880-2000/lemmata/bwn3/images/images/SPRINGER.jpg"/>
    <text>&lt;dtml-var bwn_header&gt;
 &lt;p class='genealogie'&gt;
  &lt;strong&gt;Springer, Leonard Antonij&lt;/strong&gt;, tuinarchitect en dendroloog (Amsterdam 24-1-1855 - Haarlem 28-9-1940).

  Zoon van Cornelis Springer, kunstschilder, en Geertruij ten Cate.
  Gehuwd op 17-9-1891 met Margaretha Helena van Doorn. Uit dit
  huwelijk werden 2 dochters geboren. 
  
&lt;img src=&amp;quot;images/SPRINGER.jpg&amp;quot; align=&amp;quot;right&amp;quot; BORDER=&amp;quot;0&amp;quot; alt=&amp;quot;afbeelding van Springer, Leonard Antonij&amp;quot; class=&amp;quot;bwnimg&amp;quot;&gt;
  
  &lt;/p&gt;
&lt;p&gt;Leonard Springer groeide op in een kunstzinnig milieu. Hij
    was het zesde kind van de als zodanig ook nu bekend gebleven
    romantisch-realistische kunstschilder in oudhollandse stijl
    Cornelis Springer; van hem en van zijn ooms leerde Leonard
    tekenen en schilderen. Vanaf zijn tiende jaar bezocht hij het
    particuliere onderwijsinstituut van H.G. Roodhuijzen in
    Amsterdam. Tijdens wandelingen in de vrije natuur verzamelde
    hij planten, en met kinderlijke nieuwsgierigheid volgde hij de
    uitbreiding van het Vondelpark. Dit bracht hem waarschijnlijk
    op de gedachte zich in de tuinkunst te bekwamen. De bosbouw had
    eigenlijk zijn voorkeur, maar er bleek voor hem geen opleiding
    in die richting mogelijk. Hij volgde van 1871 tot 1874 een
    theoretische en praktische tuinbouwopleiding bij de Koninklijke
    Nederlandsche Tuinbouw-Maatschappij 'Linnaeus' in de
    Watergraafsmeer.&lt;/p&gt;
&lt;p&gt;In 1875 trad hij in dienst van de firma Halverhout
    &amp;amp;mp;mp; Co., een bloemen- en plantenkwekerij, gevestigd op
    'Amstelrust' bij Amsterdam. Voor deze firma ontwierp hij o.a.
    grachtenhuis- en villatuinen. Na uitgebreide zelfstudie en
    korte studiereizen naar omringende landen vertrok hij in
    februari 1878 naar Parijs, in de verwachting daar een bestaan
    te vinden als tuinarchitect. Een paar maanden later keerde hij
    echter onverrichter zake huiswaarts. Hij begon toen als
    zelfstandig tuinkunstenaar ontwerpen te maken voor diverse
    opdrachtgevers. In 1880 won hij een openbare prijsvraag van de
    stad Arnhem, wat leidde tot de aanleg van een park op de
    gedempte Janssingel. In zijn beginjaren schreef Springer vaak
    in op dergelijke prijsvragen, die door gemeentebesturen en
    comit&amp;eacute;s van tuinbouwtentoonstellingen werden
    georganiseerd. Op deze wijze deed hij ervaring op, verwierf
    bekendheid en wist aantrekkelijke opdrachten te verkrijgen.
    Onder meer werden Springers ontwerpen voor de Nieuwe
    Oosterbegraafplaats (1889) en het Oosterpark (1891) te
    Amsterdam bekroond en uitgevoerd. Al eerder had hij een
    opdracht ontvangen voor een groot park te Deventer, het
    Rijsterborgherpark (1887). Onder zijn opdrachtgevers bevonden
    zich ook veel particulieren. In dit tijdperk voerde de
    'gemengde stijl' - een combinatie van landschappelijke en
    geometrische tuinstijlen - in Springers ontwerpen de boventoon,
    terwijl de kleinere tuinen in een sjabloonachtige
    landschapstijl werden uitgevoerd. In 1888 verhuisde hij met
    zijn ouders naar Hilversum, voor welke gemeente hij een jaar
    later de Nieuwe Begraafplaats ontwierp.&lt;/p&gt;
&lt;p&gt;Na zijn huwelijk in 1891 vestigde Springer zich in Haarlem.
    Inmiddels waren de tijden aanmerkelijk slechter geworden,
    waardoor hij in 1897 - zonder zijn beroep van zelfstandig
    tuinarchitect op te geven - een betrekking aanvaardde als
    leraar tuinkunst aan de Hoogere Land-, Tuin- en Boschbouwschool
    te Wageningen. De tuin en het arboretum bij die school werden
    in 1897 volgens Springers plan aangelegd. In deze periode
    ontwikkelden zijn ontwerpen zich meer in functionele richting -
    de romantische stemmingsbeelden, zoals kunstmatig gemaakte
    heuveltjes, ru&amp;iuml;nes en rotspartijen, raakten in onbruik.
    Het leraarschap om den brode schonk hem geen voldoening; in de
    lente van 1900 keerde hij in Haarlem terug. Het gemeentebestuur
    van die stad vond hem bereid adviseur te worden voor de Hout en
    de Plantsoenen, als opvolger van L.P. Zocher. Spoedig diende
    hij een plan in tot herziening van de Haarlemmerhout, waarin
    hij voorstelde veel oude bomen te kappen, hetgeen een storm van
    protest deed opsteken. Dit heeft Springer, die ongetwijfeld
    eerlijke bedoelingen had, in hoge mate gegriefd. Ten slotte
    werd zijn reorganisatieplan toch grotendeels verwezenlijkt, en
    op langere termijn profiteerde hij zelfs van de publiciteit die
    door de oppositie was ontstaan. Verscheidene andere gemeenten,
    zoals Alkmaar, Bloemendaal en Deventer, benoemden hem eveneens
    tot hun adviseur. Bovendien kreeg hij steeds meer opdrachten
    voor ontwerp of herziening van parken en tuinen voor talrijke
    openbare en particuliere doeleinden.&lt;/p&gt;
&lt;p&gt;Bij zijn reorganisatieplannen heeft Springer zich altijd
    veel moeite getroost historisch verantwoorde ontwerpen te
    maken. Zijn ontwerpen, die na 1900 steeds meer rechtlijnigheid
    vertoonden, werden in geheel Nederland uitgevoerd, het
    merendeel in Noord-Holland en Twente. Een van zijn bekendste
    scheppingen is nog steeds 'Thijsse's Hof' (1925), een
    instructieve heemtuin te Bloemendaal. Meestal werd Springer ook
    de uitvoering van zijn ontwerpen opgedragen. Door zijn
    verbazingwekkende energie en werklust kon hij volstaan met
    weinig personeel. Van 1906 tot 1924 heeft zijn neef Gerard
    Bleeker hem als tekenaar-opzichter ter zijde gestaan. Na
    wrijvingen trad Springer in 1920 af als adviseur van de
    gemeente Haarlem, en in de jaren hierna werd ook zijn
    orderportefeuille gaandeweg dunner.&lt;/p&gt;
&lt;p&gt;Tijdens zijn loopbaan heeft Springer altijd aan zijn
    principe vastgehouden dat een tuinarchitect een geheel
    zelfstandige plaats moet innemen ten opzichte van leveranciers
    van plantgoed. Om dat doel na te streven richtte hij in 1922
    met enige medestanders de Bond van Nederlandsche
    Tuinarchitecten op, waarvan hij bestuurslid was. Zijn leven
    lang heeft Springer een buitengewone belangstelling voor bomen
    en heesters behouden; hij was vermaard om zijn kennis van
    houtige gewassen. In 1936 schonk hij het dendrologisch
    herbarium, dat hij jarenlang met zorg had opgebouwd, aan de
    Landbouwhoogeschool te Wageningen. Bovendien was hij in 1924
    medeoprichter, voorzitter en sedert 1928 erelid van de
    Nederlandsche Dendrologische Vereeniging. Daarnaast is hij
    verscheidene jaren bestuurslid en bibliothecaris van de
    (Koninklijke) Nederlandsche Maatschappij voor Tuinbouw en
    Plantkunde geweest en gedurende 44 jaar lid van de Groote
    Kerkeraad van de doopsgezinde gemeente in Haarlem.&lt;/p&gt;
&lt;p&gt;Naast al deze werkzaamheden vond hij nog de tijd een zeer
    groot aantal artikelen te schrijven voor allerlei tijdschriften
    en vakbladen, meestal over tuinkunstgeschiedenis en
    dendrologie. In talrijke ingezonden stukken gaf Springer, die
    zenuwachtig, kritisch en snel ge&amp;euml;rgerd was, met een
    vlijmscherpe pen zijn mening over de kennis en visie van
    anderen, waardoor hij veel vijanden gemaakt heeft. Springer,
    die aan ten minste 900 tuinprojecten gewerkt heeft, wordt
    algemeen beschouwd als de nestor van de Nederlandse
    tuinarchitecten van de twintigste eeuw.&lt;/p&gt;
&lt;p&gt;
  &lt;a href='agedeelte'&gt;A: &lt;/a&gt;Collectie-Springer (boeken, tekeningen etc.
  tuinarchitectuur betreffende) in de Centrale Bibliotheek en
  dendrologisch herbarium en vruchten- en zadencollectie bij
  Vakgroep plantentaxonomie van de Landbouwuniversiteit te
  Wageningen.&lt;/p&gt;
&lt;p&gt;
  &lt;a href='pgedeelte'&gt;P: &lt;/a&gt;
  &lt;em&gt;De Haarlemmer Hout van 1583-1896&lt;/em&gt;

    (Haarlem, 1896); 
    &lt;em&gt;Bibliographisch overzicht van geschriften, boek- en
    plaatwerken op het gebied der tuinkunst&lt;/em&gt;

    (Wageningen, 1936); 
    &lt;em&gt;Onze Nederlandsche Tuinen&lt;/em&gt;

    (Haarlem, 1937).&lt;/p&gt;
&lt;p&gt;
  &lt;a href='lgedeelte'&gt;L: &lt;/a&gt;Behalve herdenkingsartikelen in 
  &lt;em&gt;Onze Tuinen,&lt;/em&gt;

  23-1-1925; 
  &lt;em&gt;Handelsblad voor den Tuinbouw,&lt;/em&gt;

  14-4-1933; 
  &lt;em&gt;NRC&lt;/em&gt;

  , 5-12-1933 av.; 
  &lt;em&gt;Weekblad voor de Koninklijke Nederlandsche Maatschappij voor
  Tuinbouw en Plantkunde&lt;/em&gt;

  , 8-2-1941; 
  &lt;em&gt;Algemeen Handelsblad,&lt;/em&gt;

  1-10-1940 ocht. 
  &lt;p&gt;J. Jeswiet, 'Leonard A. Springer', in 
  &lt;em&gt;Haerlem. Jaarboek 1940&lt;/em&gt;

  , 26-32; Corn&amp;eacute;lie M. Cremers, 'Leonard A. Springer
  1855-1940', in 
  &lt;em&gt;Groen&lt;/em&gt;

  33 (1977) 4 (,) 113-129; 
  &lt;em&gt;Leonard A. Springer. Beschrijving en documentatie van zijn
  beroepspraktijk&lt;/em&gt;

  (met biografie, overzicht van werken en literatuur) samengest.
  door de Vakgroep landschapsarchitectuur lh Wageningen
  (Wageningen, 1982); Bonica Zijlstra, 'Leonard A. Springer', in 
  &lt;em&gt;Nederlandse Tuinarchitectuur 1850-1940&lt;/em&gt;

  (Amsterdam, 1986). Bevat chronologische lijst van werken voor
  particulieren.&lt;/p&gt;

&lt;p&gt;
&lt;a href=&amp;quot;igedeelte&amp;quot;&gt;I: &lt;/a&gt;&lt;em&gt;Haerlem. Jaarboek 1940&lt;/em&gt; afbeelding tegenover pagina 26.&lt;/p&gt; 




&lt;/p&gt;
&lt;p&gt;A.W.J. de Jonge&lt;/p&gt; 
&lt;dtml-var bwn_footer&gt;</text>
  </biography>
</biodes>

