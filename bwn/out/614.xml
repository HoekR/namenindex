<biodes version="1.0">
  <fileDesc>
    <title>Greeve, Henri Theodorus Maria de (1892-1974)</title>
    <ref target="http://resources.huygens.knaw.nl/bwn1880-2000/lemmata/bwn2/greeve"/>
    <publisher>
      <name>Biografisch Woordenboek van Nederland:1880-2000</name>
      <ref target="http://resources.huygens.knaw.nl/bwn1880-2000"/>
    </publisher>
  </fileDesc>
  <person>
    <idno type="id">greeve</idno>
    <persName><name type="geslachtsnaam">Greeve</name>, Henri Theodorus Maria de</persName>
    <sex value="1"/>
    <event type="birth" when="1892"/>
    <event type="death" when="1974"/>
    <state type="occupation">r.k. priester</state>
    <state type="occupation">omroepmedewerker</state>
  </person>
  <biography>
    <graphic url="http://resources.huygens.knaw.nl/bwn1880-2000/lemmata/bwn2/images/images/GREEVE.jpg"/>
    <text>&lt;dtml-var bwn_header&gt;
 &lt;p class='genealogie'&gt;
  &lt;strong&gt;Greeve, Henri Theodorus Maria de&lt;/strong&gt;, RK priester en radiospreker (Amsterdam 25-12-1892 - Groesbeek 14-6-1974).

Zoon van Bernardus Josephus Maria de Greeve, slachter, en Margaretha
Petronella Paulina Engel.


&lt;img src=&amp;quot;images/GREEVE.jpg&amp;quot; align=&amp;quot;right&amp;quot; BORDER=&amp;quot;0&amp;quot; alt=&amp;quot;afbeelding van Greeve, Henri Theodorus Maria de&amp;quot; class=&amp;quot;bwnimg&amp;quot;&gt;


&lt;/p&gt;
&lt;p&gt;Na zijn gymnasiale studies in Culemborg en Venray trad hij in 1911
in de Soci&amp;euml;teit van Jezus (de Jezu&amp;iuml;etenorde). Zoals het daar
gewoonte was onderbrak hij zijn filosofische en theologische studies om
zich te wijden aan onderwijs en opvoeding van de jeugd. Zo was hij van
1918 tot 1920 surveillant en leraar in declamatie aan het toenmalige
Jezu&amp;iuml;etencollege St. Willibrordus in Katwijk. In die jaren begon
hij echter ook aan de Leidse Universiteit een studie in de egyptologie,
in oktober 1936 afgesloten met een geslaagd kandidaatsexamen. Op 15
augustus 1932 volgde zijn priesterwijding.&lt;/p&gt;
&lt;p&gt;Hij was enige tijd kapelaan in Den Haag, en toen ontpopte hij zich
als een begaafd kanselredenaar. Al snel kwamen verzoeken uit het gehele
land om te komen preken, retraites te leiden en voordrachten te houden.
Zo werd De Greeve door zijn overheid benoemd tot 'reizend
prediker'. Ook werd hij medewerker aan een groot aantal
periodieken, zoals 
&lt;em&gt;De Katholieke Illustratie, De Katholieke Vrouw,&lt;/em&gt;

de 
&lt;em&gt;Haagsche Parochiebladen&lt;/em&gt;

en het dagblad 
&lt;em&gt;De Residentiebode.&lt;/em&gt;

Verder verschenen van zijn hand brochures en boeken, waarvan er enkele
in het Duits zijn vertaald. Zijn activiteiten beperkten zich niet tot
het pastorale gebied, maar bestreken ook het culturele, het sociale en
het politieke terrein. Hij werd een veelgevraagd adviseur van
katholieke organisatis en verenigingen. Zo was hij o.m. lid van de Raad
van Bijstand van de Roomsch-Katholieke Staatspartij. Henri de Greeve
had een bijzondere relatie met de in 1925 opgerichte Katholieke Radio
Omroep (KRO), waarvan hij een van de vurigste propagandisten was. Hij
was bovendien geestelijk adviseur van de Diocesane Radiobond van het
bisdom Haarlem en bleef raadsman toen deze instantie werd veranderd in
een Diocesane Contact Commissie van Luisteraars. Om beter en
onafhankelijker zijn werk te kunnen doen, trad hij in 1934 met
volledige instemming van zijn kerkelijke overheden in Nederland en Rome
uit de Jezu&amp;iuml;etenorde en werd hij als seculier priester opgenomen
in de clerus van het bisdom Haarlem. Toen 'pater de Greeve',
zoals men hem toch bleef noemen, om organisatorische redenen zijn
rubriek 'Vijf-minuten Preekjes' in 
&lt;em&gt;De Katholieke Illustratie&lt;/em&gt;

moest staken, kreeg hij van de voorzitter van de KRO, de
dominicanerpater L.H. Perquin, het verzoek om wekelijks een toespraak
van tien minuten te houden voor de microfoon. Zo startte hij op 4
januari 1936 zijn lange reeks van beroemd geworden
'Lichtbakens'. De naam van deze rubriek was een idee van
KRO-reporter Paul de Waart. Zijn pittige toespraken, waarin hij
allerlei actuele vraagstukken behandelde en vooral de belangen
bepleitte van de noodlijdende mensen, hadden een grote
luisterdichtheid, niet enkel bij de katholieken maar ook bij
andersdenkenden. In het 'Lichtbaken' van 2 april 1938 lanceerde
hij de gedachte van de oprichting van de 'Bond Zonder Naam',
een ide&amp;euml;le beweging die zich zonder begrenzing van
geloofsovertuiging of levensbeschouwing zou moeten inzetten voor de
beoefening van de naastenliefde op alle terreinen onder het motto:
'Verbeter de wereld, begin bij jezelf!' Zijn oproep vond een
enorme weerklank. De Greeve, geholpen door honderden vrijwilligers,
propageerde met dikwijls zeer originele middelen de gedachten van de
'Bond'. Hierdoor en door zijn 'Lichtbakens' groeide hij
uit tot een nationale figuur. Met grote welsprekendheid bestreed hij
alles wat in zijn ogen een gevaar of een belemmering was voor het
welzijn van mens en maatschappij.&lt;/p&gt;
&lt;p&gt;Hij keerde zich op politiek gebied met zeer veel nadruk tegen het
nationaal-socialisme, in het bijzonder zoals het zich in Nederland
manifesteerde in de Nationaal-Socialistische Beweging. Tijdens de
Duitse bezetting werd hij op 18 januari 1941 gearresteerd. Tot medio
1944 verbleef hij achtereenvolgens in de gijzelaarskampen het
groot-seminarie in Haaren, het klein-Seminarie Beekvliet en het
Instituut Ruwenberg in St. Michielsgestel. Ook daar bleef hij actief.
Hij hield voordrachten voor zijn medegegijzelden en hij schreef daar
het toneelspel 'Het Vierde Beest', waarin hij de ideologie van
het nazisme aan de kaak stelde.&lt;/p&gt;
&lt;p&gt;Na de bevrijding heeft hij dit stuk als solotoneel meer dan 400 x in
geheel Nederland gespeeld. Een deel van de recette was bestemd voor het
herstel van de Bond Zonder Naam, die door de Duitsers van alle
bezittingen was beroofd, een ander voor de bevolking van die steden die
door de oorlogshandelingen zwaar hadden geleden. Zodra het mogelijk was
verzorgde hij weer voor de KRO zijn wekelijkse 'Lichtbaken', en
via deze rubriek ontketende hij met succes allerlei landelijke acties
voor mensen in nood, zoals 'Ruiten Troef' om de glasschade te
herstellen in de getroffen gebieden, 'de Aardappelactie' om de
honger te stillen. Maar ook hield hij vlammende pleidooien voor een
rechtvaardige en vooral menswaardige behandeling van politieke
delinquenten. Dit werd hem lang niet altijd in dank afgenomen. Hij
bespaarde de regering en offici&amp;euml;le instanties zijn kritiek niet
als hij meende dat die nodig was. In het bijzonder nam hij stelling
tegen het communisme zoals dit zich tijdens de 'koude oorlog'
manifesteerde. Zo agressief als hij zich uitte in de bestrijding van
alle vormen van onrecht, zo vol warme menselijkheid en zorg was hij
voor de zwakken en zo bemoedigend voor de underdogs in de samenleving.
Hij noemde zichzelf 'een karrepaard' in dienst van ieder die
hem nodig had. Bij zijn zilveren priesterfeest in 1948 ontving hij een
nationaal geschenk in de vorm van 'Het Zilveren Boek der
Naastenliefde', dat hem in staat stelde zijn werk voort te zetten
en uit te breiden.&lt;/p&gt;
&lt;p&gt;In 1950 kreeg Henri de Greeve een fysieke en psychische inzinking
als gevolg van het feit dat hij zeer overwerkt was en dat hij door
grove aanvallen op zijn persoon door zijn communistische tegenstanders
- die hij sterk geprikkeld had door zijn stellingneming tegen
arrestaties van geestelijken in Tsjechoslowakije en Hongarije in 1948
en 1949 - zwaar in zijn eer en goede naam gekrenkt was. Zo was een
vriendschap met een dame op onjuiste wijze uitgelegd geweest. Op
medisch advies staakte hij terstond al zijn activiteiten. Hij trok zich
terug en hield de mensen op een afstand: 'Maak je niet bezorgd om
mij. Het werk moet doorgaan.' Hij wilde niet dat er over zijn
persoon ook maar enige nadere mededeling werd gedaan. Zijn plotselinge
vertrek uit de ether en uit het openbare leven was aanleiding tot de
wildste geruchten. Intussen had hij zich teruggetrokken in het klooster
van de paters Montfortanen in Nijmegen. Vrienden zorgden ervoor dat hij
op het terrein van de paters de beschikking kreeg over een eenvoudige
bungalow, waar hij kon herstellen. Hij is er tot aan zijn dood blijven
wonen en werken. In 1952 vatte hij zijn oude taak weer op: zich
inzetten voor de medemens. Hij deed dit minder spectaculair dan
vroeger, maar niet minder intensief. De leiding van de Bond Zonder Naam
was met zijn goedvinden al in 1950 in andere handen overgegaan. Dit
liet hij zo, omdat hij vond dat voor een nieuwe leiding er geen
moeilijker obstakel is dan een voorganger die zich met de zaken blijft
bemoeien. Hij trad niet meer op voor de microfoon, en ondanks vele
verzoeken weigerde hij voor de televisie te verschijnen. Hij zette zich
vooral in voor 'Noodgevallen' in de stad Nijmegen en omgeving.
Hij publiceerde in kranten en tijdschriften niet enkel artikelen, maar
ook korte hamerende advertenties om de praktische naastenliefde te
propageren. Hij stond alleen maar interviews toe aan de journalisten om
te kunnen spreken over zijn werk. Zijn persoonlijk leven moest erbuiten
blijven. Wat dat betrof kreeg hij de naam van een moeilijk mens. In een
groot artikel in 
&lt;em&gt;De Linie&lt;/em&gt;

van 22 december 1962 werd hij beschreven: 'zijn geest rusteloos,
vol idee&amp;euml;n en invallen. Zijn klacht: ik kan niet genoeg spuien...
zijn enige zorg: de armoede en het sociale onrecht in de wereld. Zijn
bezetenheid: de naastenliefde.' Ofschoon hij moeite had met de
snelle veranderingen die zich in de katholieke kerk voltrokken, toonde
hij zich, hoewel conservatief, toch vredelievend en verdraagzaam. Zelf
noemde hij zich 'een eigenaardig mengsel van ouderwets geloof en
19e eeuwse romantiek'. 'Niet ruzi&amp;euml;n, maar praten' was
zijn devies. De schrijver van de enige biografie die over hem tot nu
verscheen, P.H. Ritter jr., karakteriseerde hem als 'romantische
individualist, niet naar de leer maar naar het karakter'.&lt;/p&gt;
&lt;p&gt;Op 14 juni 1974 is Henri de Greeve overleven. Hij was 81 jaar. Op
zijn wens werd zijn lichaam ter beschikking gesteld aan de wetenschap.
Er was geen uitvaart, slechts een eenvoudige stille eucharistieviering
te zijner nagedachtenis. Zo had hij het gewild. Hij vond zichzelf
onbelangrijk, alleen het werken voor de medemens telde.&lt;/p&gt;
&lt;p&gt;
  &lt;a href='agedeelte'&gt;A: &lt;/a&gt;Archief Katholieke Radio Omroep te Hilversum; Archief Bond
Zonder Naam te Haarlem.&lt;/p&gt;
&lt;p&gt;
  &lt;a href='pgedeelte'&gt;P: &lt;/a&gt;Behalve de publikaties in de al genoemde periodieken: de
jaargangen van 
&lt;em&gt;Lichtflitsen. Orgaan van de Lichtbaken en den Bond Zonder Naam&lt;/em&gt;

van 1938-1940 en 1946-1950; 
&lt;em&gt;S.O.S.&lt;/em&gt;

(Den Haag, ca. 1930); 
&lt;em&gt;Periscoopjes&lt;/em&gt;

(Den Haag, s.a.); 
&lt;em&gt;Het Meetsnoer&lt;/em&gt;

(Den Haag, 1935); 
&lt;em&gt;Lichtbakens&lt;/em&gt;

(Den Haag [etc.], 1937); 
&lt;em&gt;Zaterdagavond kwart over acht&lt;/em&gt;

(Eindhoven, ca. 1938); 
&lt;em&gt;Terra Promissa&lt;/em&gt;

(Hilversum, 1941 dl. I. Bussum, 1947 dl. II); 
&lt;em&gt;Vijf-Minuten Preekjes het jaar rond&lt;/em&gt;

(Haarlem, [1946]); 
&lt;em&gt;Het Vierde Beest&lt;/em&gt;

(Bussum, 1948); 
&lt;em&gt;Staties&lt;/em&gt;

(Den Haag, 1948); 
&lt;em&gt;Gebed zonder end&lt;/em&gt;

(Turnhout, [1957]).&lt;/p&gt;
&lt;p&gt;
  &lt;a href='lgedeelte'&gt;L: &lt;/a&gt;P.H. Ritter jr., 
&lt;em&gt;Pater Henri de Greeve&lt;/em&gt;

(Baarn, [1946]); S. Carmiggelt, 
&lt;em&gt;Ieder kent ze&lt;/em&gt;

(Den Haag, 1949) 35-52; 
&lt;em&gt;De Linie,&lt;/em&gt;

22-12-1962; 
&lt;em&gt;Limburgs Dagblad,&lt;/em&gt;

24-12-1966; 
&lt;em&gt;De Tijd,&lt;/em&gt;

22-12-1967; 
&lt;em&gt;Algemeen Dagblad,&lt;/em&gt;

29-12-1971; 
&lt;em&gt;De Tijd,&lt;/em&gt;

17-6-1974 en 
&lt;em&gt;Studio&lt;/em&gt;

(televisie- en programmablad van de KRO) 26 (1974) 47 (30
juni).&lt;/p&gt;

&lt;p&gt;
&lt;a href=&amp;quot;igedeelte&amp;quot;&gt;I: &lt;/a&gt;&lt;i&gt;Persoonlijkheden in het Koninkrijk der Nederlanden in woord en beeld&lt;/i&gt;. Onder hoofdred. van H.P. van den Aardweg (Amsterdam 1938) 557.
&lt;/p&gt;

&lt;p&gt;H.W.A. Joosten&lt;/p&gt;


 
&lt;dtml-var bwn_footer&gt;</text>
  </biography>
</biodes>

