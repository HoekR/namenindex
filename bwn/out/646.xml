<biodes version="1.0">
  <fileDesc>
    <title>Haas, Olga Gerharda Alida de (1944-1978)</title>
    <ref target="http://resources.huygens.knaw.nl/bwn1880-2000/lemmata/bwn5/haas"/>
    <publisher>
      <name>Biografisch Woordenboek van Nederland:1880-2000</name>
      <ref target="http://resources.huygens.knaw.nl/bwn1880-2000"/>
    </publisher>
  </fileDesc>
  <person>
    <idno type="id">haas_5</idno>
    <persName><name type="geslachtsnaam">Haas</name>, Olga Gerharda Alida de</persName>
    <sex value="2"/>
    <event type="birth" when="1944"/>
    <event type="death" when="1978"/>
    <state type="occupation">danseres</state>
  </person>
  <biography>
    <graphic url="http://resources.huygens.knaw.nl/bwn1880-2000/lemmata/bwn5/images/images/haas.jpg"/>
    <text>&lt;dtml-var bwn_header&gt;
 &lt;p class='genealogie'&gt;
  &lt;strong&gt;Haas, Olga Gerharda Alida de&lt;/strong&gt;, balletdanseres (Amsterdam 9-9-1944 - Amsterdam 1-9-1978). 
Dochter van Albertus Jacobus de Haas, bankbediende, en Gerharda
  Hillegonda Lambers. Gehuwd op 6-12-1973 met Fake Schoonewille
  (geb. 1947), voetballer. Dit huwelijk, dat kinderloos bleef, werd
  ontbonden op 25-2-1975.
  

  
  &lt;/p&gt;
&lt;p&gt;
  &lt;img class='bwnimg' BORDER='0' align='right' src='images/haas.jpg' alt='afbeelding van Haas, Olga Gerharda Alida de'&gt;'Het is vreselijk zwaar. Op mijn negende moest en zou ik al
    danseres worden. Gek, als kind was ik al zo ambitieus. Daar ga
    je dan voor werken, heel hard, en je laat er een heleboel voor
    om steeds een stapje hoger te komen', vertelde Olga de Haas
    later over het begin van haar balletcarri&amp;egrave;re (Betlem). Dat
    zij, behalve ambitie en doorzettingsvermogen, ook talent bezat,
    bleek al vroeg. Vanuit het klasje ritmische gymnastiek dat zij
    op de lagere school bezocht, kwam ze terecht in de studio van
    Sonia Gaskell in Amsterdam. Het jonge meisje viel op en werd al
    snel de oogappel van deze even strenge als zorgzame
    balletlerares en choreografe. Tot en met haar twaalfde kreeg
    zij hier les in klassiek ballet.&lt;/p&gt;
&lt;p&gt;Op advies van Gaskell zonden de ouders van Olga de Haas hun
    dochter in 1956 naar de pas opgerichte balletafdeling annex
    MULO-opleiding van het Koninklijk Conservatorium in Den Haag.
    De band tussen Olga en haar ex-lerares - inmiddels artistiek
    leidster van Het Nederlands Ballet in Den Haag - bleef in deze
    jaren bestaan, doordat ze bijna dagelijks in Gaskells auto mee
    terugreed naar Amsterdam. Op zestienjarige leeftijd voltooide
    Olga haar opleiding aan het Haagse Conservatorium, en
    onmiddellijk daarna, in september 1960, kwam ze als aspirante
    bij het gezelschap van Gaskell.&lt;/p&gt;
&lt;p&gt;In 1961 fuseerde Het Nederlands Ballet met Het Amsterdams
    Ballet tot Het Nationale Ballet. Gaskell werd de artistiek
    leidster van dit nieuwe dansgezelschap, dat de Amsterdamse
    Stadsschouwburg als standplaats kreeg. Daarmee kwam er voor
    Olga de Haas niet alleen een einde aan het vermoeiende op en
    neer reizen, maar verminderde ook het persoonlijke contact met
    haar nu overbezette mentrix. Bij Het Nationale Ballet maakte De
    Haas snel carri&amp;egrave;re. Na te zijn toegelaten tot het corps de
    ballet mocht zij zo nu en dan al solistenrollen dansen in
    schoolvoorstellingen. In het seizoen 1961/1962 volgde een
    bijrol in 
    &lt;em&gt;Jungle&lt;/em&gt;

    van Rudi van Dantzig, en een seizoen later werd ze bevorderd
    tot coryph&amp;eacute;e. In 1963 danste zij - hoewel toen nog slechts
    demi-soliste - haar eerste echte solo samen met Ronald Snijders
    in George Balanchines 
    &lt;em&gt;Le palais de crystal (Symphony in C)&lt;/em&gt;

    in Salzburg.&lt;/p&gt;
&lt;p&gt;Olga de Haas ontpopte zich als 'een uitgesproken lyrisch
    talent, prachtig van lijn, po&amp;euml;tisch en met een sterke
    begaving voor het overbrengen van emoties' (Van Dantzig, 6).
    Haar techniek vertoonde aanvankelijk nog onvolkomenheden - in
    pirouetten en grote sprongen zou ze nooit uitblinken -, maar De
    Haas bleek het vermogen te bezitten het publiek voor zich in te
    nemen. Dat deed zij in de eerste plaats met haar uiterlijk:
    haar fr&amp;ecirc;le, kleine gestalte - 1 meter 65 -, het wat
    rossige haar, de grote bruin-groene ogen in het hoekige
    gezicht. Maar meer nog dan door haar schoonheid trok zij de
    aandacht door de wijze waarop ze al dansend alles gaf wat in
    haar was: haar intensiteit en gevoeligheid, haar ernst en
    spontaniteit, en bovenal haar charme. 'Je moet niet alleen
    dansen voor de techniek', zei ze hierover, 'je moet dat ook
    kunnen vergeten, je moet een persoonlijkheid zijn op het
    toneel, die met gevoel danst, die leeft, die menselijk is ...'
    (Van der Meyden, 1964).&lt;/p&gt;
&lt;p&gt;Haar eerste grote succes bij Het Nationale Ballet dankte
    Olga de Haas aan de Russische gastdocente Natalja Orlovskaja,
    die haar in het seizoen 1963/1964 uitkoos om samen met Simon
    Andr&amp;eacute; twee pas de deux te dansen, namelijk de introverte 
    &lt;em&gt;M&amp;eacute;lodie&lt;/em&gt;

    van Asaf Messerer en 
    &lt;em&gt;Valse&lt;/em&gt;

    , een uitbundig duet waarvan Orlovskaja zelf de choreografie
    had gemaakt. Het publiek en de recensenten reageerden
    enthousiast, en haar naam was hiermee gevestigd. Begin
    september 1964 werd De Haas - nog geen twintig jaar oud - tot
    soliste bevorderd. Haar harde werken, waarbij ze steeds het
    uiterste van zichzelf vergde, werd daarmee beloond: 'Goddank
    ben ik eerste soliste geworden. Want daar zet je je voor in
    h&amp;egrave;, voor een plaats aan de top, en mij is het gelukt'
    (Betlem).&lt;/p&gt;
&lt;p&gt;In de jaren die volgden, danste Olga de Haas grote rollen.
    In het seizoen 1964/1965 was zij onder meer te zien in moderne
    stukken zoals 
    &lt;em&gt;De groene tafel&lt;/em&gt;

    van Kurt Jooss, 
    &lt;em&gt;Aimez-vous Bach?&lt;/em&gt;

    van Brian MacDonald en 
    &lt;em&gt;Het heksenjong&lt;/em&gt;

    van Jack Carter. Maar werkelijk furore maakte zij met
    hoofdrollen in het klassiek-romantische repertoire. Daar lag
    ook haar hart. 'De combinatie dansen plus acteren is voor mij
    het einde', zo motiveerde zij deze voorkeur, 'een verhalend
    ballet, dat je helemaal kunt opbouwen, geeft mij veel meer
    voldoening' dan een pas de deux (Dull). Veel lof oogstte De
    Haas in 1965 met de vertolking van 'Odette' in 
    &lt;em&gt;Het Zwanenmeer&lt;/em&gt;

    . Ook haar titelrol in 
    &lt;em&gt;Giselle&lt;/em&gt;

    , die zij in het seizoen 1966/1967 voor haar rekening nam, werd
    geprezen, onder meer om de 'heftige dramatische accenten'
    (Utrecht, 35).&lt;/p&gt;
&lt;p&gt;Inmiddels hadden zich in het priv&amp;eacute;-leven van Olga de
    Haas ingrijpende veranderingen voorgedaan. Met Sonia Gaskell -
    zolang haar houvast - was het persoonlijke contact steeds
    verder verbleekt. In het voorjaar van 1966 had zij het
    ouderlijk huis verlaten en was ze op kamers gaan wonen. Daarmee
    werd deze jonge, levenslustige vrouw blootgesteld aan de
    verleidingen van een levenswijze die zich niet verdroeg met het
    zware en gedisciplineerde balletvak. Een relatie met de
    Amsterdamse barkeeper Ger Ploeger, met wie ze een jaar later
    ging samenwonen, leidde tot veelvuldig nachtelijk
    caf&amp;eacute;bezoek en alcoholgebruik, hoewel ze 's ochtends weer
    vroeg op de repetities moest verschijnen. De Haas kon dit leven
    tussen bar en barre lichamelijk en geestelijk niet aan, en haar
    balletprestaties gingen eronder lijden. Zij was vaak moe,
    verzuimde wegens ziekte en slikte medicijnen. Huischoreograaf
    Van Dantzig durfde het om die reden in 1967 niet aan haar de
    rol van 'Julia' te laten dansen op de premi&amp;egrave;re van zijn
    avondvullende ballet 
    &lt;em&gt;Romeo en Julia&lt;/em&gt;

    . In 1968 vertrok Gaskell en nam Van Dantzig - aanvankelijk
    samen met anderen - de artistieke leiding van Het Nationale
    Ballet over. Er werd een andere koers ingeslagen, zowel wat de
    programmakeuze als wat de keuze van solisten betreft. De Haas
    kreeg hierdoor minder gelegenheid haar talent te tonen, wat zij
    slechts moeilijk kon verwerken.&lt;/p&gt;
&lt;p&gt;Toch lagen er nog triomfen voor haar in het verschiet. In
    dit opzicht vormde 1969 een hoogtepunt. In april van dat jaar
    werd zij uitgekozen om op te treden als tegenspeelster van
    gastsolist Rudolf Noerejev in 
    &lt;em&gt;Giselle&lt;/em&gt;

    . Door een tijdens de repetities gescheurde pees was haar
    vertolking technisch verre van perfect, maar door de wijze
    waarop zij de rol vorm gaf, wist ze de beroemde Russische
    danser voldoende partij te bieden. Later dat jaar stond De Haas
    opnieuw met Noerejev op het podium, ditmaal als 'Terpsichore',
    een van de muzen in Balanchines 
    &lt;em&gt;Apollon musag&amp;egrave;te&lt;/em&gt;

    . In juni 1969 nam zij deel aan het vierjaarlijkse
    Internationale Balletconcours voor jonge dansers in Moskou.
    Samen met haar partner Sylvester Campbell wist ze door te
    dringen tot de finale. Zij werden geen winnaar, maar De Haas
    ontving voor haar prestaties wel een aanmoedigingsprijs.&lt;/p&gt;
&lt;p&gt;Zowel het optreden met Noerejev als het succes in Moskou
    bezorgde Olga de Haas veel publiciteit in de media. Des te
    groter was de teleurstelling toen zij, na terugkeer uit de
    Sovjetunie, bij Het Nationale Ballet niet als gevierde prima
    ballerina de grote rollen kreeg waarop ze had gehoopt. Het
    ondermijnde haar zelfvertrouwen. Zij werd bevangen door twijfel
    en door de angst haar plaats aan de top niet te kunnen
    behouden. Het viel De Haas moeilijker de fysieke en emotionele
    inspanning op te brengen die het balletvak vereiste: 'Je hebt
    periodes dat je volkomen radeloos bent, dat je je vertwijfeld
    afvraagt: waar doe ik het voor? Dat je helemaal kapot bent
    ...'. (Betlem). Om voor de grote rollen 'vlinderlicht' te
    blijven volgde zij intensieve di&amp;euml;ten, terwijl ze de
    spanningen met uitgaan en alcohol probeerde te verdrijven.&lt;/p&gt;
&lt;p&gt;Dit alles kwam de zwakke gezondheid van Olga de Haas niet
    ten goede. Steeds vaker kreeg ze plotselinge spierkrampen.
    Tijdens een voorstelling in de Koninklijke Schouwburg in Den
    Haag in juli 1970 kon zij van het ene moment op het andere haar
    armen niet meer bewegen, waarna ze ruim twee maanden in een
    ziekenhuis werd opgenomen wegens 'totale uitputting'. Het
    duurde een half jaar voordat zij weer aan de repetities
    deelnam, gekweld door de onzekerheid of ze haar oude niveau zou
    weten te bereiken. In 1971 stond De Haas weer op het toneel in
    de hoofdrol van 'het meisje' in 
    &lt;em&gt;De wonderbaarlijke mandarijn&lt;/em&gt;

    van Ern&amp;ouml; Vashegyi en Vera Pasztor. Het jaar daarop danste
    ze samen met Kenneth Delmar de pas de deux van de 'blauwe
    vogel' in 
    &lt;em&gt;De schone slaapster&lt;/em&gt;

    in de bewerking van Roland Casenave. Het optreden van De Haas
    werd wederom geprezen, onder meer om 'haar subtiel beheerste
    virtuositeit' (&lt;em&gt;Het Parool&lt;/em&gt;

    , 30-3-1972).&lt;/p&gt;
&lt;p&gt;In haar priv&amp;eacute;-leven vond Olga de Haas intussen weinig
    geluk. De relatie met Ploeger was in 1970 stukgelopen, en de
    vele, kortstondige verhoudingen die ze daarna aanging, maakten
    geen einde aan een toenemende vereenzaming. Eind 1973 trouwde
    zij met Gerhard Schoonewille, een voetballer bij de Amsterdamse
    club De Volewijckers, maar dit huwelijk werd al na veertien
    maanden ontbonden. In deze jaren was De Haas weinig op het
    toneel te zien. Met haar zelfopgelegde vermageringskuren had ze
    zichzelf te zeer verzwakt om nog de lichamelijke
    krachtsinspanning te kunnen leveren.&lt;/p&gt;
&lt;p&gt;In 1975 leek het beter te gaan met Olga de Haas. Een nieuwe
    vriend, de sportarts Geert Simonsz, met wie ze ging samenwonen,
    zag toe op haar gezondheid. Vooral door zijn toedoen was zij in
    mei van dat jaar voor het eerst na lange tijd weer in een
    hoofdrol te zien, en wel in 
    &lt;em&gt;Antieke Dansen&lt;/em&gt;

    van Barry Moreland. Het werd een fiasco. De recensenten
    omschreven De Haas als 'slechts een schim van de danseres die
    tien jaar geleden zoveel beloften inhield' (Utrecht, 69). Ook
    haar allerlaatste optreden in juli 1975, als 'Julia' in Van
    Dantzigs 
    &lt;em&gt;Romeo en Julia&lt;/em&gt;

    , toonde aan dat haar 'dramatische zeggingskracht' weliswaar
    ongeschonden was, maar dat ze niet meer beschikte over het
    'danstechnische vermogen'. De kritieken waren wederom bijzonder
    negatief: men sprak van 'een uitgeblust danstalent' (&lt;em&gt;idem&lt;/em&gt;

    , 84).&lt;/p&gt;
&lt;p&gt;Eind 1975 werd Olga de Haas opnieuw opgenomen in een
    ziekenhuis, waar ze maandenlang werd verpleegd. Zij hoopte op
    een comeback en oefende na haar herstel iedere dag trouw aan de
    barre. Maar tegelijkertijd bleef zij geobsedeerd door haar
    gewicht, dat ze met anti-hongerpillen en sherrykuren onder
    controle wilde houden. De hoop dat alles goed zou komen, bleek
    ijdel. Olga de Haas zou niet meer dansen. De dagen dat zij het
    gezicht was van Het Nationale Ballet en de onbetwiste favoriet
    van publiek en pers lagen inmiddels ver achter haar. In 1976
    kwam aan de relatie met Simonsz een einde, waarna ze verder
    vereenzaamde. Twee jaar later ging haar gezondheid zo sterk
    achteruit dat ze moest worden opgenomen in het Amsterdamse
    Wilhelmina Gasthuis. Daar stierf zij een week voor haar 34ste
    verjaardag aan alcoholverslaving en anorexia nervosa. Bij de
    crematie van de vrouw die '&amp;eacute;&amp;eacute;n van de meest belovende
    danseressen in de Nederlandse dansgeschiedenis' (&lt;em&gt;idem&lt;/em&gt;

    , 84) werd genoemd, waren slechts zeven mensen aanwezig.&lt;/p&gt;
&lt;p&gt;
  &lt;a href='agedeelte'&gt;A: &lt;/a&gt;Persdocumentatie betreffende Olga de Haas bij het
  Theater Instituut Nederland te Amsterdam.&lt;/p&gt;
&lt;p&gt;
  &lt;a href='pgedeelte'&gt;P: &lt;/a&gt;'Rollenoverzicht Olga de Haas' in de onder L genoemde
    publicatie van Van Dantzig, 40-45.&lt;/p&gt;
&lt;p&gt;
  &lt;a href='lgedeelte'&gt;L: &lt;/a&gt;Behalve necrologie&amp;euml;n o.a. door Henk van der
  Meyden, in 
  &lt;em&gt;De Telegraaf&lt;/em&gt;

  , 6-9-1978, door Conrad van de Weetering, in 
  &lt;em&gt;Haarlems Dagblad&lt;/em&gt;

  , 7-9-1978, door Hans W. Ledeboer, in 
  &lt;em&gt;Trouw&lt;/em&gt;

  , 7-9-1978: interview door Henk van der Meyden, in 
  &lt;em&gt;De Telegraaf&lt;/em&gt;

  , 10-6-1964; interview door Lia van Nuys, in 
  &lt;em&gt;Elseviers Weekblad&lt;/em&gt;

  , 4-6-1966; interview door Teun van den Berg, in 
  &lt;em&gt;Het Vrije Volk&lt;/em&gt;

  , 2-9-1968; interview door Ben Dull, in 
  &lt;em&gt;Het Parool&lt;/em&gt;

  , 9-4-1969; interview door Trix Betlem, in 
  &lt;em&gt;Avenue&lt;/em&gt;

  (1971) 148-150; Rudi van Dantzig, 
  &lt;em&gt;Olga de Haas, een herinnering&lt;/em&gt;

  (Zutphen 1981); Luuk Utrecht, 
  &lt;em&gt;Het Nationale Ballet 25 jaar. De geschiedenis van Het
  Nationale Ballet van 1961 tot 1986&lt;/em&gt;

  (Amsterdam 1987).&lt;/p&gt;
&lt;p&gt;
  &lt;a href='igedeelte'&gt;I: &lt;/a&gt;

  Rudi van Dantzig, 
  &lt;em&gt;Olga de Haas, een herinnering&lt;/em&gt;

  (Zutphen 1981) t/o titelpagina [Foto: Ger J. van
  Leeuwen].&lt;/p&gt;
&lt;p&gt;A.J.C.M. Gabri&amp;euml;ls&lt;/p&gt; 
&lt;dtml-var bwn_footer&gt;</text>
  </biography>
</biodes>

