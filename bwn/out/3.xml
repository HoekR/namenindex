<biodes version="1.0">
  <fileDesc>
    <title>Aalberse, Petrus Josephus Mattheus (1910-1989)</title>
    <ref target="http://resources.huygens.knaw.nl/bwn1880-2000/lemmata/bwn5/aalberse"/>
    <publisher>
      <name>Biografisch Woordenboek van Nederland:1880-2000</name>
      <ref target="http://resources.huygens.knaw.nl/bwn1880-2000"/>
    </publisher>
  </fileDesc>
  <person>
    <idno type="id">aalberse</idno>
    <persName><name type="geslachtsnaam">Aalberse</name>, Petrus Josephus Mattheus</persName>
    <sex value="1"/>
    <event type="birth" when="1910"/>
    <event type="death" when="1989"/>
    <state type="occupation">jurist</state>
    <state type="occupation">politicus</state>
  </person>
  <biography>
    <graphic url="http://resources.huygens.knaw.nl/bwn1880-2000/lemmata/bwn5/images/images/AALBERSE.jpg"/>
    <text>&lt;dtml-var bwn_header&gt;
 &lt;p class='genealogie'&gt;
  &lt;strong&gt;Aalberse, Petrus Josephus Mattheus&lt;/strong&gt;, jurist en politicus (Leiden 23-4-1910 - 's-Gravenhage 16-4-1989). Zoon van Petrus Josephus Mattheus Aalberse, politicus en
  hoogleraar, en Elisabeth Johanna Maria Schmier. Gehuwd op
  15-7-1939 met Augusta Francisca Theodora Cornelia Maria Ingen
  Housz (1917-1996). Uit dit huwelijk werden 3 zoons en 3
  dochters geboren.
  

  

  
  &lt;/p&gt;
&lt;p&gt;
  &lt;img class='bwnimg' BORDER='0' align='right' src='images/AALBERSE.jpg' alt='afbeelding van Aalberse, Petrus Josephus Mattheus'&gt;Piet Aalberse werd geboren als enige zoon in een
    rooms-katholiek gezin dat verder nog zeven dochters telde.
    Hij kreeg dezelfde voornamen als zijn vader, die op dat
    moment reeds zeven jaar lid van de Tweede Kamer voor de
    Roomsch-Katholieke Staatspartij was. In 1917 ging hij naar de
    lagere school in Leiden, maar al na een jaar verhuisde het
    gezin naar Den Haag, toen Aalberse senior minister van Arbeid
    werd. Na daar de lagere school te hebben voltooid werd Piet
    in 1923 naar kostschool gestuurd bij de jezu&amp;iuml;eten te
    Katwijk. Dat bleek echter de financi&amp;euml;le draagkracht van
    het gezin te boven te gaan en dus keerde hij al na een jaar
    terug naar huis. De gymnasiumopleiding vervolgde hij op het
    St. Aloysius-College in Den Haag, eveneens bij de
    jezu&amp;iuml;eten. In 1929 ging hij rechten studeren in Leiden.
    Hij bleef thuis wonen, wat goedkoper was, en toerde op een
    motor heen en weer.&lt;/p&gt;
&lt;p&gt;Na op 21 januari 1935 het doctoraalexamen te hebben
    afgelegd begon Aalberse als jurist op het departement van
    Economische Zaken en Arbeid, maar na een jaar vestigde hij
    zich als advocaat in Den Haag. Tot 1938 hield hij kantoor
    vanuit de ouderlijke woning. Het echte advocatenwerk deed hij
    echter niet. Hij voorzag in zijn onderhoud hoofdzakelijk met
    adviseurschappen en secretariaten. Zo was hij onder meer
    juridisch adviseur van de katholieke industriearbeidersbond
    'Sint Willibrordus' (1935-1969) en bekleedde hij
    secretariaatsfuncties bij het College van Rijksbemiddelaars
    (1940-1942), de Bedrijfsgroep Bouwindustrie (1942-1948) en
    het Centraal College van Ondernemingsorganisaties op het
    gebied van het bouwwezen (1942-1963).&lt;/p&gt;
&lt;p&gt;Al vroeg kwam Aalberse in aanraking met de politieke en
    maatschappelijke elite van de katholieke zuil. Toen hij nog
    thuis woonde, zag hij veel kopstukken bij zijn vader over de
    vloer komen en ving hij het nodige op van hun discussies. Het
    zal zijn entree in het publieke katholieke leven zeker hebben
    bevorderd. Toch nam hij hierin, ondanks de goede contacten
    van huis uit, slechts een bescheiden plaats in. Zijn
    werkzaamheden op dit terrein speelden zich aanvankelijk af op
    het tweede en derde plan. Op de betrekkelijk jonge leeftijd
    van 28 jaar werd hij per 1 januari 1939 (betaald)
    adjunct-secretaris van de St. Adelbert-Vereeniging, de
    'standsorganisatie' van de katholieke intellectuelen. In dat
    jaar trad hij in het huwelijk met de bankiersdochter Augusta
    Ingen Housz, telg uit een patricisch geslacht te Breda.&lt;/p&gt;
&lt;p&gt;Naast de werkzaamheden die al deze functies met zich
    meebrachten en de zorg voor zijn groeiende gezin - de zes
    kinderen kwamen tussen 1940 en 1951 ter wereld - begon
    Aalberse direct na de bevrijding ook activiteiten te
    ontplooien voor de Katholieke Volkspartij (KVP). Van 1945 tot
    1954 had hij voor deze partij zitting in de gemeenteraad van
    Wassenaar, waar hij na zijn huwelijk was gaan wonen; spoedig
    was hij daar fractievoorzitter. Vanaf 1946 maakte Aalberse
    deel uit van het partijbestuur van de KVP. In 1954 verhuisde
    hij naar Den Haag, waar hij van 1958 tot 1963 lid van de
    gemeenteraad was, tevens voorzitter van de KVP-fractie.&lt;/p&gt;
&lt;p&gt;Intussen was Aalberse in 1945 secretaris van de St.
    Adelbert-Vereniging geworden; van 1952 tot 1960 was hij
    hiervan vice-voorzitter. In 1956 werd hij ook nog secretaris
    van de Raad van Overleg voor Sociaal-Economische
    Aangelegenheden en van de Stichting 'Katholiek
    Maatschappelijk Beraad'. Deze landelijke colleges van
    samenwerking tussen de grote katholieke sociale organisaties
    waren weliswaar voornamelijk overlegclubs, maar
    tegelijkertijd waren zij van betekenis als
    ontmoetingsplaatsen van de katholieke elite.&lt;/p&gt;
&lt;p&gt;Hoewel hij door zijn introverte aard weinig geldingsdrang
    bezat en een enigszins saaie indruk maakte, gold Aalberse als
    iemand met een grote dienstbaarheid aan de katholieke zaak en
    met de nodige bestuurlijke ervaring, wars van extreme
    standpunten en altijd eropuit uitersten tot elkaar te
    brengen. Hij kon goed luisteren en beschikte over een groot
    vermogen mensen aan zich te binden. Zelf heeft hij zich een
    aanhanger van de 'theorie van de slingerbeweging' (Puchinger,
    531) genoemd; zo iemand onderscheidt zich met zijn rotsvaste
    overtuiging dat er altijd een punt zal komen waarop weer een
    evenwicht zal worden bereikt. Toen in 1961 bleek dat het
    voorzitterschap van de KVP op korte termijn vacant kwam, zag
    het dagelijks bestuur dan ook in Aalberse een kandidaat om
    leiding te geven aan de partij, die begon te worstelen met
    haar identiteit.&lt;/p&gt;
&lt;p&gt;In juni 1962 nam Aalberse het voorzitterschap op zich. Hij
    trof het besluit aan een 'structuurcommissie' in het leven te
    roepen, die de partij democratischer moest maken. Deze
    commissie kwam er pas in 1963. Zij kreeg tevens de opdracht
    het ontluikende debat over grondslag en karakter van de
    partij - een debat dat al snel alle kanten opging -
    inhoudelijk in goede banen te leiden. Aalberse nam het
    voorzitterschap van de commissie op zich. Het voornaamste
    doel, de democratisering van de partij, werd evenwel niet
    bereikt: de uitgebrachte rapporten hierover riepen zoveel
    intern verzet op dat het partijbestuur ze niet durfde te
    publiceren. Alleen het rapport van de subcommissie die studie
    maakte van de grondslag en het karakter van de partij en
    waarvan Aalberse eveneens het voorzitterschap vervulde, werd
    begin 1966 openbaar gemaakt.&lt;/p&gt;
&lt;p&gt;In zijn beleid als partijvoorzitter liet Aalberse zich
    hierna leiden door de uitkomsten van het beraad in deze
    subcommissie: de christelijke mens- en wereldbeschouwing
    diende de grondslag te vormen van de te voeren politiek,
    waaraan in nauwe samenwerking met de protestantse partijen
    gestalte moest worden gegeven. Het instandhouden van een
    exclusief katholiek partijverband noemde Aalberse voortaan
    slechts een kwestie van doelmatigheid en opportuniteit. Een
    brede christelijke volkspartij moest het doel zijn, en hij
    gaf blijk van zijn teleurstelling toen de Anti-Revolutionaire
    Partij (ARP) en de Christelijk-Historische Unie (CHU)
    hiertegenover veel reserves toonden.&lt;/p&gt;
&lt;p&gt;Sinds 5 juni 1963 was Aalberse tevens lid van de Tweede
    Kamer. Hier maakte hij het gestuntel van de toenmalige
    fractievoorzitter, W.L.P.M. de Kort, van nabij mee. Als
    partijvoorzitter en als fractielid bevorderde Aalberse dat
    deze eind 1963 zijn plaats als fractievoorzitter afstond aan
    W.K.N. Schmelzer, die daarmee de politieke leider van de KVP
    werd. Voor Schmelzer - die in 1961 ook tot de kandidaten voor
    het voorzitterschap had behoord, maar voor die eer had
    bedankt - was het van groot belang de partijvoorzitter achter
    zich te weten. Dat bleek vooral toen hij het in het najaar
    van 1966 nodig vond het politiek bevriende kabinet-Cals
    (1965-1966) naar huis te sturen. Aalberse vormde samen met
    Schmelzer - een uitgesproken voorstander van &amp;eacute;&amp;eacute;n
    christen-democratische partij - een nauw samenwerkend duo dat
    de KVP langs de kortste weg met ARP en CHU wilde doen opgaan
    in &amp;eacute;&amp;eacute;n partij, waarbij het toch vooral Schmelzer
    was die de marsroute aangaf. Na de voor de KVP desastreus
    verlopen verkiezingen van 1967 grepen beiden gretig de hand
    van de antirevolutionaire partijvoorzitter W.P. Berghuis, die
    zich niet langer afkerig toonde van een gesprek over
    samenwerking. Daarmee was de zogenaamde 'Groep van Achttien'
    geboren, waaruit uiteindelijk het Christen Democratisch
    App&amp;egrave;l (CDA) is voortgekomen. In goede samenwerking met
    Schmelzer zorgde Aalberse er tegelijkertijd voor dat de
    radicale stroming in de partij, die van een samengaan met ARP
    en CHU slechts een behoudende politiek verwachtte, de eenmaal
    uitgezette koers in de richting van een
    christen-democratische partij niet meer kon veranderen.&lt;/p&gt;
&lt;p&gt;Te midden van dit werk trad Aalberse uit eigen beweging
    terug als partijvoorzitter. Naast de gewone arbeid en het
    gezin was hij het voorzitterschap als een zware last gaan
    ervaren. Het was vrijwilligerswerk, dat zich hoofdzakelijk in
    de avonduren en in de weekends afspeelde. Toen zijn mandaat
    in juni 1967 afliep, stelde Aalberse zich niet meer
    beschikbaar. Bij zijn besluit speelde in belangrijke mate mee
    dat de inmiddels gepolariseerde sfeer in de KVP hem niet
    beviel; hij had het gevoel zich als bruggenbouwer niet meer
    te kunnen waarmaken. Bovendien kon Aalberse slecht tegen
    kritiek en gedroeg hij zich onhandig tegenover de media. Het
    gebruik door veel journalisten en politici van het nieuwe
    stijlmiddel van de polarisatie, met de daarbij behorende
    omgangsvormen, stuitte hem tegen de borst. Toen de radicalen
    hem gingen beschouwen als 'het vleesgeworden symbool van
    katholiek conservatisme' (Ammerlaan, 265) en de
    linksgeori&amp;euml;nteerde katholieke media aan deze
    beeldvorming krachtig bleken mee te doen, verdween snel de
    motivatie om door te gaan. In de KVP-top werd er niet erg om
    getreurd. Velen vonden dat hij te zeer aan het lijntje van de
    fractieleider liep en dat hij op een weinig krachtdadige
    wijze leiding gaf aan de vergaderingen. Op 30 maart 1968
    droeg Aalberse de voorzittershamer over aan A.P.J.M.M. van
    der Stee. Een jaar later, op 16 maart 1969, verliet hij de
    actieve politiek en verruilde hij de Tweede Kamer voor de
    Raad van State, waarvan hij tot zijn zeventigste, in 1980,
    lid zou blijven.&lt;/p&gt;
&lt;p&gt;De van politieke ambities gespeende Aalberse bezat de
    vaardigheid om tussen stromingen door te laveren en
    tegenstellingen te overbruggen. Daarmee vestigde hij in de
    jaren vijftig in de katholieke zuil de aandacht op zich. De
    vaardigheid bleek evenwel te beperkt om de zich vernieuwende
    KVP heelhuids door de woelige jaren zestig heen te loodsen.
    Zijn kwaliteiten kwamen in de luwte meer tot hun recht. Dat
    zag hij zelf ook in. Toen uitzicht ontstond op een
    lidmaatschap van de Raad van State keerde hij de politiek met
    een zucht van verlichting en zonder rancune de rug toe.&lt;/p&gt;
&lt;p&gt;
  &lt;a href='lgedeelte'&gt;L: &lt;/a&gt;G. Puchinger, 'Mr. P.J.M. Aalberse', in idem, 
  &lt;em&gt;Hergroepering der partijen?&lt;/em&gt;

  (Delft 1968) 521-554; Robbert Ammerlaan, 
  &lt;em&gt;Het verschijnsel Schmelzer. Uit het dagboek van een
  politieke teckel&lt;/em&gt;

  (Leiden [1973]); Dik Verkuil, 
  &lt;em&gt;Een positieve grondhouding. De geschiedenis van het CDA&lt;/em&gt;

  ('s-Gravenhage 1992); H.-M.T.D. ten Napel, 
  &lt;em&gt;'Een eigen weg'. De totstandkoming van het CDA
  (1952-1980)&lt;/em&gt;

  (Kampen 1992); J.A. Bornewasser, 
  &lt;em&gt;Katholieke Volkspartij, 1945-1980&lt;/em&gt;

  (2 dln.; Nijmegen 1995, 2000).&lt;/p&gt;
&lt;p&gt;
  &lt;a href='igedeelte'&gt;I: &lt;/a&gt;

  G. Puchinger, 
  &lt;em&gt;Hergroepering der partijen?&lt;/em&gt;

  (Delft 1968) 553.&lt;/p&gt;
&lt;p&gt;J. Bosmans&lt;/p&gt; 
&lt;dtml-var bwn_footer&gt;</text>
  </biography>
</biodes>

