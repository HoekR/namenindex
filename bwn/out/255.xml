<biodes version="1.0">
  <fileDesc>
    <title>Brockbernd, Frederikus Joseph (1911-1983)</title>
    <ref target="http://resources.huygens.knaw.nl/bwn1880-2000/lemmata/bwn4/brockbe"/>
    <publisher>
      <name>Biografisch Woordenboek van Nederland:1880-2000</name>
      <ref target="http://resources.huygens.knaw.nl/bwn1880-2000"/>
    </publisher>
  </fileDesc>
  <person>
    <idno type="id">brockbe</idno>
    <persName><name type="geslachtsnaam">Brockbernd</name>, Frederikus Joseph</persName>
    <sex value="1"/>
    <event type="birth" when="1911"/>
    <event type="death" when="1983"/>
    <state type="occupation">r.k. religieus</state>
    <state type="occupation">omroepmedewerker</state>
  </person>
  <biography>
    <graphic url="http://resources.huygens.knaw.nl/bwn1880-2000/lemmata/bwn4/images/images/BROCKBERND.jpg"/>
    <text>&lt;dtml-var bwn_header&gt;
 &lt;p class='genealogie'&gt;
  &lt;strong&gt;Brockbernd, Frederikus Joseph&lt;/strong&gt;, (kloosternaam &lt;b&gt;Benedictus&lt;/b&gt;), Rooms-katholiek priester en omroepmedewerker (Utrecht 24-9-1911 - Breda 3-7-1983). Zoon van Frederikus Joseph Brockbernd, ober, en Alijda
  Geertruida van Eimeren.
  

  &lt;img src=&amp;quot;images/BROCKBERND.jpg&amp;quot; align=&amp;quot;right&amp;quot; BORDER=&amp;quot;0&amp;quot; alt=&amp;quot;afbeelding van Brockbernd, Frederikus Joseph&amp;quot; class=&amp;quot;bwnimg&amp;quot;&gt;

  

  
  &lt;/p&gt;
&lt;p&gt;Brockbernd begon in 1925 zijn priesterstudie aan het
    toenmalige aartsbisschoppelijke klein-seminarie in Culemborg,
    waar hij onder meer kennis maakte met de beoefening van de
    kerkmuziek. In 1931 begon hij zijn theologische opleiding aan
    het groot-seminarie te Rijsenburg. Het jaar daarop werd hij
    Benedictijn in het klooster te Amay-sur-Meuse in de Belgische
    provincie Luik, een gemeenschap speciaal gewijd aan de
    hereniging van de westerse en oosterse christenen. Brockbernd
    nam de kloosternaam Benedictus aan - na zijn priesterwijding
    Dom Benedictus - waarmee hij voortaan tekende. Zijn
    priesterstudie zette hij voort aan het Benedictijner college
    Sant'Anselmo te Rome, een studie door hem in 1936 afgesloten
    met het baccalaureaat in de theologie. Tevens volgde hij een
    opleiding aan de pauselijke muziekschool, waar zijn grote
    belangstelling werd gewekt voor het gregoriaans. Terug in
    Belgi&amp;euml; werd hij op 19 december 1937 priester gewijd. Hij
    vervulde verschillende functies in de kloostergemeenschap van
    Amay.&lt;/p&gt;
&lt;p&gt;Bij de Duitse inval in mei 1940 viel de communiteit, die een
    jaar eerder naar Chevetogne in de provincie Namen was verhuisd,
    als gevolg van de oorlogshandelingen uiteen. Na een lange
    zwerftocht door Frankrijk en Belgi&amp;euml; bereikte pater
    Brockbernd ten slotte het ouderlijk huis in Utrecht. Tijdens
    zijn verblijf in de domstad werd hij een belangrijke informant
    van aartsbisschop J. de Jong. Zijn grote talenkennis stelde hem
    in staat de nieuwsuitzendingen van de vrije radiostations uit
    de hele wereld te volgen, waardoor hij de prelaat van het
    verloop van de oorlog op de hoogte kon houden.&lt;/p&gt;
&lt;p&gt;Gedurende de bezetting besteedde Brockbernd een groot
    gedeelte van zijn tijd aan de studie van de gregoriaanse muziek
    aan het universitaire Instituut voor Muziekwetenschap van prof.
    A.A. Smijers. Hier volgde in die jaren ook de musicologe
    H&amp;eacute;l&amp;egrave;ne Nolthenius lessen, en toen zij in april 1946
    de leiding kreeg van de muziekafdeling van de Katholieke Radio
    Omroep (KRO), vroeg zij pater Brockbernd de wekelijkse rubriek
    'De Schoonheid van het Gregoriaans' te leiden. Vijftien jaar
    lang heeft hij met zijn speciale zangersgroep 'Schola Cantorum'
    dit programma verzorgd. In verband met zijn deskundigheid op
    dit gebied doceerde hij van 1946 tot 1964 gregoriaanse muziek
    aan het Koninklijk Conservatorium voor Muziek in Den Haag.&lt;/p&gt;
&lt;p&gt;In mei 1946 werd pater Brockbernd op wens van aartsbisschop
    De Jong benoemd tot hoofd van de afdeling godsdienstige
    uitzendingen van de KRO. In verband daarmee kreeg hij van Rome
    toestemming tot verblijf buiten zijn kloostergemeenschap. Met
    Brockbernds benoeming had De Jong een bijzondere bedoeling. Hij
    had de Benedictijner pater namelijk in het geheim de rol
    toevertrouwd van zijn geheime informant en vertegenwoordiger
    met betrekking tot de interne gang van zaken bij de KRO. Deze
    moeilijke taak, die Brockbernd naar eigen zeggen jarenlang 'in
    precaire spanning' deed leven, volbracht hij tot volle
    tevredenheid van de aartsbisschop. Deze zag in hem dan ook de
    aangewezen persoon om te zijner tijd J.A.A.M. Kors als
    voorzitter van de KRO op te volgen. Toen deze kwestie zes jaar
    later actueel werd, zou De Jongs opvolger, B.J. Alfrink, daar
    echter anders over denken.&lt;/p&gt;
&lt;p&gt;Brockbernds omroeptaak was veelomvattend. Zo had hij ook de
    verantwoordelijkheid voor alle religieuze radioprogramma's, die
    door hem, waar nodig, in artikelen in de 
    &lt;em&gt;Katholieke Radio Gids&lt;/em&gt;

    van een inleiding of toelichting werden voorzien. Veel
    beluisterd in de jaren vijftig was onder meer de meditatieve
    uitzending op de zaterdagavond onder de titel 'Wij luiden de
    Zondag in', ingeleid met het 'Ave Verum' van Mozart. In zijn
    rubriek 'De Zingende Kerk' kreeg, naast de polyfone westerse,
    tevens de Grieks-Byzantijnse en de Slavisch-Byzantijnse
    kerkmuziek de aandacht. Behalve de Latijnse kerkdiensten zond
    hij, 'monnik van de Hereniging', ook nu en dan vieringen van
    oosterse liturgie&amp;euml;n uit.&lt;/p&gt;
&lt;p&gt;Als hoofd van de afdeling godsdienstige uitzendingen
    behoorde het tevens tot Brockbernds taak de belangrijke
    internationale evenementen in de Katholieke kerk te volgen,
    zoals het overlijden van paus Pius XII in oktober 1958 en de
    daaropvolgende verkiezing en kroning van diens opvolger, paus
    Johannes XXIII. In deze jaren van 'Koude Oorlog' besteedde hij
    veel aandacht aan kerkelijke gebeurtenissen achter het 'IJzeren
    Gordijn', zoals het proces tegen de Hongaarse kardinaal J.
    Mindszenty in februari 1949 en diens bevrijding tijdens de
    Hongaarse opstand in oktober 1956. In klankbeelden en
    reportages riep hij op tot materi&amp;euml;le en geestelijke steun
    aan de vluchtelingen uit de Oostbloklanden, en in de gebeden
    die hij elke uitzenddag van de KRO persoonlijk voor de
    microfoon uitsprak, stond hij stil bij hun lot.&lt;/p&gt;
&lt;p&gt;Pater Brockbernd hield niet van, wat hij noemde, 'ingeblikte
    godsdienst'. 'De mensen moesten het idee hebben dat ze een
    levende gemeenschap vormen', betoogde hij. Deze opvatting
    bracht hem in 1955 tot zijn befaamde schakelprogramma op
    Pinksterzondag 'Veni Creator' met als uitgangspunt het
    liturgische gezang van zeven strofen ter ere van de Heilige
    Geest. Zeven kathedralen uit Europa deden aan deze uitzending
    mee. In elke kathedraal werd een strofe gezongen, gevolgd door
    een korte toespraak van de plaatselijke bisschop. Pater
    Brockbernd sprak de verbindende teksten in de verschillende
    landstalen. Jaar na jaar tot en met 1960 werd deze uitzending
    vanuit telkens een ander land herhaald.&lt;/p&gt;
&lt;p&gt;Zowel van katholieken als andersdenkenden kreeg Brockbernd
    steeds veel reacties. De luisteraars waren hem erkentelijk voor
    zijn programma's, vooral in de periode tot 1958, die aan de
    krachtige vernieuwingstendensen in de Katholieke kerk
    voorafging. Hij hield vast aan oude theologische opvattingen en
    was gehecht aan kerkelijke tradities. Daarom gaf het snelle
    tempo van de veranderingen in de Nederlandse kerkprovincie hem
    zorg en ongenoegen. Reeds in 1956 waarschuwde hij in een
    rapport aan de leiding van de KRO dat 'het juiste evenwicht
    moet worden gezocht tussen behouden en vernieuwen'. Hoewel hij
    meende dat de belevingsvorm van 'de geloofsinhoud, die altijd
    hetzelfde blijft', eigentijds moest zijn, stond hij toch
    wantrouwend tegenover vele door de kerkelijke overheid
    toegestane liturgische experimenten, zoals het gebruik van
    Nederlands in plaats van de Latijnse teksten tijdens een
    gezongen eucharistieviering. De negatief-kritische geluiden in
    de katholieke pers dat zijn programma's saai en
    onge&amp;iuml;nspireerd geworden waren, omdat er niets in terug te
    vinden was van de nieuwe geest en het elan die zich in die
    dagen in de kerk openbaarden, stemden hem bitter. Zijn
    behoudende opstelling werd op den duur ook door het KRO-bestuur
    niet geapprecieerd, wat hem aanleiding gaf tot veel ergernis en
    zijn houding ten opzichte van zijn werkgever, die vanaf het
    begin toch al tweeslachtig was geweest, niet verbeterde.&lt;/p&gt;
&lt;p&gt;Met de koers die de KRO aan het begin van de jaren zestig,
    aan de vooravond van het Tweede Vaticaans Concilie, ging varen
    - van leidend naar begeleidend instituut - kon pater Brockbernd
    zich niet verenigen. Het KRO-bestuur van haar kant liet hem bij
    monde van voorzitter H.W. van Doorn weten dat hem als
    free-lance medewerker geen opdrachten meer zouden worden
    verstrekt. Op 1 oktober 1962 verliet hij de omroep. Na zijn
    onvrijwillige vertrek heeft hij wel zijn zorg en onvrede over
    de koers van de KRO aan de kerkelijke autoriteiten in Rome
    kenbaar gemaakt en hen gewaarschuwd dat de omroep 'het geloof
    verkwanselde', maar zijn klachten hadden geen resultaat.&lt;/p&gt;
&lt;p&gt;Na 1962 hoopte Brockbernd zijn kennis en kunde van het
    medium radio via zijn relaties in hoge kerkelijke kringen in
    dienst te kunnen stellen van het apostolaat in de Derde Wereld.
    De meeste pogingen mislukten. Alleen bij 'Radio Veritas' in
    Manilla op de Filippijnen, waarvan hij medeoprichter was, heeft
    hij in de jaren zeventig enige tijd als adviseur gewerkt. Zijn
    conservatieve opvattingen bleken ook daar een hindernis. Pater
    Brockbernd was een gefrustreerd mens geworden, die zelfs in
    zijn Belgische klooster geen rust meer kon vinden. In 1983 werd
    hij - voortdurend rondtrekkend - in een Bredaas ziekenhuis
    opgenomen, waar hij overleed. Hij werd begraven op het
    kloosterkerkhof in Chevetogne.&lt;/p&gt;
&lt;p&gt;Pater Brockbernd was een harde werker, in zijn goede tijd
    een creatief programmamaker, een zelf-doener, een kritisch en
    veeleisend perfectionist, moeilijk voor zichzelf en voor
    anderen. Samenwerken met deze dominante persoonlijkheid was
    niet altijd gemakkelijk, al dwong hij respect af door zijn
    grote kennis van zaken. Aanpassing aan de na de oorlog snel
    optredende veranderingen in kerk en samenleving was voor hem
    onmogelijk. Gedurende de zestien jaren dat hij voor de KRO
    werkzaam was, heeft Brockbernd velen de schoonheid en de waarde
    van het gregoriaans laten ontdekken en daarmee baanbrekend werk
    verricht. Hij heeft talloze luisteraars in geestelijk opzicht
    verrijkt door hun de waarden van het christendom en zijn
    eredienst bij te brengen&lt;/p&gt;
&lt;p&gt;
  &lt;a href='agedeelte'&gt;A: &lt;/a&gt;Dossiers Rubriek Godsdienstige Uitzendingen - Radio,
  1942-1962 en dossier-Dom Benedict Brockbernd in het Archief van
  de KRO te Hilversum. Biografische gegevens bij de Afdeling
  Documentatie van de KRO te Hilversum.&lt;/p&gt;
&lt;p&gt;
  &lt;a href='pgedeelte'&gt;P: &lt;/a&gt;Artikelen in 
    &lt;em&gt;Katholieke Radio Gids&lt;/em&gt;

    , later 
    &lt;em&gt;Katholieke Radio- en Televisie-Gids&lt;/em&gt;

    , 1946-1961. Rapportages Godsdienstige Uitzendingen in de 
    &lt;em&gt;Jaarverslagen van de Katholieke Radio Omroep&lt;/em&gt;

    , 1947-1960.&lt;/p&gt;
&lt;p&gt;
  &lt;a href='lgedeelte'&gt;L: &lt;/a&gt;Behalve artikelen over Brockbernd en zijn
  radioprogramma's in o.a.: 
  &lt;em&gt;Katholieke Radio Gids&lt;/em&gt;, 19-5-1946; 
  &lt;em&gt;de Volkskrant&lt;/em&gt;, 20-6-1950; 
  &lt;em&gt;Het Nieuwsblad van het Zuiden&lt;/em&gt;, 4-4-1953; 
  &lt;em&gt;De Tijd&lt;/em&gt;, 5-9-1953; 
  &lt;em&gt;Katholieke Radio Gids&lt;/em&gt;, 29-6-1958; 
  &lt;em&gt;De Bazuin. Weekblad voor Geloofsverkondiging&lt;/em&gt;, 24-1-1959;
  &lt;em&gt;Katholieke Radio- en Televisie-Gids&lt;/em&gt;, 7-10-1962; 
  &lt;em&gt;Studio. Televisie- en Radioprogrammablad van de KRO&lt;/em&gt;, 23-7-1983: H.W.F. Aukes, 
  &lt;em&gt;Kardinaal De Jong&lt;/em&gt;

  (Utrecht [etc.], 1956); A.F. Manning, 
  &lt;em&gt;Zestig jaar KRO. Uit de geschiedenis van een omroep&lt;/em&gt;

  (Baarn, 1985).&lt;/p&gt;

&lt;p&gt;
&lt;a href='igedeelte'&gt;I: &lt;/a&gt;A.F. Manning, 
  &lt;em&gt;Zestig jaar KRO. Uit de geschiedenis van een omroep&lt;/em&gt;

  (Baarn, 1985) 204.&lt;/p&gt;




&lt;p&gt;H.W.A. Joosten&lt;/p&gt; 
&lt;dtml-var bwn_footer&gt;</text>
  </biography>
</biodes>

