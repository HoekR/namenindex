<biodes version="1.0">
  <fileDesc>
    <title>Scheffer, Cornelis Franciscus (1911-1979)</title>
    <ref target="http://resources.huygens.knaw.nl/bwn1880-2000/lemmata/bwn3/scheffer"/>
    <publisher>
      <name>Biografisch Woordenboek van Nederland:1880-2000</name>
      <ref target="http://resources.huygens.knaw.nl/bwn1880-2000"/>
    </publisher>
  </fileDesc>
  <person>
    <idno type="id">scheffer_3</idno>
    <persName><name type="geslachtsnaam">Scheffer</name>, Cornelis Franciscus</persName>
    <sex value="1"/>
    <event type="birth" when="1911"/>
    <event type="death" when="1979"/>
    <state type="occupation">econoom</state>
  </person>
  <biography>
    <graphic url="http://resources.huygens.knaw.nl/bwn1880-2000/lemmata/bwn3/images/images/SCHEFFERCF.jpg"/>
    <text>&lt;dtml-var bwn_header&gt;
 &lt;p class='genealogie'&gt;
  &lt;strong&gt;Scheffer, Cornelis Franciscus&lt;/strong&gt;, hoogleraar bedrijfshuishoudkunde (Oudenbosch 30-3-1911 - Tilburg 3-2-1979).

  Zoon van Antonie Scheffer, directeur bankkantoor, en Christina
  Johanna Maria van der Cammen. Gehuwd op 8-10-1936 met Mary
  Alphonsa Wilhelmina Braat. Uit dit huwelijk werden 5 zoons en 2
  dochters geboren.
  
&lt;img src=&amp;quot;images/SCHEFFERCF.jpg&amp;quot; align=&amp;quot;right&amp;quot; BORDER=&amp;quot;0&amp;quot; alt=&amp;quot;afbeelding van Scheffer, Cornelis Franciscus&amp;quot; class=&amp;quot;bwnimg&amp;quot;&gt;
  
  &lt;/p&gt;
&lt;p&gt;Scheffer kwam uit een goed katholiek milieu. Hij bezocht de
    5-jarige RK HBS en de Hoogere Handelsschool te Bergen op Zoom.
    In 1931 liet hij zich als student inschrijven bij de RK
    Handelshoogeschool te Tilburg voor de economische faculteit en
    voltooide daar zijn vlot verlopende studie op 20 november 1935
    met een doctoraal examen. Vrij kort daarna, op 15 april 1936,
    werd Scheffer aangesteld als medebeheerder van het Rotterdamse
    filiaal van het Amsterdamse effectenkantoor Louis Korijn en Co.
    Enkele maanden voor het uitbreken van de oorlog, op 1 februari
    1940, volgde zijn benoeming tot directeur van de Nederlandsche
    Middenstands-bank (NMB) te Venlo, een functie die hij tot l
    oktober 1945 vervuld heeft, toen werd hij overgeplaatst in
    dezelfde functie naar het kantoor van de NMB te
    's-Hertogenbosch. Omdat het in die tijd ondenkbaar was dat een
    katholiek als directeur van een kantoor van de NMB in
    bijvoorbeeld Amsterdam of Rotterdam benoemd zou worden en een
    belangrijke promotie niet direct te verwachten viel, ging
    Scheffer in op de geboden gelegenheid medewerker te worden bij
    de Generale Thesaurie te Jakarta (1949). Aanvankelijk lag het
    in de bedoeling hem toe te voegen aan de Commissie voor het
    Bankwezen, die als taak zou krijgen een onderzoek in te stellen
    naar de wenselijkheid en mogelijkheid van een toezicht op het
    bankwezen in Indonesi&amp;euml; door de overheid. Maar deze
    commissie is nooit met haar werkzaamheden begonnen. De opdracht
    die aan de commissie werd gegeven heeft Scheffer gebruikt voor
    zijn dissertatie. Op 31 mei 1951 promoveerde hij aan de
    Katholieke Economische Hogeschool te Tilburg op het
    proefschrift: 
    &lt;em&gt;Het bankwezen in Indonesi&amp;euml; sedert het uitbreken van de
    Tweede Wereldoorlog.&lt;/em&gt;

    Promotor was prof. dr. J.M. Pieters. Toen hij nog in Jakarta
    verbleef, had Scheffer van 1951 tot 1952 zijn baan bij het
    ministerie van Financi&amp;euml;n gecombineerd met een buitengewoon
    lectoraat aan de economische faculteit van de Universiteit van
    Indonesi&amp;euml; te Jakarta. Op 1 juli 1952 werd dit buitengewoon
    lectoraat omgezet in een gewoon professoraat. De op 31 januari
    1953 gehouden inaugurele rede droeg als titel: 
    &lt;em&gt;Enige aspecten van de verhouding tussen de staat en het
    algemene bankwezen.&lt;/em&gt;
&lt;/p&gt;
&lt;p&gt;In juli 1955 vertrok Scheffer weer naar Nederland. Daar werd
    hem door de Hogeschool Tilburg een extraordinariaat in de
    bedrijfshuishoudkunde aangeboden met als leeropdracht het
    financiewezen van de onderneming. In 1956 werd Scheffer benoemd
    tot directeur van het Economisch-Sociologisch Instituut van de
    Hogeschool. Daarna werd nog in hetzelfde jaar het
    extraordinariaat omgezet in een gewoon professoraat. De
    inaugurele rede naar aanleiding van het, aanvankelijk,
    bijzonder hoogleraarschap werd op 7 december 1955 gehouden. De
    titel luidde: 
    &lt;em&gt;Indeling en ontleding van de vraagstukken behorende tot het
    financiewezen van de onderneming op basis van de traditionele
    geldfuncties.&lt;/em&gt;
&lt;/p&gt;
&lt;p&gt;Scheffer is tot 1977 hoogleraar gebleven. In die tijd is hij
    tweemaal rector magnificus geweest. Eerst van 1963 tot 1964 op
    grond van de toen nog geldende regeling waardoor elke
    hoogleraar een jaar het rectoraat vervulde op grond van
    anci&amp;euml;nniteit. Daarna, van 1968 tot 1973, door de
    toentertijd nieuwe regeling, waarbij een meerjarig rectoraat
    werd ingesteld. Gedurende twee jaar, van 1971 tot 1973, maakte
    Scheffer bovendien deel uit van het College van Decanen.
    Tijdens zijn laatste, langdurige rectoraat vond de bezetting
    van de Tilburgse Hogeschool door studenten plaats. Van 28 april
    tot 6 mei 1969 stond deze gebeurtenis in het middelpunt van de
    belangstelling van heel Nederland. De houding van Scheffer als
    rector magnificus tegenover het optreden van de revolutionaire
    studenten, die de Hogeschool omgedoopt hadden in Karl Marx
    Universiteit, was uiterst onduidelijk. Enerzijds gaf hij te
    kennen niet voor sluiting te voelen, doch anderzijds
    publiceerde hij onmiddellijk daarna een proclamatie waarin hij
    verklaarde de colleges stop te zetten. Dit laatste geschiedde
    onder invloed van de toen besluitvaardiger president-curator,
    mr. P.M.H. van Boven, die besloten had tot sluiting van de
    Hogeschool over te gaan. Toch heeft hij nadien van beide
    partijen in dit conflict het vertrouwen weten te herwinnen. Hij
    was, en dat had zijn grote voordelen, tot compromissen bereid.
    Door die niet altijd door iedereen gewaardeerde eigenschap
    slaagde Scheffer er wel in, al laverende, ten slotte de
    Hogeschool weer te doen openen en daarna de rust bestuurlijk
    enigszins te herstellen.&lt;/p&gt;
&lt;p&gt;Zijn betekenis als econoom, en in het bijzonder als
    bedrijfseconoom, is vooral gelegen in zijn non-conformistische
    opvatting ten opzichte van de in zijn tijd nog heftig
    polemiserende Amsterdamse en Rotterdamse richtingen in de
    bedrijfseconomie. Door als een van de eersten in Nederland de
    financieringstheorie niet uitsluitend te bezien als het
    probleem van de vermogensbehoefte, maar ook als
    investeringsselectieproblematiek heeft Scheffer op dit terrein
    baanbrekend werk verricht. Bovendien bekeek hij de vraagstukken
    die samenhingen met zijn leeropdracht, in afwijking van de
    werkwijze van vele collega's, eveneens vanuit het gezichtspunt
    van de financi&amp;euml;le praktijk zoals die vooral bij
    handelsbanken wordt toegepast. Toen op 15 januari 1965, op
    initiatief van een groot aantal Nederlandse banken en
    financieringsinstellingen het Bureau Krediet Registratie in
    Tiel, bedoeld om controle te kunnen uitoefenen, door de banken
    en financieringsmaatschappijen, op het opgenomen consumptief
    krediet, werd opgericht vroeg men aan Scheffer als eerste het
    voorzitterschap van het bestuur te aanvaarden. Hij heeft die
    functie tot zijn dood in 1979 vervuld. Daarnaast was hij
    vice-voorzitter van de Academische Raad, lid van het
    International University Contact for Management Education,
    commissaris van de Nationale Investeringsbank (van 19 april
    1967 tot zijn overlijden in 1979) en lid van het bestuur van de
    Co&amp;ouml;peratieve Centrale Rabobank en later van de raad van
    beheer van de Centrale Rabobank (1958-1967; 1967-1979).&lt;/p&gt;
&lt;p&gt;Uit alles blijkt dat Scheffer een uiterst werkzaam leven
    heeft geleid, zich beschikbaar stellend voor vrijwel elke
    commissie of bestuurlijke functie die hem werd aangeboden of
    waarvoor hij werd gevraagd. Zijn optreden was formeel. Scheffer
    was altijd voortreffelijk gekleed. Hij was vriendelijk doch
    afstandelijk, niet gemakkelijk te doorgronden. Hoezeer hij ook
    bereid was tot het sluiten van compromissen, hij bleef zijn
    collega's altijd trouw. Zijn werkzaamheden als hoogleraar bij
    het onderwijs bleven door de vele andere activiteiten binnen en
    buiten de Hogeschool beperkt. Het beste is dat wellicht af te
    leiden uit het feit dat er slechts twee proefschriften onder
    zijn leiding tot stand zijn gekomen. De enorme lijst van
    publikaties van zijn hand is een weergave van zowel zijn
    gedrevenheid voor zijn vak als van zijn ijver. Een ijver die
    tot gevolg had dat hij weinig thuis was, en eenmaal thuis, trok
    hij zich veelal op zijn studeerkamer terug. Hij bleef dat
    volhouden, ook toen hij al wist hoe ernstig ziek hij was.&lt;/p&gt;
&lt;p&gt;
  &lt;a href='pgedeelte'&gt;P: &lt;/a&gt;Bibliografie samengest. door P. J. W. Duffhues in 
    &lt;em&gt;Geld en onderneming,&lt;/em&gt;

    425-438 met als toevoeging: 
    &lt;em&gt;Bibliograf&amp;icirc;a academia &amp;quot;Tilburgensia&amp;quot;&lt;/em&gt;

    in Bibliotheek Katholieke Hogeschool Tilburg.&lt;/p&gt;
&lt;p&gt;
  &lt;a href='lgedeelte'&gt;L: &lt;/a&gt;Cas Vroom, 'Prof. dr. C.F. Scheffer 60 jaar', in 
  &lt;em&gt;Taekblad&lt;/em&gt;

  (1971) 2 (,) 5; H.W. J. Bosman en S.E. de Jong, 'De werkzaamheid
  van C.F. Scheffer', in 
  &lt;em&gt;Gelden onderneming.&lt;/em&gt;

  Opstellen aangeb. aan prof. C.F. Scheffer t.g.v. zijn afscheid...
  Katholieke Hogeschool Tilburg (Leiden, 1976) 1-8; S.E. de Jong,
  in 
  &lt;em&gt;Maandschrift Economie&lt;/em&gt;

  43 (1979) 106-112; H.W. J. Bosman, 'In memoriam prof. dr. C.F.
  Scheffer', in 
  &lt;em&gt;Van bank naar bank...&lt;/em&gt;

  [S.L, 1979] 9-11; C.G.A. [Mertens], in 
  &lt;em&gt;Rabobank&lt;/em&gt;

  8 (1979) 2 (febr.) 4; 
  &lt;em&gt;Katholieke Hogeschool Tilburg.&lt;/em&gt;

  Dl. II: 1955-1977 door Johan de Vries (Baarn, 1981) passim. Voor
  vermelding van herdenkingsartikelen zie bovengenoemde 
  &lt;em&gt;Bibliografia...&lt;/em&gt;

  onder P.&lt;/p&gt;

&lt;p&gt;
&lt;a href=&amp;quot;igedeelte&amp;quot;&gt;I: &lt;/a&gt;Beeldbank van het Nationaal Archief in Den Haag [Foto: J. Evers; Collectie ANEFO; Scheffer in mei 1969].&lt;/p&gt;




&lt;p&gt;W.D. Voorthuysen&lt;/p&gt; 
&lt;dtml-var bwn_footer&gt;</text>
  </biography>
</biodes>

