<biodes version="1.0">
  <fileDesc>
    <title>Vorm, Willem van der (1873-1957)</title>
    <ref target="http://resources.huygens.knaw.nl/bwn1880-2000/lemmata/bwn1/vormw"/>
    <publisher>
      <name>Biografisch Woordenboek van Nederland:1880-2000</name>
      <ref target="http://resources.huygens.knaw.nl/bwn1880-2000"/>
    </publisher>
  </fileDesc>
  <person>
    <idno type="id">vormw</idno>
    <persName><name type="geslachtsnaam">Vorm</name>, Willem van der</persName>
    <sex value="1"/>
    <event type="birth" when="1873"/>
    <event type="death" when="1957"/>
    <state type="occupation">ondernemer</state>
  </person>
  <biography>
    <graphic url="http://resources.huygens.knaw.nl/bwn1880-2000/lemmata/bwn1/images/images/VORM.jpg"/>
    <text>&lt;dtml-var bwn_header&gt;
 &lt;p class='genealogie'&gt;
  &lt;strong&gt;Vorm, Willem van der&lt;/strong&gt;, koopman en reder (IJsselmonde 6-11-1873 - Rotterdam 29-4-1957).

Zoon van Willem van der Vorm, vlasboer, en Maaike Lagendijk. Hij bleef
ongehuwd. 

&lt;img src=&amp;quot;images/VORM.jpg&amp;quot; align=&amp;quot;right&amp;quot; BORDER=&amp;quot;0&amp;quot; alt=&amp;quot;afbeelding van Vorm, Willem van der&amp;quot; class=&amp;quot;bwnimg&amp;quot;&gt;

&lt;/p&gt;
&lt;p&gt;Willem van der Vorm, opgroeiend in een agrarisch milieu, zag reeds
vroeg, dat de vlasteelt op de Zuidhollandse eilanden, waarin zijn vader
een bestaan had gevonden, weinig uitzicht meer bood. Het zakenleven in
het nabijgelegen krachtig opstrevende Rotterdam trok hem
onweerstaanbaar aan. Na zijn schooljaren in zijn geboortedorp, het
lager onderwijs en op een 'Franse school' te IJsselmonde, was
hij in Rotterdam eerst werkzaam als inspecteur van de American
Petroleum Company (APC). In deze functie werd het hem duidelijk dat de
politiek van de Duitse kolensyndicaten, om de prijs in het binnenland
hoog te houden teneinde buitenlands te kunnen dumpen, een kans bood
voor afzet van Britse kolen op het vasteland van Europa. Door deze
gedachte bezield, trad hij op 1 mei 1900 in dienst van de Scheepvaart-
en Steen-kolenmaatschappij te Rotterdam. Aanvankelijk bleef deze nog
een dochteronderneming van het APC-concern, doch in 1905 nam Van der
Vorm de leiding over en bleef haar tot 1944 als directeur en daarna als
gedelegeerd-commissaris dienen. Hij ontwikkelde zich daarbij tot een
zakenman van grote stijl, die rechtlijnig en bepaald niet zachtzinnig,
doch onbevangen en zonder aanzien des persoons iemand waardeerde naar
capaciteiten en karakter. Dank zij zijn hulp kon Britse steenkool
doordringen tot in het hartje van Duitsland, mede steunend op een
geleidelijk geschapen net van filialen. Voor het vervoer in de
omgekeerde richting bouwde hij stukgoedlijndiensten op in de korte
vaart, welke onder meer de gelegenheid boden tot verscheping van
agrarische en industri&amp;euml;le Produkten van Friesland en Groningen.
Tevens werden belangen bij de Britse mijnbouw verkregen. Toen de
Nederlandse regering hem teleurstelde met betrekking tot de exploitatie
van Limburgse steenkool, wist hij door aankoop van een
spoorwegbedrijfje uit die streek, dat eigenaar was van een pakket
aandelen, zich te verzekeren van het recht op de exploitatie van de
Domaniale Mijn, waar reeds sedert een achthonderd jaar steenkool werd
gedolven. Anderzijds werkte hij in het algemeen belang met inzet van
zijn organisatie en vloot mede om een halt toe te roepen aan de
stijging van de kolenprijzen en -vrachten na de Eerste Wereldoorlog.
Ook daarv&amp;oacute;&amp;oacute;r in de periode 1914-1918 was zijn
onbaatzuchtigheid gebleken bij het verlenen van grote diensten aan zijn
land als de feitelijke leider van de kolendistributie. In zijn
zakelijke politiek was hij eer aan de voorzichtige kant, en dit deed
zijn overweldigend groot succes in het bedrijfsleven des te
merkwaardiger uitkomen. Het feit dat in 1928 zijn onderneming indirect
ondergebracht werd bij de grote concurrente, de Steenkolen Handels
Vereeniging te Utrecht, zonder dat tientallen jarenlang de verdere
wereld daarvan enig vermoeden had, was zijn grootste meesterstuk, te
meer daar hij in zijn zakelijk beleid volkomen onafhankelijk bleef
optreden.&lt;/p&gt;
&lt;p&gt;Van der Vorm behoorde niet tot de zakenlieden, die hun aandacht
versnipperden over een zeer groot aantal ondernemingen. Zijn
commissariaten hingen vooral samen met de belangen van zijn
hoofdbedrijf. Maar men trof hem aan op verschillende punten, waar de
algemene welvaart bedreigd werd. Zo worstelde hij mede met de
Rotterdamsche Bankvereeniging in moeilijke crisisjaren. Maar zijn
grootste prestatie was toch wel de redding van de door diezelfde
ongunstige omstandigheden aan de rand van de afgrond gebrachte
Holland-Amerika Lijn. Onder zijn leiding vormden enige grote
Rotterdamse zakenlieden in 1933 een syndicaat, dat enige miljoenen geld
in de bijna gestrande rederij pompte. En enkele jaren later tastten zij
opnieuw in de buidel om de bouw van het nieuwe vlaggeschip Nieuw
Amsterdam mogelijk te maken. Het verhaal wil, dat toen Van der Vorm bij
de proefvaart een tafelrede hield met een hand in de zak en enkele
Haagse heertjes zich daarover vrolijk maakten, hun van Rotterdamse
zijde werd toegevoegd: als de heer Van der Vorm de hand niet in zijn
zak had gestoken, zoudt U nu niet op dit schip kunnen varen. Het lag
ook geheel in zijn lijn, dat hij in het kader van deze reddingsactie
afstand deed van zijn commissariaat bij de Rotterdamsche
Droogdokmaatschappij, wegens zijn afkerigheid van tegenstrijdige
belangen.&lt;/p&gt;
&lt;p&gt;Van der Vorm had grote belangstelling voor de ruitersport, die door
hem tot op hoge leeftijd beoefend werd. Zo organiseerde hij de
Rotterdamse jachtritten en bevorderde de uitzending van Nederlandse
ruiters naar het buitenland. Als bestuurlid van de Stichting tot
instandhouding van de Rotterdamsche manege redde hij deze in het oude
centrum niet meer passende instelling door haar overplaatsing naar het
landelijke Kralingen te verwezenlijken.&lt;/p&gt;
&lt;p&gt;Daarnaast heeft Van der Vorm zich een kunstverzamelaar van formaat
betoond, waarbij zijn interesse vooral uitging naar de Haagse School en
die van Barbizon en later naar de 17de-eeuwse schilderkunst. Mede
geadviseerd door de toenmalige directeur D. Hannema van het Museum
Boymans werd een fraaie verzameling van verschillende schilderscholen
bijeengebracht. Een fel zakelijk verschil van inzicht over de
uitbreiding van het Museum was de aanleiding om zijn waardevolle bezit
niet, zoals voordien zijn voornemen was geweest, aan de gemeente
Rotterdam te vermaken, doch een eigen museum te stichten in zijn fraaie
patrici&amp;euml;rswoning aan de Westersingel. Later hebben zijn
nabestaanden de oplossing gevonden, deze kunstschatten in bruikleen te
geven aan het Museum Boymans-Van Beuningen en onder te brengen in
daartoe afzonderlijk bestemde zalen. Ook in het instituut voor
Scheepvaart en Luchtvaart speelde Van der Vorm een beslissende rol.
Mede dank zij zijn doeltreffende steun kon dat in 1940 verwoeste gebouw
worden vervangen door een mooie en doelmatiger nieuwe vestiging aan het
Burgemeester s'Jacobplein te Rotterdam. Een ander door zijn
persoonlijke inzet gesticht bouwwerk was de Schotse Kerk, die eveneens
een door de oorlog verwoest monument waardig verving. Verder bleek zijn
milddadigheid uit het feit dat hij een terrein schonk, waarop het
bejaardenhuis 'Sonneburgh' kon verrijzen en zijn bemoeienissen
met het Havenziekenhuis. Ter herinnering aan zijn moeder liet hij aan
de Sint Jan te Gouda een kapel met fraaie kloosterglazen bijbouwen. De
zegswijze ruwe bolster blanke pit is tot op grote hoogte op Van der
Vorm van toepassing, mits het laatste van deze samenstellende elementen
maar duidelijk de nadruk krijgt.&lt;/p&gt;
&lt;p&gt;
  &lt;a href='lgedeelte'&gt;L: &lt;/a&gt;A. Loeff, in 
&lt;em&gt;Rotterdams Jaarboekje 1958&lt;/em&gt;

6e reeks 6 (1958) 109-112; A.D. Wentholt, 
&lt;em&gt;Brug over den Oceaan. Een eeuw geschiedenis van de Holland-Amerika
Lijn.&lt;/em&gt;

Met medew. van C. Borstlap (Rotterdam [enz.], 1973) passim.&lt;/p&gt;

&lt;p&gt;
&lt;a href=&amp;quot;igedeelte&amp;quot;&gt;I: &lt;/a&gt;&lt;i&gt;Persoonlijkheden in het Koninkrijk der Nederlanden in woord en beeld&lt;/i&gt;. Onder hoofdred. van H.P. van den Aardweg (Amsterdam 1938) 1561.
&lt;/p&gt;

&lt;p&gt;W.F. Lichtenauer&lt;/p&gt; 
&lt;dtml-var bwn_footer&gt;</text>
  </biography>
</biodes>

