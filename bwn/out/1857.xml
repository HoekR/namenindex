<biodes version="1.0">
  <fileDesc>
    <title>Vaz Dias, Mozes (1881-1963)</title>
    <ref target="http://resources.huygens.knaw.nl/bwn1880-2000/lemmata/bwn3/vazdias"/>
    <publisher>
      <name>Biografisch Woordenboek van Nederland:1880-2000</name>
      <ref target="http://resources.huygens.knaw.nl/bwn1880-2000"/>
    </publisher>
  </fileDesc>
  <person>
    <idno type="id">vazdias</idno>
    <persName><name type="geslachtsnaam">Vaz Dias</name>, Mozes</persName>
    <sex value="1"/>
    <event type="birth" when="1881"/>
    <event type="death" when="1963"/>
    <state type="occupation">journalist</state>
  </person>
  <biography>
    <text>&lt;dtml-var bwn_header&gt;
 &lt;p class='genealogie'&gt;
  &lt;strong&gt;Vaz Dias, Mozes&lt;/strong&gt;, journalist en oprichter van een persbureau (Amsterdam 22-5-1881 - Amsterdam 4-1-1963).

  Zoon van Salomon Vaz Dias, pettenfabrikant, en Judith Penha.
  Gehuwd op 3-6-1908 met Rosette Speijer. Uit dit huwelijk werd 1
  zoon geboren. 
  

  
  &lt;/p&gt;
&lt;p&gt;Vaz Dias, afkomstig uit een eenvoudig Portugees-joodse
    familie, volgde in Amsterdam een middelbare opleiding.
    Vervolgens werd hij de eerste stenografische verslaggever van
    de gemeenteraadsvergaderingen van Amsterdam. Na 1904 zou hij
    spoedig in perskringen een bekende figuur worden, in de
    wandeling bijgenaamd 'V&amp;eacute;d&amp;eacute;&amp;quot; of 'M.S.&amp;quot; (Mozes zoon van
    Salomon). Hij richtte op 11 mei 1904 het Centraal
    Correspondentie Bureau voor Dagbladen M.S. Vaz Dias, kortweg
    Persbureau M.S. Vaz Dias, in Amsterdam op. Andere activiteiten
    op het gebied van de publiciteit en journalistiek volgden. Zo
    was hij vindingrijk en ondernemend in zijn eigen
    advertentiebureau, dat bemiddelde bij plaatsing van
    advertenties in kranten en tijdschriften, en wist hij vaak op
    originele wijze opdrachtgevers te trekken. Hij fotografeerde de
    bedrijfsgebouwen van zijn potenti&amp;euml;le klanten, drukte er
    prentbriefkaarten van en stuurde die toe aan zijn doelgroep.
    Vervolgens bood hij meer exemplaren hiervan te koop aan,
    vergezeld van zijn diensten als 'advertentiekruier'. Vaak had
    hij hiermee succes. Met zijn primeur over het kloven van de
    Cullinan bracht hij Amsterdam als diamantstad in de wereldpers.
    Hij dankte deze overigens aan zijn secretaresse, die later zijn
    echtgenote werd.&lt;/p&gt;
&lt;p&gt;Toch was het een moeizame start, en pas tijdens de Eerste
    Wereldoorlog gelukte het Vaz Dias steeds meer kranten voor zijn
    nieuwsberichten te interesseren. Niet onbelangrijk daarbij was
    dat hij, volgens de geruchten althans, de wereldprimeur van de
    moord op de aartshertog Franz Ferdinand en zijn echtgenote te
    Serajevo op 28 juni 1914 gehad zou hebben. Maar zelfs in die
    oorlogsperiode was het voor Vaz Dias nog lang niet gemakkelijk.
    Aanvankelijk was hij voor veel Amsterdams en ander binnenlands
    nieuws aangewezen geweest op kasteleins, barbiers en
    sigarenwinkeliers, die voor een kwartje als tipgever
    ('correspondent') dienst deden, en moest hij nog zelf door de
    stad trekken op zoek naar primeurs. In 1904 had hij nog maar
    negen vaste medewerkers, in 1928 zou hij over niet minder dan
    84 man beschikken. Toen waren trouwens ook al de telegraaf en
    de telefoon voor Vaz Dias van bijzondere betekenis geworden: in
    de jaren twintig beschikte zijn persbureau reeds over een
    uitgebreide telegrammendienst, die in geregeld telegrafisch
    contact stond met informanten in het binnenland (Rotterdam,
    Amsterdam en Den Haag) alsmede in het buitenland. Verder kon de
    persprins Vaz Dias ook de volgende soorten kopij aan kranten en
    tijdschriften leveren: beurs- en marktberichten, schetsen,
    dagbladillustraties, loterijclich&amp;eacute;s (voor een besparing op
    het zelf aankopen en op het zetten), 'boeiende' feuilletons van
    de bekendste schrijvers van wie de auteursrechten verworven
    waren en uit de pers bijeengebrachte gegevens waaruit een
    knipseldienst groeide. Toen in de jaren twintig de dagbladen
    ertoe overgingen meer foto's te plaatsen kon Vaz Dias daaraan
    te rechter tijd tegemoetkomen door het opbouwen van een eigen
    documentatie van illustraties. Zijn fotobureau Argus en zijn
    illustratiedienst groeiden uit tot de NV Vereenigde
    Fotobureaux, waarin Vaz Dias belangen had. Om foto's te kunnen
    afdrukken moesten clich&amp;eacute;s gemaakt worden. Daarom zette Vaz
    Dias ook een eigen clich&amp;eacute;fabriek, Pax, op, die hij door
    samenvoeging met de clich&amp;eacute;fabriek Holland verder
    vergrootte. Pax-Holland was voor de helft eigendom van Vaz Dias
    en voor de andere helft van De Spaarnestad (Haarlem). Voor
    kleinere kranten maakte Vaz Dias kant-en-klare fotopagina's in
    matrijsvorm.&lt;/p&gt;
&lt;p&gt;In het najaar van 1921 begon Vaz Dias, geboeid als hij was
    door het nieuwe medium van de radio, te experimenteren met het
    uitzenden van nieuws voor zijn afnemers. Zulk een
    nieuwsverspreiding werd voor deze nieuwsjager een logisch
    vervolg op het versturen van nieuwsberichten als perspakket per
    trein en het doorgeven van informatie per telefoon. Als eerste
    ter wereld kwam Vaz Dias op 21 februari 1922 met een echte
    radiopersdienst voor daartoe aangesloten dagbladen in de lucht.
    Aanvankelijk maakte hij gebruik van de Beurszender van de
    Vereeniging voor den Effectenhandel in Amsterdam, na 1 januari
    1927 van de door de overheid ge&amp;euml;xploiteerde zender van
    Scheveningen-Haven, de zg. Zakelijke Zender. Om het clandestien
    beluisteren van het voor betalende afnemers bestemde nieuws te
    beperken en niet altijd in code te hoeven uitzenden vond Vaz
    Dias de volgende oplossing. Iedereen mocht de berichten
    individueel afluisteren, maar absoluut niet publiceren, tenzij
    hij daarvoor betaalde. Van tijd tot tijd ontvingen de klanten
    van Vaz Dias een geheime circulaire waarin bekend werd gemaakt
    dat een uit de duim gezogen nieuwsbericht uitgezonden zou
    worden. Werd zo'n radiobericht toch gepubliceerd dan wist Vaz
    Dias welke clandestiene afnemer hij had betrapt, en die stuurde
    hij vervolgens een rekening met een waarschuwing. Op 1 oktober
    1925 begon Vaz Dias met het uitzenden van de dagelijkse
    radionieuwsdienstberichten voor de Hilversumsche Draadloze
    Omroep en later ook voor andere omroeporganisaties. Na de
    aankondiging 'Goeden avond, dames en heren, hier is het
    persbureau Vaz Dias' kregen de luisteraars deze waarschuwing te
    horen: 'Publikatie van deze berichten, in welken vorm ook, is
    verboden'.&lt;/p&gt;
&lt;p&gt;Aan dit voor Vaz Dias zo belangrijke radiomonopolie op zijn
    bedrijfsnaam kwam op 30 juni 1935 een einde, toen het op 11
    december 1934 door de dagbladuitgevers opgerichte Algemeen
    Nederlandsch Persbureau (ANP) behalve de nieuwsdienst voor de
    dagbladen ook de nieuwsvoorziening via de radio ging verzorgen.
    Uit de overeenkomst tussen het ANP en het persbureau van Vaz
    Dias vloeide voort dat deze zelf een van de directeuren van het
    ANP werd. Daarnaast bleef Vaz Dias zijn nieuwsdiensten voor
    particulieren en andere afdelingen en nevenbedrijven
    voortzetten. Hiertegen had de president-directeur van het ANP,
    H.H.J. van de Pol, steeds meer bezwaren, al was het ANP niet
    bereid geweest Vaz Dias' aanbod van een algehele uitkoop voor
    twee miljoen gulden te aanvaarden. Op 13 juli 1936, na ruim een
    jaar waarin Vaz Dias op twee fronten actief bleef (bij ANP en
    eigen bedrijven), zegde Van de Pol zijn vertrouwen op en werd
    Vaz Dias als directeur van het ANP met betaald verlof gestuurd.
    Pas in 1940 werden de partijen het eens over een
    afvloeiingsregeling, waarbij Vaz Dias onder meer 12.000,- per
    jaar pensioen werd toegekend. Door toedoen van de bezetters
    werd het nog niet getekende akkoord echter herzien en ontving
    Vaz Dias slechts 5000,- per jaar. Toen hij in 1946 - hij had de
    oorlog als onderduiker overleefd - de levering van het
    financieel-economisch nieuws aan particulieren, inclusief de
    koersen van de effectenbeurs, alsmede de clich&amp;eacute;- en
    fotodiensten overliet aan het ANP, kregen Vaz Dias en - na zijn
    dood - zijn erfgenamen twintig jaar lang jaarlijks een bedrag
    van 10.000,- uitgekeerd. De eerdere overeenkomsten vervielen,
    ook die van 1940. Van het persbureau van Vaz Dias resteerde 
    een, in 1936 opgericht, reclamebureau, alsmede een
    knipseldienst onder de naam Persbureau Vaz Dias BV, beide
    gevestigd in Amsterdam.&lt;/p&gt;
&lt;p&gt;Vaz Dias, die zijn hele leven Amsterdam trouw gebleven is,
    toonde zich in zijn veelomvattende bedrijvigheid een all-round
    journalist, zakenman en pionier. Zijn objectieve, betrouwbare
    berichtgeving bezorgde hem een grote naam in de wereld van de
    journalistiek. Jarenlang zette hij zich als secretaris van de
    Portugees-Isra&amp;euml;litische Gemeente in voor de joodse
    bevolkingsgroep in de hoofdstad. Vaz Dias heeft, naast
    Nederlandse, vele buitenlandse onderscheidingen ontvangen.
    Bestuurders, directeuren en hoofdredacteuren van dagbladen en
    tijdschriften, alsmede leidende figuren uit de wereld van
    reclame en persbureau, brachten hem op zijn tachtigste
    verjaardag een grootse hulde. Ook de financieel-economische
    wereld, waarin Vaz Dias zieh goed thuis voelde, onder meer als
    correspondent van het Amerikaanse weekblad 
    &lt;em&gt;Financial World,&lt;/em&gt;

    liet zich niet onbetuigd.&lt;/p&gt;
&lt;p&gt;
  &lt;a href='lgedeelte'&gt;L: &lt;/a&gt;Sem Presser, 'M.S. Vaz Dias. De man die alles eerder
  wist', in 
  &lt;em&gt;Revue,&lt;/em&gt;

  30-6-1956; W. Vogt, 
  &lt;em&gt;Spanne en spanningen. De veertigjarige geschiedenis van de
  N.V. Philips Telecommunicatie Industrie...&lt;/em&gt;

  (Amsterdam, [1958]) 74-76; 'De ene stenograaf wordt
  minister-president, de ander...Vaz Dias!', in 
  &lt;em&gt;De Gelderlander,&lt;/em&gt;

  17-3-1962; J.H. Matla 
  &lt;em&gt;, In memoriam M.S. Vaz Dias&lt;/em&gt;

  ('s-Gravenhage, 1963). Aanwezig in Nederlandse Persbibliotheek te
  Amsterdam; J.M.H.J. Hemels, 
  &lt;em&gt;De krant in bedrijf. 75 jaar samenwerking en samenleving&lt;/em&gt;

  (Baarn, 1983); J.A. Baggerman en J.M.H.J. Hemels, 
  &lt;em&gt;Verzorgd door het ANP. Vijftig jaar nieuwsvoorziening&lt;/em&gt;

  (Utrecht [etc.], 1985).&lt;/p&gt;
&lt;p&gt;J.M.H.J. Hemels&lt;/p&gt; 
&lt;dtml-var bwn_footer&gt;</text>
  </biography>
</biodes>

