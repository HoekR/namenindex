<biodes version="1.0">
  <fileDesc>
    <title>Gerbrandij, Pieter (1885-1961)</title>
    <ref target="http://resources.huygens.knaw.nl/bwn1880-2000/lemmata/bwn1/gerbrandij"/>
    <publisher>
      <name>Biografisch Woordenboek van Nederland:1880-2000</name>
      <ref target="http://resources.huygens.knaw.nl/bwn1880-2000"/>
    </publisher>
  </fileDesc>
  <person>
    <idno type="id">gerbrandij</idno>
    <persName><name type="geslachtsnaam">Gerbrandij</name>, Pieter</persName>
    <sex value="1"/>
    <event type="birth" when="1885"/>
    <event type="death" when="1961"/>
    <state type="occupation">regeringsleider</state>
    <state type="occupation">minister</state>
    <state type="occupation">minister-president</state>
  </person>
  <biography>
    <graphic url="http://resources.huygens.knaw.nl/bwn1880-2000/lemmata/bwn1/images/images/GERBRANDIJ.jpg"/>
    <text>&lt;dtml-var bwn_header&gt;
 &lt;p class='genealogie'&gt;
  &lt;strong&gt;Gerbrandij, Pieter&lt;/strong&gt;

(bekend onder de naam &lt;b&gt;
Pieter Sjoerds Gerbrandy&lt;/b&gt;) minister-president, minister voor algemene oorlogvoering van het
Koninkrijk (Go&amp;euml;nga (gem. Wymbritseradeel) 13-4-1885 - 's-Gravenhage 7-9-1961).

Zoon van Sjoerd Gerbrandij, veehouder, en Jeltje (Pieters) van der
Zijl. Gehuwd sinds 18-5-1911 met Hendrina Elisabeth Sikkel. Uit dit
huwelijk werden 2 zoons en 1 dochter geboren.

&lt;img src=&amp;quot;images/GERBRANDIJ.jpg&amp;quot; align=&amp;quot;right&amp;quot; BORDER=&amp;quot;0&amp;quot; alt=&amp;quot;afbeelding van Gerbrandij, Pieter&amp;quot; class=&amp;quot;bwnimg&amp;quot;&gt;

&lt;/p&gt;
&lt;p&gt;Gerbrandy kwam uit een gezin, waarin intens werd meegeleefd met de
politieke en kerkelijke strijd in de tweede helft van de 19de eeuw.
Zijn ouders gingen met de Doleantie mee. Hij bezocht de mede door zijn
vader opgerichte christelijke lagere school te Gauw. Het daar genoten
onderwijs roemde hij zijn gehele leven. Nadat hij de lagere school had
afgelopen, zonden zijn ouders hem naar het eerste in Nederland
gestichte Christelijk Gymnasium te Zetten. Vervolgens studeerde hij
sinds 1904 aan de Vrije Universiteit rechten, deed op 4-7-1910
doctoraal en promoveerde op 27 januari 1911 tot doctor in de
rechtswetenschap. Het proefschrift handelde over 
&lt;em&gt;Het Heimst&amp;auml;ttenrecht&lt;/em&gt;

(Amersfoort, 1911) en gaf een kritische beschrijving van pogingen in
verschillende landen de 'Heimatst&amp;auml;tte', de boerderij
geheel of gedeeltelijk onaantastbaar te maken voor executie van
privaatrechtelijke vorderingen. Gerbrandy verwierp dit stelsel.
Ontwikkeling van het instituut der boerenleenbanken bood z.i. een
betere bescherming van de kleine boer. Daarnaast was versterking van de
positie van de pachter gewenst.&lt;/p&gt;
&lt;p&gt;Het proefschrift is een aanwijzing, dat Gerbrandy reeds in zijn
studententijd bezig was met het sociale vraagstuk, met de verbetering
van de positie van de zwakken in de samenleving. Men speurt daarin de
invloed van zijn schoonvader, de Amsterdamse Gereformeerde predikant
J.C. Sikkel. Zijn gehele leven is Gerbrandy met het sociale vraagstuk
bezig gebleven.&lt;/p&gt;
&lt;p&gt;Na zijn promotie vestigde hij zich als advocaat en procureur in
Leiden. Zijn vrouw en hij werkten met vakbondsbestuurders samen om de
christelijke vakbeweging sterker te maken en ook voor de vrouwen en
kinderen van de arbeiders mogelijkheden voor opvang en ontwikkeling te
scheppen. Wekelijks verschenen zijn artikelen in het door hem
geredigeerd blaadje 
&lt;em&gt;De Meiboom.&lt;/em&gt;

De Leidse advocatenpraktijk - hij was geassocieerd met mr. P.E.
Bri&amp;euml;t - groeide te langzaam om voldoende levensonderhoud voor twee
gezinnen op te leveren. Als Fries meende Gerbrandy in Friesland meer
mogelijkheden tot ontplooiing te hebben. In Sneek was geen
antirevolutionair advocatenkantoor. Daarom besloot hij in 1914 zich
daar te vestigen. De Eerste Wereldoorlog ging niet aan hem voorbij; van
1914-1918 was hij als reserveofficier onder de wapenen. Dit belette
intussen niet, dat hij spoedig in Sneek lid van de gemeenteraad werd en
ook overigens in het maatschappelijke leven actief was. In 1919 werd
hij lid van de Provinciale Staten, kort daarna van Gedeputeerde Staten.
Het belangrijkste deel van zijn portefeuille vormden de provinciale
bedrijven.&lt;/p&gt;
&lt;p&gt;De periode tussen 1919 en 1930 is voor Gerbrandy's verdere
levensloop van grote betekenis geweest. Het praktische werk als
gedeputeerde vestigde zijn aandacht op het binnendringen van het
administratief recht in klassieke gebieden van het privaatrecht. Door
zijn optreden in en buiten de Staten verwierf hij zich de reputatie van
een bijzonder begaafd jurist. Ook zijn optreden als advocaat in civiele
procedures droeg daartoe bij.&lt;/p&gt;
&lt;p&gt;In de tweede plaats bracht studie over vragen van socialisatie en
bedrijfsorganisatie hem op een vooraanstaande plaats in de christelijke
sociale beweging. De neerslag van die studie is zijn in 1928 verschenen
boek 
&lt;em&gt;De strijd voor nieuwe maatschappijvormen&lt;/em&gt;

(Amsterdam, [1928]). Krachtig voerde hij daarin het pleit voor
medezeggenschap van de arbeiders in onderneming en bedrijfstak in de
zin van een re&amp;euml;el betrokken worden bij de besluitvorming in beide
maatschappelijke verbanden. Naar bijbelse norm, aldus Gerbrandy, moeten
overleg en samenwerking tussen ondernemers en arbeiders de
leidinggevende beginselen voor de ontwikkeling der maatschappelijke
verhoudingen zijn. Maar dan moeten de ondernemers de arbeiders ook
inderdaad als volwaardige deelgenoten in het produktieproces erkennen.
Met de in dit boek ontwikkelde gedachten was Gerbrandy het sociale
denken in de antirevolutionaire partij ver vooruit. Hij heeft trouwens
in die partij altijd een eigen standpunt ingenomen; hij was een zeer
onafhankelijk man.&lt;/p&gt;
&lt;p&gt;In 1930 volgde de benoeming tot hoogleraar in het handelsrecht,
burgerlijk procesrecht en faillissementsrecht aan de Vrije Universiteit
te Amsterdam. De inaugurele oratie, 
&lt;em&gt;Eenige opmerkingen over de verhouding van handelsrecht en
arbeidsrecht&lt;/em&gt;

(Amsterdam, 1930), bevat in nuce alles wat Gerbrandy bezig hield:
antwoord geven op de vragen, die het socialisme aan het christendom
stelt; de noodzakelijkheid de werkelijkheid grondig te kennen en de bij
nieuwe ontwikkelingen passende rechtsvormen te vinden; de eerbied voor
het door de betrokkenen zelf gevormde recht; de noodzakelijkheid op het
terrein van de arbeid strijd te vervangen door gemeenschap; en dat
alles getoetst aan en gelouterd door hetgeen in het Evangelie als Gods
wil voor het mensenleven is geopenbaard. De colleges waren levendig en
prikkelden tot zelfstandige studie. Toonde men actieve belangstelling,
dan was contact ook buiten de college-uren verzekerd; de Nederlandse
Christen Studenten Vereniging (NCSV) kon op hem rekenen voor
voordrachten en kringwerk.&lt;/p&gt;
&lt;p&gt;De verhouding van burgerlijk recht en administratief recht bleef hem
boeien en de ter bestrijding van de economische crisis in het leven
geroepen ordeningswetgeving droeg nieuwe problemen aan. Hij bewoog zich
op het terrein van de verbindendverklaring van
ondernemersovereenkomsten en collectieve arbeidsovereenkomsten en werd
in 1931 te hulp geroepen bij moeilijkheden landelijk in het
bakkersbedrijf en meer locaal bij de Glasfabriek Leerdam. Voor de
laatste ontwierp hij een sociaal statuut met medezeggenschap van de
arbeiders. Ten slotte leidden zijn lidmaatschap, later voorzitterschap
van de Radioraad hem via radio en televisie naar nieuwe vragen van
auteursrecht. Hij had de gave om met nieuwe ontwikkelingen opkomende
rechtsvragen te voorzien, voordat zij zich voordeden. De vrucht van dit
alles was een fraai opstel in het 
&lt;em&gt;Gedenkboek Burgerlijk Wetboek 1838-1938:&lt;/em&gt;

'Het Burgerlijk Wetboek en het administratief recht van 1838 tot
heden.' Het professoraat vond op 10 augustus 1939 een abrupt
einde.&lt;/p&gt;
&lt;p&gt;Gerbrandy werd minister van Justitie in het tweede kabinet-De Geer.
Hoewel de antirevolutionairen zich gedistancieerd hadden van de
opdracht aan D.J. de Geer, was Gerbrandy van oordeel dat het, gelet op
de dreiging van een Tweede Wereldoorlog, van uitnemend belang was de
SDAP, die zich in de jaren dertig tot een krachtige, constructieve
partij ontwikkeld had, medeverantwoordelijkheid voor het
regeringsbeleid te doen dragen. Zijn partij heeft hem op een weinig
waardige wijze in en buiten het parlement laten merken, hoe ontstemd
zij over dit nieuwe bewijs van zelfstandigheid was. De betrekkingen
tussen de leiding van de ARP en hem waren toch al koel geworden door
zijn in kleine en grotere gezelschappen uitgesproken kritiek op de
aanpassingspolitiek van H. Colijn. Hij was een voorstander van
krachtige uitvoering van openbare werken, waarvoor, als het niet anders
kon, geld geleend moest worden.&lt;/p&gt;
&lt;p&gt;Voor normaal parlementair werk was in de zitting 1939/1940
nauwelijks gelegenheid. Het voorjaar van 1940 bracht ook voor Nederland
de oorlog. Het kabinet moest de strijd van Londen uit voortzetten. Daar
werd Gerbrandy de leider van dat deel van het kabinet, dat - anders dan
De Geer - meende, dat de strijd tegen de overweldiger met de
bondgenoten tot diens volstrekte nederlaag moest worden voortgezet.
Reeds op 3 september 1940 koos koningin Wilhelmina hem als opvolger van
De Geer, die in november 1940 naar Nederland terugkeerde.&lt;/p&gt;
&lt;p&gt;Het staat vast, dat de Koningin tot deze keus kwam, omdat zij wist,
dat Gerbrandy en zij eens geestes waren aangaande het karakter van de
oorlog tegen Hitler en de onverschrokken wijze, waarop deze moest
worden gevoerd.&lt;/p&gt;
&lt;p&gt;Gerbrandy's kabinetten hebben in Londen uiteraard op een geheel
andere wijze moeten opereren dan een kabinet in vredestijd in eigen
land. Men kan in het in Londen gevoerde beleid drie hoofdpunten
onderkennen. In de eerste plaats streven naar een zo groot mogelijke
eigen inspanning bij de oorlogvoering. Vervolgens het bewaren van de
band met de koloni&amp;euml;n, hen voorbereiden op nieuwe staatkundige
verhoudingen met Nederland en daardoor van de Nederlandse aanwezigheid
in de wereld buiten Europa een zo groot mogelijk nut verwerven. Ten
derde het voorbereiden van wetgeving en van practische maatregelen
teneinde na de bevrijding in Nederland zo snel mogelijk tot normale
verhoudingen te geraken en begaan onrecht te straffen of ongedaan te
maken.&lt;/p&gt;
&lt;p&gt;De Nederlandse gemeenschap in Londen in het algemeen en de ministers
en hun onmiddellijke raadgevers in het bijzonder zijn niet ontkomen aan
de ergernissen en conflicten, die blijkbaar het kenmerk van
emigrantenregeringen en vluchtelingenkolonies zijn. Het leiden van een
team was niet Gerbrandy's sterkste kant. Hij ging graag zijn gang,
te gereder omdat hij zich verzekerd wist van de steun van de Koningin.
Bovendien was hij er niet van overtuigd, dat zijn collega's stuk
voor stuk even vastbesloten als hij de oorlog zonder transigeren wilden
voortzetten tot het gehele Koninkrijk bevrijd zou zijn. Het meest
congeniaal voelde hij zich met E.N. van Kleffens, de minister van
Buitenlandse Zaken.&lt;/p&gt;
&lt;p&gt;Er hebben in Londen nogal wat wisselingen van ministers plaats
gehad, soms om persoonlijke redenen, soms om zakelijke
meningsverschillen met de minister-president en met (de) andere
ministers. De bevrijding van Zuid-Nederland was de onmiddellijke
aanleiding tot een collectieve ontslagaanvraag, mede om personen uit de
zuidelijke provincies in een kabinet te kunnen opnemen. Zo kwam op 23
februari 1945 een tweede kabinet-Gerbrandy tot stand, waarvan zeven van
de twaalf ministers uit het bevrijde gebied afkomstig waren. Er hadden
geen socialisten in het kabinet zitting als gevolg van het conflict
tussen de minister-president en de minister van Binnenlandse Zaken, mr.
J.A.W. Burger, dat tot diens aftreden leidde in de laatste fase van het
eerste kabinet-Gerbrandy.&lt;/p&gt;
&lt;p&gt;De minister-president zelf heeft de politieke lijn, die hij had
uitgestippeld consequent vastgehouden: strijden tot de goddeloze vijand
vernietigd is. Voor hem lag er een directe relatie tussen zijn geloof
en zijn beleid. Met eerbied en dankbaarheid kon hij spreken over de
steun, die hij ontvangen had onder de prediking van dr. R.F.V. Scott,
predikant van de Schotse St. Columba's Church in Londen, van welke
kerk hij na enig zoeken lid geworden was.&lt;/p&gt;
&lt;p&gt;Ook in Londen bleef de openheid voor nieuwe rechtsvragen. In 1944
hield Gerbrandy in Oxford The Taylorian lecture': 
&lt;em&gt;National and international stability&lt;/em&gt;

(Londen, 1944). Aan de hand van gedachten van J. Althusius, H. Grotius
en C. van Vollenhoven zette hij zijn denkbeelden voor de komende
vredesorde uiteen. Het slot is karakteristiek voor zijn levenshouding.
'Man can recognize his Master.... Then he will not build a new
world, but will try to discover in the existing world the plan of the
Supreme Artist and Architect.'&lt;/p&gt;
&lt;p&gt;In overeenstemming met herhaaldelijk in het openbaar gedane
toezeggingen - toezeggingen, die beantwoordden aan het uitdrukkelijke
verlangen van de Koningin - vroegen Gerbrandy en zijn mede-ministers op
5 mei aan de Koningin hen, zodra zulks door het slagen van een nieuwe
formatie verantwoord was, van hun taak te ontheffen. Op 24 juni 1945
was het zo ver en werd hun in warm gestelde bewoordingen ontslag
verleend. De leiding van de ARP meende, dat de eervolle
be&amp;euml;indiging van het minister-presidentschap tevens een passend
einde kon zijn van Gerbrandy's politieke loopbaan. Het pleit voor
de democratische organisatie van de partij, dat de kiesverenigingen
door hem in groten getale op een van de eerste plaatsen van de
kandidatenlijst te plaatsen, de partijleiding dwongen hem als lid van
de Tweede Kamer te aanvaarden. Van 1948 tot 1959 bleef hij aldus nog
politiek werkzaam, de laatste jaren als tweede ondervoorzitter der
Kamer.&lt;/p&gt;
&lt;p&gt;Zijn politieke activiteit bestond voor een belangrijk deel uit
verzet tegen de overdracht van de souvereiniteit aan Indonesi&amp;euml; en
steun voor de erkenning van de Republiek der Zuid-Molukken. Daarin ligt
tragiek: hij had mede vorm gegeven aan en de politieke
verantwoordelijkheid gedragen voor de beroemde rede, die koningin
Wilhelmina op december 1942 hield over de be&amp;euml;indiging van de
koloniale verhoudingen binnen het Koninkrijk. Hem stond daarbij echter
voor ogen, dat die be&amp;euml;indiging zich zou voltrekken langs de weg
van geleidelijke hervormingen zonder een eenzijdig uitroepen van de
onafhankelijkheid met een daarop volgend gewapend conflict. Hij kon
eenvoudig niet aanvaarden, dat men ir. Sukamo als de nationale leider
van Indonesi&amp;euml; erkende. Voor Gerbrandy bleef hij iemand, die met de
Japanners gecollaboreerd had. Zijn toewijding aan de zaak van een
onafhankelijk 'Ambon' moet verklaard worden uit zijn
natuurlijke - Friese - gehechtheid aan door eigen identiteit en taal
gekenmerkte volksgemeenschappen.&lt;/p&gt;
&lt;p&gt;Minister van Staat werd hij op zijn 70ste verjaardag. Jurist bleef
hij tot het einde. In de zomer van 1945 werd hij voorzitter van de Raad
voor het Rechtsherstel, het onder zijn verantwoordelijkheid in Londen
geschapen instrument om in de oorlog op vermogensrechtelijk terrein
begaan onrecht te herstellen. Bij het zoeken naar rechtvaardige
oplossingen daarvoor, bleek opnieuw zijn trefzeker gevoel voor het
afwegen van beginsel en realiteit. Afgezien van zijn onverschrokken
leiderschap in de Tweede Wereldoorlog en zijn voortrekkersfunctie bij
de christelijke sociale beweging ligt in het laatstgenoemde juist zijn
betekenis voor de Nederlandse rechtswetenschap. De Rijksuniversiteit te
Leiden heeft dat erkend door hem kort na zijn aftreden als
minister-president te vragen een benoeming als hoogleraar in het
administratief recht te aanvaarden. De voornaamste motivering daarvoor
waren zijn baanbrekende studies over het binnendringen van het
administratief recht in gebieden, die voorheen als het domein van het
privaatrecht golden. Het aanbod heeft Gerbrandy voldoening gegeven; hij
ervoer het als eervol. Hij vreesde echter 'te ongedurig' te
zijn geworden om opnieuw aan de afstandelijkheid van het
wetenschappelijk bedrijf te kunnen wennen.&lt;/p&gt;
&lt;p&gt;Tot het uitbreken van de oorlog was Gerbrandy's leven, dat van
een man, die bestuurlijk, wetenschappelijk en in adviserende
hoedanigheid, behoorde tot de in Nederlands steeds grote groep van
vooraanstaanden, intellectueel en spiritueel. Weinigen zullen verwacht
hebben, dat hij in de voor de Nederlandse staat meest gevaarlijke jaren
van zijn bestaan zou uitgroeien tot de nationale leidsman, die hij in
de jaren 1940-1945 bleek te zijn. Hij was een man van uitersten. Zijn
genegenheid voor en zijn afkeer van mensen waren fel en duurzaam. In
het wetenschappelijke een volhardend en zorgvuldig onderzoeker, kon hij
in het bestuurlijke plotseling zeer impulsief reageren, daarbij
meermalen over het hoofd ziende, dat zijn kennis van de feiten niet
voldoende was en enig overleg met deskundigen gewenst. Hij had
duidelijk individualistische trekken, maar heeft zijn leven lang
hartstochtelijk gezocht naar gemeenschap tussen mensen in het
persoonlijke, in het bedrijfsleven, op nationaal niveau en in de
kerk.&lt;/p&gt;
&lt;p&gt;Persoonlijk geloof en practisch handelen waren voor hem
onafscheidelijk. Zo kon hij een inspirerend leermeester, een
standvastig leidsman in donkere dagen en een trouw vriend zijn.&lt;/p&gt;
&lt;p&gt;
  &lt;a href='agedeelte'&gt;A: &lt;/a&gt;Collectie-Gerbrandy in Algemeen Rijksarchief te
's-Gravenhage.&lt;/p&gt;
&lt;p&gt;
  &lt;a href='pgedeelte'&gt;P: &lt;/a&gt;Behalve het voor de kennis van zijn persoon belangrijke opstel
'Het geestelijk leven in verband met den oorlog' in de door
A.A. van Rhijn geredigeerde bundel 
&lt;em&gt;Nieuw Nederland&lt;/em&gt;

(New York, 1944) 308-344 en 
&lt;em&gt;Eenige hoofdpunten van het regeeringsbeleid in Londen gedurende de
oorlogsjaren 1940-1945&lt;/em&gt;

['s-Gravenhage, 1946] worden de voornaamste geschriften vermeld in
hieronder genoemd herdenkingsnummer.&lt;/p&gt;
&lt;p&gt;
  &lt;a href='lgedeelte'&gt;L: &lt;/a&gt;Herdenkingsnummer van 
&lt;em&gt;Anti-revolutionaire Staatkunde&lt;/em&gt;

31 (1961) 10 (oktober) 262-296 met bijdragen van E.N. van Kleffens, H.
Algra, W.F. de Gaay Fortman, I.A. Diepenhorst, G. Puchinger; Meyer
Sluyser, in 
&lt;em&gt;Vrij Nederland,&lt;/em&gt;

16-9-1961; L. de Jong, 
&lt;em&gt;Het Koninkrijk der Nederlanden in de Tweede Wereldoorlog&lt;/em&gt;

('s-Gravenhage, 1969) I, 694-698; 
&lt;em&gt;Piter Sjoerds Gerbrandy.&lt;/em&gt;

Tinkboekje under red. fan K. de Vries (Boalsert, 1976).&lt;/p&gt;

&lt;p&gt;
&lt;a href=&amp;quot;igedeelte&amp;quot;&gt;I: &lt;/a&gt;&lt;i&gt;Persoonlijkheden in het Koninkrijk der Nederlanden in woord en beeld&lt;/i&gt;. Onder hoofdred. van H.P. van den Aardweg (Amsterdam 1938) 518.
&lt;/p&gt;

&lt;p&gt;W.F. de Gaay Fortman&lt;/p&gt; 
&lt;dtml-var bwn_footer&gt;</text>
  </biography>
</biodes>

