<biodes version="1.0">
  <fileDesc>
    <title>Mozser, Alfred (1905-1979)</title>
    <ref target="http://resources.huygens.knaw.nl/bwn1880-2000/lemmata/bwn4/mozser"/>
    <publisher>
      <name>Biografisch Woordenboek van Nederland:1880-2000</name>
      <ref target="http://resources.huygens.knaw.nl/bwn1880-2000"/>
    </publisher>
  </fileDesc>
  <person>
    <idno type="id">mozser</idno>
    <persName><name type="geslachtsnaam">Mozser</name>, Alfred</persName>
    <sex value="1"/>
    <event type="birth" when="1905"/>
    <event type="death" when="1979"/>
    <state type="occupation">journalist</state>
    <state type="occupation">politicus</state>
  </person>
  <biography>
    <graphic url="http://resources.huygens.knaw.nl/bwn1880-2000/lemmata/bwn4/images/images/MOZER.jpg"/>
    <text>&lt;dtml-var bwn_header&gt;
 &lt;p class='genealogie'&gt;
  &lt;strong&gt;Mozser, Alfred&lt;/strong&gt;, (bekend onder de naam &lt;b&gt;
  Mozer&lt;/b&gt;), journalist en sociaal-democratisch politicus (M&amp;uuml;nchen
  (Duitsland) 15-3-1905 - Arnhem 12-8-1979). Zoon van Franz Mozser, leerlooier, en Johanna Wagner,
  huisnaaister. Gehuwd op 24-12-1930 met Aenne Andr&amp;eacute;. Uit dit
  huwelijk werd 1 zoon geboren. Na echtscheiding (4-11-1937) gehuwd
  op 29-1-1948 met Aaltje Ebbinge. Uit dit huwelijk werd 1 zoon
  geboren. Bij 
  &lt;em&gt;Wet&lt;/em&gt;

  28-9-1950 (&lt;em&gt;Stbl.&lt;/em&gt;

  nr. 418) genaturaliseerd.
  

  &lt;img src=&amp;quot;images/MOZER.jpg&amp;quot; align=&amp;quot;right&amp;quot; BORDER=&amp;quot;0&amp;quot; alt=&amp;quot;afbeelding van Mozser, Alfred&amp;quot; class=&amp;quot;bwnimg&amp;quot;&gt;

  

  
  &lt;/p&gt;
&lt;p&gt;Alfred Mozer, zoon van een Hongaarse vader en een Duitse
    moeder, groeide op in een bescheiden tweekamerwoning in een
    M&amp;uuml;nchener arbeiderswijk. Bij het uitbreken van de Eerste
    Wereldoorlog zat hij op de lagere school. In deze jaren leerde
    hij grote armoede kennen en werd de basis gelegd voor zijn
    latere sociaal-democratische gedrevenheid. De Duitse revolutie
    van 1918/1919 maakte hij van nabij mee. Zijn vader stond hierin
    aan de zijde van de gematigde sociaal-democraten, en ook de
    jeugdige Alfred ontwikkelde in deze tijd van revolutionaire en
    contrarevolutionaire woelingen in Beieren een blijvende
    instinctieve afkeer van politiek radicalisme en
    polarisatie.&lt;/p&gt;
&lt;p&gt;In 1919 kreeg Mozer - inmiddels door de naturalisatie van
    zijn vader, een jaar eerder, Duits staatsburger geworden - een
    driejarig contract als leerling-textielarbeider, een betrekking
    die hij moest combineren met een opleiding aan de
    ambachtsschool. Als actief lid van de Sozialistische Arbeiter
    Jugend deed hij toen zijn eerste politieke en bestuurlijke
    ervaring op. Na afloop van zijn contract, in 1922, was Mozer
    bijna twee jaar lang werkloos. In die tijd ondernam hij onder
    meer een wandeltrektocht naar Noord-Duitsland; na terugkeer in
    M&amp;uuml;nchen bood hij zich op de markt aan als sjouwer.&lt;/p&gt;
&lt;p&gt;In 1924, bij het aantrekken van de conjunctuur, vertrok
    Mozer naar Kassel. Aanvankelijk was hij ook hier werkzaam als
    textielarbeider, maar nog dat zelfde jaar verruilde hij deze
    baan voor een betrekking als journalist bij het
    sociaal-democratische 
    &lt;em&gt;Kassler Volksblatt&lt;/em&gt;

    . Na een dienstverband van vier jaar - waarin hij ook nog
    enkele maanden werd 'uitgeleend' als secretaris aan
    burgemeester Philipp Scheidemann, de oud-rijkskanselier van de
    republiek van Weimar - kreeg Mozer op 23-jarige leeftijd een
    aanstelling als hoofdredacteur van de socialistische 
    &lt;em&gt;Volksbote&lt;/em&gt;

    in Emden. In deze Noordduitse stad had hij in de vroege jaren
    dertig zitting in de gemeenteraad voor de Sozialdemokratische
    Partei Deutschlands.&lt;/p&gt;
&lt;p&gt;Zeer fel keerde Mozer zich in woord en daad tegen het
    opkomend nationaal-socialisme, zodat hij na Hitlers
    machtsovername niet langer veilig was in Duitsland. Met hulp
    van reeds bestaande contacten met de Groningse Arbeiders Jeugd
    Centrale (AJC) vluchtte Mozer in 1933 naar Nederland, waar hij
    zich - door toedoen van AJC-voorzitter Koos Vorrink - spoedig
    in Amsterdam vestigde. In het op initiatief van de
    Sociaal-Democratische Arbeiderspartij (SDAP) opgerichte
    emigrantenblad 
    &lt;em&gt;Freie Presse&lt;/em&gt;

    waarschuwde hij onder de schuilnamen Alfred Bayer en Walther
    Lemkering voor de ontwikkelingen in Duitsland, waarbij hij zich
    onder meer baseerde op door zijn latere tweede vrouw uit
    Duitsland gesmokkeld materiaal. Ook nadat dit weekblad begin
    1934 was opgeheven, bleef Mozer actief in emigrantenkringen. Zo
    bezorgde Vorrink hem werk op het door het Nederlandsch Verbond
    van Vakvereenigingen en de SDAP opgerichte
    vluchtelingenbureau.&lt;/p&gt;
&lt;p&gt;Daarnaast waren zijn illegale contacten in nazi-Duitsland
    van belang. Het was mede via Mozer dat in de late jaren dertig
    de Nederlandse regering herhaaldelijk werd gewaarschuwd voor
    Duitse aanvalsplannen. Verder assisteerde hij in deze periode
    de eveneens in Amsterdam verblijvende, vroegere SPD-voorman
    Karl Kautsky, werkte tijdelijk voor de gepensioneerde redacteur
    buitenland van 
    &lt;em&gt;Het Volk&lt;/em&gt;

    Jan de Roode, en werd ten slotte medewerker van Vorrink, sinds
    1934 voorzitter van de SDAP. Na de Duitse aanval op Nederland
    ondernam Mozer een vluchtpoging naar Frankrijk, maar de snelle
    Duitse opmars sneed hem in Belgi&amp;euml; de pas af. Teruggekeerd
    in Nederland vond hij een onderduikadres op het terrein van de
    psychiatrische inrichting 'Maasoord' in Poortugaal. In deze
    jaren van gedwongen stilzitten las hij bijzonder veel, waardoor
    hij zich een brede algemene ontwikkeling verwierf. Tevens
    verrichtte hij illegaal journalistiek werk.&lt;/p&gt;
&lt;p&gt;In de eerste naoorlogse jaren behoorde de statenloze Mozer -
    in mei 1938 was hem het Duitse staatsburgerschap ontnomen; in
    1950 kreeg hij de Nederlandse nationaliteit - tot de kleine
    groep pioniers die zich beijverde voor contact van Nederland
    met het andere, democratische Duitsland. Hij keerde zich fel
    tegen de Nederlandse plannen Duits grondgebied te annexeren en
    pleitte al snel voor hechte Europese samenwerking waarin ook
    Duitsland zou moeten worden opgenomen. Vanaf 1946 als redacteur
    van het weekblad 
    &lt;em&gt;Paraat&lt;/em&gt;

    van de Partij van de Arbeid (PVDA) en sinds 1948 tevens als
    internationaal secretaris van die partij spande Mozer zich
    hartstochtelijk in voor dit doel. Ook was hij veelvuldig
    onderweg in vooral Duitsland en Nederland om zijn denkbeelden
    over een federaal Europa aan de man te brengen. Mozers
    onophoudelijke pleidooien voor Europese integratie op
    supranationale grondslag vloeien niet alleen voort uit zijn
    ervaringen met het extreme nationalisme van nazi-Duitsland,
    maar vinden evenzeer hun oorsprong in het feit dat hij zichzelf
    door zijn achtergrond, als man van vele nationaliteiten, ook
    werkelijk Europeaan voelde. Dit engagement voor Europa, dat
    voor de voormalige Hongaar en antitotalitair denkende Mozer
    niet ophield bij het IJzeren Gordijn, zou tot zijn overlijden
    niet verslappen.&lt;/p&gt;
&lt;p&gt;Bij de totstandkoming van de Europese Economische
    Gemeenschap (EEG) in 1958 vertrok hij naar Brussel om er
    kabinetschef van landbouwcommissaris S.L. Mansholt te worden.
    Diens keuze voor Mozer, die niet over ambtelijke ervaring
    beschikte, werd in hoofdzaak ingegeven door het feit dat deze
    als internationaal secretaris van de PVDA en als actief
    pleitbezorger van Europese integratie uitstekende contacten had
    opgebouwd op regerings- en partijpolitiek niveau in de
    verschillende Europese hoofdsteden. De kloof tussen de praktijk
    van de EEG en Mozers ideaal van een Verenigde Staten van Europa
    was groot, en teleurstellingen over het verloop van de Europese
    samenwerking bleven dan ook niet uit. Mozer was echter
    pragmaticus en realist genoeg om te beseffen dat slechts kleine
    stappen vooruit mogelijk waren. Net zomin als hij als
    internationaal secretaris een man van bureauwerk was geweest,
    toonde Mozer zich in Brussel een ambtenaar met zitvlees. Hij
    liet zich niet verstrikken in de op gang komende Europese
    bureaucratie, reisde veel en bleef in woord en geschrift een
    onvermoeibare en onconventionele promotor van de Europese
    gedachte.&lt;/p&gt;
&lt;p&gt;Op 1 april 1970 ging Mozer met pensioen. Hij keerde terug
    naar Nederland en vestigde zich in de Achterhoek - eerst, tot
    1974, in Epse en daarna in Hoog-Keppel -, waar hij voorzitter
    werd van de naar hem genoemde commissie die het eerste
    Euregio-experiment co&amp;ouml;rdineerde. Ook in deze werkzaamheden
    ten behoeve van regionale samenwerking in het Nederlands-Duitse
    grensgebied uitte zich zijn naoorlogse gedrevenheid voor
    Europese integratie.&lt;/p&gt;
&lt;p&gt;De overtuigde sociaal-democraat Mozer was geen doctrinaire
    partijman. Of het nu ging om een front tegen antidemocratische
    krachten - waartoe hij ook de communisten rekende - of om de
    Europese integratie, steeds zocht hij ook samenwerking buiten
    de sociaal-democratie. Zijn door de ervaringen in Duitsland
    gegroeide afkeer van confrontatie tussen democraten onderling
    verklaart tevens zijn vervreemding van de PVDA, die onder
    invloed van Nieuw Links in de tweede helft van de jaren zestig
    radicaliseerde en een polariserende houding aannam jegens de
    christen-democraten. Bovendien stond Mozer uiterst sceptisch
    tegenover de hoge verwachtingen die omstreeks 1970 aan de
    linkerzijde werden gekoesterd over de ontspanning tussen Oost
    en West. In zijn ogen was een vertrouwensbasis tussen
    democratie en communisme onmogelijk.&lt;/p&gt;
&lt;p&gt;In 1972 kwam het ten slotte tot een breuk tussen Mozer en de
    PVDA. Aanleiding was de opstelling van de Nederlandse
    sociaal-democraten op het congres van de Socialistische
    Internationale in dat zelfde jaar, toen de PVDA-delegatie zich
    bij een motie tegen politiek gemotiveerd geweld van stemming
    onthield. Teleurgesteld verliet Mozer de PVDA en werd hij lid
    van de Noorse zusterpartij, een keuze ingegeven door het feit
    dat Noorwegen zich in deze periode opmaakte lid van de EEG te
    worden. De breuk met de PVDA was definitief, en in zijn
    talrijke 'rondzendbrieven' aan politieke vrienden toonde hij
    zich in het midden van de jaren zeventig een scherp criticus
    van het kabinet-Den Uyl (1973-1977). Niet Mozer was veranderd,
    maar de tijd en met de tijd ook de partij. Kenmerkend voor zijn
    politieke opvattingen in deze jaren was zijn vriendschap met de
    Duitse bondskanselier Helmut Schmidt, met wie hij regelmatig
    correspondeerde en die hij tot zijn dood jaarlijks bezocht.&lt;/p&gt;
&lt;p&gt;De temperamentvolle Europeaan en gedreven democraat Mozer
    stond nooit in de schijnwerpers van de grote politiek. Tot 1945
    lag de oorzaak daarvan voornamelijk besloten in zijn biografie
    van politiek vluchteling, verzetsman en onderduiker. Na de
    oorlog durfde de PVDA het niet aan om de met een zwaar Duits
    accent sprekende Mozer voor de Tweede Kamer te kandideren.
    Anderzijds zocht hij ook niet de publiciteit: liever werkte,
    be&amp;iuml;nvloeddde en lobby'de Mozer achter de schermen, waarbij
    hij zich binnen de PVDA en later in Brussel weinig gelegen liet
    liggen aan partijhi&amp;euml;rarchische of ambtelijke conventies.
    Met zijn bezieling, zijn tomeloze energie en - niet in de
    laatste plaats - zijn bon-mots was Mozer een graag geziene
    gesprekspartner op Europees topniveau, die steeds zijn stem
    liet horen, ook wanneer dat voor zijn omgeving en voor hem zelf
    ongemakkelijk was. Hoewel de kloof tussen zijn ideaal van een
    sociale en democratische Europese federatie en de naoorlogse
    realiteit onverminderd groot bleef, verslapten zijn inspanning
    en toewijding niet. Zijn kracht lag daarbij in de combinatie
    van bezield idealisme en kleurrijk pragmatisme.&lt;/p&gt;
&lt;p&gt;
  &lt;a href='agedeelte'&gt;A: &lt;/a&gt;Dossier en correspondentie betreffende A. Mozer (over
  de jaren 1945-1958) in Archief-PVDA in het Internationaal
  Instituut voor Sociale Geschiedenis te Amsterdam. Het
  priv&amp;eacute;-archief van A. Mozer berust bij de
  familie.&lt;/p&gt;
&lt;p&gt;
  &lt;a href='pgedeelte'&gt;P: &lt;/a&gt;Naast vele artikelen in o.a. 
    &lt;em&gt;Paraat&lt;/em&gt;

    en 
    &lt;em&gt;Socialisme en Democratie: Waar blijft Europa?&lt;/em&gt;

    [Brochure Nederlandse Raad der Europese Beweging]
    ('s-Gravenhage, 1951); [Samen met H. Kuby e.a.,] 
    &lt;em&gt;Europa 1970. Politische und gesellschaftspolitische Folgen
    der wirtschaftlichen Integration&lt;/em&gt;

    (Keulen, 1967); 
    &lt;em&gt;Landwirtschaft im Umbruch&lt;/em&gt;

    (T&amp;uuml;bingen, 1970).&lt;/p&gt;
&lt;p&gt;
  &lt;a href='lgedeelte'&gt;L: &lt;/a&gt;L.A.V. Metzemaekers, 
  &lt;em&gt;Alfred Mozer. Hongaar, Duitser, Nederlander, Europeaan&lt;/em&gt;

  [Brochure Europese Beweging in Nederland] ['s-Gravenhage, 1970]; 
  &lt;em&gt;Alfred Mozer. 'Gastarbeider' in Europa&lt;/em&gt;

  . Uitg. door A. Mozer-Ebbinge en R. Cohen (Zutphen, 1980); F.
  Wielenga, 'Alfred Mozer. Europeaan en democraat', in 
  &lt;em&gt;Het twaalfde jaarboek voor het democratisch socialisme&lt;/em&gt;

  (Amsterdam, 1991) 135-164.&lt;/p&gt;


&lt;p&gt;
&lt;a href=&amp;quot;igedeelte&amp;quot;&gt;I: &lt;/a&gt; &lt;em&gt;Alfred Mozer. 'Gastarbeider' in Europa&lt;/em&gt;

  . Uitg. door A. Mozer-Ebbinge en R. Cohen (Zutphen, 1980) afbeelding tegenover pagina 25.&lt;/p&gt;





&lt;p&gt;Friso Wielenga&lt;/p&gt; 
&lt;dtml-var bwn_footer&gt;</text>
  </biography>
</biodes>

