<biodes version="1.0">
  <fileDesc>
    <title>Schoenmaekers, Mathieu Hubertus Josephus (1875-1944)</title>
    <ref target="http://resources.huygens.knaw.nl/bwn1880-2000/lemmata/bwn5/schoenma"/>
    <publisher>
      <name>Biografisch Woordenboek van Nederland:1880-2000</name>
      <ref target="http://resources.huygens.knaw.nl/bwn1880-2000"/>
    </publisher>
  </fileDesc>
  <person>
    <idno type="id">schoenma</idno>
    <persName><name type="geslachtsnaam">Schoenmaekers</name>, Mathieu Hubertus Josephus</persName>
    <sex value="1"/>
    <event type="birth" when="1875"/>
    <event type="death" when="1944"/>
    <state type="occupation">filosoof</state>
  </person>
  <biography>
    <graphic url="http://resources.huygens.knaw.nl/bwn1880-2000/lemmata/bwn5/images/images/SCHOENMAEKERS.jpg"/>
    <text>&lt;dtml-var bwn_header&gt;
 &lt;p class='genealogie'&gt;
  &lt;strong&gt;Schoenmaekers, Mathieu Hubertus Josephus&lt;/strong&gt;, filosoof (Maastricht 13-12-1875 - Laren (N.H.) 18-12-1944). 
Zoon van Joannes Hubertus Schoenmaekers, winkelier, en
  Hubertina Elisabeth Antoinetta Eberhard. Gehuwd op 8-9-1904 met
  Marie Eug&amp;eacute;nie Hubertine Dehaime (1880-1908). Uit dit
  huwelijk werd 1 zoon geboren. Na haar overlijden gehuwd op
  25-11-1910 met Jacomina Jacoba Mall&amp;eacute;e (1885-1966). Dit
  huwelijk bleef kinderloos.
  

  
  &lt;/p&gt;
&lt;p&gt;
  &lt;img class='bwnimg' BORDER='0' align='right' src='images/SCHOENMAEKERS.jpg' alt='afbeelding van Schoenmaekers, Mathieu Hubertus Josephus'&gt;De moeder van Mathieu Schoenmaekers stierf in het kraambed,
    zodat hij al direct na zijn geboorte werd toevertrouwd aan de
    goede zorgen van zijn grootouders van vaderszijde. Deze mensen,
    stijf-burgerlijk en streng-katholiek, hielden hem van jongs af
    voor dat het priesterambt zijn levensbestemming zou zijn, en
    zijn gehele opleiding werd daarop afgestemd. Hij doorliep vanaf
    1888 het gymnasium in Rolduc en deed daar ook de tweejarige
    vervolgopleiding in de filosofie. Op voorspraak van de bisschop
    van Roermond kon Schoenmaekers in 1896 geplaatst worden aan de
    door de jezu&amp;iuml;eten geleide Universitas Gregoriana in Rome.
    Hij studeerde er theologie en filosofie en onderging er de
    invloed van de hoogleraar bijbelwetenschappen E. Gismondi. Hij
    promoveerde in de filosofie in 1899, het jaar waarin ook zijn
    priesterwijding plaatsvond. In 1900 volgde zijn promotie in de
    theologie, waarna hij naar Nederland terugkeerde.&lt;/p&gt;
&lt;p&gt;Schoenmaekers hoopte in Rolduc een aanstelling te krijgen
    als hoogleraar in de filosofie, maar naar het heet door verzet
    van het lerarencorps vond deze benoeming geen doorgang. Zijn
    kleine gestalte en onaantrekkelijk voorkomen zouden hem
    ongeschikt maken om de roerige jongelieden in Rolduc in toom te
    houden. Na korte tijd assistent te zijn geweest van een oude
    pastoor in Munstergeleen kon Schoenmaekers in februari 1901
    naar Amsterdam vertrekken, waar hij aan de gemeentelijke
    universiteit Nederlandse letteren ging studeren. Nauwelijks was
    Schoenmaekers in Amsterdam aangekomen of de bisschop riep hem
    weer terug in verband met een benoeming, in september 1901, als
    rector van een internaat voor Duitse meisjes van de zusters
    Franciscanessen in Bunde bij Maastricht. Ook op andere wijze
    maakte hij zich nuttig voor de katholieke kerk door in 1902 een
    apologetische brochure te schrijven onder de titel 
    &lt;em&gt;Waarom gelooft gij? Brieven aan menschen met gezond
    verstand&lt;/em&gt;.&lt;/p&gt;
&lt;p&gt;Inmiddels had echter de twijfel bij Schoenmaekers
    toegeslagen. Al gedurende zijn verblijf in Rome had hij de
    rooms-katholieke kerk als een benauwend instituut ervaren,
    waarin weinig ruimte was voor authentieke geloofsbeleving. Na
    terugkeer in Nederland was hij steeds meer de tegenstelling
    tussen priester-als-beroep en priester-uit-roeping gaan voelen.
    Tijdens de kerstvakantie van 1902, die hij in enkele Belgische
    kloosters doorbracht, overdacht Schoenmaekers zijn situatie. In
    augustus 1903 legde hij tenslotte zijn rectoraat en zijn
    priesterlijke waardigheid neer. Hij brak met de katholieke
    kerk, die hij alleen nog maar als een machtsinstituut kon zien,
    zonder overigens het katholieke geloof geheel vaarwel te
    zeggen. De van huis uit niet onbemiddelde Schoenmaekers
    verhuisde naar Amsterdam en begon zich te manifesteren als
    publicist. Hij schreef een brochure tegen de kerk en verwerkte
    zijn ervaringen in 1905 in de autobiografische roman 
    &lt;em&gt;Levenswil&lt;/em&gt;.&lt;/p&gt;
&lt;p&gt;In Amsterdam vond Schoenmaekers aansluiting bij kringen van
    vrijzinnige christenen en vrijdenkers. Hij richtte in 1904 een
    anarchistisch getint tijdschrift op, 
    &lt;em&gt;Levensrecht. Maandschrift ter verbreiding der vrije
    idee&amp;euml;n&lt;/em&gt;

    , waaraan onder anderen ook Frederik van Eeden en F. Domela
    Nieuwenhuis meewerkten, en sprak geregeld voor de Vrije
    Gemeente. Vooral in literaire kringen ondervond hij in deze
    periode veel waardering. Van Eeden, Willem Kloos en Albert
    Verwey spraken zich waarderend uit over zijn publicaties en
    zagen in hem een man van de toekomst. Maar het lidmaatschap van
    de Amsterdamse vrijmetselaarsloge 'Concordia vincit anymos'
    werd hem geweigerd. In 1905 sloot Schoenmaekers zich aan bij de
    Theosofische Vereeniging, waar hij zijn nieuwe geestelijke
    thuis dacht te vinden. (Later zegde hij zijn lidmaatschap van
    de Vereeniging weer op.) Hij schreef in deze tijd verschillende
    boeken, zoals in 1907 
    &lt;em&gt;Het geloof van den nieuwen mensch&lt;/em&gt;, een van Nietzscheaanse geest doortrokken werk, waarin hij
    zich opwierp als een nieuwe geestelijke leider voor de
    werkelijk vrije geesten. Schoenmaekers - inmiddels getrouwd en
    sinds 1906 wonend in Den Haag - ontwikkelde een eigen
    christelijke en niet-occulte variant van de theosofie, die hij
    in 1911 presenteerde in een volgend boek, 
    &lt;em&gt;Christosophie. De eeredienst van de taal&lt;/em&gt;.&lt;/p&gt;
&lt;p&gt;Na een studieverblijf aan de Meadville Theological School in
    Pennsylvania, van september 1911 tot maart 1912, keerde
    Schoenmaekers niet terug naar Den Haag, maar vestigde hij zich
    eerst enige maanden in Blaricum en vervolgens, in november
    1912, in Laren, waar hij een huis aan de rand van de hei
    betrok. In deze kolonie van kunstenaars en wereldverbeteraars
    werd de voormalige priester al spoedig een figuur van enig
    aanzien. Was hij in zijn Amsterdamse en Haagse periode
    hoofdzakelijk moralist en grondlegger van een nieuw geloof, in
    Laren ontwikkelde hij zich tot een filosoof die zijn
    religieus-wijsgerige overtuigingen vooral in boeken en lezingen
    uitdroeg. Door langdurige nachtelijke gesprekken en nieuwe
    publicaties, zoals 
    &lt;em&gt;Het nieuwe wereldbeeld&lt;/em&gt;

    uit 1915 en 
    &lt;em&gt;Beginselen der beeldende wiskunde&lt;/em&gt;

    uit 1916, oefende hij invloed uit op enkele avant-gardistische
    kunstenaars in Laren, in het bijzonder de schilder Piet
    Mondriaan, met wie hij tussen 1915 en 1917 veelvuldig omging.
    Hoewel Mondriaan al in de jaren voor 1914, toen hij nog in
    Parijs woonde, zijn eerste idee&amp;euml;n over het abstracte
    schilderen had ontwikkeld, bleek nu dat zijn ontwikkelingsgang
    wonderwel strookte met de denkbeelden die Schoenmaekers
    inmiddels over kunst en werkelijkheid had ontwikkeld. De term
    'de nieuwe beelding', die wel gebruikt wordt om de nieuwe
    richting in de schilderkunst aan te geven, werd populair
    dankzij de invloed van Schoenmaekers. Ook de schilders Bart van
    der Leck en Karel Schmidt, de schilder en literator Theo van
    Doesburg, de Belgische beeldhouwer Georges Vantongerloo en de
    componist Jacob van Domselaar ondergingen voor kortere of
    langere tijd de invloed van de Larense filosoof.&lt;/p&gt;
&lt;p&gt;In zijn Larense tijd schreef Schoenmaekers een reeks van
    boeken, die stuk voor stuk beschouwd kunnen worden als een
    herschrijving van het voorgaande. Steeds was hij daarbij op
    zoek naar wat hij noemde het mysterie van de werkelijkheid, dat
    zijns inziens ten diepste gezocht moest worden in de universele
    relatie van 'tegendelen': achter de veelheid der verschijnselen
    ging een structuur schuil die tijdloos was en bestond uit
    tegendelige relaties, zoals die tussen vrouwelijk en mannelijk
    of die tussen innerlijk en uiterlijk. Om door te kunnen dringen
    tot die grondstructuur moest de filosoof de methode van de
    'positieve mystiek' hanteren, dat wil zeggen het begripsmatig
    verhelderen en aanschouwbaar maken van het mysterie zonder het
    mysterie zelf te laten verdwijnen. Het beste middel om die
    verhoudingen te kunnen uitdrukken, zo betoogde hij, was de
    beeldentaal van de wiskunde, bestaande uit cirkels, ellipsen en
    ovalen; vandaar dat in plaats van positieve mystiek ook de term
    'beeldend denken' gebruikt werd. Met de offici&amp;euml;le
    wiskundige wetenschap had deze 'beeldende wiskunde' niets te
    maken; die wetenschap was volgens Schoenmaekers een steriel
    bedrijf voor 'verstandsverstijfden'. In zijn 
    &lt;em&gt;Inleiding tot de gewijde wijsbegeerte&lt;/em&gt;

    uit 1933 vatte hij zijn filosofie voor het laatst samen.&lt;/p&gt;
&lt;p&gt;Het was toen echter nog maar een kleine schare aanhangers
    voor wie Schoenmaekers zijn denkbeelden uiteenzette. Al rond
    1920 was zijn invloed tanende. Ondanks zijn innemende
    persoonlijkheid en zijn vriendelijke vollemaansgezicht - 'een
    hoffelijke en geleerde dwerg' zou de dichter Jan Greshoff hem
    later noemen (&lt;em&gt;Het Vaderland&lt;/em&gt;

    , 24-1-1957) - was hij iemand die niet graag tegenspraak
    duldde. In zijn Larense tijd vermeed Schoenmaekers de polemiek
    met andersdenkenden en beperkte hij zich tot het geduldig
    uiteenzetten van zijn voor de meeste mensen toch
    onbegrijpelijke idee&amp;euml;n. Verder beschikte hij over een
    meeslepend redenaarstalent en had hij een grote behoefte
    discipelen te maken. Maar juist hierdoor stootte Schoenmaekers
    allengs meer mensen af dan hij voor zijn idee&amp;euml;n won.
    Mondriaan, die altijd waardering voor zijn denkbeelden zou
    blijven koesteren, ergerde zich op den duur zozeer aan diens
    egocentrische optreden dat hij zich afwendde van deze
    'schoolmeester-paus'. Het is dan ook niet onbegrijpelijk dat de
    voordrachten over 'wijsbegeerte als voorconceptie van de
    kunst', die Schoenmaekers tussen 1921 en 1927 als onbezoldigd
    docent gaf aan de Rijksacademie van Beeldende Kunsten in
    Amsterdam, hem maar weinig aanhang opleverde. In de jaren
    dertig raakte hij al enigszins in de vergetelheid; dat hij in
    1936 een van de oprichters was van het filosofische tijdschrift
    
    &lt;em&gt;Synthese. Maandblad voor het geestesleven van onzen tijd&lt;/em&gt;

    en daarin enkele jaren vele, vaak zeer korte artikelen
    publiceerde, deed daar niets aan af.&lt;/p&gt;
&lt;p&gt;Mathieu Schoenmaekers, die zich na zijn breuk met de
    katholieke kerk in de eerste decennia van de eeuw leek te
    ontwikkelen als de leider van een nieuw geloof en daarmee de
    Nederlandse vertegenwoordiger van de bredere Europese stroming
    van het occultisme en esoterisme, was bij zijn dood in de
    laatste oorlogswinter zo goed als vergeten. Hij twijfelde
    echter nooit aan zichzelf en hield tot het einde vast aan zijn
    innerlijke zekerheden. Op zijn uitdrukkelijk verzoek werd
    daarom bij zijn sterfbed geen priester toegelaten.&lt;/p&gt;
&lt;p&gt;
  &lt;a href='agedeelte'&gt;A: &lt;/a&gt;Collectie-M.H.J. Schoenmaekers in de Bibliotheek van
  de Universiteit van Amsterdam.&lt;/p&gt;
&lt;p&gt;
  &lt;a href='pgedeelte'&gt;P: &lt;/a&gt;Een volledige bibliografie in de onder L genoemde publicatie
    van De Jager en Matthes, 149-152.&lt;/p&gt;
&lt;p&gt;
  &lt;a href='lgedeelte'&gt;L: &lt;/a&gt;Henk de Jager en Hendrik G. Matthes, 
  &lt;em&gt;Het beeldende denken. Leven en werk van Mathieu
  Schoenmaekers&lt;/em&gt;

  (Baarn 1992). Hierin: 'Publikaties over M.H.J. Schoenmaekers',
  152-154. Verder: M. van Domselaer-Middelkoop, 'Herinneringen aan
  Piet Mondriaan', in 
  &lt;em&gt;Maatstaf&lt;/em&gt;

  7 (1959/1960) 269-293; Lien Heyting, 
  &lt;em&gt;De wereld in een dorp. Schilders, schrijvers en
  wereldverbeteraars in Laren en Blaricum, 1880-1920&lt;/em&gt;

  (Amsterdam 1994); Yve-Alain Bois [e.a.], 
  &lt;em&gt;Piet Mondriaan, 1872-1944&lt;/em&gt;

  (Zwolle 1994) 338-340.&lt;/p&gt;
&lt;p&gt;
  &lt;a href='igedeelte'&gt;I: &lt;/a&gt;
  &lt;em&gt;De Hollandsche Revue&lt;/em&gt;

  13 (1908) 32.&lt;/p&gt;
&lt;p&gt;K. van Berkel&lt;/p&gt; 
&lt;dtml-var bwn_footer&gt;</text>
  </biography>
</biodes>

