<biodes version="1.0">
  <fileDesc>
    <title>Bolkestein, Hendrik (1877-1942)</title>
    <ref target="http://resources.huygens.knaw.nl/bwn1880-2000/lemmata/bwn1/bolkestein"/>
    <publisher>
      <name>Biografisch Woordenboek van Nederland:1880-2000</name>
      <ref target="http://resources.huygens.knaw.nl/bwn1880-2000"/>
    </publisher>
  </fileDesc>
  <person>
    <idno type="id">bolkestein</idno>
    <persName><name type="geslachtsnaam">Bolkestein</name>, Hendrik</persName>
    <sex value="1"/>
    <event type="birth" when="1877"/>
    <event type="death" when="1942"/>
    <state type="occupation">historicus</state>
  </person>
  <biography>
    <graphic url="http://resources.huygens.knaw.nl/bwn1880-2000/lemmata/bwn1/images/images/BOLKESTEINH.jpg"/>
    <text>&lt;dtml-var bwn_header&gt;
 &lt;p class='genealogie'&gt;
  &lt;strong&gt;Bolkestein, Hendrik&lt;/strong&gt;, historicus (Amsterdam 18-12-1877 - Utrecht 24-7-1942).

Zoon van Klaas Bolkestein, melkslijter, en Fijtje Haring. Sinds
4-10-1906 gehuwd met Dina Catharina Elisabeth Pouw; gescheiden op
26-2-1932 en sinds 18-3-1932 gehuwd met Jenny Maria Kraft. Uit het
eerste huwelijk 2 dochters en 3 zoons.

&lt;img src=&amp;quot;images/BOLKESTEINH.jpg&amp;quot; align=&amp;quot;right&amp;quot; BORDER=&amp;quot;0&amp;quot; alt=&amp;quot;afbeelding van Bolkestein, Hendrik&amp;quot; class=&amp;quot;bwnimg&amp;quot;&gt;



&lt;/p&gt;
&lt;p&gt;Bolkestein doorliep het gymnasium in zijn geboorteplaats en
studeerde vervolgens van 1896 tot 1902 klassieke letteren aan de
Universiteit van Amsterdam. Als student was hij niet alleen actief als
lid van het corps en van het historisch dispuut Clio, maar ook als
redacteur van 
&lt;em&gt;Propria Cures,&lt;/em&gt;

dat in die dagen een overwegend marxistische inslag had. Naast
Bolkestein maakten rond 1900 ook mensen als Adama van Scheltema,
Wiessing en Wijnkoop deel uit van de redactie. Samen met het in 1898
opgerichte Socialistische Leesgezelschap voerden zij in 1899 actie voor
de toelating van Franc van der Goes als privaatdocent. In zijn studie
voelde Bolkestein op den duur meer voor de oude geschiedenis dan voor
de eigenlijke filologie, zoals bleek uit het onderwerp van de
dissertatie waarop hij in 1906 bij prof. I.M.J. Valeton cum laude
promoveerde. Iets van zijn sociale preoccupaties schemert in dit boek 
&lt;em&gt;De colonatu romano ejusque origine&lt;/em&gt;

al door: de schrijver maakt vergelijkingen met de moderne rechtspositie
van arbeiders en citeert naast Duitse en Nederlandse wetten ook het
socialistische dagblad 
&lt;em&gt;Het Volk.&lt;/em&gt;

De moeite die hij zich bij dit alles moest geven om begrippen als
'koelie-ordonnantie' en dergelijke te omschrijven maakt
begrijpelijk dat hij het verplichte gebruik van het Latijn als een
hinderpaal ervoer, waartegen in de laatste stelling dan ook protest
werd aangetekend. De kwaliteit van zijn werk was intussen opvallend; de
jonge doctor verkreeg een stipendium van het Philologisch Studiefonds
dat het hem, na een kort verblijf te Berlijn, mogelijk maakte een
studiereis van zeven maanden door Itali&amp;euml; te maken. Terug in
Nederland werd hij benoemd aan het Haags Gymnasium, een functie die
niet alleen met animo werd vervuld, maar die tevens de nodige ervaring
verschafte - ervaring die werd neergelegd in een door Bolkestein samen
met anderen opgesteld rapport voor het Genootschap van leeraren aan
Nederlandsche gymnasi&amp;euml;n. Bolkestein nam de oude geschiedenis voor
zijn rekening in deze algehele bezinning op 
&lt;em&gt;De klassieke oudheid in het gymnasiaal onderwijs&lt;/em&gt;

(Leiden, 1916).&lt;/p&gt;
&lt;p&gt;Inmiddels had de leraar reeds de eerste stappen in de richting van
het hoogleraarschap gezet. Vanaf 1911 trad hij naast zijn gewone werk
tevens op als privaatdocent te Amsterdam ter vervanging van zijn door
ziekte uitgeschakelde leermeester, prof. Valeton. Na diens spoedig
overlijden was het echter de Groningse hoogleraar U.Ph. Boissevain die
in Amsterdam opvolgde. Voor Bolkestein kwam in 1915 de benoeming tot
buitengewoon hoogleraar te Utrecht, bij de aanvaarding waarvan de
inaugurele rede 
&lt;em&gt;Het dubbel karakter der oude geschiedenis&lt;/em&gt;

(Utrecht, 1915) ter discussie stelde. De waarde der oude geschiedenis
was tweeslachtig, leerzaam - en dubieus, want leidende tot bedrieglijke
analogie&amp;euml;n met het heden. De sociaal-democraat Bolkestein deed
hier tevens zijn historische belijdenis: de filologie diende niet
langer het onderzoek te beheersen, studie van de te weinig gekende
economische en sociale situatie verdiende dringend de aandacht. Zelf
wijdde hij aan die onderwerpen het grootste deel van zijn
wetenschappelijke oeuvre. Bolkestein was overigens een te
consci&amp;euml;ntieus wetenschapsman om de filologische basis te
verwaarlozen: zeer nuttig waren bijvoorbeeld terminologische
opmerkingen - dat je door onbekommerd over 'fabrieken' en
'fabrikanten' in het oude Griekenland te spreken een valse
analogie met de moderne tijd oproept 
&lt;em&gt;(Tijdschrift voor Geschiedenis&lt;/em&gt;

38 (1923) 5-34). Dat laatste kwam uitgebreider aan de orde in 
&lt;em&gt;Het economisch leven in Griekenland's bloeitijd&lt;/em&gt;

(Haarlem, 1923). Ook daarin verzette de schrijver zich tegen een
lichtvaardige interpretatie van de Griekse economie in termen van het
moderne kapitalisme. Met dit boek verrichtte hij - zeker hier te lande
- baanbrekend werk. Andere publikaties brachten eveneens nieuwe
inzichten. Aan voordrachten en artikelen voorbijgaande, dient hier toch
gewezen te worden op zijn 
&lt;em&gt;Sociale politiek en sociale opstandigheid in de oudheid...&lt;/em&gt;

(Amsterdam, 1934), dat als het ware preludeert op wat zijn hoofdwerk
mag heten: 
&lt;em&gt;Wohlt&amp;auml;tigkeit und Armenpflege im vorchristlichen
Altertum...&lt;/em&gt;

(Utrecht, 1939).&lt;/p&gt;
&lt;p&gt;Toen dit boek verscheen was de aandacht van de schrijver al voor een
aanzienlijk deel gericht op een ander terrein. Van huis uit calvinist
had Bolkestein het christelijk geloof verloren. Met de jaren groeide
echter zijn belangstelling voor de godsdienstgeschiedenis. Dat bleek
o.a. in zijn andere Duitse boek, 
&lt;em&gt;Theophrastos' Charakter der Deisidaimonia als
religionsgeschichtliche Urkunde&lt;/em&gt;

(Giessen, 1929). Kleinere bijdragen over godsdiensthistorische
onderwerpen zagen vooral het licht als mededelingen van de Koninklijke
Nederlandse Akademie van Wetenschappen, waarvan hij sinds 1929 lid was.
Een groot werk over de Griekse godsdienst bleef bij zijn dood
onvoltooid, maar werd na de oorlog uitgebracht als 
&lt;em&gt;Vier hoofdstukken over de godsdienst in het leven der Grieken
gedurende hun bloeitijd&lt;/em&gt;

(Haarlem, 1947).&lt;/p&gt;
&lt;p&gt;Bolkesteins werkzaamheid als hoogleraar stond, zoals boven reeds
opgemerkt, in het teken van zijn maatschappelijke belangstelling, die
op haar beurt weer samenhing met zijn sociaal-democratische
overtuiging. E&amp;eacute;n aspect daarvan is zijn pleidooi in 1935 voor de
oprichting van een faculteit van maatschappijkunde met effectus
civilis. Dat engagement opende een nieuwe invalshoek bij de bestudering
der oude geschiedenis in Nederland, die door hem uit haar
eng-filologisch kader werd verlost. Als goed docent wist hij
daarenboven zijn studenten te inspireren en maakte hij school, zoals
uit de dissertaties blijkt die onder zijn leiding tot stand zijn
gekomen, en die vaak terminologische problemen aanvatten.&lt;/p&gt;
&lt;p&gt;
  &lt;a href='pgedeelte'&gt;P: &lt;/a&gt;Er bestaat geen bibliografie van zijn geschriften. De belangrijkste
publikaties vindt men in de tekst genoemd; vollediger in het hierna te
noemen herdenkingsartikel van J.H. Thiel.&lt;/p&gt;
&lt;p&gt;
  &lt;a href='lgedeelte'&gt;L: &lt;/a&gt;
  &lt;em&gt;Mensch en maatschappij&lt;/em&gt;

18 (1942) 257; E.J. Jonkers, in 
&lt;em&gt;Tijdschrift voor Geschiedenis&lt;/em&gt;

57 (1942) 161-164; J.H. Thiel, in 
&lt;em&gt;Jaarboek der Nederlandsche Akademie van Wetenschappen 1942-1943,&lt;/em&gt;

185-208; 
&lt;em&gt;Geschiedenis van het Amsterdams studentenleven 1932-1962...&lt;/em&gt;

(Amsterdam, 1962) 85-86.&lt;/p&gt;

&lt;p&gt;
&lt;a href=&amp;quot;igedeelte&amp;quot;&gt;I: &lt;/a&gt;&lt;i&gt;Persoonlijkheden in het Koninkrijk der Nederlanden in woord en beeld&lt;/i&gt;. Onder hoofdred. van H.P. van den Aardweg (Amsterdam 1938) 184.
&lt;/p&gt;
&lt;p&gt;H. van der Hoeven&lt;/p&gt; 
&lt;dtml-var bwn_footer&gt;</text>
  </biography>
</biodes>

