<biodes version="1.0">
  <fileDesc>
    <title>Vlekke, Bernardus Hubertus Maria (1899-1970)</title>
    <ref target="http://resources.huygens.knaw.nl/bwn1880-2000/lemmata/bwn3/vlekke"/>
    <publisher>
      <name>Biografisch Woordenboek van Nederland:1880-2000</name>
      <ref target="http://resources.huygens.knaw.nl/bwn1880-2000"/>
    </publisher>
  </fileDesc>
  <person>
    <idno type="id">vlekke</idno>
    <persName><name type="geslachtsnaam">Vlekke</name>, Bernardus Hubertus Maria</persName>
    <sex value="1"/>
    <event type="birth" when="1899"/>
    <event type="death" when="1970"/>
    <state type="occupation">historicus</state>
  </person>
  <biography>
    <text>&lt;dtml-var bwn_header&gt;
 &lt;p class='genealogie'&gt;
  &lt;strong&gt;Vlekke, Bernardus Hubertus Maria&lt;/strong&gt;, historicus (Stampersgat, gem. Oud- en Nieuw-Gastel 18-9-1899 - Waalre 3-7-1970).

  Zoon van Jan Frederik Vlekke, suikerfabrikant, en Maria Cornelia
  Braun. Gehuwd op 24-7-1935 met Caroline Paula Horsthemke. Uit dit
  huwelijk werden geen kinderen geboren.
  

  
  &lt;/p&gt;
&lt;p&gt;Vlekke studeerde, na het behalen van het einddiploma
    gymnasium-A aan het Stedelijk Gymnasium te 's-Hertogenbosch,
    van 1918 tot 1921 Nederlandse letteren aan de Universiteit van
    Amsterdam. Vanaf 1921 gaf hij Nederlands aan de r.k. HBS te
    Maastricht en vanaf 1926 eveneens geschiedenis na het behalen
    van zijn doctoraal geschiedenis aan de Roomsch-Katholieke
    Universiteit te Nijmegen. Vlekke ontpopte zich als een begaafd
    en bekwaam leraar, die zich inspande voor de brede algemene
    ontwikkeling van zijn leerlingen. Twee jaar na zijn promotie,
    bij prof. W.J.M. Mulder, te Nijmegen op het proefschrift 
    &lt;em&gt;Sint Servatius. De eerste Nederlandsche bisschop in historie
    en legende&lt;/em&gt;

    (Maastricht, 1935) werd Vlekke benoemd tot secretaris van het
    Nederlandsch Instituut voor geschiedkundig en kunsthistorisch
    onderzoek te Rome. Zijn besluit in juni 1940 als rijksambtenaar
    met het personeel van het Nederlands gezantschap na het
    verbreken van de diplomatieke betrekkingen Itali&amp;euml; te
    verlaten had de goedkeuring van directeur G.J. Hoogewerff, met
    wie de verhouding overigens te wensen overliet. Met zijn
    echtgenote reisde hij naar de Verenigde Staten, waar hij
    behalve als medewerker van het pas opgerichte Nederlandsch
    Informatie Bureau te New York tevens verbonden werd aan de
    Harvard University te Cambridge (Mass.). Hij gaf cursussen in
    Nederlandse taal en geschiedenis, adviseerde de Widener Library
    bij het opbouwen van een collectie Neerlandica, hield veel
    voordrachten en was nauw betrokken bij de organisatie van de
    hulpactie voor Nederlandse bibliotheken. Ook in
    wetenschappelijk opzicht waren zijn Amerikaanse jaren zeer
    produktief, vooral door publikaties die het Amerikaanse publiek
    met Nederlandse geschiedenis vertrouwd konden maken. Na 
    &lt;em&gt;Nusantara. A history of the East Indian Archipelago&lt;/em&gt;

    (Cambridge, Mass., 1943) verschenen van zijn hand nog 
    &lt;em&gt;Evolution of the Dutch Nation&lt;/em&gt;

    (New York, 1945) en 
    &lt;em&gt;The Netherlands and the United States&lt;/em&gt;

    (Boston, 1945). Vooral zijn boek over de geschiedenis van
    Indonesi&amp;euml; was een publikatie die zoveel indruk maakte, dat
    er niet alleen in 1945 een bekorte versie opnieuw in de
    Verenigde Staten verscheen, maar ook een vertaling in Nederland
    het licht zag (Roermond [etc.], 1947) en o.a. een bewerkte
    tweede druk van de Engelse tekst (The Hague [etc.], 1959).
    Ofschoon Vlekke geen koloniaal historicus was en door zijn
    verblijf in de Verenigde Staten in de keuze van relevante
    literatuur beperkt werd, legde zijn werk getuigenis af van een
    moderne en frisse kijk op die geschiedenis. Ongewoon was zijn
    meer Indonesi&amp;euml;-centrische dan kolonialistische benadering.
    Vlekke vestigde meer dan gebruikelijk was de aandacht op de
    inheemse samenleving en de ontwikkelingen daarin en liet zich
    soms kritisch uit over de Nederlandse machtsontplooiing en de
    daarbij voorkomende misstanden. Vlekke had begrepen dat hij
    voor een Amerikaans publiek niet meer kon aankomen met een
    eenvoudige visie van een heldenverhaal van Nederlands
    kolonialisme of de slogan 'Daar werd wat groots verricht', maar
    tegelijkertijd wilde hij toch het belang en de betekenis van de
    Nederlandse aanwezigheid in Indonesi&amp;euml; sine ira et studio
    schetsen. Juist in de periode van dekolonisatie na de
    bevrijding kreeg Vlekkes boek ook belang voor een Nederlands
    publiek.&lt;/p&gt;
&lt;p&gt;Toen Vlekke in 1944 naar het bevrijde Rome wilde terugkeren
    verzette Hoogewerff zich hiertegen, omdat Vlekke zich in de
    jaren 1937 tot 1940 niet goed van zijn taak zou hebben gekweten
    en in zijn optreden bruut en ontactisch zou zijn geweest. Zijn
    ontslag als secretaris begin 1946 wegens incompatibilit&amp;eacute;
    d'humeur was voor hem buitengewoon grievend, en
    begrijpelijkerwijs streefde hij daarna naar rehabilitatie door
    het verwerven van een academische functie. Pogingen voor hem
    met financi&amp;euml;le steun van de regering een leerstoel aan een
    vooraanstaande Amerikaanse universiteit te stichten werden niet
    doorgezet. Ook zijn pogingen bij een Nederlandse universiteit
    een ordinariaat te verwerven mislukten, maar ten slotte volgde
    op 1 oktober 1947 zijn benoeming tot hoofd van de afdeling
    Publikaties en Onderzoek van het in 1946 opgerichte
    Nederlandsch Genootschap voor Internationale Zaken (NGIZ),
    waarvan Vlekke van mei 1948 tot september 1964
    secretaris-generaal was. Aan deze functie was het
    hoofdredacteurschap van de 
    &lt;em&gt;Internationale Spectator&lt;/em&gt;

    verbonden.&lt;/p&gt;
&lt;p&gt;Vlekkes benoeming bij het NGIZ betekende een belangrijke
    verandering in zijn wetenschappelijke activiteit: hij werd
    contemporanist en deskundige op het terrein van internationale
    betrekkingen zonder ooit overigens het historisch perspectief
    geheel uit het oog te verliezen. Voor die actuele
    internationale ontwikkelingen ging het daarbij zijns inziens om
    een voorlopige ordening, waarbij emotie plaats moest maken voor
    begrijpen, en het verwerven van inzicht in de standpunten en
    opvattingen van alle actores in de internationale politiek ging
    boven het insisteren bij de eigen opinies. Deze aanpak
    manifesteerde zich het eerst in zijn bijdragen aan de 
    &lt;em&gt;Internationale Spectator,&lt;/em&gt;

    waarin de Oost-Westbetrekkingen in zakelijke en historische
    analyses en niet in een op het eind jaren veertig en het begin
    jaren vijftig heersende angst voor het communisme en
    Koude-Oorlogstemming behandeld werden. In zijn 
    &lt;em&gt;Tweespalt der Wereldrijken. De tegenstelling tussen Oost en
    West in wezen en wording&lt;/em&gt;

    (Haarlem, 1953) demonstreerde Vlekke zijn meesterschap in
    wetenschappelijke analyse en internationale vraagstukken. Door
    zijn methode van werken werd de bestudering van de actuele
    internationale betrekkingen in Nederland uitgetild boven het
    gangbare niveau van ideologische vooringenomenheid. Vlekke
    maakte zich geen illusies over goed bedoelde, ongefundeerde
    idee&amp;euml;n en miskende allerminst de betekenis van de
    machtsfactor in de internationale politiek.&lt;/p&gt;
&lt;p&gt;Vlekke wist door reorganisatie en bezuiniging het veel te
    groots opgezette NGIZ voor liquidatie te behoeden. Onder Vlekke
    werd het NGIZ door vele nieuwe activiteiten tot een instelling
    die, overeenkomstig haar doelstelling, wetenschappelijke en
    publieke belangstelling voor de internationale politiek en een
    meer actieve Nederlandse buitenlandse politiek wekte. Een echte
    manager was hij echter niet. Vanaf het midden van de jaren
    vijftig verminderden de aanvankelijk explosief toegenomen
    activiteiten van het NGIZ sterk en bij zijn afscheid in 1964
    was de uitgave van de 
    &lt;em&gt;Internationale Spectator&lt;/em&gt;

    het enige dat nog overgebleven was.&lt;/p&gt;
&lt;p&gt;Van 1951 tot 1954 was Vlekke tevens docent aan de
    Rijksuniversiteit te Leiden krachtens een leeropdracht van het
    Leids Universiteitsfonds (LUF) aangaande kennis van actuele
    vraagstukken der internationale politiek. Als rector van het
    Institute of Social Studies (1954/ 1955) bleek Vlekke niet over
    voldoende organisatorische talenten te beschikken om deze
    functie langer te ambi&amp;euml;ren. Inmiddels was de in 1956 pas
    opgerichte bijzondere leerstoel vanwege het LUF voor de actuele
    internationale staatkunde te Leiden hem in het vooruitzicht
    gesteld. In september 1961 volgde zijn benoeming tot
    buitengewoon lector in de rechtenfaculteit, in mei 1962 tot
    buitengewoon hoogleraar in de internationale betrekkingen van
    de nieuwste tijd. Zijn lang gekoesterde hoop op een gewoon
    ordinariaat ging ten slotte om formele redenen niet in
    vervulling. In juni 1968 volgde ontslag wegens emeritaat. Tot
    zijn dood maakte hij deel uit van de examencommissie voor de
    Buitenlandse Dienst, waarvan hij sinds 1961 lid was.&lt;/p&gt;
&lt;p&gt;Vlekke was een begaafd docent, die door zijn uitstekende,
    heldere voordracht en begrijpelijke uitleg als leraar in het
    middelbaar onderwijs en als universitair docent zijn gehoor
    boeide. Ondanks zijn charmante persoonlijkheid was hij te zeer
    individualist om zich bewust te zijn van de grote indruk die
    hij op anderen maakte. Uit de aanpak van de moeilijkheden die
    hij in zijn loopbaan ondervond, bleek dat Vlekke geen
    doortastend behartiger van eigen belangen was, doch wat hij
    ervoer als onbillijke behandeling liet diepe littekens achter.
    Zijn buitengewone intelligentie en brede kennis echter maakten
    het hem mogelijk gedurende zijn door de omstandigheden zo
    veelzijdige loopbaan telkenmale opnieuw zijn capaciteiten
    anders te richten en te ontplooien.&lt;/p&gt;
&lt;p&gt;
  &lt;a href='agedeelte'&gt;A: &lt;/a&gt;Archief O., K. &amp;amp; W., afd. Rijkspersoneel, dossier
  Vlekke in het Algemeen Rijksarchief te 's-Gravenhage; dossier
  Vlekke in archief Leids Universiteitsfonds; gegevens over Vlekke
  in het archief van het Nederlandsch Instituut te Rome (dossier:
  correspondentie met ministerie O., K. &amp;amp; W. 1938-1944 en 1944-
  1947).&lt;/p&gt;
&lt;p&gt;
  &lt;a href='pgedeelte'&gt;P: &lt;/a&gt;Behalve reeds genoemde publikaties: artikelen in 
    &lt;em&gt;Internationale Spectator, Europa-Archiv&lt;/em&gt;

    en 
    &lt;em&gt;International Affairs.&lt;/em&gt;

    Verder o.a. &amp;quot;
    &lt;em&gt;Van 't gruwelijck verraet, in den jare 1638 op Maestricht
    gepractiseert&amp;quot;. Studies over de vestiging van het Staatsche
    gezag over Maastricht in de jaren 1632 tot 1639&lt;/em&gt;

    (Antwerpen, 1938); 'Intrigues rondom het prinsdom Oranje
    (1612-1640)', in 
    &lt;em&gt;Mededeelingen van het Nederlandsch Historisch Instituut te
    Rome&lt;/em&gt;

    2e reeks 9 (1939) 57-82; 'Een kleinzoon van Willem den Zwijger
    als opperbevelhebber van het pauselijk leger', 
    &lt;em&gt;ibidem,&lt;/em&gt;

    2e reeks 10 (1940) 59-105; met H. Beets, 
    &lt;em&gt;Hollanders who helped build America&lt;/em&gt;

    (New York City, 1942); 'Education in The Netherlands', in 
    &lt;em&gt;Encyclopedia of modern education.&lt;/em&gt;

    Ed. H.N. Rivlin (New York, 1943) 539-542; 'Historiography', in 
    &lt;em&gt;The contribution of Holland to the sciences.&lt;/em&gt;

    A symposium ed. by A.J. Barnouw and B. Landheer (New York,
    1943) 95-109; drie bijdragen aan 
    &lt;em&gt;The Netherlands.&lt;/em&gt;

    Chapters by J.W. Albarda [et al.]. Ed. by B. Landheer (Berkeley
    [etc.], 1944); 'Education in The postwar Netherlands', in 
    &lt;em&gt;Educational Yearbook&lt;/em&gt;

    (New York, 1945); 
    &lt;em&gt;Over de studie der internationale staatkunde&lt;/em&gt;

    ('s-Gravenhage, 1956). Inaugurele rede Leiden; 
    &lt;em&gt;Indonesia in 1956. Political and economic aspects.&lt;/em&gt;

    A report prepared [by B. Kees and G. van Zuiden] (The Hague,
    1957); 
    &lt;em&gt;Indonesia's struggle 1957-1958.&lt;/em&gt;

    A report... (The Hague, 1959); 
    &lt;em&gt;Ethical values in international decision-making.&lt;/em&gt;

    By B. Landheer, G.H.J. van der Molen, B.H.M. Vlekke [et al. The
    Hague, I960].&lt;/p&gt;
&lt;p&gt;
  &lt;a href='lgedeelte'&gt;L: &lt;/a&gt;L.G.M. Jaquet, in 
  &lt;em&gt;Internationale Spectator&lt;/em&gt;

  24 (1970) II, 1319-1321; H. Daalder, in 
  &lt;em&gt;Bijdragen en mededelingen betreffende de geschiedenis der
  Nederlanden&lt;/em&gt;

  85 (1970) 364-365; W. van Leur, 'Het Nederlands Genootschap voor
  Internationale Zaken, 1945- 1964' [S.l.: s.n., 1984]. Doctoraal
  scriptie RU Utrecht in bibliotheek Instituut voor
  Geschiedenis.&lt;/p&gt;
&lt;p&gt;A.E. Kersten&lt;/p&gt; 
&lt;dtml-var bwn_footer&gt;</text>
  </biography>
</biodes>

