<biodes version="1.0">
  <fileDesc>
    <title>Thiel, Johannes Hendrik (1896-1974)</title>
    <ref target="http://resources.huygens.knaw.nl/bwn1880-2000/lemmata/bwn3/thiel"/>
    <publisher>
      <name>Biografisch Woordenboek van Nederland:1880-2000</name>
      <ref target="http://resources.huygens.knaw.nl/bwn1880-2000"/>
    </publisher>
  </fileDesc>
  <person>
    <idno type="id">thiel</idno>
    <persName><name type="geslachtsnaam">Thiel</name>, Johannes Hendrik</persName>
    <sex value="1"/>
    <event type="birth" when="1896"/>
    <event type="death" when="1974"/>
    <state type="occupation">classicus</state>
    <state type="occupation">historicus</state>
  </person>
  <biography>
    <text>&lt;dtml-var bwn_header&gt;
 &lt;p class='genealogie'&gt;
  &lt;strong&gt;Thiel, Johannes Hendrik&lt;/strong&gt;, classicus en historicus (Amsterdam 27-1-1896 - Utrecht 19-5-1974).

  Zoon van Jan Hendrik Thiel, advocaat, en Thiska Wehrbein. Gehuwd
  op 13-4-1922 met Dani&amp;euml;lla Jacoba van der Harst. Uit dit
  huwelijk werden 1 zoon en 2 dochters geboren.
  

  

  
  &lt;/p&gt;
&lt;p&gt;Thiels levensloop lijkt uiterlijk weinig spectaculair. Na
    een gymnasiale opleiding te Haarlem, waar de jonge rector C.
    Spoelder wel de richting naar de oude talen heeft gewezen,
    volgde in 1914 een studie aan de Universiteit van Amsterdam. In
    die tijd - de Eerste Wereldoorlog - werd de historische
    belangstelling gewekt, die, samen met een van huis meegekregen
    juridische interesse, het wetenschappelijk leven van Thiel
    heeft bepaald. In 1920 werd het doctoraal examen afgelegd; er
    volgde een jaar studie in Berlijn en in 1921 de benoeming tot
    leraar in de oude talen aan het Haarlems gymnasium. Deze school
    diende hij tot zijn benoeming tot gewoon hoogleraar in de Oude
    Geschiedenis te Utrecht, welke functie hij op 21 januari 1946
    aanvaardde met de opmerkelijke rede 
    &lt;em&gt;De oude geschiedenis en de archaeologie,&lt;/em&gt;

    waarin hij de eigen plaats van de historische aanpak verdedigde
    tegen de steeds professioneler wordende archeologie met haar
    grijpbare resultaten. Intussen was Thiel al in 1927 toegelaten
    als privaatdocent te Leiden in de Oude Geschiedenis en was hij
    vanwege het Leidsch Universiteits Fonds (LUF) in 1930 benoemd
    tot bijzonder hoogleraar in dat vak. Zonder enige twijfel was
    het zijn wens in Leiden het ordinariaat te verkrijgen, doch
    eerst crisisbezuinigingen en vervolgens de Tweede Wereldoorlog,
    waarin hij in 1942 met velen van zijn collega's ontslag nam,
    hebben dat verhinderd. Thiel heeft zich levenslang zeer met de
    Leidse universiteit verbonden gevoeld. Ten dele was dat omdat
    het LUF hem de gelegenheid geboden had zijn wetenschappelijke
    inzichten aan studenten te kunnen toetsen, ten dele ook wegens
    de zeer sterke band die het Leidse universitaire verzet tijdens
    de oorlog had gesmeed. Maar de zeer dringende wens van minister
    G. van der Leeuw van Onderwijs, Kunsten en Wetenschappen heeft
    hem de Utrechtse leerstoel van H. Bolkestein (overleden in
    1942) bezorgd en niet de Leidse, die omstreeks dezelfde tijd
    vrijkwam. De Utrechtse leerstoel heeft hij bekleed tot zijn
    emeritaat in 1964.&lt;/p&gt;
&lt;p&gt;Na zijn vertrek als hoogleraar, bij welke gelegenheid hij
    een helaas niet voor publikatie bestemde, zeer persoonlijke
    rede uitsprak en voor zijn leerlingen zelf zijn bibliografie
    liet verschijnen, zagen van zijn hand nog zeven artikelen en
    tien recensies het licht. In 1968 nam hij het besluit niet meer
    te publiceren; hij deed dat op een ogenblik dat zulks geenszins
    nodig was: hij accepteerde geen vermindering van de eigen
    kwaliteit, maar wist tegelijkertijd dat zijn manier van
    geschiedschrijven een zo persoonlijke inzet vergde als hij
    meende niet meer te kunnen opbrengen.&lt;/p&gt;
&lt;p&gt;Herhaalde malen heeft Thiel, onder meer in zijn lange
    toespraak tot de studenten aan het slot van zijn Utrechtse
    oratie, met klem verklaard dat de plaats van de historicus, van
    de geleerde in het algemeen, de studeerkamer was. Van Unnik
    (zie onder L) zegt: 'Zijn studeerkamer was hem de centrale
    werkplaats.' Dit beeld is juist, maar dient aangevuld: Thiel
    was tevens zeer betrokken bij de gebeurtenissen van de eigen
    tijd; vooral de opkomst van de totalitaire staten en de
    verschrikkingen van de Tweede Wereldoorlog hebben hem zeer
    aangegrepen, en ook daarna hebben maatschappelijke en politieke
    gebeurtenissen hem nooit losgelaten. Een kamergeleerde van het
    ivoren-torentype is Thiel zeker niet geweest, wel een man die
    van mening was dat echt wetenschappelijk werk de persoonlijke
    en daarom eenzame inzet vereiste van een mens die na
    zorgvuldige analyse van het materiaal tot eigen, persoonlijke
    conclusies moest komen; in teamwork geloofde hij daarom ook
    niet. Een typisch voorbeeld van zijn houding tegenover de
    geschiedenis is te vinden in zijn biografie van Caesar (1962).
    Hij bericht dat het niet eenvoudig is over Caesar te schrijven:
    'Zo ik iets verfoei, dan de dictatoren van welke signatuur
    ook.' En in een noot in hetzelfde boek, blz. 86, zegt hij: 'Het
    is zeer wel denkbaar, dat, als ik in Caesar's tijd had geleefd,
    ik &amp;eacute;&amp;eacute;n van zijn moordenaars zou zijn geworden,
    ondanks alles wat ik hierv&amp;oacute;&amp;oacute;r geschreven heb om hem
    te geven wat hem toekomt.' Duidelijker dan zo had Thiel zijn
    wetenschappelijke opstelling niet kunnen weergeven.
    Persoonlijke betrokkenheid &amp;eacute;n afstandelijkheid achter het
    bureau kenmerken Thiels grote wetenschappelijke produktie.&lt;/p&gt;
&lt;p&gt;De wetenschapsman achter het bureau, dat is &amp;eacute;&amp;eacute;n
    kant van Thiel, de docent is de andere. Thiel had - elke week
    weer - een zeer grote drempelvrees een collegezaal binnen te
    gaan; hij was zeer verlegen. Daar staat tegenover dat iedereen,
    zijn leerlingen van gymnasium en universiteit, vol lof, zelfs
    lyrisch zijn over zijn doceren. De tegenstelling is slechts
    schijnbaar en vloeit voort uit het feit dat doceren in zijn
    ogen betekende 'iets van jezelf geven', iets 'met mijn persoon
    betalen' (&lt;em&gt;Lijst der geschriften...,&lt;/em&gt;

    1964), wat juist voor een verlegen mens heel moeilijk moet
    zijn, zeker in het openbaar. Eenmaal over de drempel gaf hij
    uitstekend les of college en gaf hij zich ook volledig.
    Tegenover zichzelf en zijn leerlingen was hij veeleisend; bij
    onvoldoende inzet van de laatsten kon hij driftig uitvaren,
    maar haatdragend was hij niet en veruit de meesten kenden hem
    als een rustig man die hun toegewijd was. Zijn mening gaf hij
    in allerlei situaties, in vergaderingen, in recensies,
    onomwonden en dan had hij groot gezag.&lt;/p&gt;
&lt;p&gt;Het wetenschappelijk werk van Thiel is in drie perioden te
    verdelen, een eerste van vooral rechtshistorisch werk op Grieks
    materiaal, een tweede waarin hij belangrijk biografisch werk
    verrichtte. Vooral Romeinse keizers werden toen onderwerp. Het
    probleem dat hem hierbij het meest trok was het feit dat de
    bronnen deze keizers of wel verguisden of wel te zeer
    bewonderden; hij probeerde, vaak met succes en met veel
    psychologisch inzicht, de ware figuren onder de bron vandaan te
    halen en hun een menselijk gezicht te geven. In de derde
    periode publiceerde hij standaardwerken op het terrein van de
    Romeinse zeegeschiedenis. Helaas is zijn handboek hierover met
    twee delen onvoltooid gebleven: 
    &lt;em&gt;Studies on the history of Roman sea-power in repubican
    times&lt;/em&gt;

    (1946) en 
    &lt;em&gt;A history of Roman sea-power before the second Punie war&lt;/em&gt;

    (1954). Intrigerend voor hem was de grote betekenis van de
    vloot bij de expansie van het rijk, dat in de eigen bronnen
    toch vooral als een landmacht werd beschouwd. Opvallend in deze
    werken is de gedegen aandacht voor technische details van de
    maritieme ontwikkeling.&lt;/p&gt;
&lt;p&gt;Zijn gezag in wetenschappelijke kringen was groot. Wel lokte
    hij nu en dan kritiek uit door het maken van prikkelende
    opmerkingen, die echter juist altijd de bedoeling hadden te
    stimuleren tot verder onderzoek. De kwaliteit van zijn werk
    leidde ertoe dat hij in 1938 benoemd werd tot lid van de
    Koninklijke Nederlandse Akademie van Wetenschappen.&lt;/p&gt;
&lt;p&gt;
  &lt;a href='pgedeelte'&gt;P: &lt;/a&gt;
  &lt;em&gt;Lijst der geschriften van prof.dr. J.H. Thiel&lt;/em&gt;

    [Samengest. door J.H. Thiel] (Amsterdam, 1964).&lt;/p&gt;
&lt;p&gt;
  &lt;a href='lgedeelte'&gt;L: &lt;/a&gt;W.C. van Unnik, in 
  &lt;em&gt;Jaarboek van de Koninklijke Nederlandse Akademie van
  Wetenschappen 1976,&lt;/em&gt;

  224-238; herdr. in 
  &lt;em&gt;Woorden gaan leven.&lt;/em&gt;

  Opstellen van en over Willem Cornelis van Unnik (1910-1978)
  [Onder red. van A.J. Bronkhorst et al.] (Kampen, 1979)
  222-237.&lt;/p&gt;
&lt;p&gt;F.W.N. Hugenholtz&lt;/p&gt; 
&lt;dtml-var bwn_footer&gt;</text>
  </biography>
</biodes>

