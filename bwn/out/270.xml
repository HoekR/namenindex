<biodes version="1.0">
  <fileDesc>
    <title>Brouwer, Johannes (1898-1943)</title>
    <ref target="http://resources.huygens.knaw.nl/bwn1880-2000/lemmata/bwn2/brouwerj"/>
    <publisher>
      <name>Biografisch Woordenboek van Nederland:1880-2000</name>
      <ref target="http://resources.huygens.knaw.nl/bwn1880-2000"/>
    </publisher>
  </fileDesc>
  <person>
    <idno type="id">brouwerj</idno>
    <persName><name type="geslachtsnaam">Brouwer</name>, Johannes</persName>
    <sex value="1"/>
    <event type="birth" when="1898"/>
    <event type="death" when="1943"/>
    <state type="occupation">historicus</state>
  </person>
  <biography>
    <graphic url="http://resources.huygens.knaw.nl/bwn1880-2000/lemmata/bwn2/images/images/BROUWERJ.jpg"/>
    <text>&lt;dtml-var bwn_header&gt;
 &lt;p class='genealogie'&gt;
  &lt;strong&gt;Brouwer, Johannes&lt;/strong&gt;

(pseud. &lt;b&gt;
Johannes Geerlinck&lt;/b&gt;, &lt;b&gt;
Maarten van de Moer&lt;/b&gt;), hispanist en historicus (
Delfshaven, gem. Rotterdam 31-5-1898 - Haarlem 1-7-1943).

Zoon van Johannes Brouwer, arbeider in de scheepsbouw, en Marigje
Adriaantje Buurman. Gehuwd op 24-5-1932 met Elisabeth Reinardina
Kluijver (bekend onder de naam Kluyver). Uit dit huwelijk werden geen
kinderen geboren.



&lt;img src=&amp;quot;images/BROUWERJ.jpg&amp;quot; align=&amp;quot;right&amp;quot; BORDER=&amp;quot;0&amp;quot; alt=&amp;quot;afbeelding van Brouwer, Johannes&amp;quot; class=&amp;quot;bwnimg&amp;quot;&gt;



&lt;/p&gt;
&lt;p&gt;Brouwer werd geboren als de op &amp;eacute;&amp;eacute;n na jongste zoon in het
gezin van vier kinderen van een streng Nederlands Hervormd
magazijnmeester van de werf Wilton Feyenoord. Na vier jaar een goede
leerling aan het christelijk gymnasium in zijn geboortestad te zijn
geweest, voelde hij zich tot de zendingsarbeid geroepen en liet zich in
september 1915 inschrijven als kwekeling aan de Zendingsschool, tot
1917 in Rotterdam, daarna in Oegstgeest gevestigd. Hij volgde o.a.
lessen van de taalgeleerden N. Adriani en C. Snouck Hurgronje en
behaalde in juni 1917 met lof de akte voor hulpprediker bij de Indische
kerk. Hij vervulde enige preekbeurten en raakte daarop in een
geestelijke crisis, waarvoor hij enige tijd in Doom werd verpleegd. Na
een periode van religieuze twijfel zag hij de zending niet langer als
zijn ware roeping en besloot Indonesische talen te gaan studeren, nadat
een poging om door het Nederlandsch Bijbelgenootschap te worden
uitgezonden, was mislukt.&lt;/p&gt;
&lt;p&gt;In juni 1919 ontslagen als kwekeling-zendeling, deed hij in augustus
1920 staatsexamen gymnasium-A en ging met financi&amp;euml;le steun
oosterse talen studeren aan de Rijksuniversiteit te Leiden, waar de
arabist Snouck Hurgronje weer zijn hooggewaardeerde leermeester werd.
Het aanvankelijk goede studieverloop werd gevolgd door weken van
innerlijke onzekerheid. Zijn levenswijze bracht hem in chronisch
geldgebrek, en zijn instelling ten opzichte van de maatschappij werd
heftig negatief. Dit bleek uit de strafzaak waarbij hij en zijn broer
betrokken werden, nadat zij een moord hadden gepleegd op een van de
mannen die de indruk had gewekt met hen mee te doen aan een bankoverval

&lt;em&gt;(TvS&lt;/em&gt;

1923). Beiden werden veroordeeld. Het Hof te 's-Gravenhage legde op
22 december 1922 J. Brouwer een straf op van 8 jaar. Tot eind 1928
verbleef hij in de gevangenis te Leeuwarden, waar hij besloot een
geheel nieuwe levensweg te kiezen en een begin maakte met de studie der
Spaanse taal- en letterkunde. Bij zijn studie geboeid geraakt door de
geschriften van de Spaanse mystici verdiepte hij zich zodanig in de
katholieke geloofsleer dat hij zich met het katholicisme verwant begon
te voelen; in 1934 zou hij formeel tot het rooms-katholicisme overgaan.
In september 1929 werd hij ingeschreven aan de Rijksuniversiteit te
Groningen en legde daar al in maart 1930 het kandidaatsexamen Spaans
af, en twee maanden later cum laude het doctoraal, met Frans en
Italiaans als bijvakken. In de zomer van hetzelfde jaar maakte hij zijn
eerste studiereis naar Spanje ter voorbereiding van zijn proefschrift
over de psychologie van de Spaanse mystiek, waarop hij op 15 januari
1931 bij de Groninger romanist prof. K. Sneyders de Vogel
promoveerde.&lt;/p&gt;
&lt;p&gt;Kort tevoren had hij kennis gemaakt met mej. E.R. Kluyver, dochter
van de Groninger neerlandicus prof. A. Kluyver. Hij huwde haar in mei
1932, na hierv&amp;oacute;&amp;oacute;r nog het doctoraal Frans te hebben afgelegd.
Samen met de hispanist G.J. Geers - uit de nauwe samenwerking zou een
vriendschap voortvloeien - schreef hij in dat zelfde jaar 
&lt;em&gt;De Renaissance in Spanje.&lt;/em&gt;

Inmiddels was hij in januari 1932 benoemd aan de Haagse School voor
Taal- en Letterkunde aan de nieuw ingestelde MO-opleidingen Spaans en
Italiaans, waar hij met Geers de volgende jaren zomercursussen voor
Spaans leidde. Na eerdere bijdragen aan de katholieke tijdschriften 
&lt;em&gt;Het Schild, De Nieuwe Eeuw, Boekenschouw&lt;/em&gt;

en 
&lt;em&gt;Studi&amp;euml;n&lt;/em&gt;

verschenen in 1933 zijn twee grote werken over de Spaanse koloniale en
militaire geschiedenis: 
&lt;em&gt;Hern&amp;aacute;n Cort&amp;eacute;s en Monteczuma&lt;/em&gt;

en 
&lt;em&gt;Kronieken van Spaansche soldaten....&lt;/em&gt;

Ook verscheen in dat jaar op verzoek van de uitgever Leopold 
&lt;em&gt;De opstand der horden&lt;/em&gt;

in zijn vertaling van de Spaanse wijsgeer Ortega y Gasset, gevolgd door
twee andere werken van deze door hem bewonderde republikein, die
hiermee bij het Nederlandse publiek werd ge&amp;iuml;ntroduceerd. Zijn
grote produktie (hij vertaalde ook Spaanse romans, verzorgde een Spaans
woordenboek en enige leerboeken) gaf hem een vooraanstaande plaats in
de toen kleine wereld der Nederlandse hispanisten.&lt;/p&gt;
&lt;p&gt;In deze fase van Brouwers leven brak in het voor hem nu zo geliefde
Spanje in 1936 een generaalsopstand uit. Hij besloot zich in het
opstandige gebied te ori&amp;euml;nteren en zag het als katholiek als zijn
taak de gebrekkige berichtgeving over hetgeen de rechtse opstandelingen
dreef, aan te vullen. Hij was korte tijd aan het front getuige van de
wreedheid van de burgeroorlog en keerde ontgoocheld naar Nederland
terug, na aanvankelijke positieve verwachtingen over het herstel van
een traditioneel en godsdienstig Spanje. In een viertal artikelen in de

&lt;em&gt;Nieuwe Rotterdamsche Courant,&lt;/em&gt;

voortgezet - na kritiek van de hoofdredacteur op zijn weinig positieve
mening over het optreden der opstandelingen - met een reeks bijdragen
aan het dagblad 
&lt;em&gt;De Tijd,&lt;/em&gt;

verwerkte hij gesprekken en waarnemingen, gevolgd door de brochure 
&lt;em&gt;De Spaansche burgeroorlog...&lt;/em&gt;

(1936), waarin hij waarschuwde voor het gevaar van een mogelijke
overwinning van de Franco-dictatuur voor de internationale politieke
verhoudingen. Medio december 1936 reisde Brouwer naar het republikeinse
Spanje. Hij werd in januari 1937 door lokale machthebbers in Valencia
gearresteerd en verkeerde enige tijd onder verdenking van spionage in
levensgevaar. Na een week werd hij door interventie van o.a. de Spaanse
zaakgelastigde in Den Haag, J.M. de Semprun y Gurrea, vrijgelaten. In
de 
&lt;em&gt;Haagsche Post&lt;/em&gt;

beschreef hij zijn belevenissen. Half september 1938 werden de
Wageningse hoogleraar in de chemie, S.C.J. Olivier, en de toenmalige
conservator van het Stedelijk Museum te Amsterdam, W.J.H.B. Sandberg,
door de Spaanse regering uitgenodigd om te adviseren over resp. de
voedselvoorziening en de bescherming van kunstschatten; Brouwer
vergezelde hen.&lt;/p&gt;
&lt;p&gt;Het begin van de Tweede Wereldoorlog wierp Brouwer terug op werk in
eigen land. In de herfst van 1939 aangesteld tot tijdelijk leraar Frans
aan de Gemeentelijke Middelbare Handelsdagschool in Utrecht,
combineerde Brouwer door een scherpe tijdsindeling deze 27 lesuren
omvattende werkkring met zijn voortgaande publicistische arbeid. Er
volgden een hele reeks publikaties binnen drie jaar, die Brouwer bij
een groot publiek bekend maakten. In 1939 verscheen wat hij als zijn
beste werk beschouwde: 
&lt;em&gt;Spaansche aspecten en perspectieven.&lt;/em&gt;

Evenals vroegere en nog te verschijnen werken als 
&lt;em&gt;Johanna de Waanzinnige&lt;/em&gt;

(1940) en 
&lt;em&gt;Montigny...&lt;/em&gt;

(1941) over het Spanje van de 16e eeuw - die tijdens de bezetting het
licht zouden zien - was dit boek gebaseerd op de omvangrijke 
&lt;em&gt;Colecci&amp;oacute;n de documentos in&amp;eacute;ditos para la historia de
Espa&amp;ntilde;a.&lt;/em&gt;

Daarmee kon hij ook als eerste in Nederland de visie van Spaanse kant
toevoegen aan het traditionele beeld van de Nederlandse strijd tegen
Spanje. Twee onder pseudoniem verschenen romans, waarin hij zijn
verworven kennis omtrent de parapsychologie verwerkte, schreef hij uit
nieuwsgierigheid naar de reacties van lezers die slechts zijn
wetenschappelijk werk kenden: (Maarten van de Moer) 
&lt;em&gt;De schatten van Medina-Sidonia&lt;/em&gt;

(1939) en (Johannes Geerlinck) 
&lt;em&gt;Vandaag geen spreekuur&lt;/em&gt;

(1942). Nog onder de schok van de Duitse inval publiceerde hij de
brochure 
&lt;em&gt;Geestelijke verwarring&lt;/em&gt;

(1940), eerste deel uit een door hem geredigeerde reeks korte
wetenschappelijke geschriften, waarin hij scherpe kritiek uitte op
zowel het vooroorlogse Nederland als het streven van de Nederlandsche
Unie. In hetzelfde jaar verscheen tevens een op een zogenaamd oud
Spaans handschrift berustend verhaald over de lotgevallen van prins
Philips Willem, de door Philips II naar Spanje overgebrachte oudste
zoon van Willem van Oranje. Het werk beleefde van november 1940 af zes
drukken, voordat het door de Duitsers werd verboden. Het boek riep
uiteenlopende reacties op. Sommigen doorzagen niet het fictieve
karakter van het met grote kennis van zaken geschreven werk, ofschoon
de auteur uitdrukkelijk het boek onder de naam van Johan Brouwer had
gepubliceerd om de wetenschappelijke pretentie van dr. J. Brouwer te
vermijden. In het weekblad 
&lt;em&gt;De Unie&lt;/em&gt;

verscheen op 29 mei 1941 een anonieme aanval op het boek, waarin
Brouwer bovendien nog als communistisch sympathisant aan de kaak werd
gesteld.&lt;/p&gt;
&lt;p&gt;Na het ontslag aan joodse ambtenaren in het kader van de Duitse
antisemitische maatregelen, werd door B&amp;amp;W in Amsterdam op 14
februari 1941 besloten Brouwer tot 1 juli te belasten met het onderwijs
in de Spaanse taal en letterkunde aan de Universiteit van Amsterdam,
daar J.A. van Praag als lector op 1 februari ontslagen was. Op 12 april
1941 zag B&amp;amp;W zich gedwongen deze tijdelijke opdracht weer in te
trekken, nadat het departement van Opvoeding, Wetenschap en
Kultuurbescherming op 20 maart aan dit College een missive had doen
uitgaan die kennelijk ge&amp;iuml;nspireerd was door een in NSB-kringen
opgezette hetzecampagne, waarbij op grove wijze op zijn veroordeling in
1922 werd gewezen. Brouwer nam ook ontslag als leraar en wilde zich
voortaan geheel wijden aan zijn wetenschappelijke en publicistische
arbeid. Maar spoedig geraakte hij betrokken bij verschillende vormen
van verzetsactiviteit. Na februari 1941 nam hij deel aan
discussiebijeenkomsten over de opbouw van het naoorlogse Nederland, hij
werd een gevierd spreker op lezingen voor studenten en kon einde 1942
beschouwd worden als een der inspiratoren van het studentenverzet tegen
de te verwachten invoering van de loyaliteitsverklaring. Voor
bespreking in kleine kring stelde hij memoranda op over het probleem
der elite en betreffende de toekomst van Azi&amp;euml; en Japan. Hij
speelde een actieve rol bij de steunverlening aan kunstenaars die zich
niet bij de Kultuurkamer hadden aangesloten en werkte daarbij samen met
Sandberg, met wie hij ook, in overleg met W.J.C. Arond&amp;eacute;us en G.J.
van der Veen, de moeizame voorbereidingen trof voor de aanslag op het
bevolkingsregister in Amsterdam. Deze vond op 27 maart 1943 plaats.
Brouwer slaagde erin hiervoor o.a. trotyl en vuurwapens te verwerven.
Met elf andere deelnemers aan deze aanslag werd hij, na op 2 april
gearresteerd te zijn, door een SS- und Polizeigericht ter dood
veroordeeld, en op 1 juli 1943 vond hij zijn levenseinde voor een Duits
vuurpeleton in de duinen van Overveen.&lt;/p&gt;
&lt;p&gt;
  &lt;a href='agedeelte'&gt;A: &lt;/a&gt;Rijksinstituut voor Oorlogsdocumentatie, Doc. I - Johan
Brouwer; Doc. II - Kunstenaarsverzet; Collectie-Brouwer in Nederlands
Letterkundig Museum en Documentatiecentrum te 's-Gravenhage;
Collectie-Romein in Internationaal Instituut voor Sociale Geschiedenis
te Amsterdam; Collectie-Sandberg in archief Stedelijk Museum te
Amsterdam; Archief Universiteit van Amsterdam; Archief Gereformeerde
Zendingsbond in de Ned. Hervormde Kerk te Zeist.&lt;/p&gt;
&lt;p&gt;
  &lt;a href='pgedeelte'&gt;P: &lt;/a&gt;Bibliografie in deel 3 van 
&lt;em&gt;Verzameld werk&lt;/em&gt;

(Amsterdam. 1957) 533-536.&lt;/p&gt;
&lt;p&gt;
  &lt;a href='lgedeelte'&gt;L: &lt;/a&gt;D.M. van Londen, 'De moord op den Essenburgsingel te
Rotterdam...' in 
&lt;em&gt;Tijdschrift voor Strafrecht(TvS)&lt;/em&gt;

33 (1923) 81-96; D. Simons, 'Naschrift', 
&lt;em&gt;ibidem,&lt;/em&gt;

96-116; Albert Helman, in 
&lt;em&gt;Critisch Bulletin&lt;/em&gt;

13 (december 1945) 8-12; S. Tas, 
&lt;em&gt;Johan Brouwer. Outsider en bezieler&lt;/em&gt;

('s-Gravenhage, 1946); G.J. Geers, in 
&lt;em&gt;Jaarboek van de Maatschappij der Nederlandsche Letterkunde te Leiden
1945-1946. Levensberichten&lt;/em&gt;

57-61; L. de Jong, 
&lt;em&gt;Het Koninkrijk der Nederlanden in de Tweede Wereldoorlog&lt;/em&gt;

('s-Gravenhage, 1975) VI, 712-733; Carlos Gurm&amp;eacute;ndez, 'Vida
y obra de Johan Brouwer' in 
&lt;em&gt;Revista de Occidente&lt;/em&gt;

3 (1977) 16 (Febrero) 66-70; Jan Rogier, 
&lt;em&gt;De geschiedschrijver des rijks en andere socialisten&lt;/em&gt;

(Nijmegen, 1979) 77-87; Hendrik Henrichs, 'Johan Brouwer en de
Spaanse Burgeroorlog, 1931-1939. Een Nederlander in het Spaanse
labyrint', in 
&lt;em&gt;De Gids&lt;/em&gt;

145 (1982) 79-101; Tim Krabb&amp;eacute;, 'Tussen twee leegten. Johan
Brouwer en de fascinatie van de dood', in 
&lt;em&gt;NRC Handelsblad,&lt;/em&gt;

21-8-1982.&lt;/p&gt;


&lt;p&gt;
&lt;a href=&amp;quot;igedeelte&amp;quot;&gt;I: &lt;/a&gt;&lt;em&gt;Critisch Bulletin&lt;/em&gt;

13 (december 1945) afbeelding tegover pagina 4.&lt;/p&gt;



&lt;p&gt;E.G. Groeneveld&lt;/p&gt; 
&lt;dtml-var bwn_footer&gt;</text>
  </biography>
</biodes>

