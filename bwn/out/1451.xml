<biodes version="1.0">
  <fileDesc>
    <title>Prick, Joseph Jules Guillaume (1909-1978)</title>
    <ref target="http://resources.huygens.knaw.nl/bwn1880-2000/lemmata/bwn4/prick"/>
    <publisher>
      <name>Biografisch Woordenboek van Nederland:1880-2000</name>
      <ref target="http://resources.huygens.knaw.nl/bwn1880-2000"/>
    </publisher>
  </fileDesc>
  <person>
    <idno type="id">prick</idno>
    <persName><name type="geslachtsnaam">Prick</name>, Joseph Jules Guillaume</persName>
    <sex value="1"/>
    <event type="birth" when="1909"/>
    <event type="death" when="1978"/>
    <state type="occupation">medicus</state>
  </person>
  <biography>
    <graphic url="http://resources.huygens.knaw.nl/bwn1880-2000/lemmata/bwn4/images/images/PRICK.jpg"/>
    <text>&lt;dtml-var bwn_header&gt;
 &lt;p class='genealogie'&gt;
  &lt;strong&gt;Prick, Joseph Jules Guillaume&lt;/strong&gt;, neuroloog (Maastricht 21-4-1909 - Kekerdom (Gld.) 22-7-1978). 
Zoon van Matheus Josephus Gerardus Prick, griffier van
  Provinciale Staten, en Julia Elisabeth Antonia Duchateau. Gehuwd
  op 26-9-1945 met Johanna Adriana Maria Hoefnagels, zenuwarts. Uit
  dit huwelijk werden 3 zoons en 2 dochters geboren.
  
&lt;img src=&amp;quot;images/PRICK.jpg&amp;quot; align=&amp;quot;right&amp;quot; BORDER=&amp;quot;0&amp;quot; alt=&amp;quot;afbeelding van Prick, Joseph Jules Guillaume&amp;quot; class=&amp;quot;bwnimg&amp;quot;&gt;
  
  &lt;/p&gt;
&lt;p&gt;Van kinds af aan had Sjef Prick belangstelling voor vlinders
    en bloemen. Hij behoorde tot de groep van jongens met wie de
    kenner van geneeskundige kruiden broeder Bernardus Bierings in
    het Limburgse landschap wandelde om hen in de geheimen van de
    natuur in te wijden. In zijn geboortestad doorliep Prick met
    succes het Stedelijk Gymnasium, en mede ge&amp;iuml;nspireerd door
    de familiearts W.H. Knippenberg ging hij in 1927 aan de
    Universiteit van Amsterdam geneeskunde studeren. Het artsexamen
    behaalde hij op 25 april 1934.&lt;/p&gt;
&lt;p&gt;Als jong arts nam Prick nu en dan de praktijk van huisarts
    Knippenberg waar, maar hij besloot toch zich te specialiseren
    en assistent in de neurologie te worden in het Wilhelmina
    Gasthuis te Amsterdam bij de neuroloog B. Brouwer. De
    laatstgenoemde trad in 1938 op als zijn promotor, toen Prick
    met zijn proefschrift 
    &lt;em&gt;Pontine pseudobulbairparalyse bij pseudoxanthoma elasticum.
    Een klinische en anatomische studie...&lt;/em&gt;

    de doctorsgraad behaalde. Arts-assistenschappen bij K.H. Bouman
    en vervolgens bij I. Snapper, die hij van 1937 tot 1940 voor
    klinisch onderzoek in Amsterdam kon vervullen, droegen tot
    verdieping van zijn specialisme als neuroloog bij.&lt;/p&gt;
&lt;p&gt;Op 1 mei 1940 - nog juist v&amp;oacute;&amp;oacute;r het begin van de
    Duitse bezetting - begon Prick zijn werkzaamheden als hoofd van
    de psychiatrische en neurologische afdeling van het
    Sint-Canisiusziekenhuis te Nijmegen. Onderwijs in de
    forensische psychiatrie bepleitend, bevorderde de Nijmeegse
    hoogleraar in het strafrecht, W.J.A.J. Duynstee, zijn toelating
    als privaatdocent in de faculteit der Rechtsgeleerdheid aan de
    Roomsch-Katholieke Universiteit. Prick hield op 16 oktober 1941
    een openbare les, 
    &lt;em&gt;De forensische psychiatrie bezien vanuit een biologisch
    standpunt&lt;/em&gt;

    . Nog v&amp;oacute;&amp;oacute;r de sluiting van de universiteit werd hij
    als buitengewoon hoogleraar in de faculteit der Letteren en
    Wijsbegeerte en de faculteit der Rechtsgeleerdheid
    voorgedragen, waarbij hem naast Th. Rutten de tweede leerstoel
    in de psychologie ter beschikking werd gesteld.&lt;/p&gt;
&lt;p&gt;Deze benoeming werd effectief na de heropening van de
    Nijmeegse universiteit in 1945. Prick aanvaardde de opdracht in
    de leer van het zenuwstelsel, psychopathologie en forensische
    psychiatrie op 7 december 1945 met de inaugurale rede 
    &lt;em&gt;Het gevoelsleven benaderd van psychologische en
    neurophysiologische zijde&lt;/em&gt;

    . De neurologisch-psychiatrische afdeling waaraan Prick leiding
    gaf, zou na de oorlog uitgroeien tot een omvangrijk instituut.
    Er werd hier door Prick en zijn medewerkers - onder wie ook
    zijn echtgenote - zeer veel werk verricht in dienst van de
    neurologie, psychiatrie en neurochirurgie.&lt;/p&gt;
&lt;p&gt;Intussen werden voorbereidingen getroffen voor de oprichting
    van een faculteit der Geneeskunde aan de Nijmeegse
    Universiteit. Een commissie waarin, behalve Prick, onder meer
    de medicus en antropoloog prof. F.J.J. Buytendijk uit Utrecht
    zitting had, ontwierp een basisfilosofie voor de nieuwe
    faculteit. In deze tijd werd de grondslag gelegd voor een
    intensief wetenschappelijk contact tussen Prick en Buytendijk.
    Toen de Nijmeegse faculteit eenmaal tot stand was gekomen en
    een begin kon worden gemaakt met de klinische opleiding voor
    studenten, kreeg Prick in 1954 een aanstelling als gewoon
    hoogleraar.&lt;/p&gt;
&lt;p&gt;Prick heeft als eerste arts-hoogleraar in Nijmegen vooral
    betekenis gehad op het gebied van de psychosomatiek en de
    antropologische geneeskunde. Hierbij was het speciale onderwerp
    van zijn belangstelling het hypothalamisch-hypofysaire systeem,
    waarvan hij niet alleen het nervale, maar ook het endocriene
    aspect bestudeerde, mede in verband met de kliniek. Dit
    onderwerp was de pijnappel van zijn medisch denken. Dementie
    behoort tot de ziekten die het langst Pricks interesse hebben
    gehad. Dementia paralytica en dementie door alcoholisme kwamen
    al ter sprake in zijn openbare les 
    &lt;em&gt;De forensische psychiatrie&lt;/em&gt;

    uit 1941. Bijzondere vermelding verdienen ook Pricks studies
    over de ziekte van Parkinson wegens de uitvoerige
    neuro-anatomische beschouwingen en de daarbij aangepaste
    therapeutische benaderingswijze.&lt;/p&gt;
&lt;p&gt;In het najaar van 1969 werd de eerste spade gestoken voor
    een nieuw neurologisch instituut van het Academisch Ziekenhuis,
    het Sint-Radboudziekenhuis. De opening van dit neurologisch
    instituut in 1974 betekende het hoogtepunt in Pricks
    carri&amp;egrave;re. Vier jaar later overleed hij onverwachts. Hij
    ligt begraven bij de kleine, buitendijks gelegen kerk van
    Kekerdom in de Ooypolder, waar hij een buitenverblijf had.&lt;/p&gt;
&lt;p&gt;Prick heeft grote betekenis gehad voor de Nijmeegse
    universiteit door zijn visie op de inrichting en het
    functioneren van de medische faculteit. Hij was met hart en
    ziel arts. Wat dit voor hem betekende, heeft hij zelf het beste
    verwoord in zijn antwoord op de vraag wat ziek zijn betekent:
    'Om dit te verstaan, moet men primair geen theoreticus of een
    zuivere wetenschapsbeoefenaar zijn, maar een menslievend helper
    in de menselijke nood en bovendien een aan de zieke zich
    wegschenkende m&amp;eacute;de-mens' (&lt;em&gt;Aspecten van een gerontologie&lt;/em&gt;

    , 72).&lt;/p&gt;
&lt;p&gt;Prick was een zeer krachtige persoonlijkheid, die respect
    afdwong. Ook onder zijn collega's was hij gezien als een
    markante figuur, een uitstekend redenaar, lid van vele
    commissies en wetenschappelijke studieclubs en
    verenigingen.&lt;/p&gt;
&lt;p&gt;
  &lt;a href='agedeelte'&gt;A: &lt;/a&gt;Collectie-Prick in Katholiek Documentatie Centrum te
  Nijmegen.&lt;/p&gt;
&lt;p&gt;
  &lt;a href='pgedeelte'&gt;P: &lt;/a&gt;Bibliografie tot 1970 in 
    &lt;em&gt;Psychiatria, neurologia, neurochirurgia&lt;/em&gt;

    73 (1970) 395-403. Verder: 
    &lt;em&gt;Aspecten van een gerontologie en van een
    antropologisch-psychiatrische en -neurologische
    geriatrie...&lt;/em&gt;

    (Deventer, 1971); 
    &lt;em&gt;De wordingsgeschiedenis van de neurologie en de
    neurochirurgie te Nijmegen. Verleden, heden en toekomst&lt;/em&gt;

    (Lochem, 1975).&lt;/p&gt;
&lt;p&gt;
  &lt;a href='lgedeelte'&gt;L: &lt;/a&gt;S.L.H. Notermans en J.J. Prick, in 
  &lt;em&gt;Nederlands Tijdschrift voor Geneeskunde&lt;/em&gt;

  114 (1970) 2020-2021; A.M. Lauret, 
  &lt;em&gt;Cit&amp;eacute; m&amp;eacute;dicale. Ontstaan en ontplooiing van de
  medische fakulteit der Katholieke Universiteit te Nijmegen
  1951-1961&lt;/em&gt;

  (Nijmegen, 1974); H.A.D. Walder, in 
  &lt;em&gt;Jaarverslag Katholieke Universiteit Nijmegen 1978&lt;/em&gt;

  (Nijmegen, s.a.) 27-35; H. Verbiest, in 
  &lt;em&gt;Jaarboek [van de] Koninklijke Nederlandse Akademie van
  Wetenschappen 1978&lt;/em&gt;

  (Amsterdam [etc.], 1979) 147-151.&lt;/p&gt;


&lt;p&gt;
&lt;a href=&amp;quot;igedeelte&amp;quot;&gt;I: &lt;/a&gt;&lt;i&gt;Jaarboek van de Koninklijke Nederlandse Akademie van Wetenschappen 1978&lt;/i&gt; (Amsterdam 1979) 146.&lt;/p&gt;




&lt;p&gt;H.M.A. Struyker Boudier&lt;/p&gt; 
&lt;dtml-var bwn_footer&gt;</text>
  </biography>
</biodes>

