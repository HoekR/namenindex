<biodes version="1.0">
  <fileDesc>
    <title>Verbrugge, Carel (1926-1985)</title>
    <ref target="http://resources.huygens.knaw.nl/bwn1880-2000/lemmata/bwn5/verbrugge"/>
    <publisher>
      <name>Biografisch Woordenboek van Nederland:1880-2000</name>
      <ref target="http://resources.huygens.knaw.nl/bwn1880-2000"/>
    </publisher>
  </fileDesc>
  <person>
    <idno type="id">verbrugge</idno>
    <persName><name type="geslachtsnaam">Verbrugge</name>, Carel</persName>
    <sex value="1"/>
    <event type="birth" when="1926"/>
    <event type="death" when="1985"/>
    <state type="occupation">zanger</state>
  </person>
  <biography>
    <graphic url="http://resources.huygens.knaw.nl/bwn1880-2000/lemmata/bwn5/images/images/VERBRUGGE.jpg"/>
    <text>&lt;dtml-var bwn_header&gt;
 &lt;p class='genealogie'&gt;
  &lt;strong&gt;Verbrugge, Carel&lt;/strong&gt;, (artiestennaam &lt;b&gt;Willy Alberti&lt;/b&gt;), liedjeszanger  (Amsterdam 14-10-1926 - Amsterdam 18-2-1985). 
Zoon van Jacobus Wilhelm Verbrugge, kelner, en Sophia Jacoba
  van Musscher. Gehuwd op 23-11-1944 met Hendrika Geertruida Kuiper
  (geb. 1921). Uit dit huwelijk werden 1 zoon en 1 dochter geboren.
  

  

  
  &lt;/p&gt;
&lt;p&gt;
  &lt;img class='bwnimg' BORDER='0' align='right' src='images/VERBRUGGE.jpg' alt='afbeelding van Verbrugge, Carel'&gt;'Mensen die in de Jordaan zijn geboren en er opgroeien, zijn
    nu eenmaal niet alleen sentimenteel, maar ook muzikaal,'
    schreef Willy Alberti in 1973 op de hoes van de langspeelplaat 
    &lt;em&gt;Van levenslied tot opera&lt;/em&gt;

    , ter gelegenheid van zijn 35-jarig zangersjubileum. 'Je krijgt
    het van huis uit mee'. In zijn geval was dat laatste zelfs
    letterlijk waar: behalve de spreekwoordelijke muzikaliteit van
    de vooroorlogse bewoners van deze Amsterdamse volksbuurt, was
    er ook het feit dat vader Verbrugge bekend stond als 'de
    zingende kelner'. In zijn voetspoor werd zoon Careltje -
    &amp;eacute;&amp;eacute;n uit een gezin van acht kinderen - al op zesjarige
    leeftijd op het biljart gezet om een liedje te zingen voor de
    caf&amp;eacute;bezoekers. Als hij dat goed had gedaan, kreeg hij een
    reep chocolade. Of soms zelfs een stuiver, die dan een aardige
    aanvulling vormde voor het karige huishoudbudget van moeder
    Verbrugge. Datzelfde gold voor de centen en stuivers die hij op
    zijn tiende vergaarde door met zijn neef Jantje van Musscher -
    de latere Johnny Jordaan - op straathoeken smartlappen en
    andere succesnummers uit die tijd te zingen.&lt;/p&gt;
&lt;p&gt;Op de lagere school leverde de jonge Verbrugge geen grootse
    prestaties, omdat al zijn aandacht uitging naar het zingen. Een
    beslissende rol in zijn leven speelde de tegelzetter Henk
    Swarts, bijgenaamd 'Ome Henk', die bij wijze van hobby de
    artistieke en zakelijke leidsman van het jonge zangertje werd.
    Swarts betaalde diens zanglessen, gaf hem kledingadviezen en
    drong er bij zijn pupil op aan dat hij zijn stemmetje niet
    langer bloot zou stellen aan rokerige caf&amp;eacute;s. Ook opperde
    hij dat Carel Verbrugge geen goede artiestennaam was. Een
    kennis, lid van het acrobatenduo de Wilco's, suggereerde toen
    de naam Willy Alberti.&lt;/p&gt;
&lt;p&gt;Op voorspraak van 'Ome Henk' kwam Willy Alberti in 1940 als
    'Nederlands jongste jongenssopraan' terecht in de operette 
    &lt;em&gt;Rosemarie&lt;/em&gt;

    in theater Carr&amp;eacute; in Amsterdam, waar hij het publiek
    vertederde met het liedje 'Alleen is maar alleen'. Lang duurde
    de glorie echter niet. Toen de kinderpolitie ontdekte dat Willy
    Alberti geen vijftien was - zoals hij had beweerd - maar
    dertien, werd hij door twee agenten van het podium gehaald. Hij
    mocht pas weer optreden toen hij, in oktober van dat jaar,
    veertien was geworden. Begin 1941 maakte hij zijn eerste
    plaatopname, 
    &lt;em&gt;Alleen is maar alleen&lt;/em&gt;

    . Tijdens de middagpauze van de lagere school in de
    Elandsstraat, tussen twaalf en twee uur, repte hij zich naar
    het City-Theater in Amsterdam om het lied in de microfoon te
    zingen, begeleid door organist Cor Steyn. De rest van de
    bezettingstijd heeft Alberti grotendeels doorgebracht bij het
    volkstoneelgezelschap van de acteur en tekstschrijver Henk
    Voogd, die zich Henvo noemde. Aan de lopende band speelde hij
    zielig zingende weesjongetjes. Tussen de bedrijven door haalde
    hij, met andere jeugdige spelertjes uit het gezelschap,
    kattenkwaad uit.&lt;/p&gt;
&lt;p&gt;Via zijn vriend en collega Johnny Kraaykamp, die als
    jongenstenor ook een concurrent van hem was, kwam Alberti in
    1944 in contact met de uit Arnhem afkomstige Ria Kuiper, met
    wie hij eind dat jaar trouwde. Hun eerste kind - Willeke - werd
    in de hongerwinter geboren. De kersverse vader was destijds zo
    klein en schriel, dat in het ziekenhuis werd aangenomen dat hij
    naar zijn pas geboren zusje kwam kijken. Eerder was Alberti er
    met zijn jongensachtige gestalte in geslaagd te ontkomen aan de
    arbeidsplicht in Duitsland; door ook op straat een korte broek
    te dragen, had hij bij elke voorbijganger de indruk gewekt nog
    lang geen achttien te zijn.&lt;/p&gt;
&lt;p&gt;De bevrijding ging gepaard met een golf van Amerikaanse
    songs op een aanstekelijk swingritme, waarmee Alberti als
    zanger niet uit de voeten kon. Nog een paar jaar kon hij zich
    echter handhaven in het volkstoneel en bij de operette. Verder
    was er niet veel werk; voor zijn belcantogenre bestond in die
    tijd namelijk weinig belangstelling. Op aandringen van Henk
    Voogd leerde Alberti een paar Italiaanse liedjes uit zijn
    hoofd, hoewel hij nog nauwelijks wist wat ze betekenden en de
    gaten in de tekst opvulde met fantasiewoorden: 'Amore amore
    buena sera la spaghetti...' Met dit repertoire kreeg hij in
    1948 een engagement bij de nachtclubzangeres Dolly Dolores.
    E&amp;eacute;n van haar begeleiders, de pianist Tom Erich, bezorgde
    hem vervolgens een auditie bij 
    &lt;em&gt;De Bonte Dinsdagavondtrein&lt;/em&gt;

    , de populaire radioshow van de AVRO. 'Vanaf dat moment is het
    mij in stijgende lijn gegaan', aldus Alberti's eerdergenoemde
    hoestekst.&lt;/p&gt;
&lt;p&gt;Het succes kwam van twee kanten. Eerst zette Alberti een
    liedje op de plaat van zijn overbuurman Willy Rex: 'Ik hou van
    jou, mooi Amsterdam', gevolgd door diens 'Als een wilde
    orchidee'. Korte tijd later ging hij er een gewoonte van maken
    zo snel mogelijk eigen versies op de markt te brengen van de
    nummers die op het jaarlijkse liedjesfestival van San Remo
    werden gelanceerd, zoals 'Come prima', 'Volare' en 'Piove'.
    Alberti ontwikkelde een scherp gevoel voor wat bij het grote
    publiek in de smaak zou vallen. En ook op publicitair gebied
    wist hij spoedig van wanten. Zijn dochter Willeke, die zangeres
    wilde worden, leerde hij bijvoorbeeld dat een artiest op
    groepsfoto's altijd moet proberen in het midden te gaan staan;
    wie aan de zijkant staat, loopt nu eenmaal het risico er te
    worden afgesneden als zo'n foto wordt gepubliceerd.&lt;/p&gt;
&lt;p&gt;Toen zijn plaatopname van de hit 'Marina' in 1959 via een
    KLM-steward in de Verenigde Staten belandde, en daar op
    &amp;eacute;&amp;eacute;n van de hitlijsten zelfs de eerste plaats
    bereikte, werd Alberti naar New York gehaald. Hij trad er op en
    legde veel contacten, maar brak de zegetocht voortijdig af om
    de kerstdagen bij zijn gezin te kunnen doorbrengen. Andere
    internationale kansen die hem werden geboden, greep hij evenmin
    aan. Zijn heimwee naar Amsterdam weerhield hem. Hoewel de
    Alberti's in de jaren zestig verhuisden naar een Amsterdamse
    buitenwijk, wenste hij na een vakantie in het buitenland - vaak
    Itali&amp;euml; - altijd eerst even een rondje om de Westertoren te
    rijden om pas daarna naar huis te rijden.&lt;/p&gt;
&lt;p&gt;In de jaren 1965 en 1966 maakte Willy Alberti voor de
    AVRO-televisie een serie maandelijkse shows met zijn dochter
    Willeke, die intussen een van de populairste tienersterretjes
    van Nederland was geworden. Hun gezamenlijke optreden werd
    uitgezonden onder de titel 
    &lt;em&gt;Zaterdagavond met Willy&amp;amp;Willeke&lt;/em&gt;

    , maar stond al snel bekend als 'de Willy&amp;amp;Willeke Show'. De
    combinatie van vader en dochter vertederde het publiek. Met hun
    opeenvolging van duetjes, soli, samenspraakjes en graag geziene
    gasten uit de artiesten- en sportwereld werden deze shows
    uiterst populair.&lt;/p&gt;
&lt;p&gt;Begin jaren zeventig, toen Alberti aanvoelde dat de muzikale
    smaak van het Nederlandse publiek ingrijpend aan het veranderen
    was, begon hij een platenzaak, met zijn zoon Tonny als inkoper.
    Toch trad hij nog geregeld op en maakte hij ook platen.
    Opvallend was een langspeelplaat met opera-aria's, onder
    supervisie van de zangpedagoog Len del Ferro. Het was een genre
    dat hem na aan het hart lag, maar eerder had hij dit zwaardere
    werk nooit aangedurfd. In het repertoire van Alberti hielden de
    Nederlandse liedjes - vaak van vooroorlogse makelij - en de
    Italiaanse nummers elkaar in evenwicht. Hij zong beide genres
    op een zeer zorgvuldige manier, volgens critici soms zelfs
    overgecultiveerd, en bracht daarmee vaak repertoire dat al
    bijna vergeten was terug in de aandacht. Hoewel zijn latere
    successen - 'De glimlach van een kind', 'Niemand laat zijn
    eigen kind alleen' - smartlapachtige trekken vertonen, ging hij
    zelden over de schreef.&lt;/p&gt;
&lt;p&gt;Buiten de schijnwerpers was Willy Alberti vaak onzeker over
    zijn zangprestaties, maar naar buiten toe was hij meestal de
    vrolijke gangmaker, die zich het meest op zijn gemak voelde met
    veel familie, vrienden en collega's om zich heen. Daarin
    weerspiegelde zich zijn Jordaanverleden, met al het
    bijbehorende, eerlijke sentiment. Ook uit zijn geestdrift voor
    voetbal (Ajax), wielrennen, hengelen en andere volkssporten
    bleek dat het succes hem niet wezenlijk had veranderd. Door een
    langdurige maag- en leverziekte raakte Willy Alberti in het
    begin van de jaren tachtig sterk vermagerd. Op 12 oktober 1984
    verscheen hij nog &amp;eacute;&amp;eacute;n keer in de openbaarheid, toen
    presentatrice Mies Bouwman een aflevering van haar
    televisieprogramma 
    &lt;em&gt;In de hoofdrol&lt;/em&gt;

    aan hem wijdde. Het was een hommage aan een typisch Nederlandse
    amusementsartiest, die het adagium 'doe maar gewoon, dan doe je
    al gek genoeg' tot zijn lijfspreuk had gemaakt.&lt;/p&gt;
&lt;p&gt;
  &lt;a href='agedeelte'&gt;A: &lt;/a&gt;Persdocumentatie betreffende Willy Alberti in het
  Theater Instituut Nederland te Amsterdam.&lt;/p&gt;
&lt;p&gt;
  &lt;a href='pgedeelte'&gt;P: &lt;/a&gt;Willy Alberti maakte ruim 300 platen. In 1997 verscheen de
    dubbel-cd 
    &lt;em&gt;De onvergetelijke Willy Alberti&lt;/em&gt;

    (ABCD 30016-2), in 1998 gevolgd door 
    &lt;em&gt;De onvergetelijke Willy Alberti, deel II&lt;/em&gt;

    (ABCD 30118-2). Een overzicht van de toneel-, operette en
    revuegezelschappen, waarbij Willy Alberti speelde en van de
    films waarin hij optrad in: Piet Hein Honig, 
    &lt;em&gt;Acteurs- en kleinkunstenaarslexicon&lt;/em&gt;

    (Diepenveen 1984) 6.&lt;/p&gt;
&lt;p&gt;
  &lt;a href='lgedeelte'&gt;L: &lt;/a&gt;Jan Liber, 'Als je zingt dan ben je blij'
  [Artikelenserie], in 
  &lt;em&gt;Het Vrije Volk&lt;/em&gt;

  , 26-8-1966 t/m 20-10-1966; Theo Gerritse, 'Levenslied', in 
  &lt;em&gt;Vrij Nederland&lt;/em&gt;

  , 23-3-1985. Op 11 en 18 maart 1998 zond de AVRO de tweedelige
  televisiedocumentaire 
  &lt;em&gt;De onvergetelijke Willy Alberti&lt;/em&gt;

  van Henk van Gelder en Guus van Waveren uit.&lt;/p&gt;
&lt;p&gt;
&lt;a href=&amp;quot;igedeelte&amp;quot;&gt;I: &lt;/a&gt;ANP Historisch Fotoarchief, beeldnummer 52111 [Willy Alberti in maart 1980].&lt;/p&gt;
&lt;p&gt;Henk van Gelder&lt;/p&gt;

&lt;dtml-var bwn_footer&gt;</text>
  </biography>
</biodes>

