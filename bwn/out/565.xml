<biodes version="1.0">
  <fileDesc>
    <title>Geevers, Robert Antonius (1944-1990)</title>
    <ref target="http://resources.huygens.knaw.nl/bwn1880-2000/lemmata/bwn5/geevers"/>
    <publisher>
      <name>Biografisch Woordenboek van Nederland:1880-2000</name>
      <ref target="http://resources.huygens.knaw.nl/bwn1880-2000"/>
    </publisher>
  </fileDesc>
  <person>
    <idno type="id">geevers</idno>
    <persName><name type="geslachtsnaam">Geevers</name>, Robert Antonius</persName>
    <sex value="1"/>
    <event type="birth" when="1944"/>
    <event type="death" when="1990"/>
    <state type="occupation">schrijver</state>
  </person>
  <biography>
    <graphic url="http://resources.huygens.knaw.nl/bwn1880-2000/lemmata/bwn5/images/images/LOESBERG.jpg"/>
    <text>&lt;dtml-var bwn_header&gt;
 &lt;p class='genealogie'&gt;
  &lt;strong&gt;Geevers, Robert Antonius&lt;/strong&gt;, (wijziging geslachtsnaam in &lt;b&gt;Loesberg&lt;/b&gt; op 2-2-1949), schrijver 
(Rotterdam 6-5-1944 - 's-Gravenhage 27-12-1990 [overleden bevonden]). 
Zoon van Antoon Matthijs Loesberg, mecanicien en
  vertegenwoordiger, en Barbera Geevers. Op 28-4-1965 gehuwd met
  Marijke Crusifix (geb. 1946), medewerkster drukkerij. Uit dit
  huwelijk, dat op 1-9-1971 werd ontbonden, werd 1 dochter geboren.
  

  

  
  &lt;/p&gt;
&lt;p&gt;
  &lt;img class='bwnimg' BORDER='0' align='right' src='images/LOESBERG.jpg' alt='afbeelding van Geevers, Robert Antonius'&gt;Robert Geevers werd in het kale Rotterdam van na de oorlog
    door zijn katholieke moeder en grootouders opgevoed. Zijn vader
    was tot 1949 ge&amp;iuml;nterneerd geweest, omdat hij tijdens de
    oorlog in Duitse krijgsdienst getreden was. In februari van dat
    jaar trouwden zijn ouders en veranderde Roberts achternaam in
    Loesberg. Als voorechtelijk kind van een 'foute' vader werd hij
    buitenshuis gemeden en gepest. Het contact met zijn zwijgzame
    vader was slecht. De jonge Loesberg had het gevoel dat zijn
    bestaan herinneringen aan een beter verborgen verleden opriep
    en ontwikkelde een machteloze woede tegen de wereld die hem
    niet aanvaarden wilde.&lt;/p&gt;
&lt;p&gt;Na aanvankelijk zonder schooldiploma te zijn gaan werken
    slaagde Loesberg in de avonduren alsnog voor het MULO-examen.
    De opleiding die hij in 1962 aan de Academie van Beeldende
    Kunsten en Technische Wetenschappen in Rotterdam begon, werd
    niet afgemaakt. Hij schilderde, bewoog zich in artistieke
    kringen en maakte liftend tochten in het buitenland.&lt;/p&gt;
&lt;p&gt;In 1965 trouwde Loesberg met Marijke Crusifix, die hij op de
    Academie had leren kennen. Zij deden mee aan de jongerencultuur
    die in de jaren zestig opbloeide, bezochten popconcerten en
    maakten geregeld uitstapjes naar Amsterdam en Londen. Zij
    leefden van het inkomen dat Marijke bij een drukkerij
    verdiende. Loesberg zelf had tal van kortstondige baantjes. Het
    huwelijk verslechterde snel omdat hij zich in toenemende mate
    afsloot om te schrijven. Schrijven was een levensnoodzaak
    geworden en was het enige dat hij wilde doen. Waar hij zich
    eerst als vriendelijk en gezellig voordeed, veranderde hij in
    iemand die de eenzaamheid zocht en daartoe mensen met
    agressieve beledigingen van zich afhield. Begin 1970
    ontvluchtte Marijke met hun anderhalfjarige dochter Lizzy het
    huis. Loesberg zou nooit alimentatie betalen of zich om zijn
    kind bekommeren. Ook met zijn familie brak hij abrupt.&lt;/p&gt;
&lt;p&gt;Loesberg debuteerde in 1969 met enkele gedichten in het
    literaire blad 
    &lt;em&gt;Bijster&lt;/em&gt;. Twee jaar later kreeg hij een grappige raadselrubriek 'Boven
    de pet' in het dwarse Amsterdamse studentenblad 
    &lt;em&gt;Propria Cures&lt;/em&gt;, gevolgd door aforismen in een rubriek 'Mouches volantes'. Van
    maart 1973 tot november 1974 was Loesberg redacteur van 
    &lt;em&gt;Propria Cures&lt;/em&gt;. De teksten die hij in het blad publiceerde - veelal onder
    pseudoniemen als Dokter Robert, Meister L., Dominee Zangberg en
    Constant Verkouden - waren vaak provocerend en beledigend. Hij
    schreef ook mystificaties die hij ondertekende met namen van
    bestaande schrijvers als Jan Arends en Rien Vroegindeweij.
    Loesberg dronk veel, gedroeg zich zeer arrogant, hulde zich in
    chique kostuums en wende zich aan bekakt te praten. Zijn
    treiterende humor richtte zich tegen negers, joden, arbeiders
    en vrouwen en hij roemde 'de prachtige opruimwerkzaamheden van
    de Duitsers met hun nog te weinig geprezen bombardement'; een
    opmerkelijke flirt met het verleden van zijn gehate vader.&lt;/p&gt;
&lt;p&gt;Loesberg werd in deze jaren onderhouden door zijn vriendin
    Carry de Heer, werkzaam in het bedrijfsleven, met wie hij in
    1972 was gaan samenwonen en in 1974 naar Den Haag verhuisde.
    Hij kende hier niemand en trachtte zo het isolement om te
    schrijven te versterken. In 1974 verscheen bij uitgeverij De
    Arbeiderspers zijn debuut 
    &lt;em&gt;Enige defecten&lt;/em&gt;, dat het verval van een - steeds dezelfde en toch wisselende -
    hoofdpersoon 'Loesberg' van puber tot oude man schetst. Met een
    overdaad aan walging, verachting en agressie kon een toenemende
    weerloosheid om overeind te blijven in het leven niet worden
    tegenhouden. De ontvangst door de critici was gemengd, maar
    nergens onverschillig. Loesberg bleek een eigenzinnig stilist
    met een nog onverzoenlijker misantropie dan de gevierde
    schrijvers W.F. Hermans en Gerard Reve. In de Nederlandse
    literatuur had hij zich met zijn debuut onmiddellijk een plaats
    veroverd. Hij verscheen in het VPRO-televisieprogramma 
    &lt;em&gt;Het Gat van Nederland&lt;/em&gt;

    en snauwde zijn interviewster af.&lt;/p&gt;
&lt;p&gt;Het programma van aftakeling dat in 
    &lt;em&gt;Enige defecten&lt;/em&gt;

    wordt beschreven, heeft Loesberg nooit uitgevoerd: zijn
    ondergang zou radicaler en aangrijpender worden. Op 4 mei 1976
    kwam Carry de Heer om bij een treinongeluk in de buurt van
    Schiedam, een week voor hun voorgenomen huwelijk. Het kon
    Loesberg niet verbaasd hebben dat het leven hard toesloeg, en
    niettemin was hij er niet tegen bestand. Zijn zelfingenomen en
    boosaardige houding bleek onder deze omstandigheden geen
    verweer te bieden tegen de grote onzekerheid die eronder
    schuilging. Loesberg werd alcoholist en zou nooit in staat zijn
    over deze gebeurtenis te schrijven. In 1977 verscheen 
    &lt;em&gt;Een eigen auto&lt;/em&gt;, maar de verhalen waren goeddeels voor het fatale ongeluk tot
    stand gekomen. Het epateren leek dwangmatig geworden, en het
    vertoon van onechte geleerdheid was ergerlijk. 'Ik heb een
    enorme pesthekel aan de wereld en ik heb niks toe te voegen aan
    mijn werk, want dat ben ik zelf' (Rothuizen). Ook als schrijver
    was hij vastgelopen in zijn arrogante - soms naar het
    megalomane neigende - rol.&lt;/p&gt;
&lt;p&gt;In 1978 kreeg Loesberg zijn eerste epileptische aanval. Bij
    nader onderzoek bleek hij zeer ongezond te zijn, wat als gevolg
    van zijn drankgebruik nog verergerde. In zijn resterende
    levensjaren werd hij geregeld behandeld in een
    ontwenningskliniek, voor een verblijf in het ziekenhuis
    opgenomen en onder behandeling van een psychiater gesteld.
    Nadat hij in 1978 zijn baantje bij een makelaarskantoor
    verloren had, moest hij passende arbeid aanvaarden tot hij in
    1980 arbeidsongeschikt werd verklaard. Oude vrienden en
    bekenden joeg Loesberg door beledigend gedrag, bedreiging en
    telefoonterreur tegen zich in het harnas. Hij kende nog wel
    perioden van herstel en een zwartgallige opgewektheid, maar het
    schrijven wilde niet meer lukken, hoezeer hij ook vasthield aan
    zijn rol als literator. Vanaf 1980 verschenen er nog enige
    stukken in 
    &lt;em&gt;Propria Cures&lt;/em&gt;. Lichamelijk en geestelijk een wrak, bracht Loesberg zijn
    laatste jaren, moedeloos en door mensenhaat bevangen, in grote
    eenzaamheid door. Slechts met zijn buren had hij - ondanks zijn
    destructieve humor en gedrag - nog enig contact. Zij belden in
    december 1990 de politie, toen ze opmerkten dat hij geen
    levenstekens meer gaf. Loesberg lag reeds tien dagen dood in
    huis, waarschijnlijk in een epileptische aanval van de trap
    gevallen en aan bloedverlies overleden.&lt;/p&gt;
&lt;p&gt;Met overweldigende arrogantie wilde Loesberg onontkoombaar
    zijn bestaan bevestigen en tegelijk wraak nemen. Hij wilde een
    onaantastbaar gezag verwerven door een groot schrijver te zijn
    om dan de bewonderaars honend weg te trappen. Na het overlijden
    van zijn vriendin werd hij een pathetisch en tragisch figuur,
    die zijn kortstondige reputatie als controversieel
    schrijverstalent even snel weer verspeelde.&lt;/p&gt;
&lt;p&gt;
  &lt;a href='pgedeelte'&gt;P: &lt;/a&gt;Bibliografie in de onder L genoemde publicatie van Dabrowski
    en Groeneweg, 42.&lt;/p&gt;
&lt;p&gt;
  &lt;a href='lgedeelte'&gt;L: &lt;/a&gt;Behalve necrologie&amp;euml;n o.a. door Theodor Holman, in
  
  &lt;em&gt;Het Parool&lt;/em&gt;, 2-1-1991 en door Rien Vroegindeweij, in 
  &lt;em&gt;Het Vrije Volk&lt;/em&gt;, 9-1-1991: interview door William Rothuizen, in 
  &lt;em&gt;Haagse Post&lt;/em&gt;, 19-3-1977; Marjolijn Pouw, 'Een Nederlandse Herostratos', in 
  &lt;em&gt;Tirade&lt;/em&gt;

  21 (1977) 709-712; Corina Engelbrecht, 'Loesberg en de ramp van
  het interview', in eadem, 
  &lt;em&gt;Gezegd en geschreven&lt;/em&gt;

  ('s-Gravenhage 1979) 78-85; Ed van Eeden, 'Loesberg' [aug. 1986],
  in 
  &lt;em&gt;Kritisch lexicon van de moderne Nederlandstalige
  literatuur&lt;/em&gt;

  (Alphen aan den Rijn 1980-); Jan Kostwinder, ' ''Humor is vocht
  en niet meer dan dat''. Robert Anton Loesberg, schrijver', in 
  &lt;em&gt;Adem. Tijdschrift voor Literatuur&lt;/em&gt;

  3 (1989) 4, 32-39; Kees van Beijnum en Hennie Maatjes, 'Enige
  defecten', in 
  &lt;em&gt;Nieuwe Revu&lt;/em&gt;, 15-2-1990; interview door Theodor Holman, in 
  &lt;em&gt;Het Parool&lt;/em&gt;, 28-4-1990; Jan Zandbergen, 'Vaders en zonen', in 
  &lt;em&gt;HP/De Tijd&lt;/em&gt;, 18-1-1991; 
  &lt;em&gt;Loesberg in PC&lt;/em&gt;. Samengesteld door Stijn Aerden [e.a.] (Amsterdam 1991); Mensje
  van Keulen, 'Dagboek: mei 1976', in 
  &lt;em&gt;Maatstaf&lt;/em&gt;

  41 (1993) 3/4 (mrt./apr.) 92-95; Alex Dabrowski en Ronald
  Groeneweg, 'Zesenveertig jaar lang bang voor de eenzaamheid. Het
  leven van Loesberg', in 
  &lt;em&gt;Maatstaf&lt;/em&gt;

  43 (1995) 1 (jan.) 28-43.&lt;/p&gt;
&lt;p&gt;
  &lt;a href='igedeelte'&gt;I: &lt;/a&gt;
  &lt;em&gt;Maatstaf&lt;/em&gt;

  43 (1995) 1 (jan.) 39&lt;/p&gt;
&lt;p&gt;Marc Kooijmans&lt;/p&gt; 
&lt;dtml-var bwn_footer&gt;</text>
  </biography>
</biodes>

