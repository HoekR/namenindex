<biodes version="1.0">
  <fileDesc>
    <title>Elsen, Godefridus van den (1853-1925)</title>
    <ref target="http://resources.huygens.knaw.nl/bwn1880-2000/lemmata/bwn2/elsen"/>
    <publisher>
      <name>Biografisch Woordenboek van Nederland:1880-2000</name>
      <ref target="http://resources.huygens.knaw.nl/bwn1880-2000"/>
    </publisher>
  </fileDesc>
  <person>
    <idno type="id">elsen</idno>
    <persName><name type="geslachtsnaam">Elsen</name>, Godefridus van den</persName>
    <sex value="1"/>
    <event type="birth" when="1853"/>
    <event type="death" when="1925"/>
    <state type="occupation">r.k. religieus</state>
    <state type="occupation">sociaal werker</state>
  </person>
  <biography>
    <graphic url="http://resources.huygens.knaw.nl/bwn1880-2000/lemmata/bwn2/images/images/ELSEN.jpg"/>
    <text>&lt;dtml-var bwn_header&gt;
 &lt;p class='genealogie'&gt;
  &lt;strong&gt;Elsen, Godefridus van den&lt;/strong&gt;

(kloosternaam &lt;b&gt;
Gerlacus&lt;/b&gt;), norbertijn en emancipator van de Noordbrabantse boerenstand (Gemert 13-4-
1853

- Heeswijk 20-4-
1925
).

Zoon van Cornelis van den Elsen, landbouwer, en Helena Jansen.



&lt;img src=&amp;quot;images/ELSEN.jpg&amp;quot; align=&amp;quot;right&amp;quot; BORDER=&amp;quot;0&amp;quot; alt=&amp;quot;afbeelding van Elsen, Godefridus van den&amp;quot; class=&amp;quot;bwnimg&amp;quot;&gt;



&lt;/p&gt;
&lt;p&gt;Van den Elsen bezocht de Latijnsche School te Gemert en werd in 1869
norbertijn van de Abdij van Berne in Heeswijk. Na zijn priesterwijding
in 1876 was hij ruim twee jaar, van 1878 tot 1880, kapelaan te
Berlicum, hetgeen zijn verbondenheid met de plattelandsbevolking
versterkte. Zijn grote activiteiten zou Van den Elsen echter vanuit de
abdij ontwikkelen. Hij werd de grote bezieler van het pas in 1857 te
Heeswijk herstelde conventsleven, gaf de stoot tot de hereniging van
Berne met de Orde en was de stichter van het Gymnasium Sint-Norbertus,
beide in 1886 verwezenlijkt, begon in 1892 het abdijtijdschrift 
&lt;em&gt;'Het Offer'&lt;/em&gt;

en pleitte voor een missie in Wisconsin (USA), die in 1893 een aanvang
nam.&lt;/p&gt;
&lt;p&gt;Van jongsaf toonde hij zich spreker en volksschrijver. Zijn preken
te Berlicum verschenen later uitgewerkt in het 
&lt;em&gt;Zondagsblad der H. Familie.&lt;/em&gt;

Ze handelden meest over het familieleven, zoals de auteur dat in ideale
vorm meende aan te treffen in het bijbelboek Ruth. Omdat zijn artikelen
erg in de smaak vielen, bundelde hij deze 'zedenlessen' later
in het 
&lt;em&gt;Bloemhofke van Ruth&lt;/em&gt;

(1892). Zijn artikelen van minder gewijde grond kwamen in de bundel 
&lt;em&gt;Bloemen geplukt buiten het Hofke van Ruth...&lt;/em&gt;

(1894).&lt;/p&gt;
&lt;p&gt;Tussen 1880 en 1890 werkte Van den Elsen samen met archivaris
Willibrord Hoevenaars. Hij verzamelde bronnenmateriaal voor de
plaatselijke geschiedenis van Heeswijk, Dinther, Berlicum en omgeving.
Sinds 1884 ging hij zich bezighouden met Sint Norbertus en zijn Orde.
Daaruit ontstond de 
&lt;em&gt;Beknopte levensgeschiedenis van den H. Norbertus...&lt;/em&gt;

(1890). Wegens de stichtende en apologetische opzet heeft dit werk zijn
betekenis grotendeels verloren. Meer documentaire waarde behield zijn 
&lt;em&gt;Geschiedenis van de Latijnsche School te Gemert&lt;/em&gt;

(1887), en vooral de bronnenpublikatie in twee delen van G. Coeverincx,

&lt;em&gt;Analecta&lt;/em&gt;

(1905-1907), die hij met zijn leermeester Hoevenaars verzorgde.&lt;/p&gt;
&lt;p&gt;Van 1886 tot 1902 was Van den Elsen de eerste rector en voornaamste
leraar van het Sint-Norbertusgymnasium, waar men eerst het Gemertse
kosthuizensysteem volgde, maar weldra een internaat begon. Door veel
genealogische nasporingen wist hij studiebeurzen te verwerven.
Allesdoener en allesdurver als hij was, maakte hij ook eigen Latijnse
leerboekjes, een bewerking van W. Bilderdijks 
&lt;em&gt;De ziekte der geleerden,&lt;/em&gt;

en maakte bestaande toneelspelen geschikt voor eenvoudige opvoering.
Bij dat 'pasklaar' maken van drie toneelspelen van Joost van
den Vondel en ook bij de verkoop van een honderdtal handschriften en
oude boekdrukken der abdij ten behoeve van de abdijkas toonde hij
echter weinig begrip voor cultuurbezit.&lt;/p&gt;
&lt;p&gt;Het onderwijswerk van Van den Elsen, aanvankelijk nog samengaand met
drukke geschiedkundige activiteiten, zou tegen het eind van de
negentiende eeuw steeds meer moeten wijken voor het sociale werk dat
hij ging verrichten. De boerenzoon werd, mede door zijn ervaringen
opgedaan tijdens zijn Berlicumse jaren, door de heersende
landbouwcrisis opgewekt om iets voor de noodlijdende boeren te
ondernemen. Bovendien heeft de encycliek 
&lt;em&gt;Rerum Novarum&lt;/em&gt;

(1891) bij hem de gedachte opgeroepen dat organisatie noodzakelijk was.
Kort daarna, op 24 januari 1892, plaatste hij zijn artikel 'De
geduldige landman', dat een pleidooi daarvoor inhield, in het 
&lt;em&gt;Noordbrabantsch Dagblad.&lt;/em&gt;

De Sittardse onderwijzer J. Claessen had voor Limburg naar Duits
voorbeeld al jaren hetzelfde bepleit. In de volgende jaren kwamen er
contacten tussen Claessen en Van den Elsen tot stand. Het voortdurend
spreken over de noodzaak van organisatie leidde ertoe dat op 17
augustus 1896 de Noordbra-bantsche Christelijke Boerenbond (NCB) werd
opgericht, waarin Van den Elsen een groot aandeel had. Hetzelfde jaar
werd hij hoofdredacteur van het 
&lt;em&gt;Maandblad voor,&lt;/em&gt;

later 
&lt;em&gt;Weekblad van den Noordbrabantschen Christelyken Boerenbond,&lt;/em&gt;

waarvoor hij tot 1918 wel duizend bijdragen schreef. Tot 1921 bekleedde
hij het geestelijk adviseurschap van de NCB. In 1898 werd hij ook
medeoprichter van de Co&amp;ouml;peratieve Centrale Boerenleenbank (CCB) te
Eindhoven, waarbij het Duitse Raiffeisensysteem tot voorbeeld diende.
Jarenlang doorkruiste hij de bisdommen 's-Hertogenbosch en Breda
voor het oprichten van plaatselijke boerenbonden en boerenleenbanken,
en in 1902 werd hij ook secretaris van de Nederlandsche Boerenbond. Hij
vocht onverzettelijk, stug en demagogisch, wanneer boerenbelangen op
het spel stonden, zoals tijdens de 'Boteroorlog' in 1904 - een
strijd tussen de zuivel-organisaties van de Noordbrabantse boeren en
boterhandelaren met als inzet het rijksbotermerk. Hij streed voor beter
pacht-, hypotheek- en erfrecht van de boeren, en verzette zich tegen
het jachtrecht en de crisismaatregelen van de regering tijdens de
Eerste Wereldoorlog. Tegenover het liberalisme en het socialisme
ijverde hij voor de godsdienstige en sociale vorming der boeren. Hij
bestreed woeker en uitbuiting van buitenaf, maar waarschuwde zijn
boeren ook tegen de geest van materialisme. Ook wilde hij de oude
levensstijl der boeren in ere houden en zei daarom 'Een boer met
een snor is een lor', en verdacht het boerenmeisje dat niet meer
voor de kapmantel voelde, meteen van stadse manieren.&lt;/p&gt;
&lt;p&gt;Was Van den Elsen hard voor anderen, hij was dat ook voor zichzelf:
volgens de overlevering studeerde hij 's avonds, om niet in slaap
te vallen, met zijn voeten in een bak koud water. Naast dit rigorisme
was ook pessimisme hem niet vreemd. Dit blijkt zowel uit zijn van 1880
tot 1924 lopend Latijns 
&lt;em&gt;Dagboek&lt;/em&gt;

als uit 
&lt;em&gt;Mijn Testament,&lt;/em&gt;

een afscheidsgroet en laatste vermaning uit 1920. Twee jaar na zijn
dood eerden de dankbare Brabantse boeren hun grote voorman door de
abdijkerk in Heeswijk aanzienlijk te vergroten. Als hoeksteen van de
toren hakte de beeldhouwer Jozef Cantr&amp;eacute; het vierkante beeld van de
even ongepolijste 'Boerenapostel'.&lt;/p&gt;
&lt;p&gt;
  &lt;a href='agedeelte'&gt;A: &lt;/a&gt;Archivalia betreffende Van den Elsen voornamelijk in archief
Abdij van Berne, archief van het bisdom 's-Hertogenbosch, archief
der Co&amp;ouml;peratieve Centrale Boerenleenbank te Eindhoven en archief
van de Nederlandse Boeren- en Tuindersbond te
's-Gravenhage.&lt;/p&gt;
&lt;p&gt;
  &lt;a href='pgedeelte'&gt;P: &lt;/a&gt;Zie behalve bovengenoemde werken, bibliografie bij
Hollenberg, 375-376, 379.&lt;/p&gt;
&lt;p&gt;
  &lt;a href='lgedeelte'&gt;L: &lt;/a&gt;
  &lt;em&gt;Berneboek.&lt;/em&gt;

[Met inl. woord van H.M.A. St&amp;ouml;cker. Heeswijk, 1934] passim; P.
Hollenberg, 
&lt;em&gt;Gerlacus van den Elsen, Ord. Praem. Emancipator van de
Noordbrabantse Boerenstand, 1853-1925&lt;/em&gt;

('s-Hertogenbosch, 1956). Proefschrift Nijmegen; F.J.M. van de Ven,
'Berne en de 19e eeuwse geschiedschrijving', in 
&lt;em&gt;Brabantia&lt;/em&gt;

9 (1960) 80-85, 109-120; P. Hollenberg, 'Het Dagboek van Gerlacus
van den Elsen', 
&lt;em&gt;ibidem,&lt;/em&gt;

10 (1961) 241-251; M.C.A. van der Heijden, 'Twee Berners in de oude
en nieuwe letterkunde rondom 1900: G. van den Elsen en J.M.J.
Knaapen' 
&lt;em&gt;ibidem,&lt;/em&gt;

11 (1962) 296-303, 12 (1963) 108-124; A.W. van den Hurk,
'Lotgevallen van de boekerij van de Abdij van Berne', in 
&lt;em&gt;Varia historica Brabantica&lt;/em&gt;

VIII, 211-243; Peter van den Elsen, 
&lt;em&gt;Boerenapostel pater Gerlacus van den Elsen, 1853-1925&lt;/em&gt;

(Gemert, 1983) (Bijdragen tot de geschiedenis van Gemert:
10).&lt;/p&gt;

&lt;a href=&amp;quot;igedeelte&amp;quot;&gt;I: &lt;/a&gt;
Katholiek Documentatie Centrum te Nijmegen, Collectie Onderwerpen: afb. 1a233 [Foto: Archief Abdij van Berne].&lt;/p&gt;


&lt;p&gt;A.W. van den Hurk&lt;/p&gt; 
&lt;dtml-var bwn_footer&gt;</text>
  </biography>
</biodes>

