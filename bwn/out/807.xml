<biodes version="1.0">
  <fileDesc>
    <title>Hugenholtz, Johannes Bernardus Theodorus (1888-1973)</title>
    <ref target="http://resources.huygens.knaw.nl/bwn1880-2000/lemmata/bwn4/hugenholtz"/>
    <publisher>
      <name>Biografisch Woordenboek van Nederland:1880-2000</name>
      <ref target="http://resources.huygens.knaw.nl/bwn1880-2000"/>
    </publisher>
  </fileDesc>
  <person>
    <idno type="id">hugenholtz</idno>
    <persName><name type="geslachtsnaam">Hugenholtz</name>, Johannes Bernardus Theodorus</persName>
    <sex value="1"/>
    <event type="birth" when="1888"/>
    <event type="death" when="1973"/>
    <state type="occupation">Ned. herv. predikant</state>
  </person>
  <biography>
    <text>&lt;dtml-var bwn_header&gt;
 &lt;p class='genealogie'&gt;
  &lt;strong&gt;Hugenholtz, Johannes Bernardus Theodorus&lt;/strong&gt;, predikant en antimilitarist (Kattendijke (Z.) 14-5-1888 - Renkum (Gld.) 25-12-1973). Zoon van Johannes Bernardus Theodorus Hugenholtz, Nederlands
  hervormd predikant, en Hermina Ottolina Mathilda Maria Sophia
  Geesink. Gehuwd op 7-7-1913 met Esther Maria Pouwelsen. Uit dit
  huwelijk werden 2 zoons geboren.
  

  
  &lt;/p&gt;
&lt;p&gt;Hugenholtz was afkomstig uit een mild-orthodox
    predikantenmilieu. Dat hij van 1908 tot 1912 theologie ging
    studeren in Utrecht, lag dus voor de hand. Tijdens deze studie
    ontwikkelde hij zich in vrijzinnige richting. Door contacten
    met zijn studiegenoot J.W. Kruyt en, via hem, met Bart de Ligt
    kwam hij in aanraking met de Bond van Christen-Socialisten,
    waarvan beiden voormannen waren. In 1913, het jaar van zijn
    huwelijk en zijn benoeming tot predikant in het Drentse
    Vledder, sloot Hugenholtz zich bij de Bond aan. De Eerste
    Wereldoorlog, die kort daarna uitbrak, schokte hem diep: 'Na
    een idyllisch pastoraal leven van &amp;eacute;&amp;eacute;n jaar in
    Vledder, werd ik plotseling opgeschrikt en was het me of de
    bliksem in mijn ziel sloeg' (
    &lt;em&gt;Trouw&lt;/em&gt;

    , 31-12-1973). Het uitbreken van de oorlog was naar zijn mening
    mede te wijten aan het falen van de sociaal-democratie, maar
    bovenal van het christendom.&lt;/p&gt;
&lt;p&gt;Zijn principi&amp;euml;le stellingname tegen de oorlog droeg
    Hugenholtz uit in zijn gemeentewerk en in landelijke acties. Zo
    wist hij, samen met De Ligt en de zijnen, met zijn pleidooien
    te bereiken dat de Bond van Christen-Socialisten zich in mei
    1915 uitsprak voor demobilisatie van de langs de grenzen
    samengetrokken Nederlandse troepen. Verder zette Hugenholtz in
    september van dat jaar zijn naam onder het
    Dienstweigerings-Manifest. Evenals de andere ondertekenaars
    beschuldigd van opruiing, werd hij veroordeeld tot drie maanden
    gevangenisstraf, maar in hoger beroep op formele gronden
    vrijgesproken. 'Ga heen en zondig niet meer', moet de ambtenaar
    van het Openbaar Ministerie hem bij die gelegenheid hebben
    toegevoegd. Deze rechtszittingen hadden in ieder geval een
    grote propagandistische waarde: de belangstelling van publiek
    en pers was overweldigend. Internationale contacten met
    vredesactivisten deed Hugenholtz op tussen juli 1917 en juni
    1918, toen hij, om te genezen van tuberculose, moest kuren in
    het Zwitserse Davos. Aan het eind van de Eerste Wereldoorlog
    stond hij in contact met de pacifist Kees Boeke en was hij
    actief betrokken bij de oprichting van diens Broederschap in
    Christus in 1918 en van de International Fellowship of
    Reconciliation een jaar later. Beide organisaties stonden in
    het teken van de oproep tot bekering in navolging van Christus,
    zowel in het persoonlijke, economische als internationale
    leven.&lt;/p&gt;
&lt;p&gt;Vanaf 1918 was Hugenholtz dominee in Purmerend.
    Teleurgesteld in het ambt en vanwege een verschil van mening
    met de kerkeraad - het feit dat hij er in verband met zijn lage
    traktement wat bijverdiende, riep weerstand op - legde hij
    evenwel na drie jaar het predikantschap neer. Hij verhuisde
    naar Den Haag, waar hij in zijn levensonderhoud voorzag als
    verzekeringsagent en - technisch goed onderlegd zijnde - als
    elektricien. In 1924 beriep de kleine Nederlandse hervormde
    gemeente te Ammerstol hem, welk beroep hij gaarne aanvaardde,
    omdat hij toch aan het predikantsambt was blijven hechten. Hij
    voelde zich goed thuis onder de 'rode' arbeidersbevolking en
    heeft samen met zijn vrouw veel betekend voor het religieuze,
    sociale en culturele leven in deze gemeente in de
    Krimpenerwaard.&lt;/p&gt;
&lt;p&gt;Om zijn reeds lang levende plannen tot een bredere
    kerkelijke beweging tegen oorlog en militarisme vorm te geven,
    zond Hugenholtz op 10 september 1924 aan ongeveer 5000
    Nederlandse geestelijken een 
    &lt;em&gt;Open brief aan alle predikanten, pastoors en rabbi's, die in
    den naam van God en Christus het militairisme verdedigen en
    zijne geweldsmiddelen zegenen&lt;/em&gt;

    . In deze brief deed hij een hartstochtelijk beroep op zijn
    collega's om te getuigen en zich uit te spreken tegen het
    militarisme, 'dat de zielen vergiftigt en de menschheid met
    ondergang bedreigt' (
    &lt;em&gt;ibidem&lt;/em&gt;

    , 8). Voorgangers hadden hier naar zijn mening een belangrijke
    taak te vervullen: zij moesten de voorlichters van het volk
    zijn.&lt;/p&gt;
&lt;p&gt;Samen met de Leidse hoogleraar in de theologie G.J. Heering,
    die soortgelijke plannen koesterde, nam Hugenholtz het
    initiatief tot de oprichting, op 8 oktober 1924, van de Groep
    van Godsdienstige Voorgangers en Gemeenteleden tegen Oorlog en
    Oorlogstoerusting, een interconfessionele vereniging die al
    spoedig de naam Kerk en Vrede aannam. Terwijl Heering als
    voorzitter optrad, werd Hugenholtz secretaris. Vanuit een grote
    gedrevenheid, soms onstuimig in zijn plannen, en vanuit een
    diepe geloofsovertuiging ontplooide Hugenholtz een
    indrukwekkende organisatorische, administratieve en
    propagandistische activiteit. Het kantoor van Kerk en Vrede
    vestigde hij in zijn pastorie, waardoor Ammerstol het
    zenuwcentrum van Kerk en Vrede werd en de naam van dit dorpje
    zelfs een internationale bekendheid kreeg. Hij was
    mederedacteur van het blad 
    &lt;em&gt;Kerk en Vrede&lt;/em&gt;

    en maakte propagandatournees door vrijwel geheel Nederland.&lt;/p&gt;
&lt;p&gt;Naast Heering en later J.J. Buskes was Hugenholtz
    v&amp;oacute;&amp;oacute;r de Tweede Wereldoorlog de gezichtsbepalende
    figuur van Kerk en Vrede. Het was niet in de laatste plaats aan
    zijn inspanningen te danken - mede mogelijk gemaakt door
    toestemming van de kerkeraad om veel van zijn tijd aan het
    vredeswerk te besteden - dat Kerk en Vrede de grootste
    christen-antimilitaristische vereniging in het interbellum
    werd. Op haar hoogtepunt in 1933 telde zij ruim 9000 leden,
    onder wie zo'n 380 predikanten; onder invloed van de toenemende
    oorlogsdreiging liep het ledenaantal daarna terug. Kerk en
    Vrede ging uit van de principi&amp;euml;le onverenigbaarheid van
    oorlog en oorlogsvoorbereiding enerzijds en het christelijk
    geloof anderzijds. Zij wilde van dit beginsel getuigen en het
    ingang doen vinden binnen de kerken. Hugenholtz was daarbij een
    voorstander van samenwerking met andere vredesorganisaties.
    Vandaar dat hij ook een van de centrale figuren was in de
    stichting Nationale Vredes-Actie, die onder meer beschikte over
    een vredespersbureau en een driehonderdtal correspondenten in
    het gehele land, en in de Nooit-Meer-Oorlog-Federatie.&lt;/p&gt;
&lt;p&gt;De Federatie vaardigde Hugenholtz af naar het Bureau
    International de la Paix te Gen&amp;egrave;ve, waar hij van 1928 tot
    1947 zitting had in de vertegenwoordigende raad. Ook streefde
    hij een internationale beweging vanuit de kerken tegen oorlog
    en oorlogsvoorbereiding na. Daarom nam hij het initiatief tot
    de International Union of Antimilitarist Ministers and
    Clergymen, die in augustus 1928 werd opgericht te Amsterdam.
    Hugenholtz werd secretaris en penningmeester. Haar
    internationale congressen beleefde hij als hoogtepunten. Ook de
    beginnende oecumenische beweging, waarvan hij een warm
    voorstander was, heeft Hugenholtz willen overreden om zich
    tegen de oorlog uit te spreken. Vanaf 1928 nam hij deel aan het
    werk van de Nederlandse afdeling van de Wereldbond ter
    bevordering van Internationale Vriendschap door de Kerken.
    Partijpolitiek is Hugenholtz niet meer actief geweest. Hij
    sympathiseerde weliswaar met de Sociaal-Democratische
    Arbeiderspartij, maar werd hiervan geen lid, omdat deze zich
    niet principieel op het standpunt van de geweldloosheid
    stelde.&lt;/p&gt;
&lt;p&gt;De vredesbeweging en ook Kerk en Vrede kwamen in het
    defensief bij de opkomst van het nationaal-socialisme.
    Hugenholtz heeft vanaf het begin het gevaar van het
    Hitlerregime doorzien en daartegen krachtig stelling genomen,
    zonder af te dingen op zijn christen-antimilitaristische
    overtuiging. Hugenholtz organiseerde hulp aan vervolgde Duitse
    christen-antimilitaristen, onderhield contacten met predikanten
    die bij de Duitse kerkstrijd betrokken waren en zette zich in
    voor joodse en andere vluchtelingen uit het Derde Rijk. Tien
    maanden na de Duitse inval, in maart 1941, werd Kerk en Vrede
    door de bezetter ontbonden; Hugenholtz' kantoor werd gesloten
    en verzegeld. De hoofdbestuursleden bleven echter nog in het
    geheim bijeenkomen. Zij verstuurden een aantal rondzendbrieven
    en probeerden Kerk en Vrede illegaal nog enigszins te laten
    functioneren. In 1943/1944 zat Hugenholtz wegens hulp aan joden
    negen maanden gevangen, eerst in Amsterdam, daarna in kamp
    Vught. Ook na zijn ontslag uit gevangenschap zette hij zijn
    hulp aan individuele oorlogsslachtoffers voort.&lt;/p&gt;
&lt;p&gt;Na de bevrijding was Hugenholtz ongebroken in zijn
    antimilitaristische overtuiging, al had de oorlogservaring het
    optimisme over de mogelijkheid zijn idealen te verwezenlijken
    wel sterk getemperd. Het werk voor de vredesbeweging zette hij
    voort. Na de heroprichting van Kerk en Vrede in 1946 werd hij
    internationaal secretaris. In deze hoedanigheid bleef hij veel
    buitenlandse contacten onderhouden en was hij onder meer
    betrokken bij het streven naar verzoening jegens Duitsland.
    Nieuwe accenten in Hugenholtz' naoorlogse optreden waren zijn
    strijd tegen de atoombewapening, die hij vanaf het begin
    afwees, zijn deelneming aan de beweging voor wereldfederalisme
    en zijn aandacht voor de 'laag ontwikkelde volken'. Wat dit
    laatste betreft, vervulde Hugenholtz een pioniersrol bij de
    voorbereiding en oprichting van de Nederlandse Organisatie voor
    Internationale Bijstand (NOVIB) in 1956.&lt;/p&gt;
&lt;p&gt;Zijn emeritaat als predikant te Ammerstol op 1 mei 1954
    bracht Hugenholtz geen rust. Behalve voor Kerk en Vrede bleef
    hij met hart en ziel voor de oecumene werkzaam. Zo was hij van
    1959 tot 1964 nog hoofdredacteur van 
    &lt;em&gt;Gemeenschap der Kerken&lt;/em&gt;

    , het maandblad van de Oecumenische Raad van Kerken in
    Nederland. Bovendien volgde Hugenholtz, die een grote
    belangstelling voor sterrenkunde had gekoesterd, vanaf het
    begin van de jaren zestig de ontwikkelingen in de ruimtevaart
    op de voet. Van 1954 tot 1966 woonde hij in Zeist, daarna in
    Amerongen. In november 1973 verhuisde hij vandaar naar Renkum,
    waar hij een maand later, op 85-jarige leeftijd, overleed. Hij
    werd begraven te Ammerstol.&lt;/p&gt;
&lt;p&gt;Hugenholtz was een onbaatzuchtig mens, die zich, op grond
    van zijn fundamentele overtuiging dat christendom en oorlog
    onverenigbaar waren, met hart en ziel heeft gegeven aan het
    vredeswerk. Zijn betekenis voor de pacifistische beweging ligt
    niet zozeer in zijn inhoudelijke inbreng als wel in de vele
    organisatorische en propagandistische werkzaamheden die hij
    verrichtte.&lt;/p&gt;
&lt;p&gt;
  &lt;a href='agedeelte'&gt;A: &lt;/a&gt;Archief-J.B.Th. Hugenholtz in het Internationaal
  Instituut voor Sociale Geschiedenis (IISG) te
  Amsterdam.&lt;/p&gt;
&lt;p&gt;
  &lt;a href='pgedeelte'&gt;P: &lt;/a&gt;
  Behalve de in de tekst genoemde publikaties en een aantal
    brochures, preken, toespraken en vele artikelen, vooral in 
    &lt;em&gt;Kerk en Vrede&lt;/em&gt;

    en 
    &lt;em&gt;Militia Christi&lt;/em&gt;

    o.a.: 
    &lt;em&gt;Gij zult niet doodslaan! Een woord van opwekking aan allen
    die wenschen te leven naar de wet van Christus&lt;/em&gt;

    (Schiedam [1915]); 
    &lt;em&gt;Handboek voor de vredesbeweging in Nederland&lt;/em&gt;

    (Gouda, 1932); 
    &lt;em&gt;Wij mogen niet! Bezwaren inzake het oorlogsvraagstuk
    weerlegd&lt;/em&gt;

    (Assen, 1935); Memorandum Vredeswerk 1914-1964 [Gestencilde
    uitgave; exemplaar in Archief-Hugenholtz in IISG] (Amerongen,
    1967).
&lt;/p&gt;
&lt;p&gt;
  &lt;a href='lgedeelte'&gt;L: &lt;/a&gt;Behalve herdenkingsartikelen en necrologie&amp;euml;n o.a.
  door J. de Graaf [e.a.], in 
  &lt;em&gt;Militia Christi&lt;/em&gt;

  , 23-3-1963, door J.J. Buskes, in 
  &lt;em&gt;Trouw&lt;/em&gt;

  , 31-12-1973, door J.J. Wentink, 
  &lt;em&gt;ibidem&lt;/em&gt;

  29 (1974) 1 (jan.) 16, door A.R. Heyligers in 
  &lt;em&gt;Gemeenschap der Kerken&lt;/em&gt;

  28 (1974) 1 (jan.) 7: Ger van Roon, 
  &lt;em&gt;Protestants Nederland en Duitsland, 1933-1941&lt;/em&gt;

  (Utrecht [etc.], 1973); Henk van den Berg en Ton Coppes, 
  &lt;em&gt;Dominees in het geweer. Het christen-antimilitarisme van Kerk
  en Vrede 1924-1950&lt;/em&gt;

  (Nijmegen, 1982); Cor Hamoen, 
  &lt;em&gt;Geschiedenis van de Hervormde Gemeente van Ammerstol&lt;/em&gt;

  (Schoonhoven, 1988); Herman Noordegraaf, 'J.B.Th. Hugenholtz: de
  bekwame organisator', in idem, 
  &lt;em&gt;Bart de Ligt (1883-1938). In kontakt met tijdgenoten ...&lt;/em&gt;

  (Zwolle [etc.], 1991) 28-37.&lt;/p&gt;
&lt;p&gt;Herman Noordegraaf&lt;/p&gt; 
&lt;dtml-var bwn_footer&gt;</text>
  </biography>
</biodes>

