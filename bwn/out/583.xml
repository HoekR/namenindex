<biodes version="1.0">
  <fileDesc>
    <title>Gilkens, Ida Jacoba (1902-1987)</title>
    <ref target="http://resources.huygens.knaw.nl/bwn1880-2000/lemmata/bwn5/gilkens"/>
    <publisher>
      <name>Biografisch Woordenboek van Nederland:1880-2000</name>
      <ref target="http://resources.huygens.knaw.nl/bwn1880-2000"/>
    </publisher>
  </fileDesc>
  <person>
    <idno type="id">gilkens</idno>
    <persName><name type="geslachtsnaam">Gilkens</name>, Ida Jacoba</persName>
    <sex value="2"/>
    <event type="birth" when="1902"/>
    <event type="death" when="1987"/>
    <state type="occupation">omroepmedewerkster</state>
  </person>
  <biography>
    <graphic url="http://resources.huygens.knaw.nl/bwn1880-2000/lemmata/bwn5/images/images/GILKENS.jpg"/>
    <text>&lt;dtml-var bwn_header&gt;
 &lt;p class='genealogie'&gt;
  &lt;strong&gt;Gilkens, Ida Jacoba&lt;/strong&gt;, (bekend onder de naam &lt;b&gt;Ida de Leeuw van Rees&lt;/b&gt;), schooldirectrice en omroepmedewerkster 
  (Amsterdam 10-1-1902 - Apeldoorn 1-7-1987). 
Dochter van Johannes Hendrikus Gilkens, leraar
  kleermakersvakschool, en Petronella Stom. Op 8-2-1923 gehuwd met
  Lucien de Leeuw (1894-1973), schooldirecteur. Uit dit huwelijk
  werden 2 zoons geboren. Na echtscheiding (4-4-1941) gehuwd op
  13-8-1947 met Eliza Annias Phaff (1898-1968), postbode, later
  kantoorbediende. Dit huwelijk bleef kinderloos.
  

  

  
  &lt;/p&gt;
&lt;p&gt;
  &lt;img class='bwnimg' BORDER='0' align='right' src='images/GILKENS.jpg' alt='afbeelding van Gilkens, Ida Jacoba'&gt;Reeds op jonge leeftijd raakte Ida Gilkens vertrouwd met het
    modevak. Telkens wanneer zij haar moeder bij het schoonmaken in
    de weg liep, nam haar vader haar mee naar de
    kleermakersvakschool in Amsterdam, waar hij leraar was. 'Dan
    vroeg ik wat oude lapjes en ging er net als vader mee zitten
    frunniken, tot het poppejurkjes werden. Voor mij dus geen vraag
    wat ik worden wilde toen ik van de H.B.S. afkwam', zo
    motiveerde ze later haar beroepskeuze: 'Ik wilde jurken maken'
    (
    &lt;em&gt;Trouw&lt;/em&gt;

    , 8-8-1953). Van haar vijftiende tot haar negentiende werkte
    zij als verkoopster bij modehuis Hirsch aan het Leidseplein,
    achtereenvolgens bij de afdelingen kant, witgoed, bont en
    tenslotte - 'de vervolmaking van mijn dromen' (
    &lt;em&gt;ibidem&lt;/em&gt;

    ) - de haute couture.&lt;/p&gt;
&lt;p&gt;In 1921 ging Ida Gilkens als lerares werken bij de
    modevakschool van mevrouw G.D. de Leeuw-van Rees aan de
    Amsterdamse Herengracht. Twee jaar later trouwde zij met haar
    zoon, Lucien de Leeuw, met wie zij de directie van de school
    ging vormen. Voortaan zou ze, uit zakelijke overwegingen, als
    Ida de Leeuw van Rees - zonder tussenstreepje! - door het leven
    gaan. Hun commercieel inzicht en ondernemingszin zorgden ervoor
    dat de school gaandeweg meer bekendheid kreeg en voortdurend
    werd uitgebreid. In verschillende plaatsen stichtten zij
    dependances, die De Leeuw van Rees per auto - zij was de eerste
    Nederlandse vrouw met een rijbewijs - bezocht om er knip- en
    naailessen te geven. Bij haar cursussen introduceerde zij het
    door haar zelf bedachte bloksysteem, waarbij de knippatronen op
    schaal waren getekend. Deze methode, die ook wel het 'De Leeuw
    van Rees-systeem' werd genoemd, bleek zeer doelmatig en voor
    beginnende cursisten eenvoudig te begrijpen.&lt;/p&gt;
&lt;p&gt;Als ondernemende jonge vrouw zocht Ida de Leeuw van Rees
    naar wegen om met het modevak meer op de voorgrond te treden.
    Op aanraden van haar broer Jo Gilkens, die propagandist was van
    de Hilversumsche Draadlooze Omroep (HDO), wendde zij zich tot
    Willem Vogt, de directeur van die omroep. Zij stelde hem voor
    een knipcursus te geven voor de radio. Vogt, die alles in het
    werk stelde om de populariteit van de HDO te vergroten, had
    hier wel oren naar. Toen De Leeuw van Rees tijdens een proefles
    in staat bleek een dergelijke cursus louter op het gehoor op
    begrijpelijke wijze te geven, besloten de aanwezige
    bestuursleden van de HDO met haar in zee te gaan: 'De heren
    waren van mening, dat wanneer zij de les snapten, ook de
    Nederlandse huisvrouwen er wel wijs uit zouden worden' (
    &lt;em&gt;Trouw&lt;/em&gt;

    , 1-6-1953).&lt;/p&gt;
&lt;p&gt;Op 19 oktober 1926 ging de eerste les de ether in. De
    zeshonderd dames die zich voor deze radiocursus hadden
    ingeschreven, ontvingen een lespakket en een naaidoos. Met haar
    heldere uitleg, overtuigingskracht en indringende stemgeluid
    slaagde De Leeuw van Rees erin haar cursisten enthousiast te
    maken. De radiolessen waren onmiddellijk een groot succes: de
    cursuspakketten vlogen de deur uit, en weldra kwam er tweemaal
    per week een uitzending. De lessen werden geheel door haar
    ge&amp;iuml;mproviseerd: 'Op mijn bureau heb ik een grote schaar,
    een rol patronenpapier en ik knip lustig met de dames in de
    rest van het land mee (...) Zo kan het gebeuren, dat de
    volijverige luisteraar opeens een kreet door de radio hoort:
    ''Au, ik heb me geprikt. Wacht even dames, even mijn zakdoek om
    mijn vinger binden'' ' (
    &lt;em&gt;ibidem&lt;/em&gt;

    ).&lt;/p&gt;
&lt;p&gt;Toen de HDO in 1928 opging in de Algemeene Vereeniging
    'Radio Omroep' (AVRO) stapte Ida de Leeuw van Rees mee over
    naar die nieuwe omroep. De belangstelling voor haar lessen
    bleef intussen toenemen, en in 1932 werd het recordaantal van
    32.000 cursisten ingeschreven. Zij ontving toen zoveel post van
    luisteraars, dat ze iemand in dienst moest nemen om alle
    brieven te beantwoorden. Aan het eind van de jaren dertig was
    De Leeuw van Rees zelfs driemaal per week te beluisteren: met
    een knip- en naaicursus, een borduurcursus en een
    kinderkledingcursus. Ook in Nederlands-Indi&amp;euml; was men
    ge&amp;iuml;nteresseerd geraakt in de radiocursussen. Vanaf 12 mei
    1939 zond de Nederlandsch-Indische Radio Omroep Maatschappij
    (NIROM) haar eerste cursus uit, een jaar later gevolgd door nog
    een tweede serie. De lessen waren geruime tijd tevoren in
    Nederland op grammofoonplaten opgenomen en daarna met het
    cursusmateriaal naar Indi&amp;euml; verzonden. Verder oogstte De
    Leeuw van Rees grote populariteit met haar modeshows, die zij
    v&amp;oacute;&amp;oacute;r de Tweede Wereldoorlog met een aantal mannequins
    in het gehele land presenteerde. Zelf trad zij daarbij op als
    'lady-speaker', terwijl het AVRO-orkest van Kovacs Lajos en de
    zanger Bob Scholte de shows muzikaal opluisterden.&lt;/p&gt;
&lt;p&gt;In mei 1940, kort na de Duitse inval, liet directeur Vogt
    enige medewerkers weten dat de AVRO geen gebruik meer van hun
    diensten wenste te maken. Onder hen bevond zich Ida de Leeuw
    van Rees, die waarschijnlijk werd weggestuurd omdat haar man
    joods was. Toch zou zij in de loop van 1940 incidenteel nog
    enige modepraatjes voor de AVRO-microfoon houden. Tijdens de
    Duitse bezetting probeerde De Leeuw van Rees zo goed en zo
    kwaad als dat ging de modevakschool voort te zetten. Na haar
    echtscheiding, in april 1941, moest zij dat alleen doen,
    waarbij zij overigens de naam De Leeuw van Rees bleef voeren.
    In haar pogingen tijdens de oorlogsjaren het hoofd boven water
    te houden, werd zij bovendien enige tijd gehinderd door een
    ernstige ziekte.&lt;/p&gt;
&lt;p&gt;Na de bevrijding begon Ida de Leeuw van Rees - daarbij
    geassisteerd door haar oudste zoon Henry - aan de heropbouw en
    uitbreiding van haar 'knippatronen-imperium'. In de jaren
    vijftig, telde de modeacademie, behalve de hoofdvestiging in
    Amsterdam, vijftien dependances in geheel Nederland. In deze
    jaren, toen haar onderneming de grootste bloeiperiode beleefde,
    werd zij door een zwaar persoonlijk leed getroffen: in juli
    1959 kwam haar jongste zoon, Lucien, als soldaat om het leven
    tijdens een legeroefening bij het Franse La Courtine.&lt;/p&gt;
&lt;p&gt;Toen de AVRO, die na de bezetting korte tijd door een
    uitzendverbod werd getroffen, eind januari 1946 zijn rechten
    herkreeg, keerde Ida de Leeuw van Rees terug met haar
    wekelijkse, een uur durende rubriek 
    &lt;em&gt;Met naald en schaar&lt;/em&gt;

    , die zij steeds weer besloot met de vertrouwde woorden:
    'Dames, nu groet ik u weer, tot de volgende keer'. Opnieuw
    mocht zij zich in een grote populariteit verheugen. Behalve de
    gebruikelijke stapels post en de theelepeltjes met
    gemeentewapens van vele Nederlandse steden, ontving zij bij
    haar zilveren radiojubileum, in 1951, een zilveren theeservies
    van enkele van haar bewonderaarsters, die dit cadeau in hun
    zelfgemaakte kleding kwamen aanbieden.&lt;/p&gt;
&lt;p&gt;Toch nam vanaf 1960, als gevolg van de toenemende welvaart,
    de belangstelling voor de knipcursussen van Ida de Leeuw van
    Rees snel af. Voor weinig geld kon men toen confectiekleding
    kopen, en bovendien hadden steeds minder mensen nog de tijd en
    het geduld om zelf kleren te maken. De programmaleiding van de
    AVRO besloot dan ook de cursussen na bijna 37 jaar te staken.
    De Leeuw van Rees was ontdaan toen men haar dit besluit
    mededeelde - 'Die mannetjes van de radio zeiden doodleuk: je
    moet nu maar gaan' (Hirdes) - en diep teleurgesteld de veertig
    jaar niet te kunnen volmaken. De laatste uitzending, die, wat
    anders nooit gebeurde, zekerheidshalve vooraf op de band was
    opgenomen en waarin ze niettemin haar emoties nauwelijks kon
    bedwingen, vond plaats op 18 juni 1963. De Leeuw van Rees heeft
    het de AVRO nooit vergeven. Ook stemde het haar bitter dat haar
    verzoek om knipcursussen voor de televisie te geven werd
    afgewezen. Kort daarna schreef zij nog een cursusboek, 
    &lt;em&gt;Met naald en draad paraat&lt;/em&gt;

    , waarin ze de door haar bedachte kniptechnieken beschreef,
    waaronder de 'coupe-Ida', die uitblonk door eenvoud en die door
    velen werd gehanteerd. Desondanks werd het boek geen echt
    succes; er kwam geen herdruk.&lt;/p&gt;
&lt;p&gt;Na haar vertrek bij de AVRO ging Ida de Leeuw van Rees nog
    door met haar modeacademie, maar de dependances werden de een
    na de ander opgeheven. In 1977 brandde de hoofdvestiging aan de
    Amsterdamse Nieuwezijds Voorburgwal af. Daarna had zij geen
    eigen scholen meer, hoewel er nog vier onderwijsinstellingen
    onder de naam De Leeuw van Reesschool bleven voortbestaan. De
    zelfstandige exploitanten betaalden haar een vergoeding om deze
    naam te mogen voeren. Zij behield overigens de supervisie en
    nam de examens af. Vanzelfsprekend hanteerde men daar de door
    haar ontwikkelde methoden. Door de brand in de hoofdvestiging
    te Amsterdam, verloor De Leeuw van Rees - die tevoren ook nog
    in Naarden had gewoond - tevens haar woning. Zij vond
    aanvankelijk onderdak in een hotel, maar aangezien dit op den
    duur te kostbaar werd, vestigde zij zich definitief in haar
    buitenhuis, een verbouwde boerderij in Emst op de Veluwe. Zij
    bleef tot haar dood actief in het modevak, onder andere door
    het examineren van cursisten. Op 85-jarige leeftijd overleed
    zij vrij plotseling in een Apeldoorns ziekenhuis. Sedertdien
    behoorde ook het De Leeuw van Reessysteem tot het verleden,
    niet omdat het niet meer voldeed, maar omdat het verdrongen
    werd door een internationaal gestandaardiseerd systeem.&lt;/p&gt;
&lt;p&gt;Ida de Leeuw van Rees liet zich kennen als een dominante en
    energieke vrouw, die recht op haar doel afging. Over haar
    priv&amp;eacute;-leven was zij weinig mededeelzaam, en tot het eind
    heeft ze geheimgehouden dat haar werkelijke naam Ida Gilkens
    luidde. Haar grootste bekendheid heeft zij verworven als
    radiospreekster, mede door haar wat geaffecteerde uitspraak en
    haar hoge, doordringende stem, waaraan men haar onmiddellijk
    herkende. Komieken en andere grappenmakers oogstten vaak succes
    met hilarische imitaties, die steevast begonnen met
    'g&amp;oacute;edemiddag daemes' en doorgaans eindigden met 'en nu
    kunt u stikken, daemes'.&lt;/p&gt;
&lt;p&gt;
  &lt;a href='lgedeelte'&gt;L: &lt;/a&gt;Behalve necrologie&amp;euml;n o.a. door Mary Ann Lindo, in
  
  &lt;em&gt;Het Parool&lt;/em&gt;

  , 4-7-1987 en door Henk van Gelder, in 
  &lt;em&gt;NRC Handelsblad&lt;/em&gt;

  , 7-7-1987: Hans de la Rive Box, 
  &lt;em&gt;Bonte parade. Een revue van bekende Nederlandse radiosprekers
  en artisten&lt;/em&gt;

  (Amsterdam [1946]) 97-99; interview, in 
  &lt;em&gt;Trouw&lt;/em&gt;

  , 8-8-1953; 'Mensen van de radio: Ida de Leeuw van Rees', in 
  &lt;em&gt;De Tijd&lt;/em&gt;

  , 14-11-1953; interview, in 
  &lt;em&gt;Trouw&lt;/em&gt;

  , 1-6-1963; Co Berkenbosch, 'Zij maakten de AVRO groot', in 
  &lt;em&gt;De Telegraaf&lt;/em&gt;

  , 7-7-1973; interview, in 
  &lt;em&gt;Het Vrije Volk&lt;/em&gt;

  , 9-1-1982; interview door Rob Hirdes, in 
  &lt;em&gt;De Gooi- en Eemlander&lt;/em&gt;

  , 23-1-1982; Jan van Herpen, 'Het afscheid van Ida de Leeuw van
  Rees', in 
  &lt;em&gt;Aether&lt;/em&gt;

  (juli 1995) 17.&lt;/p&gt;
&lt;p&gt;
  &lt;a href='igedeelte'&gt;I: &lt;/a&gt;

  Hans de la Rive Box, 
  &lt;em&gt;Bonte Parade. Een revue van bekende Nederlandse radiosprekers
  en artisten&lt;/em&gt;

  (Amsterdam [1948]) 98.&lt;/p&gt;
&lt;p&gt;A.W.J. de Jonge&lt;/p&gt; 
&lt;dtml-var bwn_footer&gt;</text>
  </biography>
</biodes>

