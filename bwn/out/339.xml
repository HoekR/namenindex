<biodes version="1.0">
  <fileDesc>
    <title>Copijn, Hendrik (1842-1923)</title>
    <author>A.W.J. de Jonge</author>
    <ref target="http://resources.huygens.knaw.nl/bwn1880-2000/lemmata/bwn6/copijn"/>
    <date when="2003-08-08"/>
    <publisher>
      <name>Biografisch Woordenboek van Nederland:1880-2000</name>
      <ref target="http://resources.huygens.knaw.nl/bwn1880-2000"/>
    </publisher>
  </fileDesc>
  <person>
    <idno type="id">copijn</idno>
    <persName><name type="geslachtsnaam">Copijn</name>, Hendrik</persName>
    <sex value="1"/>
    <event type="birth" when="1842"/>
    <event type="death" when="1923"/>
    <state type="occupation">tuinarchitect</state>
  </person>
  <biography>
    <graphic url="http://resources.huygens.knaw.nl/bwn1880-2000/lemmata/bwn6/images/images/COPIJN.jpg"/>
    <text>&lt;dtml-var bwn_header&gt;
 &lt;p class=&amp;quot;genealogie&amp;quot;&gt;

&lt;strong&gt;Copijn, Hendrik&lt;/strong&gt;, tuinarchitect 
(Groenekan 3-3-1842 - Utrecht 23-12-1923). Zoon van Jan
Copijn, boomkweker en architect, en Egbertje van Oostveen. Gehuwd
in 1874 met Theodora Geertruida Wilhelmina van Leeuwen (1853-1914).
Uit dit huwelijk werden 4 zoons, van wie er 2 jong overleden, en 2
dochters geboren. 

&lt;/p&gt;
&lt;img src=&amp;quot;images/COPIJN.jpg&amp;quot; align=&amp;quot;right&amp;quot; BORDER=&amp;quot;0&amp;quot; alt=&amp;quot;afbeelding van Copijn, Hendrik&amp;quot; class=&amp;quot;bwnimg&amp;quot;&gt;
&lt;p&gt;Henri ('Hein') Copijn stamde uit een geslacht van boomkwekers
dat al vanaf 1763 in het Utrechtse Groenekan gevestigd was. In het
aanvankelijk vijf kinderen tellende Nederlands-hervormde gezin was
Henri de oudste. Toen hij negen was, overleed zijn moeder, waarna
vader Copijn met een jongere zuster van zijn vrouw trouwde; uit dit
huwelijk zou een zoon, Pieter, worden geboren. Nadat Henri in 1859
in Utrecht de Technische School had doorlopen, ging hij werken bij
zijn vader. In die tijd liepen de beroepen van tuinbaas, kweker en
tuinarchitect of zelfs architect nog vrijelijk in elkaar over. Al
onmiddellijk moest Henri zijn vader helpen bij het inrichten van
villatuinen en buitenplaatsen, niet alleen in de provincie Utrecht,
maar ook elders in het land.&lt;/p&gt;
&lt;p&gt;Spoedig maakte Henri zelf eenvoudige tuinontwerpen. Tot
omstreeks 1890 ontwierp hij - met zijn vader samenwerkend in de
firma J. Copijn&amp;amp;Zoon - uitsluitend tuinen in de late
landschapsstijl. Autodidact als hij was vertoonden deze ontwerpen
een opvallende gelijkenis met afbeeldingen in de toenmalige Duitse
boeken over tuinkunst. Op een kleine oppervlakte werden vele paden
aangelegd met daartussen een grote ellips, waardoor meestal een pad
of een beekje kronkelde. Een aantal scheppingen die Copijn in deze
landschapsstijl uitvoerde, zijn 'Zandbergen' (1860) in Huis ter
Heide, 'Den Hemelschen Berg' (1872-1876) in Oosterbeek.&lt;/p&gt;
&lt;p&gt;Copijn - welbespraakt en breed ge&amp;iuml;nteresseerd - kreeg op
den duur ook belangstelling voor maatschappelijke functies. Zo was
hij in 1880 medeoprichter, eerste directeur en later commissaris
van de Maatschappij 'Een Nationaal Belang'. Het doel van deze
naamloze vennootschap was het kweken van siergewassen en
vruchtbomen in de spoorwegbermen van de Maatschappij tot
Exploitatie van Staatsspoorwegen. Door middel van reclame wilde men
gemeentebesturen bewegen de geteelde sierproducten tegen een
billijke prijs af te nemen voor de aanleg van openbare plantsoenen,
parken en lanen. Door uitgifte van aandelen van honderd gulden
konden particulieren die voorstander waren van gemeentelijke
groenvoorzieningen deelnemen in deze onderneming. Tevens werd fruit
van de daar gekweekte vruchtbomen te koop aangeboden. Zijn gehele
leven was Copijn de stuwende kracht achter 'Een Nationaal Belang',
hoewel de maatschappij, ondanks alle inspanningen, steeds klein zou
blijven. Daarnaast ging hij in de politiek. Van 1885 tot 1919
maakte Copijn deel uit van de gemeenteraad van Maartensdijk, van
1909 tot 1919 als wethouder.&lt;/p&gt;
&lt;p&gt;Na het overlijden van zijn vader, in 1885, zette Copijn het
bedrijf voort met zijn twaalf jaar jongere halfbroer, onder de naam
Gebroeders Copijn, waarbij Pieter zich beperkte tot werkzaamheden
op de kwekerij. De grootste bloeiperiode beleefde het bedrijf
tussen 1885 en 1905. Het kreeg steeds prestigieuzere opdrachten, en
van lieverlede maakte Copijns sjabloonachtige landschapsstijl
plaats voor de 'gemengde of eclectische stijl'. In zijn ontwerpen
nam hij deeltuinen op met geometrische en symmetrische vormen, die
ge&amp;iuml;nspireerd waren op de tuinen uit verschillende
stijlperioden, zoals de Renaissance, Barok en Rococo. Wanneer het
ging om herinrichting van tuinen liet Copijn bestaande bomenrijen
intact en legde hij daartussen nieuwe deeltuinen aan. Voorbeelden
van zijn in gemengde stijl uitgevoerde ontwerpen zijn het landgoed
'Hydepark' (1885-1888) in Driebergen en 'Rams-Woerthe' (1899) in
Steenwijk. In deze jaren zond Copijn ook ontwerpen in voor
prijsvragen, waarbij hij soms een eerste prijs behaalde. Van deze
inzendingen werden onder andere uitgevoerd het park op het
'Hoogland en Houtwijkerveld' (1888) - het huidige Wilhelminapark in
Utrecht - en het Rengerspark (1904) in Leeuwarden.&lt;/p&gt;
&lt;p&gt;Zijn grootste en eervolste opdracht ontving Copijn van de zeer
gefortuneerde Etienne baron van Zuylen van Nijenvelt van de Haar.
Deze had tussen 1892 en 1912 bij het Utrechtse dorpje Haarzuilens
kasteel 'De Haar' laten bouwen. Op het ongeveer honderd hectaren
grote terrein rondom dit kasteel legde Copijn vanaf 1894 tot 1914 -
met onderbrekingen - een landschappelijk park aan, met daarin in
verschillende stijlen aangelegde deeltuinen. Zo waren er een Franse
tuin in barokstijl, een Romeinse tuin met kegelvormig geknipte
buxusstruiken, een met clematisranken begroeide berceau, alsmede
vlakke parken met geschoren buxussen en een 'grand canal' naar het
voorbeeld van het paleis van Versailles. 'Hier heeft hij vooral
getoond te kunnen schilderen met boomen en heesters, met gazon en
water', aldus de Utrechtse hortulanus J.K. Budde (&lt;em&gt;Eigen Haard&lt;/em&gt; (1922)). Aangezien de opdrachtgever al
onmiddellijk bomen wilde hebben die schaduw gaven, liet Copijn
circa zesduizend bomen, die veertig tot zestig jaar oud waren, uit
andere Utrechtse buitenplaatsen overbrengen naar De Haar. Ook
hiervoor was geen moeite teveel. Toen bleek dat er in Utrecht
enkele bochten waren die een probleem opleverde voor het vervoer
van de grote exemplaren, werden eenvoudigweg enkele hoekhuizen
opgekocht en afgebroken.&lt;/p&gt;
&lt;p&gt;Op den duur verslechterde de verhouding tussen Henri en zijn
halfbroer Pieter. De laatstgenoemde stapte in 1900 uit de
vennootschap en begon een eigen boomkwekerij. Het volgende jaar nam
Henri zijn zoon Louis op in de firma, die sindsdien de naam H.
Copijn&amp;amp;Zoon voerde. Enige jaren later werd ook Copijns
schoonzoon Cristiaan Hendrik Schouten in het bedrijf opgenomen.
Steeds meer ontwierp de firma Copijn tuinen in allerlei
verschillende stijlen. Zoveel mogelijk kwam zij tegemoet aan de
wensen en de smaak van haar opdrachtgevers. Door de jaren heen
slaagden de Copijns er uitstekend in met hun tijd mee te gaan en de
laatste mode te volgen. Ook in latere jaren ontving de firma tal
van aantrekkelijke opdrachten, zoals het ontwerp van het 'Kolspark'
- het latere Julianapark - tussen Utrecht en Zuilen, dat in 1903
werd aangelegd. Het werd vrijwel geheel door zoon Louis ontworpen
en onder zijn leiding uitgevoerd. Na 1900 had Copijn zich namelijk
geleidelijk uit het bedrijf teruggetrokken. Zijn wethouderschap nam
hem steeds meer in beslag.&lt;/p&gt;
&lt;p&gt;Henri Copijn is altijd een eenvoudige man met een beminnelijk
karakter gebleven. Zijn hele leven heeft hij hard gewerkt en heel
zuinig geleefd. Zijn kennis van en belangstelling voor bomen en
houtachtige gewassen was buitengewoon groot. Met veel enthousiasme
bracht Copijn zijn vakkennis over op jongeren, die hij graag met
adviezen terzijde stond. Tijdens het minst drukke jaargetijde - in
juli en augustus - maakte hij met zijn naaste familieleden of met
zijn vriend de Groningse hortulanus A. Fiet en ook wel met leden
van de Deutsche Dendrologische Gesellschaft tochten door
interessante natuurgebieden in Duitsland en Oostenrijk. Copijn
overleed op 81-jarige leeftijd in het Utrechtse
Diaconessenhuis.&lt;/p&gt;
&lt;p&gt;
&lt;a href=&amp;quot;agedeelte&amp;quot;&gt;A: &lt;/a&gt;Persdocumentatie over H. Copijn en ontwerptekeningen bij
de afdeling Speciale Collecties van de Bibliotheek van de
Landbouwuniversiteit te Wageningen.&lt;/p&gt;
&lt;p&gt;
&lt;a href=&amp;quot;pgedeelte&amp;quot;&gt;P: &lt;/a&gt;
&lt;em&gt;Eenige afbeeldingen van tuinen door ons ontworpen en
uitgevoerd&lt;/em&gt;(Groenekan 1920).&lt;/p&gt;
&lt;p&gt;
&lt;a href=&amp;quot;lgedeelte&amp;quot;&gt;L: &lt;/a&gt;Behalve herdenkingsartikelen en necrologie&amp;euml;n o.a.
door J.K. Budde, in 
&lt;em&gt;Eigen Haard&lt;/em&gt;46 (1922) 187 en in 
&lt;em&gt;Utrechtsch Provinciaal en Stedelijk Dagblad&lt;/em&gt;, 27-12-1923:
J.K. B[udde], 'De kweekerijen van de heeren H. Copijn&amp;amp; Zoon te
Groenekan bij Utrecht', in 
&lt;em&gt;Onze Tuinen&lt;/em&gt;, 16-8-1918; C.S. Oldenburger- Ebbers, 'De
tuinarchitecten Hendrik Copijn (1842-1923) en Lodewijk Wilhelmus
Copijn (1878-1945)', in 
&lt;em&gt;Groen&lt;/em&gt; 41 (1985) 5-14; Bonica Zijlstra, 'Henri Copijn
(1842-1923)', in idem, 
&lt;em&gt;Nederlandse tuinarchitectuur, 1850-1940&lt;/em&gt; (Zutphen 1991) 67-75;
Carla S. Oldenburger-Ebbers [e.a.], 
&lt;em&gt;Gids voor de Nederlandse tuin- en landschapsarchitectuur. Deel
Oost en Midden: Gelderland, Utrecht&lt;/em&gt; (Rotterdam
1996); Heimerick Tromp, 'Cuypers, Cop&amp;#307;n en het park van kasteel De Haar', in &lt;i&gt;Bulletin van de Koninklijke Nederlandse Oudheidkundige Bond...&lt;/i&gt; 95 (1996) afl. 2-3, 67-74.&lt;/p&gt;
&lt;p&gt;
&lt;a href=&amp;quot;igedeelte&amp;quot;&gt;I: &lt;/a&gt;
Bonica Zijlstra, 
&lt;em&gt;Nederlandse tuinarchitectuur&lt;/em&gt;, 1850-1940 (Zutphen 1991) 67
[Foto: Speciale Collecties Centrale Bibliotheek Universiteit
Wageningen].&lt;/p&gt;
&lt;p&gt;A.W.J. de Jonge&lt;/p&gt;
 
&lt;dtml-var bwn_footer&gt;</text>
  </biography>
</biodes>

