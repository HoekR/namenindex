<biodes version="1.0">
  <fileDesc>
    <title>David, Martin (1898-1986)</title>
    <ref target="http://resources.huygens.knaw.nl/bwn1880-2000/lemmata/bwn4/david"/>
    <publisher>
      <name>Biografisch Woordenboek van Nederland:1880-2000</name>
      <ref target="http://resources.huygens.knaw.nl/bwn1880-2000"/>
    </publisher>
  </fileDesc>
  <person>
    <idno type="id">david_4</idno>
    <persName><name type="geslachtsnaam">David</name>, Martin</persName>
    <sex value="1"/>
    <event type="birth" when="1898"/>
    <event type="death" when="1986"/>
    <state type="occupation">rechtshistoricus</state>
  </person>
  <biography>
    <graphic url="http://resources.huygens.knaw.nl/bwn1880-2000/lemmata/bwn4/images/images/DAVIDM.jpg"/>
    <text>&lt;dtml-var bwn_header&gt;
 &lt;p class='genealogie'&gt;
  &lt;strong&gt;David, Martin&lt;/strong&gt;, rechtshistoricus (Posen (Duitsland) 3-7-1898 - Rotterdam 9-4-1986). Zoon van Abraham David, koopman, en Bertha Pinczower. Gehuwd op
  5-12-1930 met Else Feuchtwanger. Uit dit huwelijk werden 2 zoons
  en 1 dochter geboren. Bij 
  &lt;em&gt;Wet&lt;/em&gt;

  9-11-1939 (&lt;em&gt;Stbl.&lt;/em&gt;

  no 1239) genaturaliseerd.
  
&lt;img src=&amp;quot;images/DAVIDM.jpg&amp;quot; align=&amp;quot;right&amp;quot; BORDER=&amp;quot;0&amp;quot; alt=&amp;quot;afbeelding van David, Martin&amp;quot; class=&amp;quot;bwnimg&amp;quot;&gt;
  
  &lt;/p&gt;
&lt;p&gt;Martin David ging, na in zijn geboortestad het gymnasium te
    hebben doorlopen, rechten studeren aan de Universiteit van
    Berlijn. Daar legde hij in 1920 het examen voor
    Gerichtsreferendar af. In deze jaren begon hij zich steeds meer
    te verdiepen in de oude oosterse geschiedenis en de Semitische
    filologie. Na het Assessor-examen in 1924 ging David daarom
    naar Leipzig, waar hij leerling werd van de beoefenaar van de
    oude oosterse rechtsgeschiedenis en van het Romeinse recht P.
    Koschaker en van de assyrioloog B. Landsberger. Reeds een jaar
    later promoveerde hij summa cum laude bij Koschaker op het
    proefschrift 
    &lt;em&gt;Die Adoption im altbabylonischen Recht&lt;/em&gt;

    . Ook zijn Habilitationsschrift uit 1930, 
    &lt;em&gt;Studien zur heredis institutio ex re certa im klassischen
    r&amp;ouml;mischen und justinianischen Recht&lt;/em&gt;

    , werd onder leiding van Koschaker geschreven. Onmiddellijk
    hierna, in het 'Wintersemester' van 1930/1931, kreeg David een
    aanstelling als privaatdocent in Romeins recht, papyrologie en
    oude oosterse rechtsgeschiedenis aan de Universiteit van
    Leipzig.&lt;/p&gt;
&lt;p&gt;De nationaal-socialistische machtsovername in Duitsland
    bracht David er echter drie jaar later toe deze functie op te
    geven en met zijn gezin naar Nederland te vertrekken. Korte
    tijd na zijn aankomst in Leiden in 1933 werd hij aan de
    Rijksuniversiteit aldaar toegelaten als privaatdocent in de
    oosterse rechtsgeschiedenis en de Grieks-Egyptische
    papyrologie. Op 31 januari 1934 hield hij - in het Nederlands!
    - zijn openbare les: 
    &lt;em&gt;Vorm en wezen van de huwelijkssluiting naar de
    oud-oostersche rechtsopvatting&lt;/em&gt;

    . Ook aan de Universiteit van Amsterdam gaf hij onderwijs: van
    1935 tot 1940 zou hij hier als buitengewoon assistent Griekse
    papyrologie doceren. Toen in 1937 in Leiden een stichting werd
    opgericht voor oud-Semitische, hellenistische en joodse
    rechtsgeschiedenis, die toestemming kreeg een bijzondere
    leerstoel in te stellen, werd David daartoe geroepen. Op 19
    november 1937 hield hij zijn inaugurele rede: 
    &lt;em&gt;De rechtshistoricus en zijn taak&lt;/em&gt;

    .&lt;/p&gt;
&lt;p&gt;In de herfst van 1940 werd David, tegelijk met prof. E.M.
    Meijers en andere aan de universiteit verbonden functionarissen
    van joodse afkomst, door de Duitse bezetter ontslagen. Kort
    daarna hield prof. R.P. Cleveringa zijn beroemd geworden
    college van 26 november, waarin hij op moedige en waardige
    wijze tegen dit ontslag protesteerde. In de jaren 1941-1943
    schreef David een aantal artikelen, waarvan de meeste aan
    oud-joods recht zijn gewijd. In 1943 werden David en zijn gezin
    eerst in maart naar Barneveld en vervolgens in het najaar naar
    het doorgangskamp Westerbork overgebracht. Op 'dolle Dinsdag',
    5 september 1944, werden zij naar het concentratiekamp
    Theresienstadt in Bohemen getransporteerd. Als door een wonder
    gespaard keerden zij op 29 juni 1945 in Leiden terug.&lt;/p&gt;
&lt;p&gt;Met ongebroken geestkracht hervatte David zijn onderwijs en
    zijn wetenschappelijk werk. Op 31 december 1945 volgde zijn
    benoeming tot buitengewoon hoogleraar in de vergelijkende
    rechtsgeschiedenis van de Oudheid, een professoraat dat acht
    jaar later in een ordinariaat werd omgezet. In 1950 trad David
    toe tot de algemene redactie van het 
    &lt;em&gt;Tijdschrift voor Rechtsgeschiedenis&lt;/em&gt;

    , en in 1959 nam hij zitting in het internationale comit&amp;eacute;
    van IURA, Rivista internazionale di diritto romano e antico. In
    1953 werd hij benoemd tot lid van de Koninklijke Nederlandse
    Akademie van Wetenschappen. Nadat hij in 1968 met emeritaat was
    gegaan, namen Davids krachten vrij snel af. In 1972 werd hij
    getroffen door een beroerte, die hem sindsdien gedeeltelijk
    verlamde. Zijn helderheid van geest bleef echter tot zijn toch
    nog vrij onverwachte dood op 87-jarige leeftijd
    onverminderd.&lt;/p&gt;
&lt;p&gt;Davids publikaties bestrijken in hoofdzaak vier terreinen:
    de oud-Mesopotamische rechtsgeschiedenis, het recht van het
    oude Isra&amp;euml;l, de Griekse papyrologie en het antieke
    Romeinse recht. Enkele van Davids idee&amp;euml;n zijn van belang
    geweest voor al zijn werk. Met zijn leermeester Koschaker was
    hij van mening dat een goede filologische scholing voor de
    rechtshistoricus van de Oudheid onontbeerlijk is. Zelf had hij
    een uitstekende kennis van Latijn, Grieks en Hebreeuws en hij
    schoolde zich reeds vroeg in de talen van het oude
    Mesopotami&amp;euml;. Daarnaast werkte David samen met eminente
    filologen als Landsberger uit Leipzig, B.A. van Groningen uit
    Leiden en H.L.W. Nelson uit Utrecht. Andere grondgedachten die
    in Davids werk naar voren komen, zijn de noodzaak de
    rechtsgeschiedenis in samenhang met de sociaal-economische en
    de cultuurgeschiedenis te beoefenen, het besef dat het recht
    van elke cultuurkring eigen denkvormen heeft en - in verband
    daarmee - zijn geregelde pleidooien tegen het zonder meer
    gebruiken van moderne rechtsbegrippen bij de bestudering van
    het recht van de Oudheid en tegen het aanwenden van
    Romeins-rechtelijke begrippen bij de bestudering van andere
    rechtstelsels in de Oudheid.&lt;/p&gt;
&lt;p&gt;Van de talrijke onderwerpen die in Davids geschriften over
    het recht van het oude Mesopotami&amp;euml; en van het oude
    Isra&amp;euml;l aan de orde komen, kunnen genoemd worden het
    huwelijk, de adoptie en de verhouding van de Codex Hammurabi
    tot de moza&amp;iuml;sche wet. Wat het laatste thema betreft,
    onderstreepte David de verschillen van sociaal-economische en
    culturele aard tussen het oude Isra&amp;euml;l en het
    Babyloni&amp;euml; van koning Hammurabi en komt hij tot de
    conclusie dat beide rechtsbronnen onafhankelijk van elkaar zijn
    ontstaan en niet op een gemeenschappelijke bron teruggaan.&lt;/p&gt;
&lt;p&gt;In zijn Leidse jaren besteedde David stellig de meeste tijd
    aan de papyrologie. Namens een in 1935 in Leiden opgerichte
    stichting, bedoeld voor het verwerven en bewerken van een
    collectie papyri uit de nalatenschap van de Engelse
    collectioneur E.P. Warren, redigeerde David samen met de Leidse
    hoogleraren J.C. van Oven en Van Groningen de serie 
    &lt;em&gt;Papyrologica Lugduno-Batava&lt;/em&gt;

    , waarvan in 1941 het eerste deel verscheen. Daarna zijn
    hiervan nog 23 delen onder redactie van David en Van Groningen
    verschenen, evenals de derde, vierde en vijfde band van de
    'Berichtigungsliste'. Eveneens met Van Groningen stelde David
    in 1940 een 
    &lt;em&gt;Papyrologisch leerboek&lt;/em&gt;

    samen. Van dit werk verscheen in 1946 een Engelse versie, die
    nog twee nieuwe edities beleefde. Tal van studenten overal ter
    wereld hebben met behulp van dit werk hun eerste schreden op
    papyrologisch terrein gezet.&lt;/p&gt;
&lt;p&gt;Davids Romeins-rechtelijke geschriften betreffen - afgezien
    van zijn Habilitationsschrift - onder andere de samen met de
    Utrechtse latinist Nelson tussen 1954 en 1968 gepubliceerde,
    kritische uitgave met filologisch commentaar van de 
    &lt;em&gt;Institutiones&lt;/em&gt;

    van Gaius, een in de tweede eeuw na Christus geschreven
    inleidend leerboek van het Romeins privaatrecht; twee van de
    vier boeken die dit werk omvat, werden door hen uitgegeven. Aan
    enkele hoofdstukken van het uitvoerige, in 1981 gepubliceerde
    boek van Nelson, 
    &lt;em&gt;&amp;uuml;berlieferung, Aufbau und Stil von Gai
    Institutiones&lt;/em&gt;

    , heeft David nog kunnen meewerken. Verder verzorgde hij in
    1956, eveneens met Nelson, een uitgave met filologisch
    commentaar van een fragment van de 
    &lt;em&gt;Pauli Sententiae&lt;/em&gt;

    , een aan het einde van de derde eeuw na Christus geschreven en
    in de vierde en vijfde eeuw na Christus bewerkt
    juristengeschrift.&lt;/p&gt;
&lt;p&gt;Als docent en leermeester werd David reeds in zijn Leipziger
    jaren om zijn colleges geroemd. In Leiden ondervond vooral zijn
    werkcollege Griekse papyrologie, dat hij van 1933 tot 1968
    heeft gegeven, bij de gevorderde studenten veel waardering.
    Hier werden papyrusteksten nauwkeurig vertaald en vervolgens
    ge&amp;iuml;nterpreteerd in een levendige historisch-juridische
    discussie, die altijd tot nieuwe lezingen en verklaringen
    leidde. Wanneer daarbij een student aan de mening van een -
    vaak gezaghebbend - papyroloog had gerefereerd, stelde David
    steevast de vraag: 'Is dat nu wel zo?' Voor velen van zijn
    leerlingen is deze kritische houding in hun latere
    wetenschappelijk werk van onschatbare waarde gebleken&lt;/p&gt;
&lt;p&gt;
  &lt;a href='pgedeelte'&gt;P: &lt;/a&gt;[R. Feenstra,] 'Bibliografie der geschriften van Martin
    David [tot 1968]', in 
    &lt;em&gt;Symbolae iuridicae et historicae Martino David dedicatae&lt;/em&gt;

    . Onder red. van J.A. Ankum [e.a.] (2 dln.; Leiden, 1968)
    ix-xvi. Aanvullingen in de onder L genoemde publikatie van
    Petschow en Ankum, 988 (noot 2).&lt;/p&gt;
&lt;p&gt;
  &lt;a href='lgedeelte'&gt;L: &lt;/a&gt;P.W. Pestmen, in 
  &lt;em&gt;Tijdschrift voor Rechtsgeschiedenis&lt;/em&gt;

  55 (1987) 217-219; J.A. Ankum, in 
  &lt;em&gt;Jaarboek [der] Koninklijke Nederlandse Akademie van
  Wetenschappen 1987&lt;/em&gt;

  (Amsterdam [etc.], 1987) 115-124; Herbert Petschow und Hans
  Ankum, in 
  &lt;em&gt;Zeitschrift der Savigny Stiftung f&amp;uuml;r Rechtsgeschichte&lt;/em&gt;

  . Rom. Abt. 105 (1988) 989-997.&lt;/p&gt;


&lt;p&gt;
&lt;a href=&amp;quot;igedeelte&amp;quot;&gt;I: &lt;/a&gt;&lt;em&gt;Jaarboek [der] Koninklijke Nederlandse Akademie van
  Wetenschappen 1987&lt;/em&gt;

  (Amsterdam [etc.], 1987) 114.&lt;/p&gt;




&lt;p&gt;J.A. Ankum&lt;/p&gt; 
&lt;dtml-var bwn_footer&gt;</text>
  </biography>
</biodes>

