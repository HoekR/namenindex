<biodes version="1.0">
  <fileDesc>
    <title>Fruin [Th.Azn], Robert (1857-1935)</title>
    <ref target="http://resources.huygens.knaw.nl/bwn1880-2000/lemmata/bwn2/fruin"/>
    <publisher>
      <name>Biografisch Woordenboek van Nederland:1880-2000</name>
      <ref target="http://resources.huygens.knaw.nl/bwn1880-2000"/>
    </publisher>
  </fileDesc>
  <person>
    <idno type="id">fruin</idno>
    <persName><name type="geslachtsnaam">Fruin [Th.Azn]</name>, Robert</persName>
    <sex value="1"/>
    <event type="birth" when="1857"/>
    <event type="death" when="1935"/>
    <state type="occupation">archivaris</state>
  </person>
  <biography>
    <graphic url="http://resources.huygens.knaw.nl/bwn1880-2000/lemmata/bwn2/images/images/FRUINR.jpg"/>
    <text>&lt;dtml-var bwn_header&gt;
 &lt;p class='genealogie'&gt;
  &lt;strong&gt;Fruin [Th.Azn], Robert&lt;/strong&gt;, archivaris (Dordrecht 22-11-1857 - 's-Gravenhage 26-10-1935).

Zoon van Thomas Anthony Fruin, hervormd predikant, en Agatha Elizabet
Martina Veltman. Gehuwd op 15-11-1888 met Catharina Christina
Niemeijer. Uit dit huwelijk werden 5 zoons geboren.

&lt;img src=&amp;quot;images/FRUINR.jpg&amp;quot; align=&amp;quot;right&amp;quot; BORDER=&amp;quot;0&amp;quot; alt=&amp;quot;afbeelding van Fruin [Th.Azn], Robert&amp;quot; class=&amp;quot;bwnimg&amp;quot;&gt;

&lt;/p&gt;
&lt;p&gt;Fruin studeerde, na drie klassen van de gemeentelijke HBS te
Dordrecht en vervolgens het Gymnasium Erasmianum te Rotterdam doorlopen
te hebben, vanaf 1877 rechten in Leiden, waar hij op 2 oktober 1886
promoveerde op het proefschrift 
&lt;em&gt;Overzicht der staatsgeschiedenis van het landschap Westerwolde tot
op zijne vereeniging met de XVII Nederlanden.&lt;/em&gt;

Na zijn promotie legde hij zich toe op de kennis van de moderne
gemeentelijke administratie, het oude schrift en het archiefwezen. Op
voorstel van de Utrechtse rijks- en gemeentearchivaris S. Muller Fz.
werd Fruin per 1 mei 1888 door Gedeputeerde Staten van Utrecht belast
met de inventarisatie der gemeente- en waterschapsarchieven, onder
toezicht van Muller. Op 1 december 1888 werd hij commies-chartermeester
bij het rijksarchief in Utrecht. Daar leerde hij de door zijn chef
ontwikkelde nieuwe methode voor het ordenen en beschrijven van
archieven, gebaseerd op het herkomstbeginsel, toepassen.&lt;/p&gt;
&lt;p&gt;De in 1891 opgerichte Vereeniging van Archivarissen (VAN) werd voor
Muller en Fruin het middel om hun denkbeelden over het inventariseren
te verbreiden. In 1898 verscheen de door hen met J.A. Feith
samengestelde 
&lt;em&gt;Handleiding voor het orderen en beschrijven van archieven&lt;/em&gt;

(2e dr. 1920, in vele talen vertaald). In hun streven de
archiefwetenschap te verheffen van historische hulpwetenschap tot een
zelfstandig vak gaven Muller en Fruin de archivistiek een sterk
normatief karakter. De 
&lt;em&gt;Handleiding&lt;/em&gt;

werd een wetboek, gehandhaafd door het persoonlijk en ambtelijk gezag
waarmee Muller en Fruin tientallen jaren het archiefwezen regeerden.
Jarenlang was Fruin lid van het bestuur van de VAN, eerst als redacteur
van het 
&lt;em&gt;Nederlandsen Archievenblad&lt;/em&gt;

(1900-1906), later als secretaris (1908-1910), voorzitter (1 juli-22
december 1910) en vice-voorzitter (1913-1920). In 1920 volgde hij
Muller op als voorzitter, welke functie hij tot 24 september 1932
vervulde.&lt;/p&gt;
&lt;p&gt;Ondertussen was Fruin eveneens in leidinggevende posities geraakt in
het archiefwezen zelf, al leek (tijdelijk) een hoogleraarsambt deze
carri&amp;egrave;re te zullen doorbreken. Op 1 november 1894 aanvaardde Fruin
het ambt van rijksarchivaris in Zeeland. De archieven waren er
volstrekt ontoegankelijk, zowel door de beperkte ruimte en de
voortdurende restauratiewerkzaamheden in het Abdijcomplex als door het
ontbreken van inventarissen. Fruin maakte aan die toestand met
voortvarendheid een einde, geholpen door gestadige uitbreiding van
personeel, ruimte en financi&amp;euml;n. Hij volgde ook de raad van zijn
leermeester Muller door buiten zijn ambtelijke functie andere
maatschappelijke betrekkingen te bekleden: lid van de gemeenteraad van
Middelburg (1902-1910), voorzitter van het Zeeuwsch Genootschap der
Wetenschappen (begiftigd met de gouden medaille van het Genootschap),
voorzitter van de Voogdijraad te Middelburg, plaatsvervangend
voorzitter van de Tiendcommissie in het zevende tienddistrict.&lt;/p&gt;
&lt;p&gt;In 1905 droeg de Groningse faculteit der letteren Fruin voor als
opvolger van C.H.Th. Bussemaker; J. Huizinga werd echter benoemd. Maar
wel kon Fruin op 14 november 1910 aan de Universiteit van Amsterdam het
ambt van hoogleraar in de encyclopedie der rechtswetenschap en in het
oud-vaderlands recht en zijn geschiedenis met de oratie 
&lt;em&gt;De studie van het oud-vaderlandsche recht en de archieven&lt;/em&gt;

aanvaarden. Als rechtshistoricus had Fruin naam gemaakt vooral door de
uitgave van een groot aantal rechtsbronnen, meest publikaties van de
Vereeniging tot uitgave der bronnen van het oude vaderlandsche recht,
van welke vereniging Fruin van 1895 tot zijn overlijden bestuurslid
was.&lt;/p&gt;
&lt;p&gt;Nadat de VAN met de publikatie van de 
&lt;em&gt;Handleiding&lt;/em&gt;

haar eerste programmapunt had verwezenlijkt, was het tweede, de
regeling van het archiefwezen bij de wet, ter hand genomen. Fruin was
lid van de commissie wier ontwerp in 1907 door de VAN werd vastgesteld.
Dit ontwerp werd in 1908 en 1909 besproken in de jaarlijkse
bijeenkomsten van rijksarchivarissen. Verschillen van inzicht tussen de
algemene rijksarchivaris jhr. Th.H.F. van Riemsdijk aan de ene en Fruin
en de andere rijksarchivarissen aan de andere kant hadden de zaak doen
stranden. Al eerder was Fruin als militante vertegenwoordiger van de
nieuwe richting in botsing gekomen met de genuanceerd denkende Van
Riemsdijk, o.a. over de opleiding van archivarissen.&lt;/p&gt;
&lt;p&gt;In 1911 kreeg Van Riemsdijk op zijn verzoek eervol ontslag. Het
departement polste Fruin. Deze wilde het hoogleraarschap niet opgeven,
maar was wel bereid als nevenfunctie het inspectoraat op de
rijksarchieven te vervullen; met het beheer van het algemeen
rijksarchief zou dan een der adjunct-archivarissen belast moeten
worden. In tweede instantie bleek Fruin toch bereid het hoogleraarschap
op te geven en algemeen rijksarchivaris te worden, mits hij in salaris
niet zou achteruitgaan. Minister Th. Heemskerk wilde niet zelf met een
voorstel tot salarisverhoging komen, maar dat eventueel aan de Tweede
Kamer overlaten. Daarom werd Fruins eerste voorstel overgenomen. Dit
stuitte op verzet bij de VAN en anderen. Na interventie van de Kamer
werd Fruin per 1 mei 1912 benoemd tot algemeen rijksarchivaris onder
toekenning van een persoonlijke toelage. Maar wel bleef Fruin ook na
zijn kortstondig hoogleraarsambt de titel van professor voeren.&lt;/p&gt;
&lt;p&gt;Fruins eerste zorg als algemeen rijksarchivaris was de onder zijn
voorganger vastgelopen beraadslaging over het ontwerp-archiefwet weer
te openen. Na de totstandkoming van de Archiefwet van 1918 verschenen
in 1919 en 1920 elf uitvoeringsbesluiten, alle door Fruin ontworpen.
Fruin publiceerde wettelijke regelingen met een toelichting die als een
bijna authentieke interpretatie kon gelden. Kritiek op de
archiefwetgeving werd dan ook als kritiek op Fruin zelf opgevat en als
zodanig bestreden.&lt;/p&gt;
&lt;p&gt;Ook ten aanzien van de eigenlijke dienstvervulling van de archivaris
had Fruin zeer duidelijke en strikte opvattingen. Hij liet niet na te
betogen dat de eerste plicht van de archivaris het toegankelijk maken
van de archieven is. Het verzorgen van bronnenpublikaties, de
'eretaak', komt daarna, het verrichten van eigen
historisch-wetenschappelijk werk moet buiten diensttijd gebeuren. De
achterstand in de ontsluiting van de archiefbestanden moest worden
ingelopen door aan inventarisatie de voorrang te geven, maar ook door
een minder gedetailleerde wijze van beschrijven. Ook zou publikatie van
inventarissen op groter schaal moeten plaatshebben. Daarvoor werden
aanvankelijk de 
&lt;em&gt;Verslagen omtrent 's Rijks oude archieven&lt;/em&gt;

(VROA) bestemd: de jaarlijkse bundel groeide daardoor uit tot twee
omvangrijke delen. Van 1928 tot 1932 verschenen bovendien vier delen
van de afzonderlijke serie 
&lt;em&gt;Inventarissen van rijks en andere archieven, van rijkswege
uitgegeven, voor zoover zij niet afzonderlijk zijn afgedrukt.&lt;/em&gt;

Voor de verslagen zelf liet Fruin een strakker model invoeren.
Samenstelling van een index op de VROA sedert 1878 werd ter hand
genomen, maar bleef ten slotte onvoltooid. Fruin liet de v&amp;oacute;&amp;oacute;r
1878 verspreid gepubliceerde verslagen herdrukken. Ook voorzag hij in
de lacune, ontstaan doordat R.C. Bakhuizen van den Brink als
rijksarchivaris nimmer een jaarverslag had gemaakt. Uit Bakhuizens
ambtelijke correspondentie compileerde Fruin in 1926 
&lt;em&gt;De gestie van dr. R.C. Bakhuizen van den Brink als archivaris des
rijks, 1854-1865, hoofdzakelijk uit zijne ambtelijke correspondentie
toegelicht.&lt;/em&gt;
&lt;/p&gt;
&lt;p&gt;Fruin zag in dat vernieuwing van het archiefwezen niet mogelijk was
met alleen totstandkoming van inventarisatieregels en een wettelijke
regeling. Hij stimuleerde aanstelling van volontairs en wist in 1919
aan het Algemeen Rijksarchief een archiefschool verbonden te krijgen.
De algemene rijksarchivaris was directeur, tevens voorzitter van de
commissie van leraren die het wettelijk voorgeschreven examen afnam.
Fruin doceerde zelf archivistiek, chronologie en de geschiedenis der
rechtsinstellingen. De school vergde veel van Fruins tijd en krachten.
Zijn onderwijs was hoofdzakelijk gericht op de
adspirant-archiefambtenaren der eerste klasse. De grote toeloop van
niet-academisch gevormden voor de opleiding tot archief-ambtenaar der
tweede klasse had Fruin niet voorzien. Van 1920 tot 1924 werden 121
leerlingen ingeschreven. De vooruitzichten op een loopbaan in het
archiefwezen werden echter mede door de bezuinigingen steeds slechter.
De bezuiniging maakte in 1924 ook een einde aan de Archiefschool. De
examencommissie bleef evenwel bestaan, onder voorzitterschap van de
algemene rijksarchivaris, die daardoor toch invloed op de vorming van
archivarissen behield. Fruin bleef, ook na zijn aftreden, tot 1935 lid
van de examencommissie.&lt;/p&gt;
&lt;p&gt;De opheffing van de archiefschool, om een paar duizend gulden te
bezuinigen, griefde Fruin zeer. Ook op de personeelsuitgaven van de
rijksarchieven werd bezuinigd. Binnen het departement van Onderwijs,
Kunsten en Wetenschappen drukten de bezuinigingen verhoudingsgewijs
bijzonder zwaar op de rijksarchiefdienst. Daarom werd Fruin ook een
voorstander van overheveling van de zorg voor het archiefwezen naar een
ander ministerie.&lt;/p&gt;
&lt;p&gt;Fruin wenste dat de rijksarchieven verschoond zouden worden van
huisvesting in oude monumentale, maar voor een archief ongeschikte
gebouwen: in Middelburg had hij de bezwaren aan den lijve ondervonden.
Het gelukte hem voor een enkel rijksarchief daarin ook verbetering te
brengen. Juist v&amp;oacute;&amp;oacute;r de bezuiniging kwam voor het rijksarchief
in Groningen een nieuw gebouw gereed (1921), waarin ook het
gemeentearchief onderdak kreeg. Het rijksarchief in Noord-Holland
verhuisde in 1931 van de 17e-eeuwse Vleeshal naar de door het
provinciaal bestuur verlaten ruimten aan de Jansstraat in Haarlem.&lt;/p&gt;
&lt;p&gt;Door het voorzitterschap van de VAN, als Algemeen Rijksarchivaris en
als adviseur van de minister had Fruin grote invloed op het
archiefbeleid. Maar ook als chef van het Algemeen Rijksarchief hield
hij de touwtjes strak in handen. Hij reorganiseerde het beheer en
voerde tal van moderniseringen in, zoals de inrichting van een
fotografisch atelier. In 1926 verscheen een overzicht van de inhoud van
het Algemeen Rijksarchief, het eerste sinds het 
&lt;em&gt;Overzigt&lt;/em&gt;

dat Bakhuizen van den Brink in 1854 had samengesteld. Het overzicht
werd in het Engels bewerkt en in 1932 uitgegeven ter gelegenheid van de
vergadering in 's-Gravenhage van het Comit&amp;eacute; international des
sciences historiques. Van twee der door dit Comit&amp;eacute; ingestelde
commissies (die voor iconografie en de archiefcommissie) werd Fruin
voorzitter. Verder was hij lid van de permanente internationale
commissie voor het houden van archivarissencongressen en van de
commissie van archiefexperts van het Institut international de
coop&amp;eacute;ration intellectuelle.&lt;/p&gt;
&lt;p&gt;Hoezeer Fruin binnen de historisch-wetenschappelijke wereld in het
algemeen aanzien genoot en invloed kon uitoefenen bleek uit enige
functies en initiatieven die als het ware in het verlengde lagen van
zijn archivaristaken. Sedert 1909 was Fruin lid van de Commissie voor
's Rijks Geschiedkundige Publicati&amp;euml;n, sinds 1919 tot zijn
overlijden voorzitter. Zijn belangstelling voor de iconografie kwam ook
tot uitdrukking in het voorzitterschap van de Nederlandsche commissie
voor Iconographische Documentatie (1929). Hij erkende als een der
eersten het belang van het bewaren van historisch filmmateriaal. In
1919 richtte hij met H.E. van Gelder en D.S. van Zuiden de vereniging
Het Nederlandsen Centraal Filmarchief (NCF) op. De verzameling van het
NCF, in het Algemeen Rijksarchief beheerd, ging in 1933 aan het rijk
over als Rijks Historisch Filmarchief en vormde na de oorlog de basis
voor de collectie van de Stichting Nederlands Filmmuseum.&lt;/p&gt;
&lt;p&gt;Bij het bereiken van de pensioengerechtigde leeftijd in 1922 werd
Fruin gevraagd voorlopig aan te blijven, daar het ministerie meende
niet makkelijk een opvolger te kunnen vinden. Tien jaar later vroeg
Fruin in verband met zijn leeftijd en gezondheidtoestand ontslag, wat
hem met ingang van 1 januari 1933 werd verleend. Twee jaar later
overleed hij.&lt;/p&gt;
&lt;p&gt;Fruin was van nature een vriendelijk en hulpvaardig man. Kritiek en
tegenspraak kon hij echter niet verdragen; schikken en schipperen waren
hem vreemd. Grote werkkracht, universele belangstelling en de gave zijn
gedachten helder, scherp en snel te formuleren maakten hem tot een
bekwaam administrateur, voortreffelijk voorzitter en gevreesd polemist.
Toen eenmaal, vooral door hemzelf, de voorwaarden voor modernisering
van het archiefwezen geschapen waren, is Fruin echter niet in staat
gebleken het verworvene te behouden en te verbeteren door met meer
inschikkelijkheid een jongere generatie de kans te geven tot eigen
verdere ontwikkeling. De tragiek van de periode-Fruin in het Nederlands
archiefwezen is dat de modernisering door monopolisering verwerd tot
verstarring.&lt;/p&gt;
&lt;p&gt;
  &lt;a href='agedeelte'&gt;A: &lt;/a&gt;Nagelaten papieren van mr. R. Fruin 1911-1933, onderdeel van
het archief van het Algemeen Rijksarchief te
's-Gravenhage.&lt;/p&gt;
&lt;p&gt;
  &lt;a href='pgedeelte'&gt;P: &lt;/a&gt;W. Moll, 'Lijst der geschriften van prof. mr. R. Fruin
1886-1936', in 
&lt;em&gt;Nederlandsch Archievenblad&lt;/em&gt;

43(1935-1936) 14-38.&lt;/p&gt;
&lt;p&gt;
  &lt;a href='lgedeelte'&gt;L: &lt;/a&gt;'Een mijlpaal in de geschiedenis van ons
archiefwezen', in 
&lt;em&gt;Nederlandsch Archievenblad&lt;/em&gt;

40 (1932-1933) 90-111; A.H. Martens van Sevenhoven, 
&lt;em&gt;ibidem,&lt;/em&gt;

43 (1935-1936) 2-13; H. Obreen, in 
&lt;em&gt;Revue belge de philologie et d'histoire&lt;/em&gt;

15 (1936) 341-343; F.J. Duparc, 
&lt;em&gt;Een eeuw strijd voor Nederlands cultureel erfgoed&lt;/em&gt;

('s-Gravenhage, 1975) 433-457.&lt;/p&gt;

&lt;a href='igedeelte'&gt;I: &lt;/a&gt;F.J. Duparc, &lt;i&gt;Een eeuw strijd voor Nederlands cultureel erfgoed&lt;/i&gt;  ('s-Gravenhage 1975) [Afbeelding 113].&lt;/p&gt;

&lt;p&gt;F.C.J. Ketelaar&lt;/p&gt; 
&lt;dtml-var bwn_footer&gt;</text>
  </biography>
</biodes>

