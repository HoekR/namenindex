<biodes version="1.0">
  <fileDesc>
    <title>Hamburger, Hartog Jacob (1859-1924)</title>
    <ref target="http://resources.huygens.knaw.nl/bwn1880-2000/lemmata/bwn2/hamburger"/>
    <publisher>
      <name>Biografisch Woordenboek van Nederland:1880-2000</name>
      <ref target="http://resources.huygens.knaw.nl/bwn1880-2000"/>
    </publisher>
  </fileDesc>
  <person>
    <idno type="id">hamburger_2</idno>
    <persName><name type="geslachtsnaam">Hamburger</name>, Hartog Jacob</persName>
    <sex value="1"/>
    <event type="birth" when="1859"/>
    <event type="death" when="1924"/>
    <state type="occupation">fysioloog</state>
  </person>
  <biography>
    <graphic url="http://resources.huygens.knaw.nl/bwn1880-2000/lemmata/bwn2/images/images/HAMBURGER.jpg"/>
    <text>&lt;dtml-var bwn_header&gt;
 &lt;p class='genealogie'&gt;
  &lt;strong&gt;Hamburger, Hartog Jacob&lt;/strong&gt;, fysioloog (Alkmaar 9-3-1859 - Groningen 4-1-1924).

Zoon van Jacob David Hamburger, koopman, en Rebecka Nias. Gehuwd op
1-4-1891 met Frederika Regina Cohen (door naamstoevoeging bij KB van
24-11-1902 nr. 53 gewijzigd in Cohen Gosschalk). Uit dit huwelijk
werden 1 zoon en 1 dochter geboren.

&lt;img src=&amp;quot;images/HAMBURGER.jpg&amp;quot; align=&amp;quot;right&amp;quot; BORDER=&amp;quot;0&amp;quot; alt=&amp;quot;afbeelding van Hamburger, Hartog Jacob&amp;quot; class=&amp;quot;bwnimg&amp;quot;&gt;

&lt;/p&gt;
&lt;p&gt;Hamburger bezocht van 1872 tot 1877 de rijks-HBS te Alkmaar.
Gedurende de twee volgende jaren bereidde hij zich voor op het
aanvullend examen in de klassieke talen en werkte hij op het
laboratorium van de chemicus J. Boeke (directeur der HBS). In 1879 ging
Hamburger te Utrecht scheikunde studeren en reeds op 4 juni 1883 werd
deze studie afgesloten met een promotie op de dissertatie 
&lt;em&gt;De quantitatieve bepaling van ureum in urine&lt;/em&gt;

(promotor H.C. Dibbits). Daarop volgde een studie in de geneeskunde.
Sinds 1881 was hij assistent van F.C. Donders. Ook de medische studie
eindigde met een promotie. Op 9 juli 1888 verdedigde hij zijn onder
leiding van Donders voorbereid proefschrift over 
&lt;em&gt;Staafjesrood in monochromatisch licht.&lt;/em&gt;

Het artsexamen werd in 1889 met succes afgelegd. Inmiddels was
Hamburger in januari 1888 H. Zwaardemaker opgevolgd als leraar in
fysiologie, histologie, algemene pathologie, pathologische anatomie en
praktische microscopie aan de Rijksveeartsenijkundige School te
Utrecht. Hier kon hij een begin maken met zijn baanbrekend werk bij de
toepassing van toentertijd geheel nieuwe inzichten in de fysische
chemie op de fysiologie.&lt;/p&gt;
&lt;p&gt;Grondslag voor zijn werk waren onderzoekingen van H. de Vries over
osmotische verschijnselen bij plantencellen (1882). In 1883 had
Hamburger al aangetoond dat ook bij dierlijke cellen dergelijke
verschijnselen optraden en dat deze dezelfde wetmatigheid vertoonden.
Hiermee werd fysisch-chemisch onderzoek in de geneeskunde ingevoerd.
Voor Hamburger zou het kernthema van zijn onderzoek blijven: vast te
stellen dat fysisch-chemische processen bij veel levensverschijnselen
de drijvende kracht zijn. Gedurende geheel zijn leven was hij dan ook
een actief bestrijder van het vitalisme. In 1892 wist Hamburger na een
demonstratie van de wet der isotonie op het tweede Internationale
Physiologen Congres te Luik andere fysiologen van de betekenis der
fysisch-chemische richting binnen de fysiologie te overtuigen.&lt;/p&gt;
&lt;p&gt;Aan de Rijksveeartsenijkundige School vond Hamburger, ondanks een
zware onderwijstaak, tijd voor zelfstandig onderzoek, met name over de
invloed van de ademhaling op de grootte der bloedlichaampjes, de
oorsprong van de lymf, de resorptie in de darm en de permeabiliteit van
dierlijke cellen voor anionen. Het laatste onderzoek leidde onder meer
tot zijn ontdekking van de zg. ionenverschuiving: bij hoge
koolzuurspanning in het bloed wordt het chloridegehalte van plasma
verlaagd en dat van de erytrocyten verhoogd. Daarnaast deed hij vooral
onderzoek op het gebied der vergelijkende pathologie. In deze periode
begon hij aan zijn driedelig hoofdwerk: 
&lt;em&gt;Osmotischer Druck und Ionenlehre in den medicinischen
Wissenschaften&lt;/em&gt;

(Wiesbaden, 1902-1904).&lt;/p&gt;
&lt;p&gt;In 1901 werd Hamburger te Groningen benoemd tot hoogleraar in de
fysiologie en histologie als opvolger van D. Huizinga. Zijn
ambtsaanvaarding vond plaats op 28 september met een rede 
&lt;em&gt;De physische scheikunde in hare beteekenis voor de geneeskundige
wetenschappen.&lt;/em&gt;

Door zijn toedoen kon in 1911 een nieuw fysiologisch laboratorium
ingewijd worden, dat jarenlang als modelinstituut gold. Hoogtepunt in
zijn carri&amp;egrave;re was de organisatie van het negende Internationale
Physiologen Congres, dat in 1913 in Groningen werd gehouden. Hamburger
was rector magnificus tijdens het 300-jarige bestaan der Groninger
Universiteit in 1914 en hield ter gelegenheid daarvan op 30 juni een
rede 
&lt;em&gt;De oude en de moderne universiteit in wetenschap en
maatschappij.&lt;/em&gt;

Zijn rectoraat droeg hij op 21 september 1914 over met de rede 
&lt;em&gt;De toenemende beteekenis der chemie voor ons geneeskundig denken en
handelen.&lt;/em&gt;

Na de Eerste Wereldoorlog trachtte Hamburger ondanks een ernstige
ziekte de internationale contacten te herstellen. Buitenlanders, onder
wie de latere Hongaarse Nobelprijswinnaar A. von Szent-Gy&amp;ouml;rgyi,
kwamen weer op zijn laboratorium werken. Zelf bezocht hij in 1921 de
Universiteit van Londen, waar hij een lezing hield getiteld
'Discourse on permeability in physiology and pathology' (&lt;em&gt;The Lancet&lt;/em&gt;

99 (1921) II, 1039-1045). In 1922 volgde een bezoek aan de Verenigde
Staten voor een reeks van veertien voordrachten, waaronder drie in het
kader van het zg. Charles E. Dohme Memorial Lectureship, getiteld
'The increasing significance of permeabilityproblems for the
biological and medical sciences' (&lt;em&gt;Bulletin of The Johns Hopkins Hospital&lt;/em&gt;

34 (1923) 173-181). In zijn lezingen gaf hij een overzicht van de
recente onderzoekingen in zijn laboratorium.&lt;/p&gt;
&lt;p&gt;Hamburger had uiteraard in Groningen zijn in Utrecht begonnen
onderzoek voortgezet. Allereerst werd het proces der fagocytose
bestudeerd; de resultaten werden gepubliceerd in het boek 
&lt;em&gt;Physikalisch-chemische Untersuchungen &amp;uuml;ber Phagozyten&lt;/em&gt;

(Wiesbaden, 1912). Verder vond onderzoek plaats over de zg. vitale
permeabiliteit, dat wil zeggen de be&amp;iuml;nvloeding van
permeabiliteitsveranderingen van cellen door de fysiologische toestand.
Dit leidde tot diepgaander onderzoek van o.a. de permeabiliteit van het
glomerulusmembraan voor suikers. Onder de medewerkers van Hamburger
vinden we vele bekende namen: E. Laqueur, I. Snapper, W. Radsma, J. de
Haan, R. Brinkman, S. van Creveld en E. Brouwer, later allen
hoogleraar.&lt;/p&gt;
&lt;p&gt;Erkenning vond Hamburger reeds lang voor zijn hoogleraarschap, al
bleef deze in later tijd evenmin uit. Sedert 1896 was hij lid van de
Koninklijke Akademie van Wetenschappen, voorts lid van diverse binnen-
en buitenlandse genootschappen. Eredoctoraten werden hem verleend door
de Universiteit te Aberdeen (1906), de Veeartsenijkundige Hoogeschool
te Utrecht (1921) en de Universiteit te Padua (1922). In 1908 werd hem
ter gelegenheid van zijn 25-jarig jubileum als doctor in de chemie een
internationele feestbundel, 
&lt;em&gt;Festband der biochemischen Zeitschrift, H.J. Hamburger gewidmet,&lt;/em&gt;

aangeboden.&lt;/p&gt;
&lt;p&gt;Ook op maatschappelijk gebied was Hamburger actief. Zo beijverde
hij, als ondervoorzitter van een tot dat doel opgerichte vereniging,
voor de gelijkstelling van gymnasium en HBS als voorbereiding op
universitaire studie. Voorts bepleitte hij de oprichting van
afzonderlijke hogescholen voor veeartsenijkunde en voor landbouwkunde.
Tijdens de Eerste Wereldoorlog was hij lid van een regeringscommissie
voor voedingsvraagstukken. Te zamen met H.J. Slijper ontwierp hij het
plan voor de zg. rijksvakantiecursussen. In deze cursussen werden ten
behoeve van de leerlingen der Groninger Huishoudschool lessen over
hygi&amp;euml;ne, voedingsleer en warenkennis gegeven.&lt;/p&gt;
&lt;p&gt;Hamburger was een vriendelijk en innemend mens, die gaarne bereid
was zijn leerlingen met raad en daad bij te staan. Een rechtvaardige
zaak verdedigde hij op volhardende wijze. Dit bleek in Utrecht, waar
hij 'vasthoudend, met groot gezag het regime Wirtz zou
bestrijden' (&lt;em&gt;Van Gildestein naar Uithof&lt;/em&gt;

I, 204), teneinde het wetenschappelijk karakter van de Veeartsenij
kundige School te garanderen. Hamburger was een enthousiast docent, die
door de studenten geroemd werd om zijn boeiende colleges. Dank zij een
enorme werkkracht wist hij naast zijn omvangrijke onderwijstaak tal van
onderzoekingen te verrichten en te leiden. Door zijn persoonlijke
omgang oefende hij grote invloed uit op zijn leerlingen.&lt;/p&gt;
&lt;p&gt;
  &lt;a href='pgedeelte'&gt;P: &lt;/a&gt;Bibliografie 1882-1908 in 
&lt;em&gt;Chemisch Weekblad&lt;/em&gt;

5 (1908) 414-424; bibliografie 1902-1923 in 
&lt;em&gt;Onderzoekingen gedaan in het Physiologisch Laboratorium der
Rijksuniversiteit te Groningen.&lt;/em&gt;

Uitg. door H.J. Hamburger (Groningen, 1922-1923. 2 dl.).&lt;/p&gt;
&lt;p&gt;
  &lt;a href='lgedeelte'&gt;L: &lt;/a&gt;[Red.] 'Prof.dr. H.J. Hamburger', in 
&lt;em&gt;Veterinaire Almanak 1902,&lt;/em&gt;

121-124; E. Cohen, 'Hartog Jakob Hamburger', in 
&lt;em&gt;Chemisch Weekblad 5&lt;/em&gt;

(1908) 399-413; G.C.N., 'Hartog Jacob Hamburger', in 
&lt;em&gt;Jaarboek der Rijksuniversiteit te Groningen 1923-1924,&lt;/em&gt;

47-50; A. Sikkel, in 
&lt;em&gt;Geneeskundige Gids&lt;/em&gt;

1 (1923-1924) 465-466; M.C. Dekhuyzen, in 
&lt;em&gt;Tijdschrift voor diergeneeskunde&lt;/em&gt;

51 (1924) 49-52; J.A.H., in 
&lt;em&gt;Nature&lt;/em&gt;

113 (1924) 244; J. de Haan, in 
&lt;em&gt;Ergebnisse der Psysiologie&lt;/em&gt;

23 (1924) 273-276; C.N., in 
&lt;em&gt;Biochemische Zeitschrift&lt;/em&gt;

145 (1924) 379-380; H. Zwaardemaker Cz., in 
&lt;em&gt;Nederlands tijdschrift voor geneeskunde&lt;/em&gt;

68 (1924) I, 106-109; [F.A.F.C. Went], in 
&lt;em&gt;Verslagen van de gewone vergaderingen der wis- en natuurkundige
afdeeling der Koninklijke Akademie van Wetenschappen&lt;/em&gt;

33 (1924) 6-9; J. de Haan, in 
&lt;em&gt;Groningsche Studenten-Almanak 1925,&lt;/em&gt;

143-149; idem, in 
&lt;em&gt;Groningsche Volksalmanak voor het jaar 1925,&lt;/em&gt;

183-189; [H.A.] Vermeulen, in 
&lt;em&gt;Veterinaire Studenten Almanak&lt;/em&gt;

39 (1925) 8-12; E. Bachrach. 
&lt;em&gt;La semi-perm&amp;eacute;abilit&amp;eacute; en biologie, d'apr&amp;egrave;s
Hamburger&lt;/em&gt;

(Paris, 1926); 'De Hoogleraren in de Faculteit der
Geneeskunde', in 
&lt;em&gt;Universitas Groningana MCMXIV-MCMLXIV&lt;/em&gt;

[Red.: C.E. Visser]. (Groningen, 1964) I, 102-104; E. Brouwer,
'H.J. Hamburger (1859-1924)', in 
&lt;em&gt;Voeding&lt;/em&gt;

28 (1967) 483-489; 
&lt;em&gt;Van Gildestein naar Uithof. 150 jaar diergeneeskundig onderwijs in
Utrecht.&lt;/em&gt;

[Door] C. Offringa (Utrecht, 1971- dl.) I, 201-204, 255.&lt;/p&gt;




&lt;p&gt;
&lt;a href=&amp;quot;igedeelte&amp;quot;&gt;I: &lt;/a&gt;
Website Erfgoed Utrecht: http://www.erfgoed-utrecht.nl/detail.aspx?id=195677 [Foto: E. Meyer, collectie Universiteitsmuseum Utrecht] [6-3-2008].
&lt;/p&gt;




&lt;p&gt;H. Beukers&lt;/p&gt; 
&lt;dtml-var bwn_footer&gt;</text>
  </biography>
</biodes>

