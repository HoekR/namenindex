<biodes version="1.0">
  <fileDesc>
    <title>Ommeren, Philippus van (1861-1945)</title>
    <ref target="http://resources.huygens.knaw.nl/bwn1880-2000/lemmata/bwn1/ommeren"/>
    <publisher>
      <name>Biografisch Woordenboek van Nederland:1880-2000</name>
      <ref target="http://resources.huygens.knaw.nl/bwn1880-2000"/>
    </publisher>
  </fileDesc>
  <person>
    <idno type="id">ommeren</idno>
    <persName><name type="geslachtsnaam">Ommeren</name>, Philippus van</persName>
    <sex value="1"/>
    <event type="birth" when="1861"/>
    <event type="death" when="1945"/>
    <state type="occupation">ondernemer</state>
  </person>
  <biography>
    <graphic url="http://resources.huygens.knaw.nl/bwn1880-2000/lemmata/bwn1/images/images/OMMEREN.jpg"/>
    <text>&lt;dtml-var bwn_header&gt;
 &lt;p class='genealogie'&gt;
  &lt;strong&gt;Ommeren, Philippus van&lt;/strong&gt;, reder en havenondernemer (Rotterdam 28-11-1861 - Wassenaar 10-9-1945).

Zoon van Philippus van Ommeren, cargadoor, en Johanna Alida ten Ham.
Gehuwd sinds 5-4-1888 met Wilhelmina Alida de Voogt. Het huwelijk bleef
kinderloos.

&lt;img src=&amp;quot;images/OMMEREN.jpg&amp;quot; align=&amp;quot;right&amp;quot; BORDER=&amp;quot;0&amp;quot; alt=&amp;quot;afbeelding van Ommeren, Philippus van&amp;quot; class=&amp;quot;bwnimg&amp;quot;&gt;

&lt;/p&gt;
&lt;p&gt;Van Ommeren was geboortig uit een familie, welke reeds geslachten
lang in zeevaart en havenbedrijf werkzaam was. Op 1 januari 1885 volgde
hij zijn grootvader Philippus op bij de firma van Phs. van Ommeren,
waar hij reeds in augustus 1878 na vier jaar HBS zijn intrede had
gedaan. Om alle naamsverwarring met zijn familieleden, van wie sommigen
medefirmant waren, te voorkomen, werd door hem in den vervolge de naam
Phs. van Ommeren Jr. zoon gebruikt. In de tijd van zijn toetreding was
de oude zeilrederij van het bedrijf verdwenen, zodat de firma nog
uitsluitend optrad als cargadoor en expediteur. Ook de te Amsterdam
gevestigde dochteronderneming Van Es en Van Ommeren beperkte zich tot
die activiteiten. Philippus heeft haar door een verstandig en voor
zover het van hem afhing zuinig beheer, steunende op voortreffelijke
medewerkers, in de jaren van de grote opbloei van de Rotterdamse haven
tot ruime ontplooiing gebracht. Allengs ging hij binnen de firma een
dominerende rol spelen en werd een man van groot gezag in
internationale rederskringen. Reeds terstond werd het aantal agenturen,
vertegenwoordiging van buitenlandse scheepvaartlijnen, sterk
uitgebreid. In 1896 stelde de Koninklijke Petroleum Maatschappij haar
aan als 'shipping agent', waarmede zij haar intrede in de
oliewereld deed. Hiermede verwierf de firma tevens de gelegenheid vaste
voet te verkrijgen in het Oosten, waaruit in 1898 een agentschap voor
de Nippon Yusen Kaisha voortkwam en hechte banden met Japan ontstonden.
Intussen had de onderneming ook het redersbedrijf, zij het nu zonder
zeilen, weer opgevat. In 1891 nam zij het initiatief tot oprichting van
de Maatschappij Stoomschip Dordrecht, welke in 1899 zou uitgroeien tot
de Stoomvaartmaatschappij 'De Maas'. In de nieuwe eeuw werd op
deze grondslagen voortgebouwd, toen Van Ommeren de tankrederij op de
binnenwateren ter hand nam en omstreeks dezelfde tijd de Koninklijke de
firma aanstelde als cargadoor voor haar zeetankschepen. In 1912 liet
'De Maas' haar eerste eigen tanker bouwen. Intussen had Van
Ommeren priv&amp;eacute; in Vlaardingen een eigen opslagbedrijf voor
petroleum en petroleumprodukten opgericht, De Matex. In overeenstemming
met deze uitbreiding van haar arbeidsveld had zij bijkantoren gevestigd
in Londen, Antwerpen en Hamburg.&lt;/p&gt;
&lt;p&gt;De enorme ontwikkeling van de zaken bracht Van Ommeren ertoe
'rijkelijk laat zelfs' het betrekkelijk losse familieverband om
te zetten in dat van een naamloze vennootschap; het in 1922 opgerichte
NV Phs. van Ommeren's Scheepsvaartbedrijf. Van Ommeren hield zich
sedertdien als president-commissaris nog actief bezig met de algemene
leiding van het tot een machtig concern uitgegroeide bedrijf. In die
periode breidden de zaken zich nog verder in het buitenland uit.
Tegenover de verkoop van De Matex aan de Koninklijke stond in 1932 de
stichting van de Nieuwe Matex, voor opslag van eetbare oli&amp;euml;n.&lt;/p&gt;
&lt;p&gt;Op 70-jarige leeftijd heeft Van Ommeren zich uit de leiding van het
concern teruggetrokken. Hij werd toen benoemd tot buitengewoon lid van
de Raad van Commissarissen en later erevoorzitter van de Raad. Van zijn
andere commissariaten kunnen worden genoemd die bij de Nederlandsche
Handel-Maatschappij, de Nationale Levensverzekeringsbank en de
Rotterdamsche Scheepshypotheekbank.&lt;/p&gt;
&lt;p&gt;Op organisatorisch vakgebied was Van Ommeren werkzaam als
vice-voorzitter van de Nederlandsche Reedersvereeniging en als
vice-president van de Baltic and International Maritime Conference te
Kopenhagen, welke hem na zijn aftreden in 1936 tot honorary
vice-president benoemde. Voorts was hij lid van het hoofdbestuur van de
Nederlandsche. Maatschappij voor Nijverheid en Handel. Sinds 1894
maakte hij deel uit van de Kamer van Koophandel en Fabrieken te
Rotterdam. Dit college werd omstreeks die tijd geconfronteerd met de
zwakke positie van zeelieden aan de wal. Een toestand die op duidelijke
wijze in dagbladfeuilletons van M.J. Brusse tot uitdrukking kwam. Van
Ommeren kreeg van de Kamer het verzoek een onderzoek in te stellen. Dit
leidde in 1900 tot de oprichting van een aanwervingsbureau voor
Rotterdamse reders. Van 1908 tot 1922 bekleedde Van Ommeren de functie
van ondervoorzitter van de Rotterdamse Kamer van Koophandel.&lt;/p&gt;
&lt;p&gt;Behalve voor de algemene scheepvaartbelangen hield Van Ommeren zich
ook in het bijzonder bezig met de verbetering van de toenmalige
handelswetgeving. In 1919 behoorde hij tot de oprichters van de
vereniging Handelsrecht. Dezelfde gezette aandacht wijdde hij aan
herziening van het vennootschapsrecht. Ook na zijn aftreden raadpleegde
de Kamer, in samenwerking met prof. W.L.P.A. Molengraaff, schepper van
het nieuwe zeerecht, hem nog in deze materie.&lt;/p&gt;
&lt;p&gt;Van Ommerens belangstelling was niet alleen zakelijk gericht. Zo
schonk hij te zamen met zijn broer P.J. van Ommeren het carillon voor
het in 1920 in gebruik genomen Rotterdamse raadhuis. Ook zijn verblijf
in de sinds 1923 gekozen woonplaats Wassenaar is niet onopgemerkt
gebleven. Met zijn vrouw heeft hij daar verschillende instellingen ter
behartiging van het algemeen welzijn nagelaten. De
Wilhelmina-Alida-Stichting (W.A. Stichting) beheert het Johannahuis,
waar vele dames onderdak en verzorging vinden, alsmede het Wavopark
waar flatjes behuizing aan echtparen bieden. Daarnaast richtten zij hun
woonhuis op het landgoed 'Rust en Vreugd' in als pension met
verpleegmogelijkheden onder leiding van een directrice en onder
toezicht van het bestuur van de W.A. Stichting. Voorts werd het
'Park Rust en Vreugd' een openbaar wandelpark. Als
overkoepelend orgaan fungeert de Van Ommeren-de Voogt Stichting, reeds
bij het leven van Van Ommeren opgericht. Het grootste deel van de
nalatenschap werd aan deze stichting vermaakt.&lt;/p&gt;
&lt;p&gt;
  &lt;a href='lgedeelte'&gt;L: &lt;/a&gt;
  &lt;em&gt;Kamer van Koophandel en Fabrieken te Rotterdam 1803-1928...&lt;/em&gt;

(Rotterdam, 1928); 
&lt;em&gt;100 jaar Van Ommeren 1839-1939.&lt;/em&gt;

Door L. Michielsen (Rotterdam, 1939. 2 dln.); Jan Dijkstra, in 
&lt;em&gt;Werkers aan de Waterweg&lt;/em&gt;

(Rotterdam, 1974).&lt;/p&gt;

&lt;p&gt;
&lt;a href=&amp;quot;igedeelte&amp;quot;&gt;I: &lt;/a&gt;Jan Dijkstra, &lt;i&gt;Philippus van Ommeren. Profiel van een reder&lt;/i&gt; (Rotterdam 1974) afbeelding tegenover pagina 8.&lt;/p&gt;





&lt;p&gt;W.F. Lichtenauer&lt;/p&gt; 
&lt;dtml-var bwn_footer&gt;</text>
  </biography>
</biodes>

