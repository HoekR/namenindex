<biodes version="1.0">
  <fileDesc>
    <title>Bok, Eduard Willem Gerard Cesar Hidde (1863-1930)</title>
    <ref target="http://resources.huygens.knaw.nl/bwn1880-2000/lemmata/bwn4/bok"/>
    <publisher>
      <name>Biografisch Woordenboek van Nederland:1880-2000</name>
      <ref target="http://resources.huygens.knaw.nl/bwn1880-2000"/>
    </publisher>
  </fileDesc>
  <person>
    <idno type="id">bok</idno>
    <persName><name type="geslachtsnaam">Bok</name>, Eduard Willem Gerard Cesar Hidde</persName>
    <sex value="1"/>
    <event type="birth" when="1863"/>
    <event type="death" when="1930"/>
    <state type="occupation">journalist</state>
    <state type="occupation">publicist</state>
  </person>
  <biography>
    <graphic url="http://resources.huygens.knaw.nl/bwn1880-2000/lemmata/bwn4/images/images/BOK.jpg"/>
    <text>&lt;dtml-var bwn_header&gt;
 &lt;p class='genealogie'&gt;
  &lt;strong&gt;Bok, Eduard Willem Gerard Cesar Hidde&lt;/strong&gt;, (bekend onder de naam &lt;b&gt;Edward William Bok&lt;/b&gt;), journalist en hoofdredacteur in de Verenigde Staten 
  (Den Helder 9-10-
  1863

  - Lake Wales (Florida, Verenigde Staten) 9-1-
  1930
  
  

  . Zoon van Willem Jan Hidde Bok, notaris, en Sieke Geertruida
  van Herwerden. Gehuwd op 22-10-1896 met Mary Louise Curtis. Uit
  dit huwelijk werden 2 zoons geboren. Op 4-10-1876 verkreeg hij
  het Amerikaanse staatsburgerschap.
  

 &lt;img src=&amp;quot;images/BOK.jpg&amp;quot; align=&amp;quot;right&amp;quot; BORDER=&amp;quot;0&amp;quot; alt=&amp;quot;afbeelding van Bok, Eduard Willem Gerard Cesar Hidde&amp;quot; class=&amp;quot;bwnimg&amp;quot;&gt;

  
  &lt;/p&gt;
&lt;p&gt;Van de verhalen die Edward Bok aan zijn kinderen over zijn
    Nederlandse afkomst vertelde, bleef alleen bewaard dat hij
    'hooggeboren' was. Sedert 1805 woonden drie generaties Bok op
    Texel en in Den Helder. Edwards vader, een Helderse notaris,
    'leende' aanzienlijke sommen geld van zijn cli&amp;euml;nten, en
    in 1870 kwam aan het licht dat hij daarmee op de beurs te
    veel risico's had genomen. De familie paste het verlies bij,
    maar Bok senior had het vertrouwen in zijn ambt zodanig
    geschaad dat hij, om aan rechtsvervolging te ontkomen, de
    wijk moest nemen naar Groot-Brittanni&amp;euml;. Nadat zijn vrouw
    en kinderen zich hier bij hem hadden gevoegd, vertrok hij
    naar Brooklyn in de Verenigde Staten, waar familie woonde.
    Hij vond er werk als vertaler op het hoofdkantoor van een
    telegraafmaatschappij op Manhattan.&lt;/p&gt;
&lt;p&gt;Op dit zelfde kantoor ging Edward op dertienjarige
    leeftijd werken als jongste bediende, omdat het hem op school
    niet erg beviel. Na de dood van zijn vader, begin 1881,
    kwamen Edwards gaven tot ontplooiing. Sinds 1882 was hij
    werkzaam als stenograaf, eerst bij uitgeverij Henry Holt
    &amp;amp; Company, vanaf 1884 bij uitgeverij Charles Scribner's
    Sons, beide in New York. Hij hield zich hier vooral bezig met
    het werven van advertenties en het schrijven van
    promotieteksten. Eveneens in 1884 begon Bok, naast zijn werk
    bij de uitgeverij, samen met een partner het maandblad 
    &lt;em&gt;The Brooklyn Magazine&lt;/em&gt;

    . Na drie jaar verkocht Bok zijn tijdschrift en hij stak
    vervolgens al zijn vrije tijd en energie in het vergaren van
    literaire nieuwtjes en bijdragen van schrijvers voor zijn
    perssyndicaat.&lt;/p&gt;
&lt;p&gt;De ervaring, connecties en naamsbekendheid die Bok zich
    aldus verwierf, waren voor uitgever Cyrus Curtis uit
    Philadelphia aanleiding hem in 1889 aan te trekken als
    hoofdredacteur van 
    &lt;em&gt;The Ladies' Home Journal&lt;/em&gt;

    . Dit damestijdschrift had zich sinds zijn oprichting in 1883
    een vaste plaats onder de Amerikaanse lezeressen verworven.
    Met een oplage van 440.000 exemplaren was het een gezocht
    publikatiemiddel voor landelijke adverteerders. Curtis stelde
    een groot vertrouwen in de 26-jarige vrijgezel. Hij bood hem
    een contract aan voor vijf jaar met een royaal salaris en
    maakte hem in 1891 adjunct-directeur van de Curtis Publishing
    Company. In 1896 trouwde Edward met de dertien jaar jongere
    Mary Louise Curtis, enig kind van zijn werkgever: charmant,
    muzikaal begaafd en enigszins verwend. De eerste jaren van
    het huwelijk waren gelukkig, maar na ongeveer vijftien jaar
    vervreemdden de echtelieden van elkaar. Zoals gebruikelijk in
    de Victoriaanse traditie drong dat nauwelijks naar buiten
    door.&lt;/p&gt;
&lt;p&gt;Dertig jaar lang zou Bok het gezicht van 
    &lt;em&gt;The Ladies' Home Journal&lt;/em&gt;

    bepalen en met zijn bijdragen bekendheid verwerven als
    raadgever van huis en haard. Daarbij nam hij een weinig
    progressief standpunt in. Bok bleef overtuigd van de centrale
    plaats van het gezin in een roerige wereld. Toch sneuvelde er
    dank zij zijn 'common sense' een aantal vanzelfsprekendheden
    in burgerlijk Amerika. Bok voerde in zijn kolommen actie
    tegen wondermiddelen met hoog alcoholgehalte, tegen
    opzichtige reclameborden en voor seksuele voorlichting. Aan
    zijn tijdschrift verbond hij een omvangrijke adviesdienst
    voor zijn lezeressen, zodat hij op de hoogte kon blijven van
    wat de gemiddelde vrouw belangrijk vond.&lt;/p&gt;
&lt;p&gt;De Curtis Publishing Company voerde een moderne
    bedrijfsvoering, die het bedrijf uiterst winstgevend maakte.
    Al in 1911 deed het concern aan marktonderzoek, kocht het
    toevoerbedrijven op en plukte het de vruchten van de
    opkomende consumptiemaatschappij. Door Boks gave om zowel
    zijn lezeressen als adverteerders vertrouwen in te boezemen,
    werd 
    &lt;em&gt;The Ladies' Home Journal&lt;/em&gt;

    een modeltijdschrift in zijn soort.&lt;/p&gt;
&lt;p&gt;In 1919 ging Edward Bok met pensioen en wijdde zich
    vervolgens aan het schrijven van zijn autobiografie, die in
    1920 onder de titel 
    &lt;em&gt;The americanization of Edward Bok. The autobiography of a
    Dutch boy fifty years after&lt;/em&gt;

    het licht zag. Dank zij een zorgvuldige promotiecampagne werd
    het een bestseller en een inspiratiebron voor iedereen die de
    oude waarden van vlijt en deugdzaamheid omhelsde en geloofde
    in de Verenigde Staten. In zijn boek formuleerde Bok ook zijn
    levensmotto, dat hij ontleende aan zijn Nederlandse
    grootmoeder: 'Make you the world a bit more beautiful and
    better because you have been in it' (p. xxiii). Gesterkt door
    de vele loftuitingen voor zijn boek, maakte hij in 1921 een
    'grand return' naar zijn geboorteland. Er kwam een
    Nederlandse vertaling van zijn autobiografie, die eerst van
    augustus tot oktober 1921 als feuilleton in 
    &lt;em&gt;Het Vaderland&lt;/em&gt;

    verscheen en daarna, in 1923, in boekvorm werd gepubliceerd
    onder de titel 
    &lt;em&gt;Leven - worstelen - zegepraal. (Een autobiografie)&lt;/em&gt;

    ; het werd in Nederland evenwel geen succes. De vier boeken
    die Bok daarna publiceerde, waaronder 
    &lt;em&gt;A man from Maine&lt;/em&gt;

    (New York [etc.], 1923), een biografie van zijn schoonvader
    Cyrus Curtis, verheerlijkten de idealistische zakenman die
    zich in dienst stelde van de gemeenschap.&lt;/p&gt;
&lt;p&gt;Bok was een overtuigd aanhanger van de Republikeinen, maar
    keerde deze partij de rug toe uit sympathie voor de
    Democratische president Woodrow Wilson, die er niet in
    slaagde de Amerikaanse Senaat te winnen voor de Volkenbond.
    Bok werd de drijvende kracht achter de
    Netherland-America-Foundation, die beide landen nader tot
    elkaar wilde brengen door het bevorderen van de culturele
    betrekkingen. Een gevolg hiervan was de publikatie en
    vertaling in 1924 van 
    &lt;em&gt;Erasmus&lt;/em&gt;

    door J. Huizinga, een biografie die verscheen in de door Bok
    geredigeerde reeks 'Great Hollanders'.&lt;/p&gt;
&lt;p&gt;Door zijn huwelijkskapitaal en de winsten die zijn bedrijf
    maakte, kon Bok het nodige geld besteden aan ide&amp;euml;le
    doeleinden. Zo loofde hij in 1923 een prijs van 100.000
    dollar uit voor het beste voorstel om de wereldvrede naderbij
    te brengen. Hij verwierf hiervoor bijval in brede kring,
    onder meer van het echtpaar Franklin en Eleanor Roosevelt.
    Dank zij deze actie bleef de internationale politiek, in het
    bijzonder het Internationale Gerechtshof, een veelbesproken
    thema in de Amerikaanse pers, een tegenwicht tegen het
    krachtige isolationisme van deze tijd.&lt;/p&gt;
&lt;p&gt;Een andere opvallende daad verrichtte Bok in Florida, waar
    hij sedert 1920 jaarlijks overwinterde. Op het hoogste punt
    in deze zuidelijke staat, in de buurt van het dorpje Lake
    Wales, liet hij aan het einde van de jaren twintig een
    natuurpark aanleggen met in het midden ervan een
    indrukwekkende carillontoren, symbool van de eenheid van
    natuur en cultuur, en tevens een herinnering aan zijn oude
    vaderland en een eerbetoon aan de nieuwe wereld die hem de
    kans had geboden zichzelf te ontplooien. Slechts kort heeft
    Bok van zijn schepping kunnen genieten. Hij stierf
    onverwachts, begin januari 1930, in het zicht van de toren,
    aan de voet waarvan hij werd begraven. De 
    &lt;em&gt;Amsterdamsche Courant&lt;/em&gt;

    (9-1-1930) roemde hem in haar in memoriam als 'een wegwijzer
    der menschheid.'&lt;/p&gt;
&lt;p&gt;Tijdens zijn leven stond Edward Bok vaak bloot aan
    kritiek. Hij zou oppervlakkig en eigenwijs zijn en geen
    gevoel voor humor hebben. Inderdaad, een diepzinnig denker
    was hij niet. Hij was na&amp;iuml;ef en nam zijn persoonlijke
    idealen soms al te serieus, maar kon zichzelf ook
    relativeren. De positieve waardering van tijdgenoten voor
    zijn succes woog evenwel gemakkelijk op tegen de kritiek.
    Meer dan veertig jaar lang stond Bok in het centrum van de
    Amerikaanse samenleving, verwoordde hij de gevoelens van de
    nieuwe middengroepen en probeerde hij traditionele waarden in
    te passen in de moderne tijd. Boks verjaardag, 9 oktober,
    werd in Florida uitgeroepen tot dag van 'The Foreign Born
    Citizen', omdat hij werd beschouwd als het voorbeeld van de
    immigrant die zich aanpaste aan en inspande voor zijn nieuwe
    vaderland&lt;/p&gt;
&lt;p&gt;
  &lt;a href='agedeelte'&gt;A: &lt;/a&gt;Archivalia betreffende Bok en de Curtis Publishing
  Company bij de Historical Society of Pennsylvania en de Van
  Pelt Library van de University of Pennsylvania, beide te
  Philadelphia, en de Saturday Evening Post Society te
  Indianapolis. Manuscripten van Boks uitgaven bij de Manuscript
  Division van de National Archives in Washington, D.C. Boks
  plakboeken en ander documentatiemateriaal in de Bok Tower
  Gardens Library in Lake Wales, Florida. Brieven over Boks
  publikaties in het Scribner's Archief van de Firestone Library
  van Princeton University.&lt;/p&gt;
&lt;p&gt;
  &lt;a href='pgedeelte'&gt;P: &lt;/a&gt;
  Behalve de in de tekst genoemde publikaties o.a.: 
    &lt;em&gt;Successward&lt;/em&gt;

    (New York [etc.], 1895); 
    &lt;em&gt;Explaining the editor&lt;/em&gt;

    (S.l., 1901); 
    &lt;em&gt;Twice thirty. Some short and simple annals of the road&lt;/em&gt;

    (New York [etc.], 1925); 
    &lt;em&gt;Dollars only&lt;/em&gt;

    (New York [etc.], 1926); 
    &lt;em&gt;Perhaps I am&lt;/em&gt;

    (New York [etc.], 1928).
&lt;/p&gt;
&lt;p&gt;
  &lt;a href='lgedeelte'&gt;L: &lt;/a&gt;Verslagen van Boks verblijf in Nederland in o.a. 
  &lt;em&gt;Algemeen Handelsblad&lt;/em&gt;

  , 19-7-1921, 29-7-1921, 12-8-1921, 17-8-1921, 22-8-1921 en
  24-8-1921; Charles de Benedetti, 'The $ 100,000 American Peace
  Award of 1924', in 
  &lt;em&gt;The Pennsylvania Magazine of History and Biography&lt;/em&gt;

  98 (1974) 224-249; Salme Harju Steinberg, 
  &lt;em&gt;Reformer in the marketplace. Edward W. Bok and The Ladies'
  Home Journal&lt;/em&gt;

  (Baton Rouge, 1979); C. Reedijk, 'Huizinga and his Erasmus:
  some observations in the margin', in 
  &lt;em&gt;Hellinga Festschrift/Feestbundel/M&amp;eacute;langes. Forty-three
  studies in bibiography...&lt;/em&gt;

  . Onder red. van A.R.A. Croiset van Uchelen (Amsterdam, 1980)
  413-434; John Lukacs, 
  &lt;em&gt;Philadelphia. Patricians and philistines 1900-1950&lt;/em&gt;

  (Philadelphia, 1982) 149-180; David E. Shi, 
  &lt;em&gt;The simple life. Plain living and high thinking in American
  culture&lt;/em&gt;

  (New York [etc.], 1985) 175-214; W.E. Krul, 'Moderne
  beschavingsgeschiedenis. Huizinga over Amerika', in idem, 
  &lt;em&gt;Historicus tegen de tijd. Opstellen over leven en werk van
  J. Huizinga&lt;/em&gt;

  (Groningen, 1990) 177-207.&lt;/p&gt;

&lt;p&gt;
&lt;a href=&amp;quot;igedeelte&amp;quot;&gt;I: &lt;/a&gt;Hans Krabbendam, &lt;i&gt;The model man. A life of Edward William Bok, 1863-1930&lt;/i&gt; (Amsterdam 2001) fotokatern [Bok omstreeks 1919].&lt;/p&gt;




&lt;p&gt;J.L. Krabbendam&lt;/p&gt; 
&lt;dtml-var bwn_footer&gt;</text>
  </biography>
</biodes>

