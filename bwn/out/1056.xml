<biodes version="1.0">
  <fileDesc>
    <title>Kuiper, Frederik (1898-1974)</title>
    <ref target="http://resources.huygens.knaw.nl/bwn1880-2000/lemmata/bwn4/kuiper"/>
    <publisher>
      <name>Biografisch Woordenboek van Nederland:1880-2000</name>
      <ref target="http://resources.huygens.knaw.nl/bwn1880-2000"/>
    </publisher>
  </fileDesc>
  <person>
    <idno type="id">kuiper</idno>
    <persName><name type="geslachtsnaam">Kuiper</name>, Frederik</persName>
    <sex value="1"/>
    <event type="birth" when="1898"/>
    <event type="death" when="1974"/>
    <state type="occupation">doopsgezind predikant</state>
  </person>
  <biography>
    <text>&lt;dtml-var bwn_header&gt;
 &lt;p class='genealogie'&gt;
  &lt;strong&gt;Kuiper, Frederik&lt;/strong&gt;, doopsgezind predikant (Warga (F.) 7-12-1898 - Krommenie 7-3-1974). Zoon van Abraham Kornelis Kuiper, doopsgezind predikant, en
  Henri&amp;euml;tta Sophia Muller. Gehuwd op 17-11-1927 met Maaike
  Anna Heuvelink. Uit dit huwelijk werden geen kinderen geboren.
  

  
  &lt;/p&gt;
&lt;p&gt;Frits Kuiper groeide vanaf 1901 op in Amsterdam, waar zijn
    vader doopsgezind predikant was, zoals zijn grootvader dat
    eerder was geweest. Na het eindexamen gymnasium ging hij in
    1918 aan de Universiteit van Amsterdam theologie studeren.
    Belangrijker dan het onderwijs aan theologische faculteit en
    doopsgezind seminarie was voor hem zijn activiteit in de
    Nederlandsche Christen-Studenten Vereeniging (NCSV) en de
    internationale contacten die deze meebracht. In de NCSV leerde
    Kuiper onder anderen H. Kraemer, M. van Rhijn, N. Stufkens en
    K.H. Miskotte kennen. In het kader van de hulpverlening door de
    World Student Christian Federation aan de Russische studenten
    na burgeroorlog en hongersnood verbleef hij van november 1922
    tot juni 1924 te Kazan, met een onderbreking in 1923. In
    september van het laatstgenoemde jaar sloot hij zijn studie af
    met het proponentsexamen.&lt;/p&gt;
&lt;p&gt;Na terugkeer in Nederland werd Kuiper predikant te
    Amersfoort. Vanuit deze stad volgde hij in de cursus 1924/1925
    aan de Leidse universiteit de colleges van K.H. Roessingh,
    hoogleraar in de godsdienstfilosofie, door wie hij de betekenis
    van Karl Barth leerde zien. Na Roessinghs vroege dood bezocht
    hij in 1926 en 1927 Barth, die toen in M&amp;uuml;nster doceerde.
    Geheel in de lijn van deze Duitse theoloog zocht Kuiper het
    uitgangspunt voor zijn prediking niet in het gevoelsleven van
    de religieuze mens, maar in het evangelie dat verkondigd wordt.
    Zonder de erkenning dat het geloof een gave is, was volgens hem
    geen waarachtig religieus leven mogelijk.&lt;/p&gt;
&lt;p&gt;Als voorzitter van de Arbeidsgroep van Doopsgezinden tegen
    den Krijgsdienst probeerde Kuiper de op de achtergrond geraakte
    antimilitaristische traditie van de doopsgezinden nieuw leven
    in te blazen. Tijdens zijn verblijf in de Sovjetunie was hem
    'de noodzakelijkheid van een positieve houding ten opzichte van
    de socialistische beweging' (&lt;em&gt;Christen en socialist&lt;/em&gt;

    , 15) duidelijk geworden. Tot deze socialistische beweging
    rekende Kuiper dus ook het Russische communisme. Kritiek hierop
    was noodzakelijk, maar de christen diende die niet van buitenaf
    te geven, maar van binnenuit. Zijn bezwaren tegen de
    historisch-materialistische grondslag van het socialisme deden
    Kuiper nog lang aarzelen, maar in 1925 trad hij toe tot de
    Sociaal-Democratische Arbeiderspartij (SDAP). Het voorbeeld van
    Barth en het andere socialisme van Hendrik de Man hadden grote
    invloed op deze beslissing.&lt;/p&gt;
&lt;p&gt;Weldra werd Kuiper voorzitter van het comit&amp;eacute; Socialisme
    en Kerk. Enige artikelen en preken bundelde hij in 1933 onder
    de titel 
    &lt;em&gt;Christen en socialist&lt;/em&gt;

    . Nu hij eenmaal gekozen had, was er voor hem geen twijfel meer
    mogelijk: het socialisme was de weg naar een rechtvaardige
    samenleving en de vrijwording van het proletariaat. Voor
    christenen was het onder de toenmalige omstandigheden '
    &lt;em&gt;plicht&lt;/em&gt;

    ... ja roeping van Gods wege, om den strijd der Sociaal
    Democratie mede te strijden ... als kameraden in volledige
    solidariteit 
    &lt;em&gt;met&lt;/em&gt;

    en 
    &lt;em&gt;in&lt;/em&gt;

    de partij' (&lt;em&gt;Christen en socialist&lt;/em&gt;

    , 65). Een opponent die, verbijsterd door de verwarring van
    recht en onrecht in deze wereld, verbaasd was over deze
    ongenuanceerde houding vond geen begrip bij Kuiper, 'want
    terwijl velen het spoor bijster schijnen te wezen, zien wij
    althans duidelijk de richting, waarin wij te gaan hebben'.
    'Alleen door strijd voor het Socialisme kan thans de Christen
    toonen, dat hij waarlijk gerechtigheid wil' (&lt;em&gt;ibidem&lt;/em&gt;

    , 124).&lt;/p&gt;
&lt;p&gt;In 1936 bezocht Kuiper Rusland opnieuw; een jaar later
    publiceerde hij 
    &lt;em&gt;Sovjet-Rusland en het Christendom&lt;/em&gt;

    . Evenals tijdens zijn vorige verblijf zag Kuiper nu de
    moeilijke positie van de kerk, maar toch meende hij dat Lenins
    greep naar de macht juist was geweest. 'Wanneer men de
    Marxistische maatschappij-beschouwing in hoofdzaak als juist
    meent te moeten erkennen - en ik meen, dat daaraan niet te
    ontkomen valt - dan moet men ook toegeven, dat in Rusland de
    revolutie onvermijdelijk was' (&lt;em&gt;ibidem&lt;/em&gt;

    , 92). De moeilijke positie van de kerk aldaar weet hij aan de
    nauwe verbinding tussen haar en de staat. Voor hem als
    doopsgezinde was dit een gruwel, zeker de verbinding van de
    Russische kerk met de tsaren. De toekomst van het christendom
    in Rusland zou in hoofdzaak afhangen 'van de vraag, hoe de
    Christenheid in de gehele wereld zich tegenover het Communisme
    zal gaan verhouden' (&lt;em&gt;ibidem&lt;/em&gt;

    , 68).&lt;/p&gt;
&lt;p&gt;Toen hij 
    &lt;em&gt;Sovjet-Rusland en het Christendom&lt;/em&gt;

    schreef, stond Kuiper al niet meer in Amersfoort. In 1928 had
    hij een beroep aangenomen naar Krommenie en Wormerveer-Jisp, in
    de door industrie beheerste Zaanstreek. Vandaar vertrok hij in
    1932 naar Alkmaar. De inzichten die Kuiper in deze eerste helft
    van zijn leven had ontwikkeld, vatte hij in 1941 samen in 
    &lt;em&gt;De gemeente in de wereld&lt;/em&gt;

    , een 'inleidende ori&amp;euml;ntering in de geloofsleer', zoals
    hij het noemde.&lt;/p&gt;
&lt;p&gt;In de winter van 1942/1943 betrok H.M. van Randwijk Kuiper
    bij het illegale werk van de groep 
    &lt;em&gt;Vrij Nederland&lt;/em&gt;

    . Na de oorlog werd hij studieleider van het vormingscentrum
    van 
    &lt;em&gt;Vrij Nederland&lt;/em&gt;

    in Amsterdam. Van 1947 tot zijn emeritaat in 1963 was hij weer
    predikant, nu te Amsterdam. Na de bevrijding werd Kuiper niet
    opnieuw lid van een partij, omdat hij geen mogelijkheid zag
    'daarmee de zo noodzakelijke &amp;eacute;&amp;eacute;nheid van de
    socialistische beweging in de gehele wereld te bevorderen' (&lt;em&gt;Met de gemeente de wereld in&lt;/em&gt;

    , 24).&lt;/p&gt;
&lt;p&gt;Kuiper had van zijn jeugd af talrijke, soms zeer intensieve,
    contacten met joden gehad. In 1939 noemde hij de jood in de
    eerste plaats 'een deelgenoot van de belofte welke God aan zijn
    uitverkoren Volk geschonken heeft' (&lt;em&gt;Doopsgezind Jaarboekje&lt;/em&gt;

    39 (1939) 41). De oprichting van de staat Isra&amp;euml;l zag hij
    in dit licht. Reeds in mei 1948 voltooide hij voor 
    &lt;em&gt;Wending&lt;/em&gt;

    een artikel 'De staat Isra&amp;euml;l'. Ondanks de juridische
    problemen diende de kerk op grond van het getuigenis van de
    bijbel de zaak van Isra&amp;euml;l te steunen. 'De waarde van de
    Zionistische beweging berust dus op het feit, dat zij aansluit
    bij Gods keuze', schreef hij in 1951 in 
    &lt;em&gt;Isra&amp;euml;l en de Gojiem&lt;/em&gt;

    (165).&lt;/p&gt;
&lt;p&gt;In 1953 leerde Kuiper door de geschriften van de joodse
    geleerde Franz Rosenzweig het Oude Testament met nieuwe ogen
    lezen. Gods verbond met Isra&amp;euml;l en zijn beloften aan
    Isra&amp;euml;l kwamen nu steeds meer in het centrum van zijn
    denken te staan. In deze geest gaf hij in 
    &lt;em&gt;Leven uit de hoop&lt;/em&gt;

    uit 1958 een nieuwe 'verantwoording van bijbels geloof'. Het
    evangelie betekent dat de belofte voor Isra&amp;euml;l ook bestemd
    is voor de niet-joodse mens en dat dus alle volken uit de
    daardoor gewekte hoop mogen leven.&lt;/p&gt;
&lt;p&gt;Deze concentratie op Gods beloften aan Isra&amp;euml;l betekende
    niet dat Kuiper zijn oude opvattingen verloochende.
    Integendeel, de socialistische vrijheidsbeweging zag hij in de
    lijn van het historische jodendom. Aan het einde van zijn
    leven, in 1974, schreef hij 
    &lt;em&gt;Een klein drieluik van onze bevrijding. De gestalten van
    Barth, Rosenzweig, Lenin samen uitgebeeld&lt;/em&gt;

    . Deze drie figuren wezen zijns inziens naar onze taak:
    'voortzetting van Lenins werk in gehoorzaamheid aan Mozes en de
    Profeten in overtuiging dat de dagen van de Messias begonnen
    zijn' (&lt;em&gt;ibidem&lt;/em&gt;

    , 128). Kort voor zijn dood was Kuiper nog betrokken bij de
    oprichting van Christenen voor het Socialisme en van de
    Doopsgezinde Vredesgemeente in Nederland.&lt;/p&gt;
&lt;p&gt;Na zijn emeritaat was Kuiper in 1964 en 1965 werkzaam als
    docent aan het Seminario Evangelico Menonita te Montevideo in
    Uraguay. In 1969 publiceerde hij zijn 'herinneringen van een
    theoloog' onder de titel 
    &lt;em&gt;Met de gemeente de wereld in (1914-1969&lt;/em&gt;). Vijf jaar later kwam hij om bij een verkeersongeluk in zijn
    woonplaats Krommenie. Daarmee kwam een einde aan het leven van
    een man die door zijn openheid voor nieuwe idee&amp;euml;n, zijn
    uitgesproken opvattingen en zijn grote activiteit een
    inspiratiebron was voor een kleine kring, die hem op handen
    droeg.&lt;/p&gt;
&lt;p&gt;
  &lt;a href='agedeelte'&gt;A: &lt;/a&gt;Archief-F. Kuiper in het Internationaal Instituut voor
  Sociale Geschiedenis te Amsterdam.&lt;/p&gt;
&lt;p&gt;
  &lt;a href='pgedeelte'&gt;P: &lt;/a&gt;Bibliografie in het in de tekst genoemde 
    &lt;em&gt;Een klein drieluik van onze bevrijding&lt;/em&gt;

    , 138-139 en in 
    &lt;em&gt;Doopsgezind Jaarboekje&lt;/em&gt;

    (1975) 11-12.&lt;/p&gt;
&lt;p&gt;
  &lt;a href='lgedeelte'&gt;L: &lt;/a&gt;G. van Roon, 
  &lt;em&gt;Protestants Nederland en Duitsland 1933-1941&lt;/em&gt;

  (Utrecht, 1973); H.D. Woelinga, 'De theologie van Frits Kuiper',
  in 
  &lt;em&gt;Doopsgezinde Bijdragen&lt;/em&gt;

  , Nieuwe reeks 3 (1977) 21-32; M. Jansen, 'Frits Kuiper in Kazan.
  Hulp aan hongerende studenten, 1922-1924', in 
  &lt;em&gt;Rusland in Nederlandse ogen&lt;/em&gt;

  . Onder red. van Bruno Naarden [e.a.] (Amsterdam, 1986) 187-212:
  D. Nijman-Boelhouwer, Ds. Frits Kuiper, uitzicht op een messiaans
  communisme [Gestencilde uitgave Ds. Frits Kuiper-Stichting]
  (Oosterbeek, 1987); Gerard Mulder en Paul Koedijk, 
  &lt;em&gt;H.M. van Randwijk. Een biografie&lt;/em&gt;

  (Amsterdam, 1988).&lt;/p&gt;
&lt;p&gt;J.J. Woltjer&lt;/p&gt; 
&lt;dtml-var bwn_footer&gt;</text>
  </biography>
</biodes>

