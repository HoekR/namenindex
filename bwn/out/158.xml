<biodes version="1.0">
  <fileDesc>
    <title>Blijstra, Reinder (1901-1975)</title>
    <ref target="http://resources.huygens.knaw.nl/bwn1880-2000/lemmata/bwn1/blijstra"/>
    <publisher>
      <name>Biografisch Woordenboek van Nederland:1880-2000</name>
      <ref target="http://resources.huygens.knaw.nl/bwn1880-2000"/>
    </publisher>
  </fileDesc>
  <person>
    <idno type="id">blijstra</idno>
    <persName><name type="geslachtsnaam">Blijstra</name>, Reinder</persName>
    <sex value="1"/>
    <event type="birth" when="1901"/>
    <event type="death" when="1975"/>
    <state type="occupation">schrijver</state>
    <state type="occupation">stedenbouwkundige</state>
  </person>
  <biography>
    <graphic url="http://resources.huygens.knaw.nl/bwn1880-2000/lemmata/bwn1/images/images/BLIJSTRA.jpg"/>
    <text>&lt;dtml-var bwn_header&gt;
 &lt;p class='genealogie'&gt;
  &lt;strong&gt;Blijstra, Reinder&lt;/strong&gt;

(ps. &lt;b&gt; R. van Harlingen&lt;/b&gt;), letterkundige en stedebouwkundige (Harlingen 29-8-1901 - Amsterdam 10-7-1975).

Zoon van Anne Blijstra, meubelhandelaar, en Maria Visser. Sinds
14-8-1924 gehuwd met Maria Margaretha Crescentia Zurcher,
onderwijzeres. Na de echtscheiding op 3-1-1929 gehuwd op 16-3-1932 met
Maria van der Meulen, vertaalster. In het eerste huwelijk was 1
dochter, het tweede was kinderloos. 


&lt;img src=&amp;quot;images/BLIJSTRA.jpg&amp;quot; align=&amp;quot;right&amp;quot; BORDER=&amp;quot;0&amp;quot; alt=&amp;quot;afbeelding van Blijstra, Reinder&amp;quot; class=&amp;quot;bwnimg&amp;quot;&gt;




&lt;/p&gt;
&lt;p&gt;Over Blijstra's jeugd en het milieu waarin hij opgroeide is
weinig bekend; met name is niet duidelijk waar zijn literaire
belangstelling en begaafdheid vandaan komen. In 1908 verhuisde het
gezin naar Sneek, waar Blijstra de middelbare school bezocht, het
diploma HBS-B werd door hem in 1919 te Amsterdam behaald na een
verhuizing in 1916. De verhouding tot zijn ouders moet toen al zeer los
zijn geweest. Waarschijnlijk omdat hij op school in de exacte vakken
had uitgeblonken, besloot hij medicijnen te Utrecht te gaan studeren.
Twee jaar later brak Blijstra de studie af: het werken in de snijkamer
stond hem tegen en zijn vader wilde niet verder maandgeld uitkeren. De
dienstplicht kon in 1921 als hospitaalsoldaat vervuld worden. Het
volgend jaar maakte Blijstra een reis door Duitsland, waar hij enige
tijd als volontair op een fietsenfabriek werkte. Terug in Nederland was
hij korte tijd werkzaam op een accountantskantoor. Inmiddels was de
liefde voor de letterkunde wel voluit ontwaakt, maar dat maakte de
beroepskeuze niet gemakkelijker. Een studie Duits aan de Universiteit
van Amsterdam gaf hij spoedig op (1923). Omstreeks deze tijd werd
Blijstra opgenomen in een kring van jonge Amsterdamse kunstenaars,
avant-gardistisch en politiek vaak links gericht, die als een
'Amsterdamse boh&amp;egrave;me' gekenschetst kan worden. Hier
ontwikkelde hij zich ook tot een overtuigd socialist en zou dat zijn
hele leven blijven.&lt;/p&gt;
&lt;p&gt;Om in zijn levensonderhoud te voorzien pakte Blijstra allerlei werk
aan: hij beoordeelde boeken voor een uitgeverij, schreef stukjes,
vertaalde en bewerkte boeken van zeer uiteenlopende aard: van Heinrich
Mann tot populair-wetenschappelijke werken. Met twee prozagedichten in
het Vlaamse avant-gardistische tijdschrift 
&lt;em&gt;De Driehoek&lt;/em&gt;

(januari 1926) volgde het literair debuut. Daarna publiceerde hij enige
korte verhalen in het dagblad 
&lt;em&gt;Het Volk&lt;/em&gt;

en in 
&lt;em&gt;De Socialistische Gids.&lt;/em&gt;

Met - ook financi&amp;euml;le - hulp van E. du Perron en W.N. Dinger
verscheen zijn eerste bundel korte prozastukken 
&lt;em&gt;IJzeren Vlinders&lt;/em&gt;

(1927). Samen met deze twee vrienden, Paul van Ostaijen en Gaston
Burssens, begon hij het tijdschrift 
&lt;em&gt;Avontuur&lt;/em&gt;

(1928), dat na drie nummers reeds ter ziele ging. Blijstra schreef in
de jaren twintig en dertig in een aantal literaire tijdschriften,
waaronder 
&lt;em&gt;Forum&lt;/em&gt;

en 
&lt;em&gt;Critisch Bulletin.&lt;/em&gt;

In 1930 verscheen een tweede bundel, 
&lt;em&gt;Graphische voorstelling,&lt;/em&gt;

en in 1936 zijn eerste roman, 
&lt;em&gt;Aanslag.&lt;/em&gt;

In de jaren van verblijf als free-lance journalist in Spanje (1935) en
Griekenland (Aegina, 1936-1937) verschenen artikelen over Engelse en
Amerikaanse literatuur in de 
&lt;em&gt;Nieuwe Rotterdamsche Courant&lt;/em&gt;

(1935-1940). Bij terugkeer naar Nederland in 1937 werd Blijstra ten
slotte redacteur van het weekblad 
&lt;em&gt;Panorama&lt;/em&gt;

(tot 1943). De journalistiek had echter niet zijn hart; hij beschouwde
zichzelf als letterkundige die wel als journalist en criticus zijn
brood moest verdienen, maar wiens roeping zijn literaire werk was.&lt;/p&gt;
&lt;p&gt;In 1943 moest Blijstra onderduiken en kwam terecht bij de arts J.
Odinot in Landsmeer in een illuster gezelschap onderduikers onder wie
de architect Ben Merkelbach. In gesprekken met hem kreeg Blijstra's
belangstelling voor architectuur en stedebouw een sterke impuls, die er
na de oorlog toe zou leiden dat hij een der beste architectuurcritici
en stedebouwkundigen van Nederland zou worden. Deze interesse werd nog
aangewakkerd door Blijstra's grote liefde voor de cultuur van
Europa - het werelddeel dat na de oorlog uit de puinhopen moest
herrijzen. In 1945 werd hij hoofd van de kunstredactie van 
&lt;em&gt;Het Vrije Volk&lt;/em&gt;

(tot zijn pensionering in 1966), waar hij een zeer veelzijdige
activiteit als literair criticus en film- en toneelrecensent
ontplooide. Met Anthonie Donker was hij bovendien redacteur van 
&lt;em&gt;Critisch Bulletin&lt;/em&gt;

(1945-1957). Vanaf 1945 publiceerde hij met grote regelmaat zijn
literaire werken - romans, novellen, korte verhalen en ook toneelwerk,
gedeeltelijk nog v&amp;oacute;&amp;oacute;r of in de oorlog geschreven. Ook
verschenen reisboeken waarvan 
&lt;em&gt;Europa, mijn vaderland&lt;/em&gt;

(1953) en 
&lt;em&gt;Reiziger in Hellas&lt;/em&gt;

(1955) de bekendste waren en op zijn latere publikaties over
architectuur en stedebouw preludeerden. Hij werd redacteur van 
&lt;em&gt;Forum. Maandblad voor architectuur en gebonden kunsten&lt;/em&gt;

(1951-1959) en schreef sinds 1957 een groot aantal gezaghebbende
artikelen en boeken over Nederlandse architectuur en stedebouw,
waaronder boeken over Den Haag, Rotterdam, Utrecht en Haarlem, en een
reeks artikelen over Amsterdam. Vanaf ca. 1960 handelden zijn artikelen
in 
&lt;em&gt;Het Vrije Volk&lt;/em&gt;

bijna uitsluitend over deze thema's en over de vele reizen in en
buiten Europa die hij maakte. Reizen bleef &amp;eacute;&amp;eacute;n van zijn grote
passies. In 1965 kreeg hij de Pierre-Bayleprijs voor
architectuurkritiek.&lt;/p&gt;
&lt;p&gt;Aan het einde van de jaren vijftig en het begin van de jaren zestig
begon Blijstra twee voor hem nieuwe literaire genres te beoefenen,
beide in Nederland nauwelijks vertegenwoordigd: de dialoog in 
&lt;em&gt;Anaxa-goras&lt;/em&gt;

(1959) en het science-fiction verhaal in 
&lt;em&gt;Het planetarium van Otze Otzinga en andere verhalen&lt;/em&gt;

(1962). Vooral de dialoogvorm lag hem na aan het hart; hij bleef deze
tot zijn dood beoefenen. Ofschoon men Blijstra geen miskend schrijver
kan noemen - er was een vast lezerspubliek en hem vielen enige
literaire prijzen ten deel - bij het brede publiek genoot hij weinig
bekendheid. Misschien lag dat aan zijn manier van schrijven, want hij
schreef zoals hij was: rechtlijnig, zakelijk en uiterst sober. Vanuit
een betrekkelijk pessimistisch mensbeeld, waaraan evenwel hoopvolle
kanten niet ontbraken, stelde zijn letterkundige werk steeds een
existentieel probleem aan de orde. De literaire vorm was bij hem nooit
hoofdzaak, vandaar de strenge soms moeilijk toegankelijke stijl en het
vrijwel geheel ontbreken van sfeer- en karakterbeschrijvingen. Met het
klimmen der jaren werd Blijstra's stijl steeds geserreerder. In de
Nederlandse literatuur bleef Blijstra een - vaak verkeerd begrepen en,
weinig gewaardeerde - eenling zonder invloed van betekenis op andere
schrijvers, terwijl het moeilijk is met zekerheid uit te maken door wie
hij zelf is be&amp;iuml;nvloed. Het individualisme dat hem als schrijver
kenschetste, lag vast verankerd in zijn wezen: hij deed alles op zijn -
volstrekt eigen - manier. Dit betekende overigens geenszins dat hij
zich in het dagelijks leven van anderen afsloot, integendeel. Hij stond
bekend als een zeer trouwe vriend, die vooral veel kunstenaars
metterdaad steunde-zijn eigen doodarme tijd van v&amp;oacute;&amp;oacute;r de
oorlog niet vergetend. Als journalist en schrijver over architectuur en
stedebouw ontmoette hij meer waardering dan als letterkundige, hoewel
ook hier conflicten niet uitbleven, want Blijstra kon koppig zijn: een
gedreven mens. Zijn enorme eruditie op velerlei gebied leek haast wel
een bijverschijnsel van zijn manier van leven: hartstochtelijke
betrokkenheid bij alles wat hij deed, las of schreef. Lauwe
afstandelijkheid was hem vreemd, en zijn oordeel niet altijd even
objectief, of het nu een literair werk, een toneelvoorstelling of een
stedebouwkundig plan betrof. Zijn persoonlijke integriteit - als
schrijver of criticus - was echter steeds buiten kijf. De grote energie
waarmee hij zich altijd op zijn werk stortte, eiste wel een
lichamelijke tol: hij is zijn hele leven ziekelijk geweest. Maar tot op
het laatst hebben ziekte of zelfs de naderende dood hem niet van zijn
werk afgehouden.&lt;/p&gt;
&lt;p&gt;
  &lt;a href='agedeelte'&gt;A: &lt;/a&gt;Archief Blijstra in Nederlands Letterkundig Museum,
's-Gravenhage.&lt;/p&gt;
&lt;p&gt;
  &lt;a href='pgedeelte'&gt;P: &lt;/a&gt;
  Bibliografie van afzonderlijk verschenen werken in kaartsysteem van
de Documentatiedienst van het Nederlands Letterkundig Museum.
&lt;/p&gt;
&lt;p&gt;
  &lt;a href='lgedeelte'&gt;L: &lt;/a&gt;Martien J.G. de Jong, 'En in die tussentijd speel ik
allerlei leuke dingen', in 
&lt;em&gt;Flierefluiters apostel&lt;/em&gt;

(Leiden, 1970) 59-78; 
&lt;em&gt;Landen, steden _ mensen. R. Blijstra: Literatuur en Architectuur&lt;/em&gt;

[Uitg. met inl. door] Martien J.G. de Jong (Leiden, [1971]); 
&lt;em&gt;Reinder Blijstra 1901-1975, Een vriendenboek&lt;/em&gt;

(Amsterdam, 1976).&lt;/p&gt;


&lt;p&gt;
&lt;a href=&amp;quot;igedeelte&amp;quot;&gt;I: &lt;/a&gt;&lt;em&gt;Reinder Blijstra 1901-1975, Een vriendenboek&lt;/em&gt;

(Amsterdam, 1976) omslagfoto.&lt;/p&gt;



&lt;p&gt;M.E.H.N. Mout&lt;/p&gt; 
&lt;dtml-var bwn_footer&gt;</text>
  </biography>
</biodes>

