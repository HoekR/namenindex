<biodes version="1.0">
  <fileDesc>
    <title>Vriesland, Victor Emanuel van (1892-1974)</title>
    <ref target="http://resources.huygens.knaw.nl/bwn1880-2000/lemmata/bwn3/vriesland"/>
    <publisher>
      <name>Biografisch Woordenboek van Nederland:1880-2000</name>
      <ref target="http://resources.huygens.knaw.nl/bwn1880-2000"/>
    </publisher>
  </fileDesc>
  <person>
    <idno type="id">vriesland</idno>
    <persName><name type="geslachtsnaam">Vriesland</name>, Victor Emanuel van</persName>
    <sex value="1"/>
    <event type="birth" when="1892"/>
    <event type="death" when="1974"/>
    <state type="occupation">dichter</state>
    <state type="occupation">schrijver</state>
  </person>
  <biography>
    <graphic url="http://resources.huygens.knaw.nl/bwn1880-2000/lemmata/bwn3/images/images/VRIESLAND.jpg"/>
    <text>&lt;dtml-var bwn_header&gt;
 &lt;p class='genealogie'&gt;
  &lt;strong&gt;Vriesland, Victor Emanuel van&lt;/strong&gt;, letterkundige (Haarlem 27-10-1892 - Amsterdam 29-10-1974).

  Zoon van Adolph Isidore van Vriesland, winkelier in manufacturen
  en koopman, en Duifje Schoolmeester. Gehuwd in 1917 met Marie
  Huguenon Dumittan. Uit dit huwelijk werden geen kinderen geboren.
  Na haar overlijden (22-3-1931) gehuwd op 1-6-1938 met Antonia
  Wilhelmina van der Horst. Uit dit huwelijk werden geen kinderen
  geboren. Na echtscheiding (23-7-1946) gehuwd op 31-10-1946 met
  Anna Maria Gesina Baan. Uit dit huwelijk werden 1 zoon en 1
  dochter geboren. Na echtscheiding (26-9-1951) gehuwd op 7-2-1952
  met Adrienne Germaine Leonie Canivez, toneelspeelster. Uit dit
  huwelijk werden geen kinderen geboren.
  

  &lt;img src=&amp;quot;images/VRIESLAND.jpg&amp;quot; align=&amp;quot;right&amp;quot; BORDER=&amp;quot;0&amp;quot; alt=&amp;quot;afbeelding van Vriesland, Victor Emanuel van&amp;quot; class=&amp;quot;bwnimg&amp;quot;&gt;

  
  &lt;/p&gt;
&lt;p&gt;Omringd door kinderjuffers en huisbedienden groeide Van
    Vriesland op in een milieu van nieuw verworven rijkdom, vanaf
    zijn zesde jaar in Den Haag. Hij bezocht het Openbaar Gymnasium
    - later Gymnasium Haganum genoemd - waar Martinus Nijhoff tot
    zijn klasgenoten behoorde. Een gemakkelijke leerling was hij
    allerminst; in de meeste vakken had hij tegenzin. Maar
    literatuur boeide hem van jongs af aan. Ten overstaan van zijn
    acht jaar oudere zuster reciteerde hij Franse verzen, en samen
    met 'Pom' Nijhoff proefde hij van zowat elk -isme dat in zwang
    was. De jonge heren waren dandy's. De school verliet hij
    voortijdig. Teneinde zich op een academische studie voor te
    bereiden nam hij privaatlessen bij de filosoof en classicus
    Johan Andr&amp;eacute;as d&amp;egrave;r Mouw, als dichter bekend onder het
    pseudoniem Adwaita. De invloed die de 'sceptische
    stelselloosheid' van deze merkwaardige figuur op hem
    uitoefende, zou van diepgaande betekenis blijken te zijn. In
    zijn eerste gedichten, die in 
    &lt;em&gt;De Nieuwe Gids&lt;/em&gt;

    en 
    &lt;em&gt;De Beweging&lt;/em&gt;

    verschenen (1911/ 1912), streefde Van Vriesland ernaar
    po&amp;euml;zie en filosofie met elkaar te verzoenen. Hij werd daar
    toen later mede toe ge&amp;iuml;nspireerd door de voorbeelden van
    Albert Verwey en van Paul Val&amp;eacute;ry, de Franse schrijver die
    hij eens 'de rijpste loot van 't Europese denken' noemde. Na
    D&amp;egrave;r Mouws dood (1919) beheerde en bezorgde hij diens
    literaire nalatenschap.&lt;/p&gt;
&lt;p&gt;In 1913 begaf hij zich naar Dijon om daar aan de
    universiteit Frans te studeren. Erg veel kwam er van de studie
    niet terecht, ook al niet door het uitbreken van de
    wereldoorlog. Binnen het jaar was hij weer terug - als
    wijnkenner. De Franse literatuur bleef hem evenwel hooglijk
    boeien. Om zijn levensonderhoud behoefde hij zich niet te
    bekommeren. Het ouderlijk vermogen stelde hem in staat zich
    geheel aan de letteren te wijden. Na enige omzwervingen
    vestigde hij zich in 1918 met zijn Zwitserse vrouw in Blaricum.
    Te midden van bevriende kunstenaars en boh&amp;eacute;miens beleefde
    hij er aangename jaren, al zou hij later beweren geen moment
    van zijn leven gelukkig te zijn geweest. Inderdaad verrieden
    zijn verzen, hoe verstandelijk ze ook waren, van meet af aan
    vertwijfeling en angst voor de dood. In de novelle 
    &lt;em&gt;Het afscheid van de wereld in drie dagen&lt;/em&gt;

    (1926; later in verkorte vorm herdrukt) verwoordde hij dezelfde
    gevoelens.&lt;/p&gt;
&lt;p&gt;Een ander thema in dit boek is de tegenstelling tussen joden
    en niet-joden. Van Vriesland was als jonge man overtuigd
    zionist en publiceerde in 1915 de brochure 
    &lt;em&gt;De cultureele nood-toestand van het Joodsche volk.&lt;/em&gt;

    Het dualisme van zijn denken - en bestaan - vond wellicht deels
    zijn oorsprong in de tweeheid die hij kenmerkend achtte voor de
    in ballingschap levende joodse mens. Aangezien hij een
    niet-joodse vrouw huwde trad hij in 1917 uit de Nederlandsche
    Zionisten Bond, om er pas enkele jaren voor zijn dood weer lid
    van te worden. 'Mijn enige positieve kant is eigenlijk alleen
    het zionisme' (&lt;em&gt;Nieuw Isra&amp;euml;lietisch Weekblad,&lt;/em&gt;

    28-10-1972), zou hij nog aan het einde van zijn leven in een
    vraaggesprek verklaren. Hij was, naar eigen oordeel,
    geassimileerd maar geen assimilant geweest.&lt;/p&gt;
&lt;p&gt;In 1926 werd zijn vrouw ongeneeslijk geestesziek, en drie
    jaar later verloor hij het laatste restant van zijn erfdeel als
    gevolg van de beurskrach. Hij onderging zijn financi&amp;euml;le
    debacle filosofisch. Voor het eerst zag hij zich nu genoodzaakt
    zelf in zijn levensonderhoud te voorzien. In 1931 trad hij als
    redacteur kunst en letteren in vaste dienst bij de 
    &lt;em&gt;Nieuwe Rotterdamsche Courant (NRC)&lt;/em&gt;

    , waarvoor hij sinds 1930 de kroniek der po&amp;euml;zie verzorgde.
    De vaak erudiete en soms toonaangevende, met nauwkeurige
    omslachtigheid geformuleerde beschouwingen die hij voor de 
    &lt;em&gt;NRC&lt;/em&gt;

    en andere bladen schreef werden later in twee delen gebundeld
    tot 
    &lt;em&gt;Onderzoek en vertoog&lt;/em&gt;

    (1958). Zijn dichtwerk kwam door zijn journalistieke
    bedrijvigheid enigszins in het gedrang. Na 
    &lt;em&gt;Voorwaardelijk uitzicht&lt;/em&gt;

    (1929) publiceerde hij in de jaren dertig alleen nog de bundel 
    &lt;em&gt;Herhalingsoefeningen&lt;/em&gt;

    (1935). Zijn oorspronkelijk in het Duits geschreven toneelstuk 
    &lt;em&gt;De verloren zoon,&lt;/em&gt;

    opgevoerd door Het Schouwtooneel, was in 1930 als een baksteen
    gevallen. Maar in literaire kringen genoot Van Vriesland al
    geruime tijd bekendheid, niet het minst omdat hij immer actief
    was in de Vereniging van Letterkundigen en in het
    gezelligheidscircuit van - hoofstedelijke - caf&amp;eacute;s en de
    kunstenaarssoci&amp;euml;teit 'De Kring', die hij mee had helpen
    oprichten. Gedurende 1934 en 1935 fungeerde hij als redacteur
    van 
    &lt;em&gt;Forum,&lt;/em&gt;

    waarvan hij de 'vorm-of-vent'-beginselen minder ernstig nam dan
    de oprichters van het blad, M. ter Braak en Ch.E. du Perron.
    Ook in andere letterkundige tijdschriften kwam men zijn naam
    regelmatig tegen.&lt;/p&gt;
&lt;p&gt;Na een meningsverschil verliet hij de NRC, en hij werd in
    1938 eindredacteur van 
    &lt;em&gt;De Groene Amsterdammer.&lt;/em&gt;

    Hij kwam al spoedig tot de ontdekking weinig geschikt te zijn
    voor deze tijdrovende baan en aanvaardde daarom dankbaar de
    opdracht van NV Uitgeverij De Spieghel te Amsterdam een
    uitvoerige bloemlezing van de Nederlandse po&amp;euml;zie samen te
    stellen. Dank zij zijn grote belezenheid verscheen 
    &lt;em&gt;De spiegel der Nederlandsche po&amp;euml;zie door alle
    eeuwen&lt;/em&gt;

    nog in het najaar van 1939. Het boek werd gunstig door de
    critici ontvangen, beleefde een aantal herdrukken en vormde een
    bron van inkomsten voor de samensteller.&lt;/p&gt;
&lt;p&gt;Tijdens de Tweede Wereldoorlog slaagde Van Vriesland er
    ternauwernood in aan de lange arm van de bezetter te ontkomen.
    Geholpen door zijn vrienden hield hij zich op verschillende
    adressen schuil. 'In de barre leproserie van mijn isolement
    lijd ik aan depressies', bekende hij in een van zijn brieven.
    De in zevenenzeventig paragrafen onder verdeelde wijsgerige
    studie 
    &lt;em&gt;Grondslag van verstandhouding,&lt;/em&gt;

    schreef hij, om geestelijk gezond te blijven, in de maanden
    september 1942 - januari 1943. Ze werd in 1946/1947 in beperkte
    oplage gedrukt. De beproevingen van de oorlog lieten hun spoor
    ook in zijn po&amp;euml;zie achter. Hij beklemtoonde na de
    bevrijding steeds de belangrijke rol die kunstenaars in het
    verzet hadden gespeeld. In zijn als brochure uitgegeven rede 
    &lt;em&gt;De onverzoenlijken&lt;/em&gt;

    (1954) waarschuwde hij tegen de gevaren van het neonazisme en
    de neiging om met betrekking tot de oorlog alles te vergeten en
    te vergeven.&lt;/p&gt;
&lt;p&gt;In 1945 werd hij voorzitter van de Nederlandse afdeling van
    de PEN, een functie die hij tot 1969 zou uitoefenen. Van 1962
    tot 1965 was hij tevens voorzitter van de internationale PEN.
    Hij ontbrak in geen enkel ander letterkundig bestuur, en geen
    literaire jury leek zonder zijn bezonken oordeel te kunnen. De
    voorzittershamer hanteerde hij vaardig, en door zijn gevatheid
    was hij een veelgevraagd spreker op feestelijke gebeurtenissen.
    Feesten vormden een vast bestanddeel van zijn leven. Politiek
    was hij niet echt ge&amp;euml;ngageerd, al koesterde hij
    sympathie&amp;euml;n die ter linkerzijde lagen. In 
    &lt;em&gt;De Nieuwe Stem,&lt;/em&gt;

    een maandblad voor cultuur en politiek waarvan hij redactielid
    was en dat tijdens de koude oorlog tussen de Sovjetunie en de
    Verenigde Staten een omstreden 'derde weg' bepleitte, bepaalde
    hij zich vrijwel uitsluitend tot de cultuur.&lt;/p&gt;
&lt;p&gt;Intussen vervolgde hij zijn werk aan 
    &lt;em&gt;De spiegel...,&lt;/em&gt;

    waarvan in 1953 en 1954 twee aanvullende delen over de
    twintigste eeuw verschenen. Hij liet bovendien andere
    bloemlezingen, zoals 
    &lt;em&gt;De vergetenen&lt;/em&gt;

    [1955] en 
    &lt;em&gt;De vernieuwing van de mens&lt;/em&gt;

    (1965), het licht zien, vertaalde en schreef veelvuldig
    inleidingen op het werk van collega-schrijvers. In 1968
    bezorgde hij zijn 
    &lt;em&gt;Verzamelde gedichten.&lt;/em&gt;

    Ter gelegenheid van zijn tachtigste verjaardag verscheen, bij
    wijze van testament en verrassend direct geschreven, zijn
    laatste bundel 
    &lt;em&gt;Bijbedoelingen&lt;/em&gt;

    (1972); uitgebreid met tien nagelaten gedichten (1975). Hij
    werd talrijke malen onderscheiden, bijvoorbeeld in 1954 met het
    eredoctoraat van de Rijksuniversiteit te Leiden en in 1960 met
    de P.C. Hooftprijs.&lt;/p&gt;
&lt;p&gt;Sinds zijn zevende jaar leed Van Vriesland aan astma, een
    kwaal waarover hij opmerkte dat ze 'een soort huisdier' was
    geworden. Aangezien hij bij voorkeur 's nachts werkte, stond
    hij zeer laat op, hetgeen hem de gelegenheid bood te koketteren
    met zijn luiheid. Levend van de pen en daardoor na 1929 niet
    echt bemiddeld, trachtte hij toch een aristocratische
    minachting voor geld aan de dag te leggen. Het aantal anekdotes
    dat over deze precieuze estheet de ronde deed was legio,
    terwijl hij er op zijn beurt van hield over andere literatoren
    een boekje open te doen. Aan Alfred Kossmann vertelde hij -
    oorspronkelijk voor de VARA-radio - zijn 
    &lt;em&gt;Herinneringen&lt;/em&gt;

    (1969), die zo kleurrijk waren dat het velen speet dat hij
    ervan afzag zijn memoires te schrijven. Ten slotte had hij een
    halve eeuw middenin de Nederlandse letteren gestaan, waar hij,
    mede op grond van zijn organisatorische en bestuurlijke
    activiteiten, groot gezag had verworven. Dat sommigen hem
    beschouwden als een ijdele en eerzuchtige mandarijn was, gelet
    op diezelfde activiteiten, bijna onvermijdelijk.&lt;/p&gt;
&lt;p&gt;Het grote publiek leerde hem vooral kennen door de
    spitsvondige woordspelletjes die hij tijdens de jaren zestig
    samen met o.a. Hella Haasse en Godfried Bomans voor radio en
    televisie deed. In zijn laatste jaren liet hij zich gaarne
    ondervragen over zijn drinkgewoonten en zijn idee&amp;euml;n
    aangaande het vrouwelijk geslacht. Zelfs nam hij zitting in een
    jury die Miss Holland moest verkiezen. Met de jongere
    schrijvers onderhield hij nog maar weinig contact. Hij vond
    zichzelf 'afschuwelijk oud' geworden - zijn vrees voor de dood
    scheen lang overwonnen. 'Het wezen van het zijn is niets',
    filosofeerde hij in een van zijn laatste gedichten.&lt;/p&gt;
&lt;p&gt;In de NOS-serie 
    &lt;em&gt;De onvergetelijken&lt;/em&gt;

    werd op 17 oktober 1971 een aflevering over Van Vriesland
    uitgezonden. Voor velen onvergetelijk was het de hoofdpersoon
    in beeld te zien verschijnen staande in de smalle glazen lift
    die hij in zijn huis aan de Weesperzijde te Amsterdam had laten
    aanbrengen, gelijk een reeds tijdens zijn leven gemummificeerde
    legende uit de literatuurgeschiedenis. Als bestuurder,
    bedisselaar en ordebewaarder van de Nederlandse letterkunde
    raakte hij op den duur bekender dan als dichter en essayist.
    Men versleet hem dikwijls voor een levensgenieter, maar zijn
    werk getuigde van 'desillusie van het levensverlangen,
    ontoereikendheid van het gevoel en moedeloosheid tegenover het
    lot'. Plechtstatig en ironisch tegelijk bewees hij de
    vaderlandse cultuur talrijke diensten. Zelf verwachtte hij dat
    hij alleen door sommige van zijn gedichten zou blijven
    voortleven.&lt;/p&gt;
&lt;p&gt;
  &lt;a href='agedeelte'&gt;A: &lt;/a&gt;Collectie-Van Vriesland in het Nederlands Letterkundig
  Museum en Documentatiecentrum te 's-Gravenhage.&lt;/p&gt;
&lt;p&gt;
  &lt;a href='pgedeelte'&gt;P: &lt;/a&gt;Behalve de in de tekst genoemde werken: 
    &lt;em&gt;Herman Hana. Geschetst in zijn beteekenis als schakel naar
    een nieuwen tijd&lt;/em&gt;

    (Blaricum, 1920); 
    &lt;em&gt;De ring met de aquamarijn en andere verhalen&lt;/em&gt;

    (Amsterdam, 1939) en 
    &lt;em&gt;Het werkelijkheidsgehalte in de letterkunde&lt;/em&gt;

    (Amsterdam, 1962). Een bibliografie van zijn afzonderlijk
    verschenen werken tot en met 1967 werd, op steekkaarten,
    samengesteld door het Nederlands Letterkundig Museum en
    Documentatiecentrum te 's-Gravenhage. Zie voorts M.J.G. de
    Jong, 'Een lemma voor Victor van Vriesland', in 
    &lt;em&gt;Maatstaf&lt;/em&gt;

    20 (1972-1973) 6 (oktober) 358-359.&lt;/p&gt;
&lt;p&gt;
  &lt;a href='lgedeelte'&gt;L: &lt;/a&gt;G.H. 's-Gravesande, 
  &lt;em&gt;Sprekende schrijvers&lt;/em&gt;

  (Amsterdam, 1935) 140-157; 'Een interview met Victor E. van
  Vriesland', in 
  &lt;em&gt;Groninger Dagblad,&lt;/em&gt;

  2-10-1937; 
  &lt;em&gt;Victor, het boek der vrienden&lt;/em&gt;

  [Onder red. van M. Vasalis et al.] (Amsterdam, 1947); 
  &lt;em&gt;Victor E. van Vriesland. Een karakteristiek&lt;/em&gt;

  [Door W. Brandt et al.] (Amsterdam, 1957); B. van Garrel, 'De
  laatste der lettres', in 
  &lt;em&gt;Haagse Post,&lt;/em&gt;

  1-2-1969; 'Victor E. van Vriesland', in 
  &lt;em&gt;Maatstaf&lt;/em&gt;

  20
  &lt;em&gt;&lt;/em&gt;

  (1972-1973) 6 (oktober) speciaal nummer; B. van Garrel en K.
  Schippers, 'Een namiddag met Victor E. van Vriesland', in 
  &lt;em&gt;Haagse Post,&lt;/em&gt;

  2-3-1974; Adriaan van der Veen, 'Victor van Vriesland: verweer
  tegen 't leven', in 
  &lt;em&gt;NRC,&lt;/em&gt;

  1-11-1974; K. Fens, 'Victor van Vriesland, een betrokken
  buitenstaander', in 
  &lt;em&gt;de Volkskrant,&lt;/em&gt;

  2-11-1974; A. Kossmann, 'Van Vriesland, een bewonderde vriend',
  in het weekblad 
  &lt;em&gt;De Tijd,&lt;/em&gt;

  8-11-1974; G. Komrij, 'Victor van Vriesland was meer dan hij
  deed', in 
  &lt;em&gt;Vrij Nederland,&lt;/em&gt;

  9-11-1974; D. Kroon, in 
  &lt;em&gt;Jaarboek van de Maatschappij der Nederlandse Letterkunde te
  Leiden 1974-1975,&lt;/em&gt;

  98-109; J. Meijer, 
  &lt;em&gt;Victor Emanuel van Vriesland als zionist. Een vergeten
  hoofdstuk uit de geschiedenis van het joods nationalisme&lt;/em&gt;

  (Heemstede, 1976); idem, 
  &lt;em&gt;&amp;quot;Het ivoren aapje&amp;quot;. J.A. D&amp;egrave;r Mouw en Victor van
  Vriesland&lt;/em&gt;

  (Heemstede, 1976); G.R. van der Meulen, 'De Hongaarse opstand van
  1956 en de Nederlandse schrijvers', in 
  &lt;em&gt;Tijdschrift voor Geschiedenis&lt;/em&gt;

  98 (1985) 191-214; D. Kroon, 'Leven en werk van Victor E. van
  Vriesland', in 
  &lt;em&gt;Bulletin&lt;/em&gt;

  13 (1985) 123 (febr.) 2-12.&lt;/p&gt;
&lt;p&gt;
&lt;a href=&amp;quot;igedeelte&amp;quot;&gt;I: &lt;/a&gt;ANP Historisch Fotoarchief, beeldnummer 18218 [Victor van Vriesland in oktober 1967].&lt;/p&gt;


&lt;p&gt;A. Lammers&lt;/p&gt; 
&lt;dtml-var bwn_footer&gt;</text>
  </biography>
</biodes>

