<biodes version="1.0">
  <fileDesc>
    <title>Dobbelmann, Petrus Theodorus Hubertus Maria (1862-1934)</title>
    <ref target="http://resources.huygens.knaw.nl/bwn1880-2000/lemmata/bwn5/dobbelman"/>
    <publisher>
      <name>Biografisch Woordenboek van Nederland:1880-2000</name>
      <ref target="http://resources.huygens.knaw.nl/bwn1880-2000"/>
    </publisher>
  </fileDesc>
  <person>
    <idno type="id">dobbelman</idno>
    <persName><name type="geslachtsnaam">Dobbelmann</name>, Petrus Theodorus Hubertus Maria</persName>
    <sex value="1"/>
    <event type="birth" when="1862"/>
    <event type="death" when="1934"/>
    <state type="occupation">ondernemer</state>
    <state type="occupation">politicus</state>
  </person>
  <biography>
    <graphic url="http://resources.huygens.knaw.nl/bwn1880-2000/lemmata/bwn5/images/images/dobbelm.jpg"/>
    <text>&lt;dtml-var bwn_header&gt;
 &lt;p class='genealogie'&gt;
  &lt;strong&gt;Dobbelmann, Petrus Theodorus Hubertus Maria&lt;/strong&gt;, ondernemer en politicus (Nijmegen 19-6-1862 - Nijmegen 25-8-1934). Zoon van Franciscus Theodorus Johannes Hubertus Dobbelmann,
  ondernemer en politicus, en Elisabeth Paulina Apollonia Ketelaar.
  Gehuwd op 14-6-1892 met Maria Cecilia van Waijenburg (1872-1934).
  Uit dit huwelijk werden 7 zoons en 4 dochters geboren.
  

  

  
  &lt;/p&gt;
&lt;p&gt;
  &lt;img class='bwnimg' BORDER='0' align='right' src='images/dobbelm.jpg' alt='afbeelding van Dobbelmann, Petrus Theodorus Hubertus Maria'&gt;De jeugdjaren van Pierre Dobbelmann, de enige zoon van een
    succesrijke Nijmeegse ondernemer, werden overschaduwd door het
    overlijden van zijn moeder toen hij vierenhalf jaar oud was.
    Pierre werd toevertrouwd aan de zorg van steeds wisselende
    kinderjuffrouwen en gouvernantes. Hij vond warmte en
    geborgenheid bij zijn grootmoeder van vaderszijde. Zijn
    middelbare schoolopleiding volgde Pierre op het St.
    Willibrordus-Gymnasium, een door de jezu&amp;iuml;eten geleid
    internaat in Katwijk aan den Rijn, toentertijd een
    gerenommeerde kostschool voor jongens uit de katholieke
    elite.&lt;/p&gt;
&lt;p&gt;In 1880 keerde Dobbelmann naar zijn geboortestad terug. Een
    voortzetting van zijn studie op academisch niveau was niet aan
    de orde. Dat hij als enige zoon in de zaak zou komen, stond
    vast, maar de achttienjarige jongeman deed het ook uit
    plichtsbesef en verantwoordelijkheidsgevoel. Hij trad aan in
    een periode waarin het de firma Gebroeders Dobbelmann steeds
    meer voor de wind ging. In 1889 kreeg hij in feite de algehele
    leiding over de onderneming: zijn vader had het te druk
    gekregen als lid van de gemeenteraad en - sinds het genoemde
    jaar - ook als Tweede-Kamerlid. Wel bleef deze bij de
    zeepfabriek de vinger aan de pols houden. De oprichting van de
    naamloze vennootschap NV Zeepfabrieken 'Het Anker' v/h Gebr.
    Dobbelmann op 29 april 1903 was een van de laatste activiteiten
    van Dobbelmann senior als ondernemer. Formeel kwam de zoon pas
    in 1904 aan het hoofd van de onderneming te staan. Die telde
    toen 123 personeelsleden en was daarmee de grootste zeepfabriek
    van Nederland.&lt;/p&gt;
&lt;p&gt;Na de afschaffing van de zeepaccijns per 1 mei 1893 was de
    binnenlandse vraag naar zeepproducten sterk toegenomen. Nadat
    de in de Nijmeegse binnenstad gelegen fabriek in 1895 in
    vlammen was opgegaan, betrokken vader en zoon Dobbelmann een op
    uitbreiding berekend pand buiten de toenmalige bebouwde kom.
    Daar werden met voortvarendheid twee nieuwe producten
    ontwikkeld: zeeppoeder in 1896 en vloeibare zeep in 1899.
    Vooral de zeeppoeder mocht zich bij de afnemers spoedig in een
    ongekende populariteit verheugen. Voor toiletzeep vormde
    Nederlands-Indi&amp;euml; tot in de Tweede Wereldoorlog een
    belangrijke overzeese markt. Dobbelmann beschikte over
    commerci&amp;euml;le talenten, zoals een goed ontwikkeld gevoel
    voor merkreclame. Speciale aandacht besteedde hij aan de
    verpakking van luxe toiletzeep om haar speciaal voor de export
    aantrekkelijk te maken. Sommige zeepetiketten - zoals die voor
    de Pierrette Soap - werden door hem zelf ontworpen.&lt;/p&gt;
&lt;p&gt;Het huwelijk op zijn dertigste met de muzikale en
    levenslustige Mies van Waijenburg bracht Dobbelmann behalve
    veel kinderen ook een gelukkig gezinsleven. De bruid uit een
    gefortuneerde familie in Beek-Ubbergen was tien jaar jonger.
    Vanaf 1912 werd het huishouden in de zomermaanden vanuit het
    nieuw gebouwde 'Mary's Home' in de stad verplaatst naar het
    landgoed 'De Winckelsteegh' in Hatert nabij Nijmegen. Beide
    huizen werden verfraaid met kunstwerken en antiek. Tot de
    geregelde gasten van het gastvrije echtpaar Dobbelmann behoorde
    onder anderen de dirigent Willem Mengelberg.&lt;/p&gt;
&lt;p&gt;Geheel in overeenstemming met zijn patriarchale aureool was
    'Mijnheer Pierre' voor het personeel een sociaal ondernemer.
    Voor de Nijmeegsche Roomsch-Katholieke Werklieden-Vereeniging
    vervulde hij - evenals zijn vader v&amp;oacute;&amp;oacute;r hem - met
    verve de rol van beschermheer. Door het verstrekken van een
    lening maakte de Nijmeegse ondernemer bijvoorbeeld in 1920 de
    aankoop van een eigen verenigingsgebouw mogelijk. Dobbelmann
    was een typische vertegenwoordiger van de zich ook politiek
    steeds sterker manifesterende katholieken die de opmars van de
    sociaal-democraten in de lokale politiek probeerden te
    verhinderen. Als commissaris-aandeelhouder van de NV
    Uitgeversmaatschappij 'De Gelderlander' stond Dobbelmann
    bovendien onder de verdenking van de sociaal-democraten dat het
    dagblad 
    &lt;em&gt;De Gelderlander&lt;/em&gt;

    hem een strategisch voordeel in de politieke strijd
    garandeerde.&lt;/p&gt;
&lt;p&gt;Als lid van de Nijmeegse gemeenteraad, van 1905 tot 1924,
    kwam Dobbelmann bij herhaling in aanvaring met de socialisten
    in de raad. De controverse 'rooms tegen rood' liep vanaf 1917
    als een rode draad door Dobbelmanns optreden in de
    gemeentepolitiek. Zo stelde het katholieke raadslid zich in de
    raad uitermate afwijzend op tegenover de van nature driftige
    sociaal-democraat G.A. Corduwener. De kwestie van een 'rode'
    wethouder hield de gemoederen in de Nijmeegse politiek vele
    jaren bezig. Het socialistische raadslid verweet zijn
    opponenten 'machtsfanatisme'. De katholieke fractie onder
    voorzitterschap van Dobbelmann gedoogde onder geen voorwaarde
    een socialist in het college van Burgemeester en Wethouders. De
    sociaal-democraten kregen pas een kans, nadat Dobbelmann in
    1924 van het toneel was verdwenen. Corduwener kreeg in 1927
    zijn felbegeerde wethouderszetel.&lt;/p&gt;
&lt;p&gt;Van 1904 tot 1922 was Dobbelmann lid van de Provinciale
    Staten van Gelderland. Op 26 juli 1922 nam hij namens
    Gelderland zitting in de Eerste Kamer als lid van de katholieke
    fractie. Dobbelmann gedroeg zich als rechtgeaarde werkgever,
    toen hij zich in 1923 tegen het ontwerp Arbeidsgeschillenwet
    van de katholieke minister van Arbeid, Handel en Nijverheid,
    P.J.M. Aalberse (1922-1925), keerde. Was zijn vader in de
    Tweede Kamer tegen het vrijhandelsstelsel en v&amp;oacute;&amp;oacute;r
    protectionisme geweest, Dobbelmann junior gaf gedurende zijn
    tienjarig senatorschap blijk van een pragmatischer houding
    tegenover deze steeds terugkerende problematiek. In 1931 bracht
    de Crisisinvoerwet weliswaar geen echte protectie, maar wel de
    vaststelling van contingenten in te voeren buitenlandse
    producten.&lt;/p&gt;
&lt;p&gt;Behalve de handelspolitiek lag Dobbelmann het volledige
    herstel van de gouden standaard na aan het hart. Op 3 juni 1932
    hield hij een dramatische rede over de nood van de land- en
    tuinbouw, die door een nieuwe Pachtwet niet zou kunnen worden
    weggenomen of verlicht. Zo'n nieuwe wet zou geen crisiswet
    dienen te zijn, geen 'revolutionneering' van het Burgerlijk
    Wetboek mogen inhouden en zeker geen 'sprong in het duister'
    kunnen zijn. Zijn minderheidsstandpunt inzake de
    ontwerp-Pachtwet zou er de oorzaak van zijn, dat de
    zeventigjarige Dobbelmann niet meer op de kandidatenlijst werd
    geplaatst. Op 21 juli 1932verliet hij de Eerste Kamer en trok
    hij zich terug in de beslotenheid van het Nijmeegse leven.&lt;/p&gt;
&lt;p&gt;Sinds 16 augustus 1928, toen zijn als jurist afgestudeerde
    zoon Reinier in de zaak was gekomen, had Dobbelmann zich niet
    meer echt beziggehouden met de NV Zeepfabrieken 'Het Anker',
    zoals de onderneming sinds 1919 statutair heette. Op 15 april
    1929 werden zijn respectievelijk derde en vierde zoon, Nol en
    de genoemde Reinier, tot directeur van de vennootschap benoemd
    en trad 'Pa' af. Dobbelmann bleef zijn opvolgers, die hun taak
    onder moeilijke omstandigheden moesten verrichten, met advies
    bijstaan. De economische crisis van de jaren dertig trof de
    familieonderneming zwaar, terwijl rond de opvolging bovendien
    familiaire problemen waren ontstaan, die Dobbelmann zich sterk
    heeft aangetrokken. De oudste zoon, Frans, wenste niet voor de
    familie te werken, maar viel wel op haar terug toen zijn zaken
    niet goed liepen. Een adellijke schoonzoon, A.F.C.M.A. baron
    van Lamsweerde, was in de familieonderneming binnengehaald,
    maar dit bleek geen gelukkige en gemakkelijk ongedaan te maken
    keuze te zijn.&lt;/p&gt;
&lt;p&gt;De met zijn gezondheid kampende Dobbelmann overwinterde in
    die jaren een aantal keren met zijn echtgenote in Nice. Brieven
    uit deze tijd getuigen van bekommernis om de goede verhoudingen
    in de familie en van zorgen over de voortgang van de
    onderneming. De discipline waarmee Dobbelmann het erfgoed van
    de familie heeft beheerd en daarnaast op politiek terrein
    beginselvast zijn weg is gegaan, is tekenend voor zijn wat
    afstandelijke optreden naar buiten. In de kring van zijn grote
    gezin was hij meer ontspannen en straalde hij ook hartelijkheid
    uit. Hij kon genieten van familiediners en muziekuitvoeringen.
    Dobbelmann overleed op 72-jarige leeftijd, precies een week
    nadat zijn echtgenote hem door de dood was ontvallen.&lt;/p&gt;
&lt;p&gt;
  &lt;a href='agedeelte'&gt;A: &lt;/a&gt;Familiearchief-Dobbelmann in het Gemeentearchief van
  Nijmegen.&lt;/p&gt;
&lt;p&gt;
  &lt;a href='lgedeelte'&gt;L: &lt;/a&gt;P.F. Maas, 
  &lt;em&gt;Sociaal-democratische gemeentepolitiek in katholiek Nijmegen,
  1894-1927&lt;/em&gt;

  (Nijmegen 1974); M.J.M. Dongelmans en J.M.H.J. Hemels, 
  &lt;em&gt;Een Nijmeegse familie. Vier generaties Dobbelmann. Ondernemend
  en maatschappelijk bewogen&lt;/em&gt;

  (Nijmegen 1996).&lt;/p&gt;
&lt;p&gt;
  &lt;a href='igedeelte'&gt;I: &lt;/a&gt;

  M.J.M. Dongelmans en J.M.H.J. Hemels, 
  &lt;em&gt;Een Nijmeegse familie. Vier generaties Dobbelmann. Ondernemend
  en maatschappelijk bewogen&lt;/em&gt;

  (Nijmegen 1996) 138 [Foto door C. Reijers].&lt;/p&gt;
&lt;p&gt;J.M.H.J. Hemels&lt;/p&gt; 
&lt;dtml-var bwn_footer&gt;</text>
  </biography>
</biodes>

