<biodes version="1.0">
  <fileDesc>
    <title>Vogel, Cornelia Johanna de (1905-1986)</title>
    <author>A.H.M. van Schaik</author>
    <ref target="http://resources.huygens.knaw.nl/bwn1880-2000/lemmata/bwn6/vogelcde"/>
    <date when="2003-08-08"/>
    <publisher>
      <name>Biografisch Woordenboek van Nederland:1880-2000</name>
      <ref target="http://resources.huygens.knaw.nl/bwn1880-2000"/>
    </publisher>
  </fileDesc>
  <person>
    <idno type="id">vogelcde</idno>
    <persName><name type="geslachtsnaam">Vogel</name>, Cornelia Johanna de</persName>
    <sex value="2"/>
    <event type="birth" when="1905"/>
    <event type="death" when="1986"/>
    <state type="occupation">filosofe</state>
    <state type="occupation">theologe</state>
  </person>
  <biography>
    <graphic url="http://resources.huygens.knaw.nl/bwn1880-2000/lemmata/bwn6/images/images/VOGELCDE.jpg"/>
    <text>&lt;dtml-var bwn_header&gt;
 &lt;p class=&amp;quot;genealogie&amp;quot;&gt;

&lt;strong&gt;Vogel, Cornelia Johanna de&lt;/strong&gt;, filosofe en theologe 
(Leeuwarden 27-2-1905 - Westenschouwen (Zld.) 7-5-1986). Dochter van
Cornelis Johannes de Vogel, apotheker, en Janna Jansje Teunisse. 


&lt;/p&gt;
&lt;img src=&amp;quot;images/VOGELCDE.jpg&amp;quot; align=&amp;quot;right&amp;quot; BORDER=&amp;quot;0&amp;quot; alt=&amp;quot;afbeelding van Vogel, Cornelia Johanna de&amp;quot; class=&amp;quot;bwnimg&amp;quot;&gt;
&lt;p&gt;Cornelia de Vogel werd geboren uit liberale, ontwikkelde en
areligieuze ouders, die een weinig harmonieus huwelijk hadden. Haar
enige zuster was &amp;eacute;&amp;eacute;n jaar ouder. Naar eigen zeggen had
zij een ongelukkige jeugd en was ze van jongs af zwak van
gezondheid. Na de Lagere Meisjesschool bezocht zij van 1918 tot
1924 het Stedelijk Gymnasium in haar geboortestad en behaalde
grotendeels thuis haar einddiploma gymnasium-a. De Vogel had in
deze jaren ook contact met de 'blauwe (: niet-confessionele) jeugd'
en sloot zich aan bij de Praktische Idealisten Associatie, een
groepje jongeren met uiteenlopende bezigheden en van verschillende
levensbeschouwelijke achtergrond. De Vogel deed aan theosofie en
interesseerde zich al voor Griekse wijsbegeerte. Als jong meisje
werd zij overvallen door de twijfel aan een almachtige God die het
leven van de mensen leidt.&lt;/p&gt;
&lt;p&gt;Toen De Vogel in oktober 1924 klassieke talen en filosofie ging
studeren aan de Rijksuniversiteit te Utrecht, leefde zij vanuit een
filosofisch getint religieus besef, los van alle institutionele
godsdienstigheid. Maar onder invloed van Utrechtse predikanten en
van de filosoof en classicus B.J.H. Ovink met wie zij - ondermeer
bij de Nederlandsche Christen-Studenten Vereeniging - in aanraking
kwam, ging De Vogel de werken van de toentertijd meest
spraakmakende protestantse theologen Karl Barth en Emil Brunner
lezen. In december 1927 liet zij zich dopen in de Nederlandsche
Hervormde Kerk. Daar behoorde zij tot de orthodoxe richting, ver
van alle mystiek, waarmee ze vanzelf ook op veilige afstand bleef
van de rooms-katholieke kerk, die haar in alles tegenstond.&lt;/p&gt;
&lt;p&gt;Na haar kandidaatsexamen, op 4 juli 1927, combineerde De Vogel
twee jaar lang haar studie met een tijdelijke baan als lerares
klassieke talen op het Christelijk Lyceum in Harderwijk. Met het
aldus verdiende geld ging zijn in 1929/1930 filosofie studeren aan
de Rijksuniversiteit te Leiden. Op 1 juli 1932 behaalde zij het
doctoraalexamen klassieke talen in Utrecht, waarna ze vertrok naar
Athene om daar aan de &amp;Eacute;cole fran&amp;ccedil;aise gedurende twee jaar
haar proefschrift voor te bereiden. Vanwege ernstige
reuma-aanvallen schreef zij dit werk, 
&lt;em&gt;Een keerpunt in Plato's denken. Historisch-philosophische
studie&lt;/em&gt;, plat op bed liggend in het ouderlijk huis in
Leeuwarden. Een tijdlang kon zij door haar ziekte niet lopen.
Niettemin promoveerde zij op 1 mei 1936 cum laude. Van 1938 tot
1946 was zij werkzaam als priv&amp;eacute;-lerares Grieks en Latijn in
Den Haag.&lt;/p&gt;
&lt;p&gt;Inmiddels had het klassieke theologische probleem van zonde en
genade De Vogel in een nieuwe religieuze en existenti&amp;euml;le
crisis gebracht. Een sterk verlangen naar zuiverheid van leven had
haar geraakt, mede onder invloed van een liefdesrelatie met een
jonge, getrouwde Belgische archeoloog, Edward van Laere, die zij in
Athene had ontmoet. Over deze verliefdheid op een man met wie zij
ook vrijelijk over haar geloofsproblemen kon praten, schreef
Cornelia in haar autobiografische aantekeningen dat dit het
allereerste geluk was in haar tot dan toe moeizame en eenzame
leven. De gespannen driehoeksverhouding die hierop ontstond -
overigens bleef het bij een liefde op gepaste fysieke afstand -
bezorgde De Vogel ook schuldgevoelens en een intens beleefd
verdriet. Het huwelijk van haar vriend strandde, waaraan zij zich
mede schuldig voelde. De platonische verhouding duurde tot aan de
dood van Van Laere in 1956, die daaraan voorafgaand op haar advies
in een Utrechts ziekenhuis had gelegen.&lt;/p&gt;Onder invloed van deze
verwikkelingen bevredigde de 'sola fides'-leer van de Reformatie De
Vogel niet langer. Zij zocht naar een kerk die ook voor het
handelen een richtsnoer bood, die 'opvoedt tot heiligheid', zoals
ze het noemde. De kennismaking met de 
&lt;em&gt;Lectures on justification&lt;/em&gt; (1838) van de Engelse - op het
moment van publicatie nog Anglicaanse - theoloog J.H. Newman zette
haar op een katholiserend spoor. Dit boek greep haar 'met een
ongekende hevigheid diep in de ziel' (&lt;em&gt;De kerk die mij boeide&lt;/em&gt; (1955) 93), en in 1939 publiceerde zij
de meer dan 500 bladzijden tellende studie 
&lt;em&gt;Newmans gedachten over de rechtvaardiging&lt;/em&gt;. Wat zij vooral
van haar Engelse inspirator overnam, was het belang van de
oudchristelijke schrijvers, de kerkvaders, voor het goede begrip
van het christelijk geloof. Dit vormde voor de classica en filosofe
de aanleiding zich verder te verdiepen in de patristiek, die zij
zag als de onmisbare schakel tussen het Nieuwe Testament en de
eerste eeuwen van het christendom. 
&lt;p&gt;Opzien baarde De Vogel met haar gedurende de bezettingsjaren
geschreven 
&lt;em&gt;Ecclesia Catholica. Redelijke verantwoording van een
persoonlijke keuze&lt;/em&gt; (1945). Zij doet hierin verslag van haar
intellectuele en emotionele zoektocht, die eindigde met haar
offici&amp;euml;le opname in de rooms-katholieke kerk. Deze
plechtigheid vond plaats op 21 december 1944 in het klooster van de
paters redemptoristen te Wittem in Zuid-Limburg, waar zij toen
vanwege een door oorlogsomstandigheden uitgelopen vakantie
verbleef. Zowel 'de leer' als 'het leven' had haar hiertoe
gebracht. Op advies van haar geestelijk leidsman legde zij zelfs
een priv&amp;eacute;-gelofte af ongehuwd te blijven - ze was intussen
veertig - en haar leven volledig aan de wetenschap te wijden.&lt;/p&gt;
&lt;p&gt;In 1946 werd De Vogel benoemd tot hoogleraar in de geschiedenis
van de antieke en middeleeuwse wijsbegeerte te Utrecht, een positie
die zij vanwege haar sterk theologische belangstelling aarzelde aan
te nemen. Toen kort na haar benoeming bekend werd dat zij naar de
katholieke kerk was overgegaan, veroorzaakte dit wel enige
opschudding. Zelf had zij het als irrelevant niet ter sprake
gebracht, maar het calvinistische wereldje van de Utrechtse
wijsbegeerte voelde zich allerminst gelukkig met deze 'roomse
indringster'.&lt;/p&gt;
&lt;p&gt;De bedenkingen moeten echter spoedig zijn verdwenen toen zij aan
het werk ging. De Vogel was een productieve onderzoekster en
enthousiaste hoogleraar, die zich vooral richtte op Plato, Plotinus
en Erasmus. Haar Plato- interpretatie staat in het licht van het
neoplatonisme van Plotinus en is daardoor volgens velen te zeer
door het christendom bepaald. Toch is zij aan deze visie blijven
vasthouden, getuige haar laatste, postuum verschenen bundel
publicatie, 
&lt;em&gt;Rethinking Plato and Platonism&lt;/em&gt; (1986). Vanwege de
moeilijkheden van de bezettingstijd ontbraken er behoorlijke
teksten voor studenten wijsbegeerte, een leemte waarin De Vogel
voorzag door een driedelige selectie uit de antieke wijsbegeerte
onder de titel 
&lt;em&gt;Greek Philosophy&lt;/em&gt; (1950-1959) te publiceren en de Utrechtse
reeks 
&lt;em&gt;Wijsgerige teksten en studies&lt;/em&gt; (1956-1975) op te zetten,
waarin onder haar leiding in totaal 23 boeken verschenen. De Vogel
mengde zich graag in allerlei internationale academische discussies
en gaf gastcolleges in New York (1962) en in Manilla, Taipei en
Japan (1966). Als gezocht spreekster op internationale congressen
was zij een ster van de Utrechtse universiteit.&lt;/p&gt;
&lt;p&gt;Het Filosofisch Instituut aan de Utrechtse Zuilenstraat, vlakbij
het huis van De Vogel aan de Nieuwegracht, werd door haar toedoen
een internationaal ontmoetingspunt. De verhuizing in 1969 naar de
buiten de stad gelegen wijk 'De Uithof' betekende voor haar een
persoonlijk offer, dat nog werd verzwaard door spanningen binnen
het instituut zelf. Onder haar collega's had zij langzamerhand de
reputatie verworven dictatoriale neigingen te vertonen, onwrikbaar
aan eenmaal ingenomen standpunten vast te blijven houden en
tegenstanders te beledigen, waar velen onder leden. Aan de andere
kant genoot zij alom respect vanwege haar grote belezenheid en
tomeloze energie, die leidden tot talloze publicaties. Ook als
docente had zij grote kwaliteiten, terwijl ze eveneens kon
schrijven en spreken voor een breder publiek.&lt;/p&gt;
&lt;p&gt;Na haar vervroegde emeritaat in 1974 richtte De Vogel zich weer
geheel op theologisch - en daarmee op kerkelijk - terrein en werd
zij een prominent woordvoerder van de behoudende vleugel onder de
Nederlandse katholieken. Zo had zij al in 1973 een vlammend,
pamfletachtig boekje laten verschijnen over de volgens haar
rampzalige ontwikkelingen in de rooms-katholieke kerk, getiteld 
&lt;em&gt;Aan de Katholieken van Nederland. Aan allen.&lt;/em&gt; Haar hartenkreet
werd onder meer in het Italiaans vertaald en - buiten haar
medeweten - uitgedeeld onder de deelnemers aan de Romeinse
bisschoppensynode van oktober 1974. Het werd haar door kardinaal
B.J. Alfrink en diens opvolger als aartsbisschop, kardinaal J.G.M.
Willebrands, niet in dank afgenomen. Het is in ieder geval
aannemelijk dat het boekje mede aanleiding is geweest tot het
bijeenroepen van de bijzondere synode van de Nederlandse
bisschoppen met paus Johannes Paulus II in januari 1980.&lt;/p&gt;
&lt;p&gt;De Vogels veel omvangrijker werk, 
&lt;em&gt;De grondslag van onze zekerheid: over de problemen van de Kerk
van heden. Een bijdrage tot re&amp;euml;le theologische
discussie&lt;/em&gt; (1977), was gericht tegen de theologie van prominente
vernieuwende theologen als E. Schillebeeckx, P. Schoonenberg en
Hans K&amp;uuml;ng. Het vond alleen weerklank onder gelijkgezinden,
maar speelde geen rol meer in het theologisch discours, wat haar
diep moet hebben teleurgesteld. Schillebeeckx en Schoonenberg -
door haar aangeduid als 'Schi en Scho' - en hun leerlingen
negeerden De Vogel eenvoudig. Volgens haar bevond geen van de drie
genoemde auteurs zich nog op de basis van het geloof van de kerk.
Deze vooral filologisch-historisch gefundeerde kritiek werd echter
niet beantwoord. Zij bleef nadien in alle toonaarden herhalen dat
theologen andere woorden en begrippen mogen gebruiken, maar dat zij
daarbij de geloofsinhoud onaangetast dienen te laten.&lt;/p&gt;
&lt;p&gt;'Cornelia Catholica', zoals De Vogel wel werd genoemd, kreeg in
kerkelijke kring dezelfde reputatie als onder filosofen: die van
een geleerd en geducht lastpak. De kapelaans van haar parochie
wisten precies wie er op zondag een kwartier na de hoogmis aan de
telefoon was: professor De Vogel met kritiek op hun preek. Haar
commentaren waren terecht gevreesd, want zij was als slechts
weinigen thuis in de filosofie en in de kerkvaders, en zij prikte
daarmee menig modieus proefballonnetje door. Anderzijds waren de
conservatieve medestanders van De Vogel geneigd haar liberale
standpunt inzake geboorteregeling en haar overtuiging dat de
uitsluiting van vrouwen van het priesterambt een cultureel bepaalde
zaak was te negeren. Zij vond de katholieke kerk 'een mannenkerk',
wat zij niet vriendelijk bedoelde.&lt;/p&gt;
&lt;p&gt;In 1975, kort na haar emeritaat, verhuisde De Vogel van Utrecht
naar haar buitenhuis in Renesse, op het Zeeuwse eiland
Schouwen-Duiveland. Zij leidde daar een betrekkelijk
ge&amp;iuml;soleerd bestaan, al bespeelde zij er het orgel in de
parochiekerk van Zierikzee. Tot enkele maanden voor haar dood was
zij daar nog actief en helder van geest.&lt;/p&gt;
&lt;p&gt;Cornelia de Vogel was een eigenzinnige vrouw en een geleerde van
wereldfaam, die haar vak met hart en ziel was toegedaan. Met inzet
van haar hele persoon - emotioneel even goed als intellectueel -
heeft zij de waarheid gezocht. De dichteres Ida Gerhardt, een
vriendin sinds haar studententijd, typeerde De Vogel raak in een
sonnet bij haar 75ste verjaardag: 'Nooit uitgedacht. - Of in die
grote kop / een bijenvolk zijn intrek heeft genomen. / 't Gonst dag
en nacht; de arbeid kan niet op. / Het wemelt er van driftig gaan
en komen.'&lt;/p&gt;
&lt;p&gt;
&lt;a href=&amp;quot;agedeelte&amp;quot;&gt;A: &lt;/a&gt;Het archief-C.J. de Vogel berust in het Katholiek
Documentatie Centrum te Nijmegen en wordt beheerd door de Prof.dr.
C.J. de Vogelstichting.&lt;/p&gt;
&lt;p&gt;
&lt;a href=&amp;quot;pgedeelte&amp;quot;&gt;P: &lt;/a&gt;Bibliografie 1930-1974 in: 
&lt;em&gt;Kephalaion. Studies in Greek Philosophy and its continuation
offered to professor C.J. de Vogel.&lt;/em&gt; Onder red. van J. Mansfeld
and L.M. de Rijk (Assen 1975) 223-230. Bibliografische
aanvullingen tot en met 1977 in de in de tekst genoemde publicatie 
&lt;em&gt;De grondslag van onze zekerheid&lt;/em&gt;, 315-317. Verder: 
&lt;em&gt;Rethinking Plato and Platonism&lt;/em&gt; [Mnemosyne Supplementum 92]
(Leiden 1986); 
&lt;em&gt;Getuigenis van Gods genade. Autobiografie, 1905-1929.&lt;/em&gt; Onder
red. van J. de Bruijn en G. Puchinger (Hilversum 2002).&lt;/p&gt;
&lt;p&gt;
&lt;a href=&amp;quot;lgedeelte&amp;quot;&gt;L: &lt;/a&gt;Behalve necrologie&amp;euml;n o.a. door P. Kasteel, in
Katholiek Nieuwsblad, 6-6-1986, door Jaap Mansfeld, in 
&lt;em&gt;Algemeen Nederlands Tijdschrift voor Wijsbegeerte &lt;/em&gt;78 (1986)
293-294, door G. Puchinger, in 
&lt;em&gt;Rondom het Woord&lt;/em&gt; 29 (1987) 2 (juni) 59-68: G. Puchinger,
'Prof.dr. C.J. de Vogel', in idem, 
&lt;em&gt;Toekomst van het christendom&lt;/em&gt; (Delft 1974) 160-205; idem,
'Mevrouw Prof.dr. C.J. de Vogel contra rooms-katholieke theologen',
in idem, 
&lt;em&gt;Ontmoetingen met theologen&lt;/em&gt; (Zutphen 1980) 314-330; interview
door Leo Rijkens, in 
&lt;em&gt;De Tijd&lt;/em&gt;, 11-7-1980; Ida Gerhardt, 'Portret van Cornelia de
Vogel aetate sua LXXV' [1980], in eadem, 
&lt;em&gt;Verzamelde Gedichten&lt;/em&gt; II (Amsterdam 1999) 617; Paul Luykx,
'Bekering en wetenschap', in 
&lt;em&gt;Het licht gezien. Bekeringen tot het katholicisme in de
twintigste eeuw&lt;/em&gt;. Onder red. van Marjet Derks [e.a.] (Hilversum
2000) 14-36.&lt;/p&gt;
&lt;p&gt;
&lt;a href=&amp;quot;igedeelte&amp;quot;&gt;I: &lt;/a&gt;

&lt;em&gt;Kephalaion. Studies in Greek Philosophy and its continuation
offered to professor C.J. de Vogel.&lt;/em&gt; Onder red. van. J. Mansfeld
and L.M. de Rijk (Assen 1975) t/o titelpagina.&lt;/p&gt;
&lt;p&gt;A.H.M. van Schaik&lt;/p&gt;
 
&lt;dtml-var bwn_footer&gt;</text>
  </biography>
</biodes>

