<biodes version="1.0">
  <fileDesc>
    <title>Heering, Gerrit Jan (1879-1955)</title>
    <ref target="http://resources.huygens.knaw.nl/bwn1880-2000/lemmata/bwn2/heering"/>
    <publisher>
      <name>Biografisch Woordenboek van Nederland:1880-2000</name>
      <ref target="http://resources.huygens.knaw.nl/bwn1880-2000"/>
    </publisher>
  </fileDesc>
  <person>
    <idno type="id">heering</idno>
    <persName><name type="geslachtsnaam">Heering</name>, Gerrit Jan</persName>
    <sex value="1"/>
    <event type="birth" when="1879"/>
    <event type="death" when="1955"/>
    <state type="occupation">remonstrants theoloog</state>
  </person>
  <biography>
    <graphic url="http://resources.huygens.knaw.nl/bwn1880-2000/lemmata/bwn2/images/images/HEERING.jpg"/>
    <text>&lt;dtml-var bwn_header&gt;
 &lt;p class='genealogie'&gt;
  &lt;strong&gt;Heering, Gerrit Jan&lt;/strong&gt;, theoloog (Pasuruan (Ned.-Indi&amp;euml;) 15-3-1879 - Leiden 18-8-1955).

Zoon van Pieter Heering, predikant, en Apollonia Wilhelmina Spakler.
Gehuwd op 18-8-1905 met Alida van Bosse. Uit dit huwelijk werden 5
zoons geboren.

&lt;img src=&amp;quot;images/HEERING.jpg&amp;quot; align=&amp;quot;right&amp;quot; BORDER=&amp;quot;0&amp;quot; alt=&amp;quot;afbeelding van Heering, Gerrit Jan&amp;quot; class=&amp;quot;bwnimg&amp;quot;&gt;

&lt;/p&gt;
&lt;p&gt;Heering was de zoon van een oorspronkelijk Ned. Hervormd, later
remonstrants predikant die tevens bekend is gebleven als schrijver van
literaire schetsen. Hij groeide op in de Haagse remonstrantse pastorie,
volgde het gymnasium te 's-Gravenhage en werd predikant, zij het
met een anders geaarde theologie dan die van zijn vader, die nog
gevormd was door het modernisme van de hoogleraren J.H. Scholten en A.
Kuenen. In Heerings studietijd - te Leiden sinds 1898 - was de
godsdiensthistoricus C.P. Tiele hoogleraar van het remonstrantse
seminarium. In Leiden kwam bij Heering ook het besef van het tekort in
het 'modernisme op zijn smalst', waarin hij de kern van het
evangelie voelde wegebben. Toen werd de grondslag gelegd voor zijn
latere werk, waarin hij tot herontdekking kwam van kernwoorden uit de
christelijke traditie.&lt;/p&gt;
&lt;p&gt;Na de studie diende Heering de remonstrantse gemeenten van Oude
Wetering (1904-1906), Dordrecht (1907-1913) en Arnhem (1913-1917). In
zijn eerste gemeente vond hij gelegenheid tot het schrijven van de
dissertatie 
&lt;em&gt;Onderzoek naar het wezen van het zedelijk oordeel,&lt;/em&gt;

waarop hij in 1906 te Leiden met lof promoveerde. Promotor was prof.
P.D. Chantepie de la Saussaye, die Heering ook had aangezet tot het
kiezen van een onderwerp uit de ethiek. Hierin kon hij zich losmaken
van de invloed die de colleges van G.J.P.J. Bolland met zijn
hegeliaanse filosofie op hem hadden gehad. In 1917 benoemde de
Algemeene Vergadering van de Remonstrantsche Broederschap Heering tot
hoogleraar van het seminarium, dat verbonden bleef aan de
Rijksuniversiteit van Leiden. Hij werd er de opvolger van H.IJ.
Groenewegen, die een benoeming tot hoogleraar te Amsterdam aanvaard
had. Diens wens om het seminarium naar Amsterdam te verplaatsen werd
door de Broederschap niet gehonoreerd. Te Leiden vond Heering als
naaste collega K.H. Roessingh, met wie hij zich persoonlijk en
wetenschappelijk zeer verwant voelde. Na Roessinghs vroege dood in 1925
gaf hij diens verzameld werk uit en schreef hij daarvoor het inleidend
overzicht 'Roessingh en zijn theologie'. Toen ook Roessinghs
opvolger, H.T. de Graaf, reeds na vijf jaar overleed, voelde Heering
het als zijn verantwoordelijkheid het wetenschappelijk theologisch werk
dat zijn beide vrienden niet hadden kunnen voltooien op zich te nemen.
Zo ontstond in zes jaren van intense studie het grote werk 
&lt;em&gt;Geloof en openbaring&lt;/em&gt;

(Arnhem, 1935-1937.2 dl.; 3e dr. 1950). Heering behoorde sinds het
ontstaan van de groep tot de zg. 'malcontenten', die later op
zijn voorstel rechtsmodernen werden genoemd. Kenmerken van dit
rechtsmodernisme zijn: het besef van zonde en genade en vervolgens van
openbaring en geloof, met daarbij het centraal stellen van de
Christusfiguur en het eschatologisch perspectief. Zijn boek heeft,
naast het werk van Roessingh, als belangrijkste uiting van deze
stroming binnen het vrijzinnig christendom, een stempel gezet op het
denken van zijn tijd.&lt;/p&gt;
&lt;p&gt;Behalve door het baanbrekende werk 
&lt;em&gt;Geloof en openbaring&lt;/em&gt;

voor de theologische gedachtenvorming in brede kring heeft Heering
grote invloed gehad als voornaamste woordvoerder en stuwende kracht van
het christen-antimilitarisme. Zijn doorbraak daartoe kwam in en door de
Eerste Wereldoorlog onder invloed van o.a. de vredesprediker Hilbrandt
Boschma. In 1921 hield Heering in de Algemeene Vergadering van de
Remonstrantsche Broederschap een beroemd geworden rede over 'Het
sociale element in onze godsdienstprediking', die als brochure is
uitgegeven onder de titel 
&lt;em&gt;De kerk als maatschappelijk geweten.&lt;/em&gt;

Met zijn oproep de kerk meer nog dan tot dusver het geweten der
samenleving te doen zijn gaf hij de stoot tot de sindsdien nog niet
verstomde discussie over politiek op de kansel. Mede n.a.v. deze rede
stichtte hij met Roessingh, De Graaf en anderen in 1922 het Genootschap
voor Zedelijke Volkspolitiek, dat slechts enkele jaren een moeizaam
bestaan leidde, maar een reeks van vruchtbare brochures en artikelen in

&lt;em&gt;Het Gemenebest&lt;/em&gt;

heeft voortgebracht. Indirect heeft Heering door zijn radiotoespraak op
Hervormingsdag 1924 voor W.G.J. van Koeverden - voorzitter van de
Apologetische Vereeniging 'Petrus Canisius' (AVPC) - de stoot
gegeven om tot oprichting te komen van een eigen katholieke omroep,
teneinde onjuiste voorstellingen van zaken betreffende katholieke
leerstellingen via de ether te kunnen bestrijden.&lt;/p&gt;
&lt;p&gt;Hoewel hij zich tot het socialisme aangetrokken voelde, begon
Heering zijn antimilitaristische strijd niet op politieke doch op
zuiver godsdienstig-christelijke gronden. Het was een strijd waarin hij
velen als vriend verloor, maar van anderen nieuwe steun ontving. Van de
oprichting in 1924 tot hij in 1935 om gezondheidsredenen de leiding
moest overdragen, was Heering de bezielende voorzitter van de
vereniging Kerk en Vrede. Zijn pacifistisch commentaar op de
ontwikkelingen in kerk en wereld verscheen geregeld in het weekblad 
&lt;em&gt;Militia Christi&lt;/em&gt;

van deze beweging. Een geselecteerde bundeling van deze artikelen is na
zijn afscheid uitgegeven onder de titel 
&lt;em&gt;Militia Christi&lt;/em&gt;

(1936). Om de vele ernstige vragen te beantwoorden die in de discussie
rezen schreef Heering onder hoogspanning zijn 
&lt;em&gt;Zondeval van het christendom&lt;/em&gt;

(1928), dat verschillende drukken beleefde (5e dr. 1981: facs. uitg.
van de 4e dr., 1953) en in verscheidene talen vertaald is. Na de
krachtsinspanning van dit opzienbarende boek werd Heering door ziekte
getroffen, maar een reis in de winter van 1929/1930 naar Amerika met
colleges over de vrijzinnig-godsdienstige gedachte in Europa bracht
voor hem een geestelijke ontspanning. Een hoogtepunt in de
antimilitaristische beweging vond hij daarna in het tweede congres (het
eerste vond in 1928 te Amsterdam plaats) van de Internationale Bond van
Antimilitaristische Predikanten en Geestelijken, dat in september 1931
te Z&amp;uuml;rich bijeenkwam. Daar beleefde Heering sterker dan elders de
Una Sancta, de &amp;eacute;ne kerk van Christus.&lt;/p&gt;
&lt;p&gt;Door dit christen-antimilitarisme en de rechtsmoderne theologie was
Heering niet de geschikte man om ook organisatorisch leiding te geven
aan het vrijzinnig protestantisme in Nederland. Wel was hij een trouw
bezoeker en spreker op de Vergadering van Moderne Theologen. Binnen de
Remonstrantse Broederschap zag hij zijn functie van
seminariumhoogleraar als uitkijkpost aan de academie, en als zodanig
heeft hij belangrijke vernieuwingen in het eigen kerkgenootschap kunnen
stimuleren. In de 
&lt;em&gt;Gedachtenisrede...&lt;/em&gt;

bij zijn 25-jarig ambtsjubileum als hoogleraar in 1942 gaf hij hiervan
enkele voorbeelden. Toen waren onder zijn leiding reeds 44 proponenten
afgestudeerd (onder wie zeventien vrouwen). Opzettelijk mengde hij het
seminarium niet in de pacifistische strijd: qui bene distinguit bene
docet was zijn motto. In de academische kring voelde Heering zich
geheel thuis; een bewijs daarvoor is de wandelclub die hij jarenlang
met vier collegae uit andere faculteiten vormde. Een van hen was J.
Huizinga, over wiens religieuze gedachten hij een klein boekje schreef.
Toen Heering 70 jaar werd is hem door leerlingen, onder wie zijn
opvolger G.J. Sirks, de bundel 
&lt;em&gt;&amp;quot;In koninklijke dienst&amp;quot;&lt;/em&gt;

aangeboden. Op 19 september 1949 nam hij afscheid als hoogleraar.&lt;/p&gt;
&lt;p&gt;
  &lt;a href='pgedeelte'&gt;P: &lt;/a&gt;Bibliografie in de bundel 
&lt;em&gt;&amp;quot;In koninklijke dienst&amp;quot;,&lt;/em&gt;

121-123.&lt;/p&gt;
&lt;p&gt;
  &lt;a href='lgedeelte'&gt;L: &lt;/a&gt;
  &lt;em&gt;&amp;quot;In koninklijke dienst&amp;quot;. Opstellen aangeboden aan
professor dr. G.J. Heering op zijn zeventigste verjaardag 15 maart
1949&lt;/em&gt;

(Arnhem, 1949); G.J. Sirks, in 
&lt;em&gt;Jaarboek van de Maatschappij der Nederlandse Letterkunde te Leiden
1955-1956,&lt;/em&gt;

86-94; Diverse aspecten van Heerings werkzaamheid belicht in 
&lt;em&gt;Het Remonstrants Weekblad&lt;/em&gt;

14 (1955) 33 (27 augustus) 1-8; 
&lt;em&gt;De theologie van Prof.Dr. G.J. Heering.&lt;/em&gt;

[Met medew. van P.D. Tjalsma, G.J. Sirks en H.J. Heering] (Lochern,
1957); H. van den Berg en T. Coppes, 
&lt;em&gt;Dominees in het geweer. Het christen-antimilitarisme van Kerk en
Vrede 1924-1950&lt;/em&gt;

2e gew. dr. (Nijmegen, 1982). Cahier Studiecentrum voor
vredesvraagstukken 7 (1982) 1-2 (maart).&lt;/p&gt;



&lt;p&gt;
&lt;a href=&amp;quot;igedeelte&amp;quot;&gt;I: &lt;/a&gt;&lt;em&gt;&amp;quot;In koninklijke dienst&amp;quot;. Opstellen aangeboden aan
professor dr. G.J. Heering op zijn zeventigste verjaardag 15 maart
1949&lt;/em&gt;

(Arnhem, 1949) afbeelding tegenover titelpagina.&lt;/p&gt;




&lt;p&gt;J.H. Rombach&lt;/p&gt; 
&lt;dtml-var bwn_footer&gt;</text>
  </biography>
</biodes>

