<biodes version="1.0">
  <fileDesc>
    <title>Laseroms, Matheus Wilhelmus Theodorus (1940-1991)</title>
    <ref target="http://resources.huygens.knaw.nl/bwn1880-2000/lemmata/bwn5/laseroms"/>
    <publisher>
      <name>Biografisch Woordenboek van Nederland:1880-2000</name>
      <ref target="http://resources.huygens.knaw.nl/bwn1880-2000"/>
    </publisher>
  </fileDesc>
  <person>
    <idno type="id">laseroms</idno>
    <persName><name type="geslachtsnaam">Laseroms</name>, Matheus Wilhelmus Theodorus</persName>
    <sex value="1"/>
    <event type="birth" when="1940"/>
    <event type="death" when="1991"/>
    <state type="occupation">sportman</state>
  </person>
  <biography>
    <graphic url="http://resources.huygens.knaw.nl/bwn1880-2000/lemmata/bwn5/images/images/laseroms.jpg"/>
    <text>&lt;dtml-var bwn_header&gt;
 &lt;p class='genealogie'&gt;
  &lt;strong&gt;Laseroms, Matheus Wilhelmus Theodorus&lt;/strong&gt;, voetballer (Roosendaal 8-3-1940 - Zwolle 25-4-1991). 
Zoon van Johannes Adrianus Laseroms, opperman, later
  verzekeringsagent, en Adriana Petronella Hellemons. Gehuwd op
  28-6-1962 met Cornelia Elisabeth Breugelmans (geb. 1941). Uit dit
  huwelijk werd 1 zoon geboren. Na echtscheiding (20-12-1967)
  gehuwd op 30-1-1968 met Hermina Epiphania van Gool (geb. 1946).
  Uit dit huwelijk werden 2 dochters geboren.
  

  
  &lt;/p&gt;
&lt;p&gt;
  &lt;img class='bwnimg' BORDER='0' align='right' src='images/laseroms.jpg' alt='afbeelding van Laseroms, Matheus Wilhelmus Theodorus'&gt;'Ik mag nooit meer voetballen op straat'. Ontelbare malen
    moest de jonge Theo Laseroms op het Roosendaalse politiebureau
    deze strafregels schrijven alvorens zijn vader hem kon komen
    ophalen. Zijn moeder was dan ook opgelucht toen de oudste van
    haar vijf kinderen in 1949 lid werd van de plaatselijke
    voetbalclub RBC. Daar ontpopte Theo zich als een felle
    rechtsbuiten. Nauwelijks zestien jaar oud kreeg hij een vaste
    plaats in het eerste elftal. Een jaar later, in 1957, werd RBC
    kampioen en promoveerde de club naar de eerste divisie.
    Intussen ging het op school minder goed. Laseroms moest de MULO
    voortijdig verlaten. Daarna volgde hij in Roosendaal
    opleidingen voor bankwerker en voor typograaf.&lt;/p&gt;
&lt;p&gt;In 1958 werd de semi-prof Laseroms aangekocht door NAC. Bij
    deze Bredase eredivisieclub ontwikkelde hij zich tot een
    voorhoedespeler van klasse. Hij kreeg al snel een vaste plaats
    in het team van Jong Oranje. De voetbaltop bereiken was volgens
    hem alleen mogelijk wanneer men bij een club in de randstad
    speelde. Zijn overgang in 1963 naar Sparta betekende daarom
    voor Laseroms een belangrijke promotie. Bij de Rotterdamse club
    verwierf hij nationale faam. Door zijn bikkelharde speelstijl,
    zijn ijzersterke wedstrijdmentaliteit en zijn opvallende
    verschijning - kort van stuk, brede schouders en korte benen -
    kreeg hij al snel de bijnaam 'Theo de Tank'. Ook bij Sparta
    stond Laseroms in de voorhoede, totdat trainer Wiel Coerver
    besloot hem als centrale verdediger op te stellen. 'Al draagt
    een trainer mij op om te gaan keepen, dan doe ik dat ook', zei
    hij daarover (Vente, 50).&lt;/p&gt;
&lt;p&gt;In 1965 speelde Laseroms zijn eerste wedstrijden in het
    Nederlands elftal: op 7 april tegen Noord-Ierland en op 4
    november tegen Zwitserland in de voorrondes voor het
    wereldkampioenschap. Oranje stond er slecht voor en bondscoach
    Denis Neville stelde hem daarom op in de spits. Hij zocht in
    Laseroms 'een soort met dynamiet geladen speerpunt' (&lt;em&gt;NRC&lt;/em&gt;

    , 15-11-1965). De opzet mislukte: Nederland werd uitgeschakeld.
    Wel scoorde Laseroms tegen Zwitserland het enige doelpunt voor
    Nederland, met een fraaie kopbal uit een voorzet van Sjaak
    Swart.&lt;/p&gt;
&lt;p&gt;In die jaren konden nog weinig profvoetballers van hun
    inkomsten leven. Via bestuursleden van NAC en Sparta vond
    Laseroms werk als vertegenwoordiger bij een houthandel in Breda
    en bij een glashandel in Rotterdam. Later zou hij twee
    slijterijen bezitten, gekocht van het geld dat hij verdiend had
    in de Verenigde Staten. Als een van de eerste Nederlandse
    voetballers was Laseroms, begin 1967, naar dit land vertrokken.
    Door bemiddeling van de Duitse voetbalmakelaar Raymond Schwab
    kreeg hij een contract bij de Pittsburgh Phantoms. Laseroms'
    plotselinge vertrek bij Sparta leidde tot een geruchtmakende
    rechtszaak wegens contractbreuk. De Rotterdamse club werd een
    schadevergoeding van 170.000 gulden toegekend, die door de
    Phantoms werd betaald. Het Amerikaanse verblijf was financieel
    gezien weliswaar een succes, maar sportief viel het tegen: het
    Amerikaanse voetbal stond nog in de kinderschoenen. In deze
    periode strandde zijn huwelijk.&lt;/p&gt;
&lt;p&gt;Eind 1967 keerde Laseroms terug naar Nederland. Hij
    hertrouwde met Ineke van Gool, die hij al v&amp;oacute;&amp;oacute;r zijn
    vertrek had ontmoet, en kreeg - met ingang van het seizoen
    1968/1969 - een contract bij Feyenoord. In 'de Kuip' ontvingen
    de supporters hem, vanwege zijn reputatie van meedogenloze
    voetballer, met de nodige scepsis, maar hun argwaan maakte al
    gauw plaats voor bewondering. Laseroms liet zien dat hij met
    zijn zuivere passes en zijn koptechniek wel degelijk over
    technische vaardigheden beschikte. Zijn specialiteit was de
    sliding-tackle over grote afstand, die door het publiek beloond
    werd met een langgerekt 'The&amp;oacute;&amp;oacute;&amp;oacute;&amp;oacute;&amp;oacute;!
    The&amp;oacute;&amp;oacute;&amp;oacute;&amp;oacute;&amp;oacute;!'.&lt;/p&gt;
&lt;p&gt;Bij Feyenoord kwam Laseroms terecht in wat later het
    'droomelftal' zou worden genoemd. Met coryfee&amp;euml;n als Willem
    van Hanegem en Wim Jansen op het middenveld en Coen Moulijn en
    Ove Kindvall in de voorhoede. In de defensie vormde Laseroms
    samen met 'IJzeren' Rinus Israel een bijna niet te passeren
    duo, dat kwaliteit koppelde aan hardheid. 'Eerst de man en dan
    pas de bal', was hun lijfspreuk. Zelfs de gevaarlijkste
    aanvallers van Nederland, de Ajacieden Johan Cruyff en Piet
    Keizer, hadden tegen hen amper kans. Dat was van belang omdat
    in de wedstrijden tegen Ajax, waarmee Feyenoord eind jaren
    zestig, begin jaren zeventig steevast een nek-aan-nekrace
    voerde, de basis voor het kampioenschap moest worden
    gelegd.&lt;/p&gt;
&lt;p&gt;In 1969, in Laseroms' eerste seizoen, werd het 'droomelftal'
    niet alleen landskampioen, maar sleepte het ook de KNVB-beker
    in de wacht. Het jaar daarop won Feyenoord - nu onder leiding
    van de legendarische trainer Ernst Happel - als eerste
    Nederlandse club de Europacup voor landskampioenen. Op 6 mei
    1970 werd in een zinderende finale in Milaan het Schotse Celtic
    met 2-1 verslagen. Op 9 september haalde Feyenoord ook de
    officieuze wereldcup in huis door een 1-0 overwinning - na een
    bikkelharde wedstrijd - in de Kuip op het Argentijnse
    Estudiantes de la Plata, na eerder in Buenos Aires met 2-2
    gelijk te hebben gespeeld. Als gevolg van de zware
    internationale verplichtingen moesten de Rotterdammers in 1970
    het landskampioenschap aan Ajax afstaan. In het daaropvolgende
    seizoen eindigde Feyenoord echter opnieuw bovenaan. Ondanks
    deze successen was Laseroms geen heldenrol in het Nederlands
    elftal beschoren. In de jaren 1968-1970 speelde hij nog slechts
    vier interlandwedstrijden, omdat bondscoach George Kessler de
    voorkeur gaf aan Hans Eijkenbroek, Laseroms' oude teamgenoot
    bij Sparta.&lt;/p&gt;
&lt;p&gt;In juni 1972 liep het contract bij Feyenoord van de
    inmiddels 32-jarige Laseroms af. Vanaf het seizoen 1972/1973
    kwam hij bij AA Gent nog twee jaar lang in de Belgische
    competitie uit. Daarna werd hij trainer. Laseroms zou er zeven
    jaar voor nodig hebben om het A-diploma van de KNVB te halen.
    De opleiding was hem te theoretisch: 'ik ga van de praktijk
    uit' (&lt;em&gt;de Volkskrant&lt;/em&gt;

    , 12-12-1987). Hij werkte achtereenvolgens in Belgi&amp;euml; bij
    Ieper (1974-1975) en in Nederland bij de eerste-divisieclubs FC
    Vlaardingen (1975-1979) en Heracles in Almelo (1980-1982). In
    1982 besloot de avontuurlijke Laseroms zijn geluk opnieuw in
    het buitenland te beproeven. Als een van de eerste Nederlandse
    trainers vond hij werk in het Midden-Oosten. Hij werd
    oefenmeester van de club West-Riffa in Bahrein en van het
    nationale elftal van dit oliestaatje en later ook van de club
    Alnahda in Saoedi-Arabi&amp;euml;. Na vijf jaar kreeg hij genoeg
    van dit 'speeltuinvoetbal', en eind 1987 keerde hij terug naar
    Nederland, waar hij de rest van het seizoen werkzaam was bij
    Helmond Sport.&lt;/p&gt;
&lt;p&gt;In 1988/1989 trainde Laseroms PEC Zwolle, zijn eerste en
    laatste eredivisieclub. Hier beleefde hij de grootste
    teleurstelling uit zijn loopbaan, omdat zijn elftal
    degradeerde, waarna de spelers het vertrouwen in hem opzegden.
    Laseroms kon maar moeilijk wennen aan het tactischer voetbal
    dat in de jaren tachtig in Nederland werd gespeeld. Ook de
    veranderde mentaliteit van de nieuwe generatie spelers viel hem
    tegen. 'Mijn visie is: voetbal moet uit je hart komen - en bij
    deze groep komt voetbal niet uit het hart. (...) Er zijn
    jongens die denken met een minimum aan inspanningen een
    maximaal rendement te kunnen halen' (&lt;em&gt;Voetbal International&lt;/em&gt;

    , 27-5-1989).&lt;/p&gt;
&lt;p&gt;Uit op eerherstel vertrok Laseroms in juli 1989 naar
    Turkije. Hij werkte daar eerst een jaar bij de
    eerste-divisieclub Trabzonspor, daarna werd hij trainer in de
    derde divisie, bij Cengelk&amp;ouml;y. Ook in Istanboel zou
    Laseroms niet lang blijven. Hij moest vertrekken omdat de
    voorzitter van de club - bij wie hij persoonlijk in dienst was
    - door speculaties grote schulden had gemaakt. Begin 1991
    keerde Laseroms terug naar Nederland. Hij was op zoek naar een
    nieuwe werkgever toen hij, pas 51 jaar oud, getroffen werd door
    een hartstilstand.&lt;/p&gt;
&lt;p&gt;Buiten het veld was Laseroms een enthousiaste prater en een
    beminnelijk mens. Op het veld was hij genadeloos. Vooral zijn
    jaren bij Feyenoord bezorgden hem grote bekendheid als de helft
    van het roemruchte duo dat hij met Rinus Israel vormde. In zijn
    tijd gold hij als de ideale centrumverdediger. Zoals zijn
    teamgenoot - en concurrent - Eijkenbroek het uitdrukte: 'Het
    was gemakkelijker van Oost- naar West-Duitsland te komen, dan
    Theo Laseroms te passeren'.&lt;/p&gt;
&lt;p&gt;
  &lt;a href='pgedeelte'&gt;P: &lt;/a&gt;Een overzicht van de zes interlandwedstrijden waaraan
    Laseroms tussen 1965 en 1970 deelnam in 
    &lt;em&gt;Het Nederlands Elftal. De historie van Oranje, 1905-1989&lt;/em&gt;

    . Samengest. door Matty Verkamman (Amsterdam 1989) 271-272,
    279-280 en 283.&lt;/p&gt;
&lt;p&gt;
  &lt;a href='lgedeelte'&gt;L: &lt;/a&gt;Behalve necrologie&amp;euml;n o.a. in 
  &lt;em&gt;Zwolse Courant&lt;/em&gt;

  , 25-4-1991, 
  &lt;em&gt;NRC Handelsblad&lt;/em&gt;

  , 25-4-1991 en 
  &lt;em&gt;Trouw&lt;/em&gt;

  , 26-4-1991: Rob Vente, 
  &lt;em&gt;The&amp;oacute;&amp;oacute;&amp;oacute;&amp;oacute;&amp;oacute;! Theo Laseroms'
  voetballoopbaan verteld&lt;/em&gt;

  (Amsterdam [etc.] 1970); Hans Sonneveld, 
  &lt;em&gt;Vijftig Kasteeljaren&lt;/em&gt;

  (Haarlem 1986) 76-83; interview door A. Schreijnders, in 
  &lt;em&gt;de Volkskrant&lt;/em&gt;

  , 12-12-1987; interview door J. Derksen, in 
  &lt;em&gt;Voetbal International&lt;/em&gt;

  , 26-12-1987; interview door Hugo Borst, 
  &lt;em&gt;ibidem&lt;/em&gt;

  , 27-5-1989; Matty Verkamman en Evert Vermeer, 
  &lt;em&gt;Om 't spel en de knikkers. 40 jaar betaald voetbal in
  Nederland&lt;/em&gt;

  (Amsterdam 1994); R. van Vrijaldenhoven, 
  &lt;em&gt;Feyenoord tegen de rest van de Wereld. Vijfendertig jaar
  Europa Cup en Wereld Cup voetbal&lt;/em&gt;

  (Amsterdam 1996) 23-42; G. Bestebreurtje, 
  &lt;em&gt;Bouwers aan Feyenoord&lt;/em&gt;

  (Laren (N.H.) 1972); 
  &lt;em&gt;Feyenoord 75 jaar, 1908-1983. Beelden van een roemrijke
  club.&lt;/em&gt;

  Onder red. van Piet Spelbrink (Rotterdam 1983); Henk Spaan, 
  &lt;em&gt;De top 100: de beste Nederlandse voetballers van deze eeuw&lt;/em&gt;

  (Amsterdam 1998) 21.&lt;/p&gt;
&lt;p&gt;
  &lt;a href='igedeelte'&gt;I: &lt;/a&gt;

  Henk Spaan, 
  &lt;em&gt;De top 100. De beste Nederlandse voetballers van deze eeuw&lt;/em&gt;

  (Amsterdam 1998) 20 [Foto: Ger Dijkstra].&lt;/p&gt;
&lt;p&gt;J.W.L. Brouwer&lt;/p&gt; 
&lt;dtml-var bwn_footer&gt;</text>
  </biography>
</biodes>

