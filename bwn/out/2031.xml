<biodes version="1.0">
  <fileDesc>
    <title>Wind, Cornelis Harm (1867-1911)</title>
    <ref target="http://resources.huygens.knaw.nl/bwn1880-2000/lemmata/bwn3/wind"/>
    <publisher>
      <name>Biografisch Woordenboek van Nederland:1880-2000</name>
      <ref target="http://resources.huygens.knaw.nl/bwn1880-2000"/>
    </publisher>
  </fileDesc>
  <person>
    <idno type="id">wind</idno>
    <persName><name type="geslachtsnaam">Wind</name>, Cornelis Harm</persName>
    <sex value="1"/>
    <event type="birth" when="1867"/>
    <event type="death" when="1911"/>
    <state type="occupation">natuurkundige</state>
  </person>
  <biography>
    <graphic url="http://resources.huygens.knaw.nl/bwn1880-2000/lemmata/bwn3/images/images/WINDCH.jpg"/>
    <text>&lt;dtml-var bwn_header&gt;
 &lt;p class='genealogie'&gt;
  &lt;strong&gt;Wind, Cornelis Harm&lt;/strong&gt;, natuurkundige (Groningen 7-11-1867 - Utrecht 7-8-1911).

  Zoon van Gerrit Wind, ingenieur, en Antje de Roos. Gehuwd op
  24-10-1895 met Maria Leonarda Debora Meder. Uit dit huwelijk
  werden 3 dochters geboren.
  
&lt;img src=&amp;quot;images/WINDCH.jpg&amp;quot; align=&amp;quot;right&amp;quot; BORDER=&amp;quot;0&amp;quot; alt=&amp;quot;afbeelding van Wind, Cornelis Harm&amp;quot; class=&amp;quot;bwnimg&amp;quot;&gt;
  
  &lt;/p&gt;
&lt;p&gt;Wind doorliep de HBS te Groningen, deed staatsexamen en
    studeerde vervolgens natuurkunde aan de Rijksuniversiteit
    Groningen (1886-1893). Na ruim acht maanden een assistentschap
    bij H.A. Lorentz en H. Kamerlingh Onnes aan het fysisch
    laboratorium te Leiden te hebben bekleed, promoveerde Wind op
    17 februari 1894 in Groningen op een proefschrift: 
    &lt;em&gt;De lokaalvariometer van Kohlrausch en het magnetisch veld in
    het Physisch Laboratorium te Groningen.&lt;/em&gt;

    Promotor was H. Haga. Wind had met dit apparaat de plaatselijke
    variaties van het aardmagnetisme gemeten, en dat was van belang
    voor het nieuwe Groningse natuurkundig laboratorium.&lt;/p&gt;
&lt;p&gt;Na zijn promotie studeerde Wind korte tijd in Berlijn
    (1894/1895) en bij J.H. van 't Hoff in Amsterdam (1895). In
    hetzelfde jaar werd hij benoemd tot lector in de mathematische
    fysica en fysische chemie aan de Groningse universiteit. Wind
    bezat zowel een experimenteel talent als een helder theoretisch
    inzicht, zoals al gebleken was uit zijn Leidse onderzoekingen
    over de terugkaatsing van een lichtbundel aan een
    ferromagnetische metaalspiegel (het zg. Kerr-effect), die hij
    onder leiding van Kamerlingh Onnes had verricht. Aansluitend op
    kort tevoren uitgevoerde experimenten van de fysici R. Sissingh
    in Delft en P. Zeeman in Leiden onderzocht hij de polaire
    reflexie op nikkel. Daarmee leverde hij een belangrijke
    bijdrage tot de kennis van de invloed van de magnetische
    krachten op de lichtbeweging in metalen (1894). Op 29 september
    1894 bood Lorentz Winds 'Beschouwingen over het magneto-optisch
    verschijnsel van Kerr' aan de wis- en natuurkundige afdeling
    van de Koninklijke Akademie van Wetenschappen aan (&lt;em&gt;Verslagen van de zittingen der wis- en natuurkundige
    afdeeling van de Koninklijke Akademie van Wetenschappen&lt;/em&gt;

    3 (1894) 82-89). Winds studies over dit Kerr-effect leidden tot
    
    &lt;em&gt;Eene studie over de theorie der magneto-optische
    verschijnselen in verband met het Hall-effect&lt;/em&gt;

    (Amsterdam, 1896), waarin hij een nog niet bestudeerd
    verschijnsel voorspelde, namelijk een optische invloed van een
    magnetisch veld, waarvan de krachtlijnen loodrecht staan op het
    vlak van terugkaatsing. In hetzelfde jaar bevestigde Zeeman
    deze theoretische conclusie langs experimentele weg.&lt;/p&gt;
&lt;p&gt;Behalve onderzoekingen over thermodynamische onderwerpen, de
    fasenregel van Gibbs en de kinetische gastheorie, deed Wind met
    Haga belangrijke onderzoekingen over de buiging van de in 1895
    ontdekte r&amp;ouml;ntgenstralen. Over de natuur van deze straling
    (deeltjes of ethertrillingen) bestonden grote
    meningsverschillen. In zijn 'Over den invloed van de afmetingen
    der lichtbron bij Fresnel'sche buigingsverschijnselen en over
    de buiging van X-stralen' 
    &lt;em&gt;(Verslagen...&lt;/em&gt;

    5 (1897) 448 - 455, 6 (1897) 79 - 84 en 7 (1898) 88 - 95)
    toonde Wind aan dat in de in de literatuur beschreven
    experimenten met r&amp;ouml;ntgenstralen en het voorkomen van
    diffractieverschijnselen niet was aangetoond. Theoretische
    beschouwingen leidde hem tot de overtuiging dat
    r&amp;ouml;ntgenstralen een golfkarakter bezitten. Met Haga nam hij
    in 1899 de diffractieverschijnselen van r&amp;ouml;ntgenstralen
    waar. Hun artikelen 'De buiging der R&amp;ouml;ntgen-stralen' 
    &lt;em&gt;(ibidem,&lt;/em&gt;

    7 (1899) 500-507) en 'Die Beugung der R&amp;ouml;ntgenstrahlen' 
    &lt;em&gt;(Annalen der Physik und Chemie&lt;/em&gt;

    68 (1899) 884-895) werden door de Duitse fysicus A. Sommerfeld
    in hetzelfde jaar gebruikt voor zijn onderzoek naar de aard van
    de r&amp;ouml;ntgenstralen. De juistheid van de waarnemingen van
    Haga en Wind werd echter spoedig in twijfel getrokken. De
    Groningse fysici herhaalden daarom hun experimenten met een
    verbeterde techniek en vonden daarbij uitgesproken
    diffractieverschijnselen (&lt;em&gt;Verslagen...&lt;/em&gt;

    11 (1902) 350-356 en 
    &lt;em&gt;Annalen...&lt;/em&gt;

    10(1903) 305-312). Zij waren ervan overtuigd dat
    r&amp;ouml;ntgenstralen beschouwd moeten worden als
    stralingsverschijnselen in de ether.&lt;/p&gt;
&lt;p&gt;Naast deze belangrijke onderzoekingen bewerkte Wind op
    verzoek van J. Bosscha de zevende druk van het deel
    'Magneetkracht en electriciteit' (1903) van diens bekende 
    &lt;em&gt;Leerboek der natuurkunde en van hare voornaamste
    toepassingen&lt;/em&gt;

    1e dr. (Leiden, 1865-1875). Winds wetenschappelijke
    onderzoekingen met Haga over de buiging van
    r&amp;ouml;ntgenstralen, zijn theoretische beschouwingen en zijn
    organisatietalent hadden zijn naam als fysicus gevestigd. Op 1
    juni 1902 werd hij benoemd tot hoofddirecteur van het
    Koninklijk Nederlandsch Meteorologisch Instituut (KNMI) in De
    Bilt als opvolger van M. Snellen. De verwachting was dat Wind
    dit instituut, dat onder C.H.D. Buys Ballot een grote naam had
    verworven, nieuwe luister zou bijzetten. Het college van
    curatoren van het KNMI was van mening dat Wind de aangewezen
    man was die de meteorologische wetenschap het meest zou kunnen
    bevorderen, enerzijds door verbetering van de
    waarnemingsmethoden, anderzijds door toepassing van de
    theoretische natuurkunde op de meteorologie. Met grote
    voortvarendheid begon Wind aan de voorbereiding van de nodige
    reorganisaties en maakte hij plannen tot de verbetering van de
    meteorologische waarnemingsmethoden, de oprichting van een
    vliegerstation voor het onderzoek van de hogere luchtlagen,
    uitbreiding van de magnetische waarnemingen, enz. Hij ontwierp
    nieuwe maandelijkse overzichten van de weersgesteldheid, maar
    werd al in het najaar van 1904 als opvolger van H.E.J.G. du
    Bois benoemd tot hoogleraar in de mathematische fysica en de
    theoretische mechanica aan de Rijksuniversiteit Utrecht. Op 20
    februari 1905 aanvaardde hij dit ambt met een oratie 
    &lt;em&gt;Electronen en materie.&lt;/em&gt;

    De belangen van het KNMI bleven hem echter ter harte gaan. In
    1906 publiceerde hij zijn 
    &lt;em&gt;Graphische Tabelle zur Bestimmung der
    Luftdruckgradienten&lt;/em&gt;

    (Utrecht, 1906). Van 1906 tot 1908 was hij lid van het college
    van curatoren van het KNMI en van 1908 tot 1911 secretaris van
    dat college. Ook als hoogleraar ontplooide hij een grote
    werkkracht. Naast zijn degelijk en nauwgezet onderwijs,
    publiceerde hij 'Een hypothese aangaande den oorsprong van
    R&amp;ouml;ntgen-stralen' (&lt;em&gt;Verslag van de gewone vergaderingen der wis- en
    natuurkundige afdeeling van de Koninklijke Akademie van
    Wetenschappen&lt;/em&gt;

    15 (1907) 855 - 859), gaf hij 'Een afleiding van de
    entropiewet' (&lt;em&gt;Chemisch Weekblad&lt;/em&gt;

    4 (1907) 599-620) en onderzocht hij de 'Buiging van een
    stootgolf door een spleet, volgens de theorie van Kirchhoff', (&lt;em&gt;Verslag...&lt;/em&gt;

    19 (1910) 427-437). Met A.F.H. Dalhuisen en W.E. Ringer
    verrichtte hij 'Stroommetingen op verschillende diepten in de
    Noordzee' (&lt;em&gt;ibidem,&lt;/em&gt;

    15 (1907) 616-623). Wind was voorts actief als lid van de
    Commissie van Toezicht op het Rijksinstituut voor het Onderzoek
    der Zee en als gedelegeerde van Nederland in de Permanente
    Internationale Raad voor dat onderzoek. Intensief hield hij
    zich ten slotte ook bezig met het voorbereiden van de
    organisatie van het hoger onderwijs in de geografie aan de
    Utrechtse universiteit, hetgeen in 1908 zou leiden tot de
    benoeming van twee hoogleraren in de geografie.&lt;/p&gt;
&lt;p&gt;Al deze activiteiten leidden ertoe dat Wind aanvankelijk
    niet tot rustig onderzoek kwam. Daarbij vertoonden zich al
    spoedig de verschijnselen van een slepende ziekte. Toen
    hierdoor het geven van onderwijs onmogelijk was, werden zijn
    colleges waargenomen door G.J. Elias, W.H. Keesom en M.J. van
    Uven, die later hoogleraar werden in respectievelijk Delft,
    Leiden en Wageningen. Na een langdurig ziektebed overleed Wind
    op 43-jarige leeftijd. Zijn wetenschappelijke verdiensten waren
    in 1903 ge&amp;euml;erd door de benoeming tot lid van de afdeling
    natuurkunde van de Koninklijke Akademie van Wetenschappen.&lt;/p&gt;
&lt;p&gt;
  &lt;a href='pgedeelte'&gt;P: &lt;/a&gt;
  &lt;em&gt;Catalogue of scientific papers compiled by the Royal Society
    of London&lt;/em&gt;

    19 (1925) 658.&lt;/p&gt;
&lt;p&gt;
  &lt;a href='lgedeelte'&gt;L: &lt;/a&gt;H.A. Lorentz, in 
  &lt;em&gt;Verslag van de gewone vergaderingen der wis- en natuurkundige
  afdeeling van de Koninklijke Akademie van Wetenschappen te
  Amsterdam&lt;/em&gt;

  20 (1911) 172-174; C. Schoute, in 
  &lt;em&gt;Hemel en dampkring&lt;/em&gt;

  9 (1911) 61; W.H. Julius, in 
  &lt;em&gt;Utrechtsche Studenten-almanak voor 1912,&lt;/em&gt;

  431-438; E. van Everdingen, in 
  &lt;em&gt;Utrechtsch Jaarboekje&lt;/em&gt;

  71 (1912) XV-XX.&lt;/p&gt;

&lt;p&gt;
&lt;a href=&amp;quot;igedeelte&amp;quot;&gt;I: &lt;/a&gt;
Website Universiteit Utrecht: http://www.uu.nl/uupublish/collecties/geschiedenis/4266main.html [28-6-2007].
&lt;/p&gt;




&lt;p&gt;H.A.M. Snelders&lt;/p&gt; 
&lt;dtml-var bwn_footer&gt;</text>
  </biography>
</biodes>

