<biodes version="1.0">
  <fileDesc>
    <title>Machen, William Charlemagne Henri (1860-1935)</title>
    <ref target="http://resources.huygens.knaw.nl/bwn1880-2000/lemmata/bwn1/machen"/>
    <publisher>
      <name>Biografisch Woordenboek van Nederland:1880-2000</name>
      <ref target="http://resources.huygens.knaw.nl/bwn1880-2000"/>
    </publisher>
  </fileDesc>
  <person>
    <idno type="id">machen</idno>
    <persName><name type="geslachtsnaam">Machen</name>, William Charlemagne Henri</persName>
    <sex value="1"/>
    <event type="birth" when="1860"/>
    <event type="death" when="1935"/>
    <state type="occupation">genealoog</state>
    <state type="occupation">historicus</state>
  </person>
  <biography>
    <text>&lt;dtml-var bwn_header&gt;
 &lt;p class='genealogie'&gt;
  &lt;strong&gt;Machen, William Charlemagne Henri&lt;/strong&gt;, amateur-genealoog en -historicus (Warmond 3-6-1860 - Warmond 7-10-1935).

Zoon van Cornelius Hendricus Carolus Machen, arts, en Maria Christina
Reese. Gehuwd op 28-10-1888 met Henriette Agathe Wilhelmine Marie
Philomene Machen. Uit dit huwelijk werden 2 zoons en 1 dochter geboren.





&lt;/p&gt;
&lt;p&gt;Machen ging na zijn middelbare schoolopleiding in 1880 medicijnen
studeren in Leiden. Deze studie werd door hem niet voltooid. Hij
verbleef vervolgens van 1885 tot 1890 in Amerika, vestigde zich in 1890
te Warmond, op de buitenplaats Middendorp en trad in dienst bij de
Rijksverzekeringsbank als agent in algemene dienst. Hij verliet Warmond
in 1905 en woonde o.a. in Maastricht en Amsterdam. In 1918 werd hij om
gezondheidsredenen vervroegd gepensioneerd en kwam in 1921 weer in
Warmond terug, waar hij tot zijn dood zou blijven wonen.
Financi&amp;euml;le en huiselijke moeilijkheden zijn hem, vooral in zijn
latere leven, niet bespaard gebleven.&lt;/p&gt;
&lt;p&gt;Machen had van jongs af aan een grote belangstelling voor genealogie
en heraldiek. In tegenstelling tot de meeste andere amateur-genealogen
richtte zich zijn aandacht vooral op het moeilijke terrein der
middeleeuwse geslachten (Van Teijlingen, Van den Woude, Van Alkemade).
In de eerste decennia van deze eeuw werkte hij te zamen met de
Warmondse bovenmeester C. Lugthart, aan een dorpsgeschiedenis van
Warmond die in ca. tien delen zou moeten verschijnen. Slechts twee
afleveringen zijn echter gedrukt: in 1927 verscheen te Leiden de eerste
aflevering van het eerste deel van het seriewerk 
&lt;em&gt;Warmond voorheen en thans,&lt;/em&gt;

getiteld 
&lt;em&gt;De ru&amp;iuml;ne van Warmond of wel De geschiedenis der oude
Sint-Matthijskerk.&lt;/em&gt;

Daarop volgde de eerste aflevering van het tweede deel, getiteld 
&lt;em&gt;De voormalige ridderhofstede te Warmond (Leiden,&lt;/em&gt;

[1931]), handelend over de twee te Warmond gelegen kastelen Teijlingen
en Oud-Teijlingen of Lochorst.&lt;/p&gt;
&lt;p&gt;Gedurende zijn leven heeft Machen weinig waardering gevonden voor
zijn werk, noch in de kleine Warmondse kring, noch onder de Hollandse
genealogen en historici. Oorzaak hiervan was het feit dat hij weinig
publiceerde en dat zijn aandacht zich vooral richtte op middeleeuws
detailwerk. Zijn manuscripten waren eerst in 1969 toegankelijk, doordat
de familie deze in bruikleen afstond aan de gemeentelijke archiefdienst
te Leiden. Daar de wetenschappelijke beoefening van de lokale
geschiedenis in vier decennia na Machens dood eerst goed op gang is
gekomen en de bronnen thans kritischer en meer uitputtend gebruikt
worden, hebben zijn manuscripten thans veel aan waarde verloren. Toch
heeft Machen met zijn twee boeken en met het verzamelen van foto's,
kranteknipsels en gelegenheidsdrukwerk betreffende Warmond, een
belangrijke bijdrage geleverd voor de plaatselijke historiebeoefening,
zoals J. Kloos dat in dezelfde tijd deed voor Noordwijk en O.C. van
Hemmessen voor Woubrugge. Dank zij het verzamelen en de historische
interesse van dit soort mensen is veel materiaal voor de
dorpsgeschiedenis bewaard gebleven.&lt;/p&gt;
&lt;p&gt;
  &lt;a href='agedeelte'&gt;A: &lt;/a&gt;Collectie-Machen in gemeentearchief te Leiden. A.G. van der
Steur, 'Inventaris van de collectie W.C. Machen' (Leiden,
1969). Niet uitg. ms. Gem. Archiefdienst Leiden.&lt;/p&gt;
&lt;p&gt;
  &lt;a href='pgedeelte'&gt;P: &lt;/a&gt;Behalve de reeds genoemde werken: 'Jan Steen te Warmond', in

&lt;em&gt;Oudheidkundig Jaarboek&lt;/em&gt;

4 (1924) 279-280; 'Het geslacht van Teylingen en het Huis tot
Warmonde. Enige opmerkingen naar aanleiding van Dr. Obreen's
studie omtrent dit geslacht', in 
&lt;em&gt;De Nederlandsche Leeuw&lt;/em&gt;

45 (1927) 10-14 en 82-84; 'Teilinghe-Lochorst', 
&lt;em&gt;ibidem&lt;/em&gt;

50 (1932) 90-92; 'Het geslacht &amp;quot;Van Oudshoorn'&amp;quot;, in 
&lt;em&gt;Gens Nostra&lt;/em&gt;

6 (1951) passim.&lt;/p&gt;
&lt;p&gt;A.G. van der Steur&lt;/p&gt; 
&lt;dtml-var bwn_footer&gt;
</text>
  </biography>
</biodes>

