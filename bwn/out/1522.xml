<biodes version="1.0">
  <fileDesc>
    <title>Risseeuw, Pieter Johannes (1901-1968)</title>
    <ref target="http://resources.huygens.knaw.nl/bwn1880-2000/lemmata/bwn4/risseeu"/>
    <publisher>
      <name>Biografisch Woordenboek van Nederland:1880-2000</name>
      <ref target="http://resources.huygens.knaw.nl/bwn1880-2000"/>
    </publisher>
  </fileDesc>
  <person>
    <idno type="id">risseeu</idno>
    <persName><name type="geslachtsnaam">Risseeuw</name>, Pieter Johannes</persName>
    <sex value="1"/>
    <event type="birth" when="1901"/>
    <event type="death" when="1968"/>
    <state type="occupation">schrijver</state>
  </person>
  <biography>
    <text>&lt;dtml-var bwn_header&gt;
 &lt;p class='genealogie'&gt;
  &lt;strong&gt;Risseeuw, Pieter Johannes&lt;/strong&gt;, schrijver ('s-Gravenhage 16-5-1901 - Utrecht 11-6-1968). Zoon van Jannis Adriaan Risseeuw, smid, en Pieternella van Es,
  pensionhoudster. Gehuwd op 16-5-1928 met Jannetje Passchier. Uit
  dit huwelijk werd 1 zoon geboren.
  

  
  &lt;/p&gt;
&lt;p&gt;Piet Risseeuw werd geboren in het milieu van de 'kleine
    luyden': een eenvoudig gereformeerd gezin, geworteld in de
    Afscheiding van 1834, dat afkomstig was uit Zeeland. Het
    vroegtijdig overlijden van vader Risseeuw, in 1904, deed zijn
    moeder besluiten in Scheveningen een pension te beginnen om in
    haar onderhoud te voorzien. In zijn 
    &lt;em&gt;Gasten en vreemdelingen. Haagse familieroman&lt;/em&gt;

    uit 1960 heeft hij, min of meer verhuld, dit gezin getekend. Na
    de lagere school werd Risseuw geen onderwijzer zoals zijn
    broer, maar bankemploy&amp;eacute;: tot zijn zestigste zou hij in
    dienst blijven bij de Twentsche Bank in Den Haag.&lt;/p&gt;
&lt;p&gt;Het bankwerk liet Risseeuw, ondanks een zwakke gezondheid,
    voldoende tijd om zich te wijden aan zijn literaire oeuvre,
    waarvan hij een gedeelte onder het pseudoniem Joh.P. Ruys
    publiceerde. Risseeuws grote betekenis lag evenwel in het
    organiseren en stimuleren van de protestants-christelijke
    literatuur. Zijn vriend C. Rijnsdorp zou hierover later
    schrijven: 'Veertig jaar lang is een groot deel van zijn
    schaarse vrije tijd en de energie van een niet al te sterk
    fysiek aan anderen besteed geweest. Hij kende, en
    correspondeerde met, iedereen; las manuscripten, gaf raad,
    introduceerde, organiseerde conferenties, weekends,
    tentoonstellingen, bracht mensen met elkaar in kennis, zette
    aan het werk' (&lt;em&gt;Nieuwe Haagsche Courant&lt;/em&gt;

    , 13-5-1961).&lt;/p&gt;
&lt;p&gt;Al in 1916 stichtte Risseeuw met enige vrienden de
    christelijke letterkundige kring te Scheveningen. Deze kring
    verspreidde een eigen blad, handgeschreven en in &amp;eacute;&amp;eacute;n
    exemplaar: 
    &lt;em&gt;Nut en Genoegen&lt;/em&gt;

    . Later kreeg dit tijdschrift, dat sinds 1918 in druk werd
    uitgegeven, de naam 
    &lt;em&gt;Opgang. Tijdschrift op christelijken grondslag ter
    beoefening van letteren en kunst&lt;/em&gt;

    . Het werd het offici&amp;euml;le orgaan van de Bond van
    Christelijk Letterkundige Kringen, bij de totstandkoming
    waarvan Risseeuw in mei 1921 mede was betrokken. Onenigheid met
    de uitgever leidde echter in 1923 tot de oprichting van een
    nieuw tijdschrift: 
    &lt;em&gt;Opwaartsche wegen&lt;/em&gt;

    . Alleen in het eerste jaar zou Risseeuw hiervan redacteur
    zijn; hij bleef echter medewerker en stuwende kracht.&lt;/p&gt;
&lt;p&gt;In 1946 behoorde Risseeuw tot de oprichters - en werd hij
    tevens redacteur - van het nieuwe protestantse literaire
    tijdschrift 
    &lt;em&gt;Ontmoeting&lt;/em&gt;

    . Uit de Bond van Christelijk Letterkundige Kringen kwam in
    1929 de Christelijke Auteurskring voort, en weer was Risseeuw
    hierbij een van de stuwende krachten. Over dit tijdschrift- en
    bondswerk vertelt hij in zijn 
    &lt;em&gt;Kinderen en erfgenamen. Haagse familieroman&lt;/em&gt;

    uit 1964. Zijn beide min of meer autobiografische romans, die
    bovendien een goed overzicht geven van de ontwikkelingen binnen
    het gereformeerde volksdeel, zouden vanaf 1968 samen onder de
    titel 
    &lt;em&gt;De familie Leenhouts&lt;/em&gt;

    verschijnen.&lt;/p&gt;
&lt;p&gt;Risseeuw stimuleerde niet alleen tot schrijven, hij wilde
    ook het eigen volksdeel tot de literatuur brengen. Zo gaf hij
    in 1926 de aanzet tot de oprichting van de Christelijke
    Leeszaal en Bibliotheek te Scheveningen, waarvan hij tot aan
    zijn dood bestuurslid was. Dit betekende overigens niet dat hij
    antithetisch of sektarisch dacht. Niet alleen christelijke
    literatuur en lectuur moest worden aangeschaft, zei hij in 1927
    in een radiopraatje voor de Nederlandsche Christelijke Radio
    Vereeniging (NCRV), de bibliotheek zou ook een voorlichtende
    functie moeten hebben; de christen hoefde geen achterlijk mens
    te zijn. Integendeel, hij moest midden in de wereld staan.&lt;/p&gt;
&lt;p&gt;Dit tekent Risseeuw: hij was zowel de animator als opvoeder,
    die het als zijn taak zag de kunst bij de massa te brengen, en
    de massa op te voeden tot de kunst. In 1923 trad hij in contact
    met de firma Callenbach in Nijkerk, die een serie volksromans,
    de Christelijke Bibliotheek, uitgaf. Risseeuw stelde voor
    speciaal voor deze abonnees een letterkundig jaarboek samen te
    stellen om hen zo kennis te laten maken met literatuur. Het lag
    in de bedoeling dat Callenbach dan later werk van een meer
    literair gehalte in zijn reeks zou opnemen. Deze 'kerstboeken'
    werden een succes; van 1924 tot 1933 verschenen er negen,
    terwijl in 1932 de reeks onderbroken werd door een
    soortgelijke, niet aan kerstmis gebonden uitgave, 
    &lt;em&gt;Nieuwe oogst&lt;/em&gt;

    genaamd.&lt;/p&gt;
&lt;p&gt;In 1935 ontstond er een conflict met de uitgever. De
    Christelijke Bibliotheek was op aandrang van Risseeuw vervangen
    door de Nobelreeks, waarin door Risseeuw 'ontdekte' jonge
    auteurs, zoals J.K. van Eerbeek, Anne de Vries en Henk van
    Randwijk, hun werk zouden publiceren. Hij organiseerde voor
    deze reeks allerlei propagandaspreekbeurten. Door een
    directiewisseling bij de firma Callenbach kreeg Risseeuw bij
    deze serie en de daarin te verschijnen jaarboeken niet de
    functie van redacteur, maar werd hij 'figurant op de
    achtergrond', een voor hem onacceptabele degradatie. Hoewel de
    scherpste kantjes er na een gesprek af waren, is de relatie
    nooit meer helemaal goed geworden. Nog in 1965, bij de ordening
    van zijn archief, zou Risseeuw beschuldigingen en
    verduidelijkingen op doorslagen van eertijds verzonden brieven
    plaatsen.&lt;/p&gt;
&lt;p&gt;Jonge talenten introduceerde Risseeuw sedertdien bij
    uitgeverij Kok in Kampen. Juist doordat hij over veel
    plaatsingsmogelijkheden beschikte - sinds 1929 was hij
    redacteur van het zondagsblad van 
    &lt;em&gt;De Rotterdammer&lt;/em&gt;

    en van het weekblad 
    &lt;em&gt;De Spiegel&lt;/em&gt;

    - wendden veel beginnende schrijvers zich tot hem, per brief,
    maar ook persoonlijk. Bij Kok had hij in 1930 
    &lt;em&gt;Christelijke schrijvers van dezen tijd&lt;/em&gt;

    uitgegeven, met daarin karakteriseringen van ruim veertig
    auteurs, gevolgd door een bibliografie. Ook hier ging het om
    meer dan zuivere literatuur: 'Niet alleen hen, wier werk
    gerekend kan worden tot de christelijke literatuur, doch ook
    auteurs, wier belletrie meer sociale dan literaire beteekenis
    heeft, vindt men vertegenwoordigd', schreef hij in de
    inleiding. In 1931 verscheen bij dezelfde uitgever 
    &lt;em&gt;Christelijke dichters van dezen tijd&lt;/em&gt;

    en zeven jaar later 
    &lt;em&gt;Christelijke dichters van dezen tijd. Nieuwe bundel&lt;/em&gt;

    . Wat Risseeuw voor volwassenen deed, probeerde hij ook voor
    kinderen. In 1930 verscheen het door hem samen met Q.A. de
    Ridder geredigeerde 
    &lt;em&gt;Hou zee! Eerste christelijk jeugd-jaarboek&lt;/em&gt;

    , twee jaar later gevolgd door een tweede bundel.&lt;/p&gt;
&lt;p&gt;Van Risseeuws eigen werk baarde de crisisroman 
    &lt;em&gt;Is het mijn schuld?&lt;/em&gt;

    uit 1937 opzien. Via de figuur van de jonge hulpprediker Egbert
    Lemke kritiseerde hij de 'ouderwetse' predikant, die wel
    preekte, maar te weinig oog had voor de sociale nood. Hij
    pleitte voor een wezenlijk deelgenootschap in de kerkelijke
    gemeente. In 1941, kort v&amp;oacute;&amp;oacute;r de instelling van de
    Kultuurkamer, publiceerde hij 
    &lt;em&gt;Geleend goed&lt;/em&gt;

    , een roman over het Westland. Vijfentwintig jaar later, in
    1966, zou hij het tuindersmilieu opnieuw tot onderwerp van een
    roman maken, namelijk in 
    &lt;em&gt;De glazen stad&lt;/em&gt;

    , een boek dat grote bekendheid kreeg door de
    televisiebewerking die de NCRV twee jaar na het verschijnen
    later uitzond. Risseeuw zelf was over deze bewerking zeer
    ontevreden; de bewerkers en de regisseur hadden naar zijn
    mening te weinig oog gehad voor de feitelijke bedoeling van de
    auteur.&lt;/p&gt;
&lt;p&gt;Reeds vanaf de eerste helft van de jaren veertig had
    Risseeuw zich verdiept in de geschiedenis van de Afgescheidenen
    die in 1846 en 1847 naar de Verenigde Staten waren getrokken.
    De veel gelezen romans 
    &lt;em&gt;Vrijheid en brood&lt;/em&gt;

    (1947), 
    &lt;em&gt;De huilende wildernis&lt;/em&gt;

    (1947) en 
    &lt;em&gt;Ik worstel en ontkom&lt;/em&gt;

    (1951) waren van deze uitvoerige studie het resultaat. Vanaf
    1959 werden deze romans, enigszins verkort, uitgegeven als de
    trilogie 
    &lt;em&gt;Landverhuizers&lt;/em&gt;

    . Ook na zijn pensionering hield Risseeuw belangstelling voor
    emigratie uit Nederland. Hij maakte toen reizen naar Canada, de
    Verenigde Staten, Australi&amp;euml; en Zuid-Afrika en deed verslag
    over die reizen en het leven van de emigranten in 
    &lt;em&gt;Overal Hollanders. Een reisverhaal&lt;/em&gt;

    uit 1965.&lt;/p&gt;
&lt;p&gt;Ondanks al dit boeiend vertelde, helder en zakelijk
    geschreven eigen werk - hij was een groot bewonderaar van de
    stijl van F. Bordewijk - ligt de grote betekenis van Risseeuw
    toch in zijn niet aflatende streven het gereformeerde volksdeel
    ook cultureel te emanciperen. Het volk leren lezen, en de
    schrijvers voor het volk leren schrijven, dat was zijn doel.
    Nog in 1949 schreef hij in 
    &lt;em&gt;Ontmoeting&lt;/em&gt;

    (3 (1948/1949) 517) over de reeksen christelijke romans: 'Ik
    beschouw deze boekenseries als nuttige instellingen voor de
    volksontwikkeling. Zij zijn het a.b.c. om het volk te leren
    lezen en zij brengen doorgaans de massa liefde bij voor ''het
    boek''. (...) Niemand onderschatte de sociale en - in bredere
    zin - literaire taak van deze lectuurverspreiding en gros.' Aan
    die verspreiding had Risseeuw, vooral in de jaren dertig,
    ruimschoots het zijne bijgedragen.&lt;/p&gt;
&lt;p&gt;
  &lt;a href='agedeelte'&gt;A: &lt;/a&gt;Archief-Risseeuw in Historisch Documentatiecentrum
  voor het Nederlands Protestantisme (1800-heden) te
  Amsterdam.&lt;/p&gt;
&lt;p&gt;
  &lt;a href='pgedeelte'&gt;P: &lt;/a&gt;Bibliografie tot 1968 in het onder L genoemd levensbericht
    van Rijnsdorp, 178-180.&lt;/p&gt;
&lt;p&gt;
  &lt;a href='lgedeelte'&gt;L: &lt;/a&gt;Interview door Jan H. de Groot, in 
  &lt;em&gt;Het Korenland&lt;/em&gt;

  7 (1930) 251-254; interview door D. v.d. Stoep, 
  &lt;em&gt;Ontmoeting&lt;/em&gt;

  4 (1949/1950) 59-70; C. Rijnsdorp, 
  &lt;em&gt;In drie etappen&lt;/em&gt;

  (Baarn [1952]); J.W. Ooms, 'Auteur van Landverhuizers overleden',
  in 
  &lt;em&gt;Christelijke Bibliotheek&lt;/em&gt;

  16 (1968) 8 (sept.) 2-3; J. Hoekstra, 'P.J. Risseeuw. De man die
  stimuleerde en kritiseerde', 
  &lt;em&gt;ibidem&lt;/em&gt;

  16 (1968) 3-5; levensbericht door C. Rijnsdorp, in 
  &lt;em&gt;Jaarboek van de Maatschappij der Nederlandse Letterkunde te
  Leiden 1968-1969&lt;/em&gt;

  (Leiden, 1971) 174-180.&lt;/p&gt;
&lt;p&gt;H. Jongsma&lt;/p&gt; 
&lt;dtml-var bwn_footer&gt;</text>
  </biography>
</biodes>

