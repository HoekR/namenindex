<biodes version="1.0">
  <fileDesc>
    <title>Dijk, Jannes Johannes Cornelis van (1871-1954)</title>
    <ref target="http://resources.huygens.knaw.nl/bwn1880-2000/lemmata/bwn2/dijk"/>
    <publisher>
      <name>Biografisch Woordenboek van Nederland:1880-2000</name>
      <ref target="http://resources.huygens.knaw.nl/bwn1880-2000"/>
    </publisher>
  </fileDesc>
  <person>
    <idno type="id">dijk</idno>
    <persName><name type="geslachtsnaam">Dijk</name>, Jannes Johannes Cornelis van</persName>
    <sex value="1"/>
    <event type="birth" when="1871"/>
    <event type="death" when="1954"/>
    <state type="occupation">politicus</state>
    <state type="occupation">jurist</state>
    <state type="occupation">minister</state>
  </person>
  <biography>
    <graphic url="http://resources.huygens.knaw.nl/bwn1880-2000/lemmata/bwn2/images/images/DIJKJJC.jpg"/>
    <text>&lt;dtml-var bwn_header&gt;
 &lt;p class='genealogie'&gt;
  &lt;strong&gt;Dijk, Jannes Johannes Cornelis van&lt;/strong&gt;, minister van Defensie en militair jurist (Leeuwarden 1-12-1871 - 's-Gravenhage 9-2-1954).

Zoon van Willem Jacob van Dijk, koetsier, en Cornelia Jansen van
Rijssen. Gehuwd op 1-9-1898 met Elizabeth Wierda. Uit dit huwelijk
werden 2 zoons en 1 dochter geboren.
&lt;/p&gt;

&lt;img src=&amp;quot;images/DIJKJJC.jpg&amp;quot; align=&amp;quot;right&amp;quot; BORDER=&amp;quot;0&amp;quot; alt=&amp;quot;afbeelding van Dijk, Jannes Johannes Cornelis van&amp;quot; class=&amp;quot;bwnimg&amp;quot;&gt;

&lt;p&gt;Van Dijk kwam uit een streng gereformeerd milieu. Na de HBS volgde
zijn opleiding tot officier op de Militaire School te Haarlem. Op 13
oktober 1892 werd hij benoemd tot tweede luitenant en geplaatst bij het
1e Regiment Infanterie. Het volgen van colleges in de rechts- en
staatswetenschappen te Leiden van 1897 tot 1898 vergemakkelijkte een
docentschap in militair recht aan de Koninklijke Militaire Academie te
Breda, dat van 1898 tot in 1908 werd vervuld. In 1904 publiceerde hij
het 
&lt;em&gt;Wetboek van militair strafrecht en Wet op de krijgstucht&lt;/em&gt;

(Zwolle, 1904), waarvan in 1952 de vierde druk verscheen. In 1908
volgde een aanstelling tot onderdirecteur van de Topografische
Inrichting te Delft. Bij Koninklijk Besluit van 26 maart 1913, no. 44
kreeg Van Dijk in de rang van kapitein eervol ontslag uit de militaire
dienst en werd hij benoemd tot directeur van de Topografische
Inrichting, welke functie hij tot in 1921 bekleedde. Onder zijn
directeurschap werd het zg. stelsel van de 'bewoonde oorden'
ontworpen ten behoeve van de 10-jaarlijkse volkstelling in 1920. Door
deze nieuwe methode kon men ook van de nieuwe bebouwing in de
afzonderlijke gemeenten een gedifferentieerder beeld verkrijgen dan
anders mogelijk zou zijn geweest. De wijze van telling die voordien
gehanteerd werd, leverde slechts bruikbare gegevens op over de gemeente
in haar geheel, maar liet geen differentiatie toe.&lt;/p&gt;
&lt;p&gt;Deze succesrijke, gedeeltelijk militaire maar vooral
organisatorische loopbaan, bleef niet onopgemerkt. Toen in het
kabinet-Ruijs de Beerenbrouck de minister van Oorlog, W.F. Pop, in 1921
aftrad kwam de portefeuille van Oorlog beschikbaar. Deze werd aan Van
Dijk als antirevolutionair aangeboden en door hem aanvaard, terwijl hij
bovendien als minister ad interim voor Marine optrad. In het tweede
kabinet-Ruijs de Beerenbrouck van 1922 tot 1925 zou Van Dijk minister
van Oorlog blijven. Als bewindsman met deze taken trad Van Dijk naar
voren als een goed debater, die kennis van zaken bezat en erin slaagde
van zich af te spreken. Tijdens zijn ministerschap kwam de belangrijke
dienstplichtwet van 1922 tot stand. Door deze wet werd het vredesleger
uitsluitend een opleidingsinstituut en ontstond een nieuw
mobilisatiesysteem, waarbij de zg. organisatie in de vredestijd vooral
diende tot een voorbereiding en training van een tamelijk beperkte
groep opgeroepenen die met vorige en volgende lichtingen bij
mobilisatie op oorlogssterkte kon worden gebracht.&lt;/p&gt;
&lt;p&gt;Na dit ministerschap bleef Van Dijk in de politiek: hij werd lid van
de Tweede Kamer voor de antirevolutionaire fractie, waarin hij als
expert voor defensie optrad. Bovendien behartigde hij voor zijn partij
onder meer ook de problematiek rond de ontwikkeling van het
omroepbestel. Van Dijk bleef lid van de Tweede Kamer tot 24 juni 1937,
toen hij werd benoemd tot minister van Defensie in het vierde
kabinet-Colijn. Deze post bekleedde hij vervolgens ook in het slechts
enkele weken durende vijfde kabinet-Colijn (1939). Gedurende deze
bewindspe-riode werd door Van Dijks voorstel de dienstplichtwet van
1922 gewijzigd, hetgeen een verlenging van de duur van de eerste
oefening en een vergroting van het jaarlijkse contingent inhield. Zowel
tijdens zijn kamerlidmaatschap als in zijn tweede ministerschap was Van
Dijk een doortastend en consequent voorstander van herbewapening en
versterking van de Nederlandse defensie. Hij beschouwde de
landsverdediging als een heilige plicht, die van Godswege was opgelegd.
Door de gewijzigde omstandigheden groeide na verloop van tijd de
sympathie voor Van Dijks benadering, maar desalniettemin stuitte hij
toch herhaaldelijk op de wens bij vele, ook regeringsgezinde, partijen
al te hoog geachte kosten laag te houden. Aan hem was het in ieder
geval niet of nauwelijks te wijten dat Nederland de Tweede Wereldoorlog
inging met een nog in vele opzichten ouderwets gebleven en onvoldoende
uitgeruste defensie. Afgezien van deze parlementaire en
ministeri&amp;euml;le activiteiten was Van Dijk bovendien maatschappelijk
werkzaam. Zo was hij actief in het christelijk nationaal onderwijs en
de christelijke psychiatrische zorg, de Nationale Christen Officieren
Vereeniging, de Nederlandsche Militaire Bond, de Koninklijke
Nederlandse Vereniging &amp;quot;Ons Leger&amp;quot;, en de Dr.
Kuyperstichting. Bovendien was hij in de periode 1929-1949 lid van het
college van directeuren van de Vrije Universiteit. Op 20 oktober 1938
verleende de Vrije Universiteit hem het eredoctoraat, o.a. wegens zijn
verdiensten als militair jurist.&lt;/p&gt;
&lt;p&gt;Na de capitulatie van mei 1940 bleef Van Dijk actief. Hij was
afgevaardigde van de Gereformeerde Kerken in het Interkerkelijk Overleg
en maakte, toen Colijn als vertegenwoordiger van de antirevolutionaire
stroming door verbanning was uitgevallen, deel uit van het Politiek
Convent en het Nationaal Comit&amp;eacute;. Ook was hij lid van de Raad van
commissarissen van 
&lt;em&gt;De Standaard,&lt;/em&gt;

in welke kwaliteit hij te maken kreeg met steeds sterker wordende
Duitse druk, waaraan dit dagblad volgens menigeen te veel toegaf. Op 1
april 1943 werd hij door de Sicherheitspolizei gearresteerd en
ingesloten in het 'Oranjehotel' te Scheveningen, vanwaar hij
werd overgebracht naar het gijzelaarskamp Haaren en vervolgens naar het
concentratie kamp Dachau, waar hij in 'Ehrenhaft' verbleef.
Tijdens zijn gevangenschap maakte Van Dijk, die aan diabetes leed,
diepe indruk op zijn lotgenoten. Binnen de kring van zijn
medegevangenen bekleedde hij een leidende rol en was hij velen tot
grote steun. Op 24 april 1945 met ongeveer 180 andere gevangenen door de SS uit Dachau weggevoerd belandde hij via Innsbruck en Zuid-Tirol in een dorpje in de Dolomieten. Daar werd hij met zijn lotgenoten door Amerikaanse troepen bevrijd. Op 19 mei keerde hij in Den Haag terug. Hem zou daarna in Nederland nog een
lange levensavond beschoren zijn.&lt;/p&gt;
&lt;p&gt;Van Dijk was een hardwerkend en consci&amp;euml;ntieus man, hij was
streng voor zichzelf, rechtlijnig, maar toch ook een gevoelsmens met
fijnzinnige humor. Onder invloed van zijn gevangenschap nam hij later
ten aanzien van personen en zaken een mildere houding aan dan
v&amp;oacute;&amp;oacute;r oorlog en bezetting het geval was geweest.&lt;/p&gt;
&lt;p&gt;
  &lt;a href='agedeelte'&gt;A: &lt;/a&gt;Archief-Van Dijk in Historisch Documentatiecentrum voor het
Nederlands Protestantisme 1800-heden (VU-Amsterdam).&lt;/p&gt;
&lt;p&gt;
  &lt;a href='pgedeelte'&gt;P: &lt;/a&gt;Samen met P.P.C. Collette, 
&lt;em&gt;Militaire rechtspleging. Handleiding ten dienste van officieren en
aanstaande officieren&lt;/em&gt;

(Zwolle, 1901); 'De ontworpen wijzigingen van de Rechtspleging bij
de Landmacht', in 
&lt;em&gt;Orgaan der Vereeniging ter beoefening van de krijgswetenschap
1904-1905,&lt;/em&gt;

194-266; 
&lt;em&gt;De positie van den Indischen officier behoort bij de Wet te worden
geregeld. Voordracht in de algemene vergadering der Vereeniging
..Moederland en Koloni&amp;euml;n&amp;quot; van 13 oktober 1906&lt;/em&gt;

('s-Gravenhage, 1906); samen met O.G. James, 
&lt;em&gt;Wetten en andere wettelijke voorschriften, verzameld ten dienste van
het onderwijs in straf- en tuchtrecht aan de cadetten bestemd voor het
leger hier te lande&lt;/em&gt;

(Breda, 1911); 'Defensie', in 
&lt;em&gt;Schrift en historie. Gedenkboek bij het vijftig-jarig bestaan der
georganiseerde Antirevolutionaire Partij 1878-1928&lt;/em&gt;

[door J.H. Kok en G.M. den Hartogh] (Kampen, 1928) 187-202; 
&lt;em&gt;Vijftig Jaren. Officiee lgedenkboek ter gelegenheid van het gouden
regeringsjubileum van Hare Majesteit Koningin Wilhelmina Helena Pauline
Maria 1898-31 Augustus-1948.&lt;/em&gt;

Onder red. van F. Beelaerts van Blokland, J.W. Albarda, J.J.C. van Dijk
et al. (Amsterdam, 1948).&lt;/p&gt;
&lt;p&gt;
  &lt;a href='lgedeelte'&gt;L: &lt;/a&gt;'Eerepromotie van Dr. J.J.C. van Dijk', in 
&lt;em&gt;Militair-Rechtelijk Tijdschrift&lt;/em&gt;

34 (1938-1939) 247-252; &lt;a href=&amp;quot;http://resolver.kb.nl/resolve?urn=ddd:010443026:mpeg21:a0005&amp;quot;&gt;Trouw, 23-5-1945&lt;/a&gt;; K.E. Oudendijk, in 
&lt;em&gt;Ons Leger&lt;/em&gt;

38 (1954) 2 (februari) 2-3; [Red.], in 
&lt;em&gt;Militair-Rechtelijk Tijdschrift&lt;/em&gt;

47 (1954) 239; P.J. Oud, 
&lt;em&gt;Het jongste verleden&lt;/em&gt;

2e dr. (Assen, 1968) passim; L. de Jong, 
&lt;em&gt;Het Koninkrijk der Nederlanden in de Tweede Wereldoorlog&lt;/em&gt;

('s-Gravenhage, 1969-1975) I, II, IV, V, VI; H. Algra, 'Iets
over Dr. J.J.C. van Dijk', in 
&lt;em&gt;Anti-Revolutionaire Staatkunde&lt;/em&gt;

40 (1970) 317-327.&lt;/p&gt;
&lt;p&gt;
&lt;a href=&amp;quot;igedeelte&amp;quot;&gt;I: &lt;/a&gt;&lt;i&gt;Persoonlijkheden in het Koninkrijk der Nederlanden in woord en beeld.&lt;/i&gt; Onder hoofdred. van H.P. van den Aardweg (Amsterdam 1938) 408.
&lt;/p&gt;

&lt;p&gt;C.M. Schulten&lt;/p&gt; 
&lt;dtml-var bwn_footer&gt;</text>
  </biography>
</biodes>

