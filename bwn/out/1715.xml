<biodes version="1.0">
  <fileDesc>
    <title>Sonsbeeck, Willem George Alphonse van (1877-1969)</title>
    <ref target="http://resources.huygens.knaw.nl/bwn1880-2000/lemmata/bwn3/sonsbeeck"/>
    <publisher>
      <name>Biografisch Woordenboek van Nederland:1880-2000</name>
      <ref target="http://resources.huygens.knaw.nl/bwn1880-2000"/>
    </publisher>
  </fileDesc>
  <person>
    <idno type="id">sonsbeeck</idno>
    <persName><name type="geslachtsnaam">Sonsbeeck</name>, Willem George Alphonse van</persName>
    <sex value="1"/>
    <event type="birth" when="1877"/>
    <event type="death" when="1969"/>
    <state type="occupation">burgemeester</state>
    <state type="occupation">commissaris der Koningin</state>
  </person>
  <biography>
    <graphic url="http://resources.huygens.knaw.nl/bwn1880-2000/lemmata/bwn3/images/images/SONSBEECK.jpg"/>
    <text>&lt;dtml-var bwn_header&gt;
 &lt;p class='genealogie'&gt;
  &lt;strong&gt;Sonsbeeck, Willem George Alphonse van&lt;/strong&gt;, burgemeester van Breda en commissaris der Koningin in Limburg (Amsterdam 11-9-1877 - Heino 14-8-1969).

  Zoon van Paul Willem Hendrik van Sonsbeeck, jurist, tevens
  gemeenteraadslid van Amsterdam, en Susette Johanna Feijens.
  Gehuwd op 3-2-1916 met Maria Petronella Stephania van der Kun.
  Uit dit huwelijk werden 3 dochters geboren.
  

  &lt;img src=&amp;quot;images/SONSBEECK.jpg&amp;quot; align=&amp;quot;right&amp;quot; BORDER=&amp;quot;0&amp;quot; alt=&amp;quot;afbeelding van Sonsbeeck, Willem George Alphonse van&amp;quot; class=&amp;quot;bwnimg&amp;quot;&gt;

  
  &lt;/p&gt;
&lt;p&gt;Guy van Sonsbeeck, het tiende uit een gezin van elf
    kinderen, stamde uit een katholieke patricische familie. Al op
    zesjarige leeftijd verloor hij zijn vader. Hij bezocht een
    lagere school in zijn geboortestad, het gymnasium van de paters
    jezu&amp;iuml;eten in Katwijk aan de Rijn en het Stonyhurst College
    in Blackburn (Schotland), v&amp;oacute;&amp;oacute;r een studie in de
    rechten aan de Universiteit van Amsterdam. Na het afleggen van
    het kandidaatsexamen op 5 mei 1899 liet hij zich kiezen in de
    senaat (assessor II) van het Amsterdamsch Studenten Corps. Op
    16 december 1902 volgde zijn promotie op stellingen bij prof.
    D. Josephus Jitta tot doctor in de rechtswetenschap.&lt;/p&gt;
&lt;p&gt;Willem van Sonsbeeck - hij had tijdens zijn studietijd zijn
    voornaam veranderd - voelde minder voor de advocatuur dan voor
    een ambtelijke loopbaan. Die begon hij in 1903 als secretaris
    van de staatscommissie inzake de bedelarij om vervolgens per 1
    september 1905 adjunct-commies op de provinciale griffie in
    Arnhem te worden; in deze vrij rustige werkkring kreeg hij
    vooral waterstaats- en onderwijszaken te behandelen. Na
    promotie op stellingen op 20 oktober 1909 bij prof. A.A.H.
    Struycken tot doctor in de staatswetenschap, dong hij met
    succes naar de functie van commies-griffier van de Tweede
    Kamer. In de residentie kon hij de binnenlandse politiek van
    nabij volgen; bovendien leerde hij er zijn vrouw kennen.&lt;/p&gt;
&lt;p&gt;Met ingang van 1 januari 1919 werd Van Sonsbeeck, als
    opvolger van E.O.J.M, baron Van H&amp;ouml;vell van Wezeveld en
    Westerflier, benoemd tot burgemeester van Breda. Deze rustige,
    wat deftige, gemeente maakte in de jaren 1919-1936 een
    stormachtige groei door: het grondgebied werd, vooral ten koste
    van de buurgemeenten Princenhage en Teteringen, uitgebreid van
    262 tot 1077 ha, en het inwoneraantal steeg van bijna 30.000
    tot bijna 50.000. In die tijd verdwenen bijvoorbeeld de bank
    van lening, het stedelijk muziekkorps, de paardetram en de
    Warenkeuringsdienst, maar daarvoor in de plaats kwamen vele
    andere dingen tot stand, zoals de aanleg van nieuwe woonwijken
    en parken, de ontsluiting van de Belcrumpolder, de bouw van een
    abattoir, een tweede watertoren en een zwembad, de
    modernisering van het stadhuis, de gasfabriek, het ziekenhuis
    en het stedelijk museum, en de oprichting van de gemeentelijke
    geneeskundige dienst. Van Sonsbeeck heeft persoonlijk sterk
    bijgedragen aan de ontwikkeling van Breda tot een moderne stad.
    Allereerst heeft hij jarenlang, op alle mogelijke wijzen,
    geijverd voor de gebiedsuitbreiding van Breda, die in april
    1927 haar beslag kreeg. Verder toonde hij zich een
    voortreffelijke voorzitter van de gemeenteraad, niet alleen
    volgens de fractievoorzitter van de grootste partij -
    Roomsch-Katholieke Staatspartij (RKSP) -, maar ook volgens
    diens protestants-christelijke collega, die vaker het
    slachtoffer was van Van Sonsbeecks ironie. Daarnaast behartigde
    hij met veel verve de gemeentelijke onderwijs- en culturele
    zaken. Het hoeft dan ook niet te verbazen dat hij bij zijn
    koperen ambtsjubileum begin juli 1931 door de burgerij (met
    uitzondering van de sociaal-democraten en de communisten) op
    grootse wijze gehuldigd werd.&lt;/p&gt;
&lt;p&gt;Van Sonsbeeck beperkte zijn activiteiten niet tot Breda. Al
    in 1919 werd hij curator van de RK Leergangen, in 1927 van de
    RK Handelshoogeschool te Tilburg, en in 1932 van de
    Universiteit van Amsterdam (dit was hij 25 jaar later nog). Hij
    werd lid van de staatscommissie inzake de herziening van de
    gemeentewet en lid van de Algemeene Armen-commissie. Ook trad
    hij op als ondervoorzitter van de Vereeniging van Nederlandsche
    Gemeenten en als voorzitter van de regeringscommissie inzake de
    vuilverwijdering ten behoeve van de landbouw. Het valt niet te
    verwonderen dat de minister van Binnenlandse Zaken, J.A. de
    Wilde, Van Sonsbeeck per 1 juni 1936 bestemde voor een hogere
    functie, die van commissaris der Koningin in de provincie
    Limburg. Met pijn in het hart verliet Van Sonsbeeck 'het Haagje
    van het Zuiden', na een hartelijk afscheid van de burgerij en
    van de gemeenteraad (inclusief de SDAP-raadsleden). De hoogste
    lof zwaaide hem bij die gelegenheid de fractievoorzitter van de
    RKSP, F.B.I.M. Janssens, toe: 'Gij, die als niet-Brabander, op
    zoo voortreffelijke wijze de psyche van den Brabander en in het
    bijzonder van den Bredanaar hebt weten te verstaan en tot de
    Uwe te maken. Gij hebt U een blijvende plaats verworven in de
    harten van Uw geineentenaren.'&lt;/p&gt;
&lt;p&gt;Zo geliefd als in Breda heeft Van Sonsbeeck zich in
    Maastricht niet weten te maken; daarvoor had hij ook te weinig
    affiniteit met de Limburgse volksaard. 'De nieuwe gouverneur
    bleek een sterke persoonlijkheid, die op eigen manieren de
    dingen waarnam en naar eigen inzichten de zaken behandelde,'
    constateerde een redacteur van 
    &lt;em&gt;De Nedermaas&lt;/em&gt;

    al gauw. De provinciale bestuurders en ambtenaren, die aan de
    kalme hand van zijn voorganger Van H&amp;ouml;vell van Wezeveld en
    Westerflier gewoon geraakt waren, moesten even wennen aan de
    slagvaardigheid en vlotheid van Van Sonsbeeck, maar kwamen toch
    tot een plezierige zakelijke samenwerking met hem.&lt;/p&gt;
&lt;p&gt;Tegenover de Duitse bezetter was Van Sonsbeeck zo weinig
    meegaand, dat hij al op 5 februari 1941 ontslagen werd en
    vervangen door de NSB'er M.V.E.H.J.M. graaf De Marchant et
    d'Ansembourg. De officieel gepensioneerde commissaris der
    Koningin bleef ambteloos tot begin augustus 1944, toen hij
    benoemd werd tot (het enige katholieke) lid van het in het
    bezette gebied in het geheim tot stand gekomen College van
    Vertrouwensmannen, dat de regering in ballingschap na de
    bevrijding in Nederland zou moeten vertegenwoordigen. Van
    Sonsbeeck kreeg op de eerste vergadering van dit college de
    taak een concept voor een bevrijdingsproclamatie op te stellen,
    maar kon de volgende vergaderingen niet meer bijwonen door de
    snelle opmars van de geallieerde troepen. Meteen na de
    bevrijding van Maastricht op 14 september hervatte de
    commissaris der Koningin, net 67 jaar geworden, zijn werk. Hij
    kreeg een reeks competentieconflicten met vertegenwoordigers
    van het Militair Gezag over de zuivering van burgemeesters van
    Limburgse gemeenten. De Provinciale Militaire Commissaris wilde
    dat een aantal onvoldoende betrouwbaar geachte burgemeesters
    een bevel tot staking van de uitoefening van hun functie
    uitgereikt kregen, maar Van Sonsbeeck hield zo lang mogelijk
    vast aan de oude, hem vertrouwde burgemeesters. Medio maart
    1945 drong de Gemeenschap van Oud-Illegale Werkers in Limburg
    schriftelijk aan op zijn vervanging door een minder
    conservatieve commissaris der Koningin. De minister van
    Binnenlandse Zaken, L.J.M. Beel, steunde Van Sonsbeeck een
    tijdlang, maar verzocht hem persoonlijk op termijn ontslag te
    nemen. Dat ontslag werd Van Sonsbeeck per 1 januari 1947
    verleend, nadat de regering hem benoemd had tot voorzitter van
    de Voorlopige Natuurbeschermingsraad.&lt;/p&gt;
&lt;p&gt;Van Sonsbeeck was begiftigd met een scherpe geest, een
    sterke wil en een brede culturele belangstelling, die een
    geslaagde bestuurlijke loopbaan mogelijk maakten. Het
    hoogtepunt van zijn carri&amp;egrave;re was ongetwijfeld het
    burgemeesterschap van Breda, waar zijn werkkracht en zijn
    gevoel voor stijl beter tot hun recht kwamen dan daarna in
    Maastricht.&lt;/p&gt;
&lt;p&gt;
  &lt;a href='agedeelte'&gt;A: &lt;/a&gt;Archief-E.B.B.F. baron Wittert van Hoogland, nr.
  109-111, in het Algemeen Rijksarchief te 's-Gravenhage;
  collectie-W.G.A. van Sonsbeeck, in het gemeentearchief van Breda;
  archief van het provinciaal bestuur 1914-1943, in het
  rijksarchief in Limburg te Maastricht; archief Militair Gezag map
  248, Provinciale Militaire Commissaris Limburg, in het
  Rijksarchief in Limburg te Maastricht.&lt;/p&gt;
&lt;p&gt;
  &lt;a href='lgedeelte'&gt;L: &lt;/a&gt;'Onze Gouverneur Mr.Dr. W.G.A. van Sonsbeeck', in 
  &lt;em&gt;De Nedermaas&lt;/em&gt;

  15 (1937) 1 (sept.) 12-13; L. de Jong, 
  &lt;em&gt;Het Koninkrijk der Nederlanden in de Tweede Wereldoorlog&lt;/em&gt;

  ('s-Gravenhage, 1972, 1980 en 1982) IV, Xa en Xb; M. van Rooijen,
  
  &lt;em&gt;Breda in beeld 1860-1940&lt;/em&gt;

  (Breda, 1983) 130-132.&lt;/p&gt;

&lt;p&gt;
&lt;a href=&amp;quot;igedeelte&amp;quot;&gt;I: &lt;/a&gt;&lt;i&gt;Persoonlijkheden in het Koninkrijk der Nederlanden in woord en beeld&lt;/i&gt;. Onder hoofdred. van H.P. van den Aardweg (Amsterdam 1938) 1386.
&lt;/p&gt;

&lt;p&gt;W.J.M. Klaassen&lt;/p&gt; 
&lt;dtml-var bwn_footer&gt;</text>
  </biography>
</biodes>

