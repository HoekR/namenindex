<biodes version="1.0">
  <fileDesc>
    <title>Leijds, Willem Johannes (1859-1940)</title>
    <ref target="http://resources.huygens.knaw.nl/bwn1880-2000/lemmata/bwn4/leijds"/>
    <publisher>
      <name>Biografisch Woordenboek van Nederland:1880-2000</name>
      <ref target="http://resources.huygens.knaw.nl/bwn1880-2000"/>
    </publisher>
  </fileDesc>
  <person>
    <idno type="id">leijds</idno>
    <persName><name type="geslachtsnaam">Leijds</name>, Willem Johannes</persName>
    <sex value="1"/>
    <event type="birth" when="1859"/>
    <event type="death" when="1940"/>
    <state type="occupation">bestuurder</state>
    <state type="occupation">diplomaat</state>
  </person>
  <biography>
    <graphic url="http://resources.huygens.knaw.nl/bwn1880-2000/lemmata/bwn4/images/images/LEIJDSWJ.jpg"/>
    <text>&lt;dtml-var bwn_header&gt;
 &lt;p class='genealogie'&gt;
  &lt;strong&gt;Leijds, Willem Johannes&lt;/strong&gt;, (bekend onder de naam &lt;b&gt;Leyds&lt;/b&gt;), ambtenaar en diplomaat in dienst van de Zuid-Afrikaanse Republiek (Magelang (Nederlands-Indi&amp;euml;) 1-5-1859 - 's-Gravenhage 14-5-1940). Zoon van Willem Johannes Leijds, gouvernements-onderwijzer in
  Nederlands-Indi&amp;euml;, en Trijntje van Beuningen van Helsdingen.
  Gehuwd op 10-7-1884 met Louisa Wilhelmina Susanna Roeff,
  onderwijzeres. Uit dit huwelijk werden, behalve 1 jong overleden
  zoon, 1 zoon en 1 dochter geboren. Na haar overlijden (14-1-1907)
  gehuwd op 8-10-1910 met Anna Castens. Uit dit huwelijk werden
  geen kinderen geboren.
  

  &lt;img src=&amp;quot;images/LEIJDSWJ.jpg&amp;quot; align=&amp;quot;right&amp;quot; BORDER=&amp;quot;0&amp;quot; alt=&amp;quot;afbeelding van Leijds, Willem Johannes&amp;quot; class=&amp;quot;bwnimg&amp;quot;&gt;

  
  &lt;/p&gt;
&lt;p&gt;Toen Willem Leyds zes jaar oud was, overleed zijn vader in
    Batavia. Zijn moeder besloot daarop met haar vier zoons en
    dochter te repatri&amp;euml;ren. Zij vestigden zich in Amsterdam,
    in weinig riante omstandigheden. Een studiebeurs stelde de
    jonge Leyds in staat van 1874 tot 1878 de Rijkskweekschool in
    Haarlem te doorlopen. Vervolgens was hij werkzaam in het
    onderwijs. Na het toelatingsexamen schreef hij zich in 1880 in
    als student rechten aan de Universiteit van Amsterdam. Tijdens
    deze, met het geven van lessen bekostigde studie bleken zijn
    bijzondere intellectuele gaven: alle examens werden met lof
    afgelegd en ook zijn promotie op 11 juni 1884 bij prof. G.A.
    van Hamel op het proefschrift 
    &lt;em&gt;De rechtsgrond der schadevergoeding voor preventieve
    hechtenis&lt;/em&gt;

    was cum laude. Door zijn leermeesters de hoogleraren J.P.
    Moltzer en N.G. Pierson in contact gebracht met een Transvaalse
    deputatie die toen juist, onder leiding van staatspresident
    S.J.P. Kruger, een rondreis door Europa maakte, aanvaardde hij,
    na enige aarzeling, het aangeboden ambt van staatsprocureur van
    de Zuid-Afrikaanse Republiek. Op 6 oktober 1884 trad hij te
    Pretoria in functie.&lt;/p&gt;
&lt;p&gt;Als jeugdig staatsprocureur - bij zijn benoeming was hij
    slechts 25 jaar oud - stond Leyds aan het hoofd van het
    openbaar ministerie, de politie en het gevangeniswezen in
    Transvaal; hij nam deel aan de beraadslaging over
    justiti&amp;euml;le zaken in de Uitvoerende Raad, was
    regeringsadviseur in juridische kwesties en fungeerde dus
    feitelijk als minister van Justitie. Leyds spande zich vooral
    in om de jonge Transvaalse republiek te voorzien van een goed
    functionerend justitieel apparaat. Hoewel hij naar Zuid-Afrika
    was gegaan met het vaste voornemen na be&amp;euml;indiging van zijn
    driejarig dienstverband naar Nederland terug te keren, voelde
    hij zich in zijn verantwoordelijke functie steeds meer in zijn
    element en raakte hij allengs nauwer bij zijn tweede vaderland
    betrokken. Ondanks enkele botsingen en conflicten won de
    steile, maar effici&amp;euml;nte, jonge staatsprocureur het volle
    vertrouwen van Kruger, en mede op grond hiervan stemde de
    Volksraad ermee in dat hij in 1887 opnieuw voor een termijn van
    drie jaar werd benoemd.&lt;/p&gt;
&lt;p&gt;Ook de aanstelling van Leyds tot staatssecretaris, op 26
    juni 1888, wijst in die richting. In deze laatste functie kon
    hij overigens pas op 1 mei 1889, na het bereiken van de
    voorgeschreven leeftijd van dertig jaar, optreden. Het
    staatssecretariaat was het administratieve centrum van de
    Zuid-Afrikaanse Republiek: de verbindende schakel tussen
    wetgevende en uitvoerende macht, ministerie van Binnen- en
    Buitenlandse Zaken ineen. Als staatssecretaris had Leyds
    zitting in de Uitvoerende Raad en was hij - tot in 1892 -
    Notulen-houder (: griffier) van de Volksraad. Samen met de
    staatspresident vormde hij de kern van de Transvaalse regering.
    Leyds, steeds hechter met Kruger verbonden, stemde geheel in
    met diens politieke doelstellingen.&lt;/p&gt;
&lt;p&gt;Leyds werd staatssecretaris op het moment dat de
    ontwikkeling van de mijnbouw aan de Witwatersrand en de
    daardoor veroorzaakte bevolkingstoename de tot dan toe
    overwegend agrarische Transvaalse samenleving voor ingrijpende
    veranderingen plaatsten. Deze vereisten wetgeving en
    maatregelen op tal van terreinen, reorganisatie en uitbreiding
    van de staatsdienst, ontwikkeling van de infrastructuur op het
    gebied van verkeer, communicatie, onderwijs, financi&amp;euml;n en
    openbare voorzieningen. Leyds' werkkracht en kwaliteiten als
    bestuurder werden algemeen erkend, ook door de oppositie, die
    hem overigens wel bevoordeling van Nederlanders en starre
    hantering van het Transvaalse zelfstandigheidsstreven
    verweet.&lt;/p&gt;
&lt;p&gt;Inderdaad had Leyds een belangrijk aandeel in de verlening
    van de spoorwegconcessie aan de Nederlandsche Zuid-Afrikaansche
    Spoorweg-Maatschappij in 1887 en de benoeming van ambtenaren en
    onderwijzers van Nederlandse afkomst. Evenals Kruger zag Leyds
    hierin echter een middel ter versterking en ontwikkeling van de
    culturele en politieke zelfstandigheid van de Boerenvrijstaat.
    Iedere vorm van Britse inmenging wees hij af als strijdig met
    de bij het Londense Tractaat van 1884 erkende onafhankelijkheid
    van Transvaal. Ten tijde van de Jameson Raid, in januari 1896,
    vertoefde Leyds om gezondheidsredenen in Europa. Een onderhoud
    dat hij kort daarna had met de Britse minister van
    Koloni&amp;euml;n, Joseph Chamberlain, overtuigde hem van de
    ernstige dreiging die het Britse imperialisme inhield.&lt;/p&gt;
&lt;p&gt;Een keelaandoening die hem in toenemende mate hinderde bij
    de uitoefening van zijn functie, alsmede gezinsoverwegingen
    brachten Leyds er in mei 1898 toe het zware ambt van
    staatssecretaris neer te leggen. Bovendien kwam hij zo tegemoet
    aan de toenemende kritiek en politieke druk tot verafrikaansing
    van de hoge bestuursambten in het land.&lt;/p&gt;
&lt;p&gt;Vervolgens werd Leyds benoemd tot gezant van de
    Zuid-Afrikaanse Republiek in Europa, met als standplaats
    Brussel. Toen de spanningen tussen Groot-Brittanni&amp;euml; en de
    Zuid-Afrikaanse Republiek opliepen, waarschuwde hij niet te
    rekenen op steun van de Europese mogendheden. Nadat op 11
    oktober 1899 de Anglo-Boerenoorlog was uitgebroken, werd het
    Leyds' voornaamste taak de pro-Boer gezindheid in Europa te
    stimuleren en de hulpverlening te co&amp;ouml;rdineren. Zijn
    Brusselse gezantschap werd het centrum van een wijdvertakte
    propagandacampagne, uitgangspunt van geheime contacten met de
    strijdende Boeren in Zuid-Afrika en van diplomatieke acties,
    die er onder meer op waren gericht erkenning van de Britse
    annexatie van de Zuid-Afrikaanse Republiek en de Oranje
    Vrijstaat in 1900 te voorkomen. Uiteraard was Leyds
    verantwoordelijk voor de rondreis van de deputatie
    Wessels-Wolmarans-Fischer, die in het voorjaar van 1900
    vergeefs hulp en steun kwam zoeken voor de reeds verloren zaak
    van de Boerenrepublieken, en de tocht door Europa van de in
    november van dat jaar in ballingschap gegane president
    Kruger.&lt;/p&gt;
&lt;p&gt;De be&amp;euml;indiging van de oorlog op 31 mei 1902 betekende
    voor Leyds het verlies van zijn diplomatieke ambt. Hoewel
    slechts 43 jaar oud zocht hij geen nieuwe werkkring; sedert
    1905 woonde hij als ambteloos burger in Den Haag. Pas in 1926
    zou hem - ook met terugwerkende kracht - door de Zuidafrikaanse
    regering een pensioen worden uitgekeerd. Krachtens een afspraak
    met de generaals L. Botha, J.H. de la Rey en C.R. de Wet bleef
    hij in beheer van de gezantschapsarchieven en het restant van
    de financi&amp;euml;le middelen, hem in juli 1900 door de
    Transvaalse regering toevertrouwd. Gedurende een aantal jaren
    kon hij daarmee verscheidene activiteiten ondersteunen, gericht
    op de versterking van het Afrikaner volksdeel en zijn cultuur.
    Leyds was ook de opsteller van Paul Krugers 'politieke
    testament' en vergezelde in 1904 diens stoffelijk overschot tot
    aan Kaapstad. Pas in 1909 bracht hij weer een bezoek van enkele
    maanden aan Zuid-Afrika.&lt;/p&gt;
&lt;p&gt;Teruggetrokken levend in Den Haag legde Leyds zich vooral
    toe op de bezorging van de door hem beheerde archieven - na
    1930 in gevolge een overeenkomst met minister D.F. Malan naar
    Pretoria verscheept -, en de geschiedschrijving van de zaak
    waarvoor hij met zoveel volharding had gestreden. Reeds in 1906
    verscheen 
    &lt;em&gt;De eerste annexatie van de Transvaal&lt;/em&gt;

    . Het vervolg in twee delen, 
    &lt;em&gt;Het insluiten van de Boeren-Republieken&lt;/em&gt;

    , kwam in 1914 gereed, maar Leyds stelde publikatie uit tot
    1919, omdat hij enerzijds wars was van iedere Duitse poging hem
    voor anti-Britse propaganda te gebruiken, terwijl hij
    anderzijds zijn aanklacht tegen het Britse imperialisme niet
    wilde matigen. Zijn beschrijvingen, die tevens waren bedoeld
    als rechtvaardiging van zijn vroegere beleid, legden alle
    schuld voor de twee Boerenoorlogen op de schouders van de
    Britse bewindslieden en politici; dezen zouden van begin af aan
    de verovering van de Boerenrepublieken hebben voorgestaan.
    Vervolgens publiceerde Leyds een brede selectie van zijn
    ambtelijke 
    &lt;em&gt;Correspondentie&lt;/em&gt;

    uit de jaren 1899-1902, gedeeltelijk ook ter weerlegging van de
    aantijging als zou hij zijn regering tot oorlog hebben
    aangespoord door haar Duitse hulp voor te spiegelen. Ook gaf
    hij een bundel persoonlijke correspondentie uit zijn eerste
    jaren in de Transvaal uit, alsmede enkele kortere
    herinneringen, die onder meer zijn grote waardering voor Kruger
    tonen. Hoezeer Leyds inmiddels door de Afrikaners werd
    ge&amp;euml;erd, bleek uit de hem daar verleende eredoctoraten: in
    1934 door de Universiteit van Pretoria en in 1939 door de
    Universiteit van Stellenbosch.&lt;/p&gt;
&lt;p&gt;Leyds was een sterke persoonlijkheid, een scherpzinnig en
    bekwaam bestuurder en harde werker, niet vrij van ijdelheid en
    niet altijd gelukkig in de keuze van zijn medewerkers, aan wie
    hij bovendien weinig handelingsvrijheid liet. Als gezant toonde
    hij groot inzicht in het belang van de publieke opinie. Een man
    van intellect en kunstzinnige aanleg, was Leyds een goed
    musicus en verdienstelijk tekenaar. Zijn levensbeschouwing was
    vrijzinnig-liberaal. Hij bewaarde in verscheidene opzichten
    afstand tot de Afrikaners en hun cultuur, bezigde bijvoorbeeld
    nooit de Afrikaanse taal, maar vereenzelvigde zich zozeer met
    het Republikeinse streven naar ontwikkeling van de eigen
    nationale identiteit en onafhankelijkheid, dat hij ook na 1902
    zijn leven daaraan dienstbaar maakte.&lt;/p&gt;
&lt;p&gt;
  &lt;a href='agedeelte'&gt;A: &lt;/a&gt;Collectie-W.J. Leyds in de Tweede Afdeling van het
  Algemeen Rijksarchief te 's-Gravenhage. W.J. Leyds-Argief in het
  Staatsargief te Pretoria (Zuid-Afrika).&lt;/p&gt;
&lt;p&gt;
  &lt;a href='pgedeelte'&gt;P: &lt;/a&gt;
  Behalve de in de tekst genoemde publikaties o.a.:
    'Herinneringen aan President Kr&amp;uuml;ger', in 
    &lt;em&gt;Dietsche Stemmen&lt;/em&gt;

    3 (1918) 201-208; 
    &lt;em&gt;Eenige correspondentie uit 1899&lt;/em&gt;

    ('s-Gravenhage, 1919); 
    &lt;em&gt;Tweede verzameling (Correspondentie 1899-1900&lt;/em&gt;

    ) (2 dln.; 's-Gravenhage, 1930); 
    &lt;em&gt;Derde verzameling (Correspondentie 1900&lt;/em&gt;

    ) (2 dln.; 's-Gravenhage, 1931); 
    &lt;em&gt;Vierde verzameling (Correspondentie 1900-1902)&lt;/em&gt;

    (2 dln.; 's-Gravenhage, 1934); 
    &lt;em&gt;Onze eerste jaren in Zuid-Afrika 1884-1889. Intieme
    correspondentie van mevrouw Louise W.S. Leyds-Roeff en dr.
    Willem J. Leyds&lt;/em&gt;

    (Dordrecht, 1938).
&lt;/p&gt;
&lt;p&gt;
  &lt;a href='lgedeelte'&gt;L: &lt;/a&gt;Behalve herdenkingsartikelen en necrologie&amp;euml;n o.a
  in 
  &lt;em&gt;Het Vaderland&lt;/em&gt;

  , 30-4-1934; door [P.J.] d[e] K[anter], in 
  &lt;em&gt;Neerlandia. Maandblad van het Algemeen Nederlandsch
  Verbond&lt;/em&gt;

  5 (1939) 65-66; door P.J. van Winter, in 
  &lt;em&gt;Handelingen en levensberichten van de Maatschappij der
  Nederlandsche Letterkunde te Leiden 1941-1942&lt;/em&gt;

  (Leiden, 1942) 108-112: Frans Netscher, 'Dr. W.J. Leijds', in
  idem, 
  &lt;em&gt;Karakters&lt;/em&gt;

  (Haarlem, 1899) 113-138; 'De archieven der Zuid-Afrikaansche
  Boerenrepublieken. Een onderhoud met dr. W.J. Leyds', in 
  &lt;em&gt;Nieuwe Rotterdamsche Courant&lt;/em&gt;

  , 17-7-1930; P.J. van Winter, 
  &lt;em&gt;Onder Krugers Hollanders. Geschiedenis van de Nederlandsche
  Zuid-Afrikaansche Spoorweg-Maatschappij&lt;/em&gt;

  (2 dln.; Amsterdam, 1937-1938); Kees van Hoek, 
  &lt;em&gt;Kruger days. Reminiscences of dr. W.J. Leyds&lt;/em&gt;

  (Londen, 1939); P.J. van Winter, 'Dr. Leyds en Zuid-Afrika', in 
  &lt;em&gt;Handelingen en levensberichten van de Maatschappij der
  Nederlandsche Letterkunde te Leiden 1941-1942&lt;/em&gt;

  (Leiden, 1942) 13-36; F.A. van Jaarsveld, 'Tyd en geskiedsbeeld.
  'n Metodologies-kritiese ondersoek na die werk van dr. W.J.
  Leyds', in idem, 
  &lt;em&gt;Lewende verlede&lt;/em&gt;

  (Johannesburg, 1962) 101-112; G.J. Schutte, 'Mijn president.
  Herinneringen van dr. W.J. Leyds aan president S.J.P. Kruger', in
  
  &lt;em&gt;Historia. Amptelike Orgaan van die Historiese Genootskap van
  Suid-Afrika&lt;/em&gt;

  13 (1968) 161-174; idem, 'Nogmaals dr. W.J. Leyds over president
  Kruger en Zuid-Afrika', 
  &lt;em&gt;ibidem&lt;/em&gt;

  14 (1969) 185-197; lemma door W.J. de Kock, in 
  &lt;em&gt;Standard Encyclopaedia of Southern Africa&lt;/em&gt;

  VI (Kaapstad, 1972) 612-614; lemma door D.W. Kr&amp;uuml;ger, in 
  &lt;em&gt;Suid-Afrikaanse Biografiese Woordeboek&lt;/em&gt;

  III (Kaapstad, 1977) 529-533; L.E. van Niekerk, 'Dr. W.J. Leyds
  as gesant van die Zuid-Afrikaansche Republiek', in 
  &lt;em&gt;Argiefjaarboek vir Suid-Afrikaanse Geskiedenis&lt;/em&gt;

  43 (1980) I, 1-375; idem, 
  &lt;em&gt;Kruger se regterhand. 'n Biografie van dr. W.J. Leyds&lt;/em&gt;

  (Pretoria, 1985).&lt;/p&gt;

&lt;p&gt;
&lt;a href=&amp;quot;igedeelte&amp;quot;&gt;I: &lt;/a&gt;
Website Digitale Bibliotheek voor de Nederlandse Letteren: http://www.dbnl.org/auteurs/auteur.php?id=leyd008 [11-7-2007] [Portret: Jan Veth].
&lt;/p&gt;



&lt;p&gt;G.J. Schutte&lt;/p&gt; 
&lt;dtml-var bwn_footer&gt;</text>
  </biography>
</biodes>

