<biodes version="1.0">
  <fileDesc>
    <title>Krieghoff, Cornelis David (1815-1872)</title>
    <ref target="http://resources.huygens.knaw.nl/bwn1880-2000/lemmata/bwn4/kriegho"/>
    <publisher>
      <name>Biografisch Woordenboek van Nederland:1880-2000</name>
      <ref target="http://resources.huygens.knaw.nl/bwn1880-2000"/>
    </publisher>
  </fileDesc>
  <person>
    <idno type="id">kriegho</idno>
    <persName><name type="geslachtsnaam">Krieghoff</name>, Cornelis David</persName>
    <sex value="1"/>
    <event type="birth" when="1815"/>
    <event type="death" when="1872"/>
    <state type="occupation">schilder</state>
  </person>
  <biography>
    <text>&lt;dtml-var bwn_header&gt;
 &lt;p class='genealogie'&gt;
  &lt;strong&gt;Krieghoff, Cornelis David&lt;/strong&gt;, schilder (Amsterdam 19-6-1815 - Chicago (Illinois, Verenigde Staten) 8-3-1872). 
Zoon van Johann Ernst Krieghoff, koffiehuisbediende, later
  behangfabrikant, en Isabella Ludovica Wouters (Charlotte
  Wauters). Gehuwd omstreeks 1839 met milie Gauthier (dit
  Saint-Germain). Uit dit huwelijk werd, behalve 1 zoon die jong
  overleed, 1 dochter geboren.
  

  
  &lt;/p&gt;
&lt;p&gt;De vader van Cornelis (of: Cornelius) was als jongeman, op
    zoek naar werk, vanuit Thuringen in Amsterdam terecht gekomen,
    waar hij in 1811 in het huwelijk trad. Rond 1820 verhuisde het
    gezin Krieghoff naar D&amp;uuml;sseldorf en twee jaar later vandaar
    naar het kasteel Mainberg bij Schweinfurt, waar vader Krieghoff
    met de Duitse ondernemer Wilhelm Sattler de produktie van
    exclusief behang ter hand nam. Het was een lucratieve
    onderneming, waarin Cornelius kennis maakte met schilders,
    ontwerpers en hun ambacht.&lt;/p&gt;
&lt;p&gt;Enige tijd daarna zou Krieghoff zelf een begin hebben
    gemaakt met de studie van muziek en schilderkunst in Rotterdam
    en D&amp;uuml;sseldorf. In elk geval blijkt uit zijn latere werk
    een grote vertrouwdheid met werken van de D&amp;uuml;sseldorfer
    Malerschule en met de Nederlandse schilderkunst. Schilderingen
    van Johann Hasenclever, Andreas Schelfhout, Jan van Os, Hendrik
    Avercamp, Jan Steen en vele anderen heeft hij gekopieerd of
    nagevolgd, waaruit kan blijken dat hij wel in zijn vroeg
    verlaten geboorteland terugkwam. In elk geval zou hij volgens
    latere vrienden in Canada, naast Engels, Frans en Duits, ook
    zijn leven lang Nederlands hebben kunnen spreken.&lt;/p&gt;
&lt;p&gt;In juli 1837 dook Krieghoff op in New York, waar hij - met
    de vermelding van 'clerk' als beroep en van Holland als
    geboorteland - voor drie jaar dienst nam in een
    artillerie-eenheid van het Amerikaanse leger, die ingezet werd
    in de tweede oorlog tegen de Seminole-Indianen (1835-1842). Hij
    zou voornamelijk als tekenaar deelgenomen hebben aan de strijd,
    waarin de Seminoles uit Florida werden verdreven. Bij de
    verlenging van zijn dienstverband in 1840 werd hij aangeduid
    als 'artificer'. Kort daarop deserteerde Krieghoff, wat kan
    samenhangen met de geboorte van zijn zoon, begin mei 1840 in
    Boucherville bij Montreal. Een huwelijksakte is niet bekend,
    maar in zijn doopakte werd het wettig huwelijk tussen Cornelius
    en &amp;eacute;milie vermeld, die - naar de traditie wil - als
    dienstmeisje in New York hem zou hebben ontmoet. Door deze
    verbintenis raakte Cornelius vertrouwd met de wereld van de
    katholieke Frans-Canadezen, de habitants, waarin hij zich zo
    thuis zou voelen.&lt;/p&gt;
&lt;p&gt;Na een kort verblijf in Montreal verhuisde Krieghoff met
    zijn gezin naar Rochester in de Amerikaanse staat New York.
    Hier voorzag hij in het onderhoud als schilder en muziekleraar.
    In 1844 vertrok hij - waarschijnlijk alleen - naar Europa.
    Behalve Parijs bezocht hij mogelijk ook Nederland. Na terugkeer
    in de Nieuwe Wereld schilderde hij in Toronto portretten,
    stillevens en bloemstukken, de laatste ge&amp;iuml;nspireerd op het
    werk van Nederlandse schilders zoals Jan van Os (1744-1808).
    Aangezien Krieghoff en zijn vrouw zich in Upper Canada niet
    thuis voelden, verhuisden zij in 1846 naar Montreal in Lower
    Canada, sinds 1844 de hoofdstad van de Province of Canada.&lt;/p&gt;
&lt;p&gt;Hier en in het nabij gelegen Longueuil begon Krieghoff zijn
    grote carri&amp;egrave;re als schilder voor een kapitaalkrachtige
    elite van zakenmensen, hoge regeringsambtenaren en officieren.
    Hij had veel sociale flair, was populair in de hogere kringen
    en beschikte over een feilloos instinct voor hun behoeften op
    picturaal gebied. Krieghoffs vriend John Budden, firmant van
    een veilinghuis in Quebec, steunde hem bij de zakelijke
    aspecten van zijn artistieke activiteiten. Het gewone leven in
    Canada, winterlandschappen met sledetochten, vrolijke
    straatsc&amp;egrave;nes waren de onderwerpen van zijn narratieve en
    anekdotische doeken in een romantisch-realistische stijl, naast
    portretten van vooraanstaande families en hun huizen. Hij
    schilderde bovendien de habitants en hun leven zo levendig, dat
    de daaruit in Engelssprekend Canada onstane beeldvorming ervan
    tot op de dag van vandaag voortleeft.&lt;/p&gt;
&lt;p&gt;Nadat Montreal in 1849 zijn positie als hoofdstad - en
    daarmee ook veel van zijn welvaart en inwoners - had verloren,
    verhuisde Krieghoff in 1853 naar Quebec, dat met Toronto
    afwisselend de hoofdstad was geworden. Hier werkte hij met
    grote energie en beleefde hij het hoogtepunt van zijn
    schilderscarri&amp;egrave;re tot 1863. Behalve de eerder vermelde
    onderwerpen schilderde hij nu ook landschappen in alle
    seizoenen, indianen, treinen en stations. Krieghoffs stijl
    evolueerde met de tijdgeest van romantisch naar fotografisch
    realisme. Van zijn olieverf- en waterverfschilderijen liet hij
    foto's vervaardigen, die hij inkleurde, evenals prenten ervan
    in steendruk, wat zeer goed verkocht. Ook van overheidswege
    bestond er belangstelling voor Krieghoffs werk. Zo vervaardigde
    hij schilderijen voor de parlementsgebouwen in Quebec. Toen hij
    echter in 1856 van de regering subsidie trachtte te verkrijgen
    voor een tournee met zijn schilderijen door Europa om op die
    manier reclame te maken voor emigratie naar Canada, werd hier
    echter niet op ingegaan. In zijn schrijven aan de minister
    verklaarde hij al vele jaren 'a naturalized subject of Her
    Majesty' te zijn, maar in tegenstelling tot zijn broer Ernst is
    van hem geen bewijs van naturalisatie in Canada gevonden.&lt;/p&gt;
&lt;p&gt;Eind 1863 of begin 1864 vertrok Krieghoff - van zijn vrouw
    zou hij inmiddels vervreemd zijn geraakt - uit Quebec naar
    Europa. Waar hij verbleef is niet bekend. In 1867 was hij in
    elk geval terug in Canada. In Quebec hield hij in 1870 nog een
    grote verkoop van zijn doeken. Eind 1871 vertrok hij naar
    Chicago, waar zijn dochter woonde. Hier stierf hij plotseling
    een paar maanden later, op 56-jarige leeftijd.&lt;/p&gt;
&lt;p&gt;Volgens J. Russell Harper heeft Krieghoff in zijn leven
    ongeveer tweeduizend schilderijen vervaardigd. Het grote succes
    van het werk van deze rusteloze man zette zich met weinig
    onderbrekingen voort na zijn dood. Alleen Frans-Canadese
    critici hebben zich met enig misprijzen uitgelaten over zijn
    werk, omdat hij uit winstbejag slechts de triviale aspecten van
    het leven van de habitants als 'les bons sauvages' had
    vastgelegd, zoals de Engelstaligen die wilden zien. De
    kunsthistorici zijn het er echter over eens dat Krieghoff zijn
    afkomst in zoverre nooit heeft verloochend, dat hij geheel
    staat in de traditie van de Nederlandse 17e-eeuwse
    genreschilderkunst, die in de 19e eeuw herleefde.&lt;/p&gt;
&lt;p&gt;
  &lt;a href='pgedeelte'&gt;P: &lt;/a&gt;De meest volledige en betrouwbare overzichten van Krieghoffs
    oeuvre zijn te vinden in de onder L vermelde werken van
    V&amp;eacute;zina 
    &lt;em&gt;Cornelius Krieghoff&lt;/em&gt;

    , 165-179 en Russell Harper, 
    &lt;em&gt;Krieghoff&lt;/em&gt;

    , 189-197.&lt;/p&gt;
&lt;p&gt;
  &lt;a href='lgedeelte'&gt;L: &lt;/a&gt;Lemma door R. V&amp;eacute;zina, in 
  &lt;em&gt;Dictionary of Canadian Biography&lt;/em&gt;

  X (Toronto, 1972) 408-414; idem, 
  &lt;em&gt;Cornelius Krieghoff. Peintre de moeurs, 1815-1872&lt;/em&gt;

  (Ottawa, 1972); H. de Jouvancourt, 
  &lt;em&gt;Cornelius Krieghoff&lt;/em&gt;

  (Toronto, 1973); J. Russell Harper, 
  &lt;em&gt;Cornelius Krieghoff. The Habitant Farm&lt;/em&gt;

  (Ottawa, 1977); idem, 
  &lt;em&gt;Krieghoff&lt;/em&gt;

  (Toronto [etc.], 1979); K. Mulhallen, 'Behind the Christmas
  Card', in 
  &lt;em&gt;Canadian Forum&lt;/em&gt;

  60 (1980) 32-34; Eugene McNamara, 'The Krieghoff Plot', in 
  &lt;em&gt;Books in Canada. A National Review of Books&lt;/em&gt;

  10 (1981) 9 (nov.) 12-14; J. Russell Harper, 'Krieghoff and genre
  in Quebec', in idem, 
  &lt;em&gt;Painting in Canada. A history&lt;/em&gt;

  (2e herz. dr.; Toronto [etc.], 1985) 97-106.&lt;/p&gt;
&lt;p&gt;G.A.M. Beekelaar&lt;/p&gt; 
&lt;dtml-var bwn_footer&gt;</text>
  </biography>
</biodes>

