<biodes version="1.0">
  <fileDesc>
    <title>Jaeger, Frans Maurits (1877-1945)</title>
    <ref target="http://resources.huygens.knaw.nl/bwn1880-2000/lemmata/bwn2/jaeger"/>
    <publisher>
      <name>Biografisch Woordenboek van Nederland:1880-2000</name>
      <ref target="http://resources.huygens.knaw.nl/bwn1880-2000"/>
    </publisher>
  </fileDesc>
  <person>
    <idno type="id">jaeger</idno>
    <persName><name type="geslachtsnaam">Jaeger</name>, Frans Maurits</persName>
    <sex value="1"/>
    <event type="birth" when="1877"/>
    <event type="death" when="1945"/>
    <state type="occupation">scheikundige</state>
    <state type="occupation">wetenschapshistoricus</state>
  </person>
  <biography>
    <graphic url="http://resources.huygens.knaw.nl/bwn1880-2000/lemmata/bwn2/images/images/JAEGER.jpg"/>
    <text>&lt;dtml-var bwn_header&gt;
 &lt;p class='genealogie'&gt;
  &lt;strong&gt;Jaeger, Frans Maurits&lt;/strong&gt;, chemicus en chemiehistoricus ('s-Gravenhage 11-5-1877 - Haren 2-3-1945).

Zoon van Frans Maurits Jaeger, oud-officier der artillerie en docent
wiskunde, en Maria Agnes Eleonore Adolfina Jaeger. Gehuwd op 3-4-1902
met Maria Arnoldina de Bruyn. Uit dit huwelijk werden 1 zoon en 1
dochter geboren. 


&lt;img src=&amp;quot;images/JAEGER.jpg&amp;quot; align=&amp;quot;right&amp;quot; BORDER=&amp;quot;0&amp;quot; alt=&amp;quot;afbeelding van Jaeger, Frans Maurits&amp;quot; class=&amp;quot;bwnimg&amp;quot;&gt;


&lt;/p&gt;
&lt;p&gt;Bij Jaeger ontwikkelde zich op het gymnasium in Den Haag een liefde
voor zowel de schilderkunst als de natuurwetenschappen. Hoewel de kunst
nooit werd vergeten, won de wetenschap het. In 1895 ving hij zijn
studie scheikunde in Leiden aan. Na het behalen van het
kandidaatsexamen (1898) besteedde hij een deel van zijn tijd als
assistent aan het geologisch museum waar hij zich bekwaamde in de
mineralogie en de kristallografie. Na zijn doctoraal examen (1900)
studeerde Jaeger in Berlijn kristallografie. In 1902 werd hij leraar
scheikunde aan de HBS te Zaandam. Zijn promotie had plaats op 9 oktober
1903 op een proefschrift: 
&lt;em&gt;Kristallogrqfische en molekulaire symmetrie van plaatsings-isomere
benzolderivaten.&lt;/em&gt;

Promoter was A.P.N. Franchimont. In 1904 werd Jaeger toegelaten als
privaatdocent in Amsterdam. In 1908 volgde zijn benoeming te Groningen
tot lector in de chemische propaedeuse als opvolger van J.
B&amp;ouml;eseken. Hij hield zijn openbare les op 25 maart 1908: 
&lt;em&gt;Natuurkundige onderzoekingsmethoden in het chemisch
laboratorium.&lt;/em&gt;

In 1909 werd hij hoogleraar in de anorganische en fysische chemie en
het propaedeutisch onderwijs in de chemie in Groningen. Op 20 maart
1909 hield hij zijn oratie: 
&lt;em&gt;Atomistische en energetische voorstellingen in den ontwikkelingsgang
der algemeene chemie.&lt;/em&gt;

Van 1910 tot 1911 werkte hij als research-fellow op de geofysische
afdeling van het Carnegie Institution in Washington. Hier bestudeerde
hij tevens de inrichting van het laboratorium, hetgeen van belang was
voor het nieuwe chemische laboratorium van de Rijksuniversiteit
Groningen, waarvan de bouw in 1910 was begonnen. Op 23 november 1912
opende Jaeger het laboratorium met een rede: 
&lt;em&gt;Een en ander uit de ontwikkelingsgeschiedenis van het chemisch
onderwijs aan de Groningsche Universiteit.&lt;/em&gt;

In 1916 werd het propaedeutisch onderwijs in de chemie overgedragen aan
de hoogleraar H.J. Backer.&lt;/p&gt;
&lt;p&gt;Jaegers wetenschappelijk onderzoek vertoonde een grote
veelzijdigheid. Hij werkte op vrijwel alle gebieden van de zuivere en
fysische en zelfs op dat van de toegepaste scheikunde.
Kristallografisch geschoold had de chemie van de vaste toestand zijn
voornaamste interesse. In het middelpunt van zijn belangstelling
stonden fysisch-chemische metingen bij hoge temperaturen en
onderzoekingen over optische activiteit. In zijn 
&lt;em&gt;Lectures on the principle of symmetry and its applications in all
natural sciences&lt;/em&gt;

(1917. 2e dr. 1920) onderzocht hij op verrassende wijze de rol van de
symmetrie in de natuurwetenschappen. In 1924 verscheen zijn leerboek: 
&lt;em&gt;Inleiding tot de studie der kristalkunde.&lt;/em&gt;

Jaeger probeerde in zijn onderzoekingen de betrekkingen tussen de
kristallografische eigenschappen, de symmetrie van rooster en molekuul
en de optische activiteit van tal van complexe verbindingen vast te
stellen. Als resultaten van dit onderzoek kunnen bijv. genoemd worden
publikaties betreffende het structuuronderzoek over complexe
kobaltzouten (met P. Koets, 1925) en over complexe zouten met actieve
liganden (met C.A.J. Dippel, 1931). Andere onderzoekingen betroffen het
lichtgevend geleidingsvermogen van antimoniet (1907) en de
fotochemische reactie van organische stoffen (met G. Berger, 1920). In
1914 begon hij met H. Haga het r&amp;ouml;ntgenografisch onderzoek van
kristallen. Later deed hij belangrijk werk over de
r&amp;ouml;ntgenografische structuurbepaling van ultramarijnen (vanaf
1927).&lt;/p&gt;
&lt;p&gt;Belangrijk werk deed Jaeger ook op het gebied van de chemie van de
hoge temperaturen (met name de bepaling van fysische constanten als
oppervlaktespanning, elektrisch geleidingsvermogen, soortelijk gewicht,
inwendige wrijving en soortelijke warmte). In deze onderzoekingen, waar
zeer hoge temperaturen (tot boven 1600&amp;deg;C) voor nodig waren, kwam
stagnatie door de Eerste Wereldoorlog. Buitenlandse medewerkers (onder
wie A. Simek) waren bij het uitbreken van de oorlog teruggeroepen, het
aantal studenten was door de mobilisatie sterk verminderd en de
benodigde elektrische stroom gerantsoeneerd.&lt;/p&gt;
&lt;p&gt;Jaeger was zich onder die omstandigheden gaan bezighouden met
historische studies, waarvoor hij al lang belangstelling koesterde. Hij
gaf jarenlang in zijn colleges een beknopt overzicht van de
geschiedenis van de chemie en publiceerde daartoe zijn 
&lt;em&gt;Elementen en atomen eens en thans. Schetsen uit de
ontwikkelingsgeschiedenis der elementenleer en atomistiek&lt;/em&gt;

(1918.2edr. 1920). Belangrijke studies over een aantal Nederlandse
natuurwetenschapsbeoefenaars uit de 16e en 17e eeuw (1918) werden
gebundeld uitgegeven als 
&lt;em&gt;Historische studi&amp;euml;n&lt;/em&gt;

(1919). In 1919 publiceerde hij een verhandeling 'Over Johan
Joachim Becher en zijne relaties met de Nederlanden...' (in 
&lt;em&gt;Economisch-Historisch Jaarboek&lt;/em&gt;

5 (1919) 60-135 en in 1922 een interessante studie over 
&lt;em&gt;Cornelis Drebbel en zijne tijdgenooten.&lt;/em&gt;
&lt;/p&gt;
&lt;p&gt;Jaegers wetenschappelijke verdiensten vonden in binnen- en
buitenland erkenning. Zo werd hij in 1915 benoemd tot lid van de
Koninklijke Akademie van Wetenschappen en vervulde hij in 1929 een
'George Fisher Baker non-residential lectureship in chemistry'
aan de Cornell University in Ithaca (USA). In 1943 sloot hij zijn
hoogleraarschap af zogenaamd om gezondheidsredenen maar in feite omdat
hij het niet eens was met de maatregelen van de bezetter, die ook
gericht waren tegen de universiteit.&lt;/p&gt;
&lt;p&gt;Jaeger was een verbazend veelzijdig man, die naast scheikunde en
kristallografie als liefhebber de astronomie, schilderkunst en muziek
beoefende en bovendien een begaafd en produktief schrijver was. Maar
een gemakkelijk mens was hij niet. 'Achter zijn vaak cynische
opmerkingen en zijn betuigingen van weinig waardeering voor het
menschdom verschool zich een zacht gemoed, een idealistische
geest', aldus zijn leerling en medewerker A.J. Zuithoff (&lt;em&gt;Chemisch Weekblad&lt;/em&gt;

43 (1947) 67-68). Zijn gevoel voor rechtvaardigheid was sterk
ontwikkeld en hij heeft zeer geleden onder de gruwelen van de beide
wereldoorlogen. Ondanks de hoge eisen die hij aan zijn medewerkers
stelde, promoveerden er bij hem 27. Hij was een mens 'die zoo
geniaal mopperen [kon], maar onder een soms stroef lijkend uiterlijk
een warm kloppend hart [verborg]' (&lt;em&gt;Chemisch Weekblad&lt;/em&gt;

43 (1934) 186).&lt;/p&gt;
&lt;p&gt;
  &lt;a href='pgedeelte'&gt;P: &lt;/a&gt;Bibliografie door J. Beintema, in 
&lt;em&gt;Chemisch Weekblad&lt;/em&gt;

31 (1934) 205-212 en W. Froentjes, 
&lt;em&gt;ibidem,&lt;/em&gt;

43 (1947) 69-71.&lt;/p&gt;
&lt;p&gt;
  &lt;a href='lgedeelte'&gt;L: &lt;/a&gt;Herdenkingsartikelen t.g.v. zijn 25-jarig professoraat door
W.P. Jorissen, I. Lifschitz, A. Simek, P. Terpstra en D.W. Dijkstra, in

&lt;em&gt;Chemisch Weekblad&lt;/em&gt;

31 (1934) 181-205; W.P. Jorissen, 
&lt;em&gt;ibidem,&lt;/em&gt;

43 (1947) 67-68; A.J. Zuithoff, 'Jaeger&amp;quot;s laatste
levensjaren', 
&lt;em&gt;ibidem,&lt;/em&gt;

43(1947) 68-69; 
&lt;em&gt;Universitas Groningana MCMXIV-MCMLXIV&lt;/em&gt;

(Groningen, 1964-1966. 2 dl.) I, passim.&lt;/p&gt;


&lt;p&gt;
&lt;a href=&amp;quot;igedeelte&amp;quot;&gt;I: &lt;/a&gt;&lt;em&gt;Jaarboek der Koninklijke Nederlandsche Akademie van
  Wetenschappen 1944-45,&lt;/em&gt; afbeelding tegenover pagina 145.&lt;/p&gt;




&lt;p&gt;H.A.M. Snelders&lt;/p&gt; 
&lt;dtml-var bwn_footer&gt;</text>
  </biography>
</biodes>

