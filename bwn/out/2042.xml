<biodes version="1.0">
  <fileDesc>
    <title>Witte, Herman Bernard Jan (1909-1973)</title>
    <ref target="http://resources.huygens.knaw.nl/bwn1880-2000/lemmata/bwn3/witte"/>
    <publisher>
      <name>Biografisch Woordenboek van Nederland:1880-2000</name>
      <ref target="http://resources.huygens.knaw.nl/bwn1880-2000"/>
    </publisher>
  </fileDesc>
  <person>
    <idno type="id">witte</idno>
    <persName><name type="geslachtsnaam">Witte</name>, Herman Bernard Jan</persName>
    <sex value="1"/>
    <event type="birth" when="1909"/>
    <event type="death" when="1973"/>
    <state type="occupation">minister</state>
    <state type="occupation">burgemeester</state>
  </person>
  <biography>
    <text>&lt;dtml-var bwn_header&gt;
 &lt;p class='genealogie'&gt;
  &lt;strong&gt;Witte, Herman Bernard Jan&lt;/strong&gt;, minister en burgemeester (Harlingen 18-8-1909 - Eindhoven 30-5-1973).

  Zoon van Henri Theodor Witte, koopman, en Helena Margaretha Maria
  Ensink. Gehuwd op 12-10-1939 met Angelina Maria Antonia Josefine
  W&amp;uuml;st. Uit dit huwelijk werden 4 zoons en 2 dochters geboren.
  

  

  
  &lt;/p&gt;
&lt;p&gt;Witte stamde uit een Fries, katholiek handelsmilieu. Sedert
    de komst van zijn voorouders uit Westfalen naar Friesland in de
    18e eeuw was zijn familie werkzaam geweest in de textielhandel.
    Zijn vader had een textielzaak in Harlingen, waar hij tevens
    ambtenaar van de burgerlijke stand was. Herman, oudste van een
    zevental zonen, zette de traditie echter niet voort. Na de
    Harlingse HBS koos hij op aanraden van een oom in 1927 voor
    studie aan de Technische Hoogeschool te Delft. In 1933 behaalde
    hij zijn diploma als civiel ingenieur.&lt;/p&gt;
&lt;p&gt;Dat zelfde jaar vond hij emplooi als ambtenaar van
    Rijkswaterstaat en werd hij als zodanig betrokken bij de bouw
    van de sluis te Lith. In 1935 volgde een aanstelling bij de
    Limburgse Streekplannendienst te Maastricht, waar hij kennis
    maakte met de stedebouwkundige en planologische problematiek.
    In de hoofdstad van de provincie Limburg nam hij actief deel
    aan het katholieke sociale leven, onder meer als secretaris van
    de St. Adelbertvereniging ter plaatse. Met ingang van 1
    augustus 1939 werd hij vervolgens benoemd tot directeur der
    Gemeentewerken te Bergen op Zoom. Voordat hij die betrekking
    kon aanvaarden, werd hij evenwel als reserve-officier
    gemobiliseerd en ingezet bij militaire bouwwerkzaamheden. Het
    vertrek naar Bergen op Zoom moest worden uitgesteld tot na zijn
    ontslag uit krijgsgevangenschap, in de zomer van 1940.&lt;/p&gt;
&lt;p&gt;Gedurende de oorlogsjaren steunde Witte waar mogelijk de
    illegaliteit en wist hij zich in de Markiezenstad een goede
    naam te verwerven. Op aandringen van een aantal Bergenaren wees
    het Militair Gezag hem na de bevrijding aan tot waarnemend
    burgemeester (per 1 januari 1945), nadat de zittende, in de
    oorlog benoemde, burgemeester was 'gestaakt' en diens
    voorganger ongeschikt was gebleken voor hervatting van zijn
    taak.&lt;/p&gt;
&lt;p&gt;Als waarnemend, vanaf 1 mei 1946 'gewoon' burgemeester van
    Bergen op Zoom leidde Witte energiek en met succes een
    programma van materi&amp;euml;le en culturele wederopbouw. Het
    herstel en de uitbreiding van de stad gaven hem ruimschoots
    gelegenheid ook als bestuurder stedebouwkundige ervaring op te
    doen en zich, onder meer in diverse provinciale en landelijke
    commissies en instellingen, als deskundige op
    volkshuisvestings- en planologisch terrein te profileren. Toen
    in de formatie van 1952 de Katholieke Volkspartij (KVP)
    enigszins tegen wil en dank de portefeuille van Wederopbouw en
    Volkshuisvesting van de Partij van de Arbeid (PVDA) overnam,
    vond zij dan ook in Witte een geschikte kandidaat voor dit
    departement. Hij zou het ministerschap bekleden van september
    1952 tot maart 1959, vanaf oktober 1956 als minister van
    Volkshuisvesting en Bouwnijverheid, in de twee
    achtereenvolgende kabinetten-Drees en in het
    interimkabinet-Beel. Later had hij nog als minister van
    Volkshuisvesting en Ruimtelijke Ordening zitting in het
    kabinet-Zijlstra.&lt;/p&gt;
&lt;p&gt;Conform de in eigen politieke kring levende idee&amp;euml;n
    besteedde Witte veel aandacht aan de bevordering van het
    eigenwoningbezit en van de bouw van grotere woningwetwoningen
    ten behoeve van een 'gezond gezinsleven'. Beide doelstellingen
    gaven onder andere aanleiding tot herzieningen in het
    woningbouwpremiestelsel en in het stelsel van regionale
    contingentering van het bouwvolume. Zijn eerste zorg lag echter
    bij de bestrijding van de woningnood, die door de naoorlogse
    bevolkingsgroei een haast chronisch karakter leek aan te nemen.
    Tegenover de noodzaak tot opvoering van de produktie zag hij
    zich afwisselend geconfronteerd met geld-, arbeids- en
    materiaalschaarste. Mede via krachtige bevordering van de
    systeembouw, regulering van de bouwnijverheid en
    (her)overneming door het rijk van de financiering der sociale
    woningbouw, en dank zij een voortdurend stijgende begroting,
    wist hij een aanzienlijke groei van de produktie te bereiken:
    van ca. 54.600 woningen in 1952 tot ca. 89.000 in 1958. De door
    hem nagestreefde liberalisering van de woningbouw kwam echter
    nog nauwelijks van de grond.&lt;/p&gt;
&lt;p&gt;De tijdens het derde kabinet-Drees noodzakelijk geworden
    politiek van bestedingsbeperking gaf aanleiding tot enige
    conflicten met het parlement
    &lt;em&gt;&lt;/em&gt;

    over de omvang van de woningwetbouw. Een curieus incident deed
    zich voor in april-mei 1958, toen Witte zich tegenover de eis
    tot opvoeren van het sociale woningbouwprogramma verschool
    achter het staatsrechtelijk wat merkwaardige argument dat zijn
    PVDA-ambtgenoot van Financi&amp;euml;n H.J. Hofstra 'zeker ontslag
    zou nemen' als het parlement aan deze eis vasthield. Gevoeliger
    dan het woningbouwbeleid lag tijdens Wittes ministerschap
    overigens het huurbeleid. Vooral de inkomenscompensatie bij de
    noodzakelijk geworden huurverhogingen en de bestemming der
    hogere huren gaven aanleiding tot spanningen binnen de
    regeringscoalitie, destijds een combinatie van KVP-ARP-CHU met
    PVDA. In mei 1955 kwam het zelfs tot een tussentijdse
    kabinetscrisis, toen Witte met steun van het kabinet vasthield
    aan een geringe ('kreupel' genoemde) huurverhoging ondanks
    bezwaren van socialistische zijde tegen het ontbreken van een
    'huurafroming'. Na de verwerping van Wittes wetsontwerp met de
    stemmen van de PVDA-fractie bood het kabinet op 17 mei zijn
    ontslag aan. Op grond van een door formateur J.A.W. Burger
    bereikt akkoord tussen de PVDA, de overige regeringsfracties en
    het (demissionaire) kabinet kon de ontslagaanvrage echter al op
    2 juni weer worden ingetrokken. Na de periodieke
    kamerverkiezingen van 1956 speelde het huurbeleid een centrale
    rol bij de formatie van een nieuw kabinet. Tijdens die formatie
    werd de basis gelegd voor een forse huurverhoging en voor een
    gedeeltelijke bestemming daarvan via het 'Grootboek
    woningverbetering' in juni 1957.&lt;/p&gt;
&lt;p&gt;In januari 1956 diende Witte na een lange voorbereidingstijd
    de ontwerpen in voor een nieuwe Woningwet en een afzonderlijke
    Wet op de Ruimtelijke Ordening; zij zouden, na een aantal
    wijzigingen, pas in 1962 worden aangenomen, dus nadat Witte als
    minister was teruggetreden. Met de wettelijke regeling van de
    nationale ruimtelijke ordening drukte hij voor lange tijd mede
    zijn stempel op een betrekkelijk nieuw en politiek steeds
    belangrijker wordend beleidsterrein.&lt;/p&gt;
&lt;p&gt;Aan de verkiezingscampagne van de KVP in 1959 nam Witte
    actief deel. Bij de formatie liet hij echter weten, niet meer
    voor het ministerschap beschikbaar te zijn. Hij nam zitting in
    de Tweede Kamer, maar gaf, zij het niet zonder enige aarzeling,
    zijn zetel op in ruil voor een benoeming tot burgemeester van
    Eindhoven op 16 oktober 1959. Zijn banden met politiek Den Haag
    bleven overigens vrij nauw. Van 1962 tot 1969 was hij
    bestuurslid van het aan de KVP gelieerde Centrum voor
    Staatkundige Vorming, en bij de formaties van 1963 en 1966 gold
    hij als een mogelijke kandidaat voor het premierschap. In
    laatstgenoemd jaar nam hij op aandringen van J.E. de Quay
    zitting in het, slechts enkele maanden durende,
    interimkabinet-Zijlstra, onder voorwaarde dat hij vervolgens
    kon terugkeren naar Eindhoven; zijn voornaamste
    ministeri&amp;euml;le zorg bestond in die korte tijd uit het helpen
    dichten van het mede door een expansief bouwbeleid ontstane
    'gat van Witteveen'. In de jaren 1967-1971 maakte hij deel uit
    van de staatscommissie Cals-Donner.&lt;/p&gt;
&lt;p&gt;In Eindhoven werd Witte met enige reserves ontvangen,
    aangezien de eigen kandidaat, F.J.W. Gijzels (KVP), door een
    meerderheid in de gemeenteraad aanbevolen, door de benoeming
    van Witte was gepasseerd. Zijn grote bestuurskracht en
    innemende persoonlijkheid schonken hem niettemin snel een
    volledig vertrouwen. Dank zij diezelfde eigenschappen zou hij
    er ook in slagen, een uit 1956 daterend initiatief tot
    samenwerking tussen de stad en haar randgemeenten nieuw leven
    in te blazen en de oprichting in 1965 te bewerkstelligen van
    het Samenwerkingsorgaan Agglomeratie Eindhoven, de voorloper
    van het Openbaar Lichaam Agglomeratie Eindhoven uit 1976.
    Vooral stedebouwkundig en planologisch drukte hij een stempel
    op de Lichtstad. Hij wijdde vanzelfsprekend veel aandacht aan
    de woningbouw en pleitte daarbij voor een sociaal
    gedifferentieerder bevolkingsstructuur door bevordering van de
    particuliere woningbouw. Ook spande hij zich in voor
    uitbreiding van het vliegveld Welschap. Het planologisch beleid
    zou overigens in zijn laatste jaren aanleiding zijn voor
    toenemende politieke spanningen binnen de Eindhovense
    samenleving. Een in 1969 vastgesteld grootschalig opgezet
    bestemmingsplan voor de binnenstad werd na zijn overlijden
    teruggedraaid.&lt;/p&gt;
&lt;p&gt;Als voorzitter van de Vereniging van Nederlandse Gemeenten
    voor Gemeenschappelijke Filmkeuring op Katholieke Grondslag
    (1962-1965), een nevenfunctie van zijn burgemeestersambt,
    pleitte hij voor opheffing van zijns inziens achterhaalde
    instelling. In 1966 werd hij benoemd tot voorzitter van een
    ministeri&amp;euml;le Adviescommissie filmkeuring. Deze commissie
    adviseerde in 1969 tot algehele afschaffing voor volwassenen.
    Witte was voorts onder meer lid van de Centrale Beleggingsraad
    (1960-1963), voorzitter van de Rijkscommissie van advies voor
    de bouw van schouwburgen en concertzalen (1962-1973),
    (president-)curator van de Technische Hogeschool Eindhoven
    (1962-1971) en voorzitter van de Stichting Bouwresearch; hij
    bekleedde diverse commissariaten, waaronder korte tijd ook dat
    van De Nederlandsche Bank (1971-1973). Hij overleed nog
    v&amp;oacute;&amp;oacute;r zijn pensionering, na een tweetal
    hersenoperaties.&lt;/p&gt;
&lt;p&gt;Witte gold als een innemende, enigszins geremde man, die
    over grote bestuurlijke gaven en een natuurlijk gezag
    beschikte. Een sterk, hoewel in zijn latere leven niet
    probleemloos katholiek geloof zal zeker geholpen hebben bij de
    wijze waarop hij in de zuidelijke samenleving werd opgenomen.
    In zijn beide burgemeestersfuncties heeft hij zich vooral
    kunnen laten gelden als stedebouwkundig magistraat. Als
    minister leidde hij deskundig een in zijn tijd eerder
    bestuurlijk-technisch dan politiek 'zwaar' departement, al werd
    aan zijn portefeuille in KVP-kringen allengs meer gewicht
    gehecht en geraakte hij soms in moeilijkheden, waarbij hij
    overigens zelf politiek gespaard bleef. Een aantal wezenlijke
    veranderingen (liberalisatie, ruimtelijke ordening) werden in
    zijn beleid eerder aangekondigd dan doorgezet. In het algemeen
    kan Witte gelden als een typisch en prominent bestuurder van
    het 'herrijzende Nederland' van na 1945, met alle nadruk op
    bouwnijverheid en bouwplanning op een voorzichtig-beheerste
    financi&amp;euml;le basis in samenwerking met het vrije
    ondernemersschap.&lt;/p&gt;
&lt;p&gt;
  &lt;a href='agedeelte'&gt;A: &lt;/a&gt;Collectie-Witte, Tweede Afdeling van het Algemeen
  Rijksarchief te 's-Gravenhage.&lt;/p&gt;
&lt;p&gt;
  &lt;a href='pgedeelte'&gt;P: &lt;/a&gt;'De Grebbe te Bergen op Zoom', in 
    &lt;em&gt;Publieke Werken&lt;/em&gt;

    12 (1943) 121-128; 'Stedebouw en volkshuisvesting in Bergen op
    Zoom na de Tweede Wereldoorlog', in 
    &lt;em&gt;Tijdschrift voor Volkshuisvesting en Stedebouw&lt;/em&gt;

    31 (1950) 50-60; 'De baksteenindustrie en de
    bouwbedrijvigheid', in 
    &lt;em&gt;Baksteendag 1955&lt;/em&gt;

    [Arnhem, 1956] 11-19; 'De agglomeratie Eindhoven', in 
    &lt;em&gt;Tijdschrift der Koninklijke Nederlandsche
    Heidemaatschappij&lt;/em&gt;

    78 (1967) 24-31; 'Eindhoven', in 
    &lt;em&gt;Maatschappij-Belangen&lt;/em&gt;

    132 (1968) 166-173; 'Veranderingen in het stedebouwkundig
    denken', in 
    &lt;em&gt;Stedebouw en Volkshuisvesting&lt;/em&gt;

    53 (1972) 409-415.&lt;/p&gt;
&lt;p&gt;
  &lt;a href='lgedeelte'&gt;L: &lt;/a&gt;Herdenkingsartikelen in 
  &lt;em&gt;Eindhovens Dagblad,&lt;/em&gt;

  1-6 en 2-6-1973 en 
  &lt;em&gt;NRC Handelsblad,&lt;/em&gt;

  1-6-1973. F. van Vliet, 'De Tweede Kamer en minister Witte over
  vraagstukken van volkshuisvesting', in 
  &lt;em&gt;Katholiek Staatkundig Maandschrift&lt;/em&gt;

  6 (1952-1953) 299-305; F.J.F.M. Duynstee, 
  &lt;em&gt;De kabinetsformaties 1946-1965&lt;/em&gt;

  (Deventer, 1966); K. Slootman, 'In memoriam burgemeester ir.
  Herman Witte' [S.l., 1973]. Ms. aanwezig in het gemeentearchief
  Bergen op Zoom; J. Nycolaas, 
  &lt;em&gt;Volkshuisvesting. Een bijdrage tot de geschiedenis van
  woningbouw en woningbeleid in Nederland, met name sedert 1945&lt;/em&gt;

  (Nijmegen, 1974); P.F. Maas, 
  &lt;em&gt;Kabinetsformaties 1959-1973&lt;/em&gt;

  ('s-Gravenhage, 1982);
  &lt;em&gt;&lt;/em&gt;

  J.M.P. van Oorschot, 
  &lt;em&gt;Eindhoven, een samenleving in verandering. Deel 2: 1920-
  1960&lt;/em&gt;

  (Eindhoven, 1982);
  &lt;em&gt;&lt;/em&gt;

  W. Rohde
  &lt;em&gt;, De parlementaire geschiedenis van de nationale ruimtelijke
  ordening 1945-1963&lt;/em&gt;

  (Amsterdam, 1984).&lt;/p&gt;
&lt;p&gt;R.E.C. van der Pluym&lt;/p&gt; 
&lt;dtml-var bwn_footer&gt;</text>
  </biography>
</biodes>

