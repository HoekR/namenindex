<biodes version="1.0">
  <fileDesc>
    <title>Schneider, Clemens Diederik Hendrik (1832-1925)</title>
    <ref target="http://resources.huygens.knaw.nl/bwn1880-2000/lemmata/bwn3/schneider"/>
    <publisher>
      <name>Biografisch Woordenboek van Nederland:1880-2000</name>
      <ref target="http://resources.huygens.knaw.nl/bwn1880-2000"/>
    </publisher>
  </fileDesc>
  <person>
    <idno type="id">schneider</idno>
    <persName><name type="geslachtsnaam">Schneider</name>, Clemens Diederik Hendrik</persName>
    <sex value="1"/>
    <event type="birth" when="1832"/>
    <event type="death" when="1925"/>
    <state type="occupation">legerofficier</state>
    <state type="occupation">minister</state>
  </person>
  <biography>
    <graphic url="http://resources.huygens.knaw.nl/bwn1880-2000/lemmata/bwn3/images/images/SCHNEIDER.jpg"/>
    <text>&lt;dtml-var bwn_header&gt;
 &lt;p class='genealogie'&gt;
  &lt;strong&gt;Schneider, Clemens Diederik Hendrik&lt;/strong&gt;, artillerieofficier en minister van Oorlog (Grave 12-10-1832 - 's-Gravenhage 16-12-1925).

  Zoon van Hendrik Lambertus Schneider, kolonel der infanterie, en
  Anna Geertruid Herbig. Gehuwd op 5-8-1862 met Emma Rose Delphine
  Henriette del Campo, genaamd Camp. Uit dit huwelijk werden geen
  kinderen geboren.
  

  &lt;img src=&amp;quot;images/SCHNEIDER.jpg&amp;quot; align=&amp;quot;right&amp;quot; BORDER=&amp;quot;0&amp;quot; alt=&amp;quot;afbeelding van Schneider, Clemens Diederik Hendrik&amp;quot; class=&amp;quot;bwnimg&amp;quot;&gt;

  
  &lt;/p&gt;
&lt;p&gt;Clemens stamde van vaderszijde uit een katholieke familie
    van beroepsmilitairen, afkomstig uit de Rijnpalts. Zijn vader
    trouwde de rijke, protestantse weduwe van Diederik J.A. van den
    Steen uit Tiel. Bij de huwelijkssluiting in april 1824 werd
    bepaald dat de dochters protestants en de zonen katholiek
    zouden worden opgevoed. Zo bleef Clemens in de
    Schneidertraditie katholiek. Hij bezocht de school van J.
    Stuart ('de cadettenbakker') te Vianen. Na de voltooiing van
    zijn studie aan de Koninklijke Militaire Academie (KMA) te
    Breda werd hij in februari 1853 benoemd tot 2e luitenant bij
    het derde regiment vestingartillerie. In februari 1860 volgden
    zijn overplaatsing naar de staf van het wapen en aanstelling
    als opzichter bij de Artillerie Stapel- en
    Constructiemagazijnen te Delft. Een jaar later keerde hij terug
    naar de KMA om er vier jaar lang als adjudant van gouverneur
    J.P.C. van Overstraten te werken.&lt;/p&gt;
&lt;p&gt;Een belangrijk deel ervan bestond uit toezicht houden op het
    gedrag van de cadetten, een door deze jongemannen weinig
    gewaardeerde activiteit. Tevens namen hij en zijn collega
    artillerieofficier W.C. Mojel per 1 januari 1864 de redactie op
    zich van 
    &lt;em&gt;De Militaire Spectator,&lt;/em&gt;

    opgericht in 1832, waarin zij opvallend veel artilleristische
    onderwerpen behandelden. Tot 1 januari 1868 hielden zij de
    redactionele touwtjes in handen. Inmiddels had Schneider na
    zijn benoeming tot kapitein in 1865 de KMA verlaten om enige
    tijd weer actieve dienst te doen bij de vestingartillerie. In
    november 1867 werd hij geplaatst bij het departement van Oorlog
    als adjudant van de ministers J.A. van den Bosch (juni
    1866-juni 1868) en J.J. van Mulken (juni 1868-januari 1871).
    Ofschoon ontheven van zijn functie in april 1870, keerde hij in
    februari 1871 terug als adjudant, nu van minister A. Engelvaart
    (januari - december 1871). Na diens aftreden werd Schneider in
    februari 1872 toegevoegd aan de chef van de Generale Staf en
    het jaar daarop, in juni 1873, als majoor benoemd tot chef van
    de staf der 4e infanteriedivisie.&lt;/p&gt;
&lt;p&gt;Vijf jaar later, bij de reorganisatie van de artillerie in
    1878, stapte Schneider, nog v&amp;oacute;&amp;oacute;r zijn benoeming tot
    luitenant-kolonel, over naar de veldartillerie. In 1880 volgde
    een aanstelling bij het Bureau van de inspecteur der
    artillerie. Na ruim een jaar bureauwerk kreeg hij als kolonel
    bevelvoerende functies te vervullen, en wel in september 1881
    als commandant van het 1e regiment vestingartillerie
    (Utrecht-Zwolle) en in september 1882 als commandant van het 2e
    regiment veldartillerie. In april 1884 werd hij benoemd tot
    generaal-majoor en commandant van de gehele vestingartillerie.
    Inmiddels had hij enkele malen, o.a. in 
    &lt;em&gt;De Gids&lt;/em&gt;

    (1875 en 1880) onder de romantische titels 'Oorlog bij
    winterdag' en 'Oorlog in het polderland', zijn idee&amp;euml;n over
    het meest gewenste defensiesysteem van Nederland gepubliceerd.
    Zijn gedachten op dit punt waren sterk Hollandocentrisch
    gericht. Holland als kern van Nederland moest door forten en
    een mobiel leger verdedigd worden, gebruikmakend van de unieke
    waterstaatkundige situatie van dat landsdeel. Holland zou dan
    door geen vijand te veroveren zijn. Zolang Holland niet viel,
    kon Nederland niet als veroverd beschouwd worden. In februari
    1887 bereikte Schneider de hoogste functie binnen het wapen der
    artillerie, nl. inspecteur der artillerie. Tijdens zijn
    bevelvoering werd het Korps pantserfortartillerie opgericht ten
    behoeve van de voor die tijd hypermoderne pantserforten langs
    de Hollandse kust.&lt;/p&gt;
&lt;p&gt;Na de uitbreiding van het kiesrecht in 1887 behaalde de
    rechterzijde (antirevolutionairen en katholieken) bij de
    verkiezingen van begin 1888 de overwinning. Tot dan toe had
    Schneider zich nauwelijks metterdaad met politiek bemoeid. Het
    moet voor hem dan ook een verrassing geweest zijn dat de
    kabinetsformateur Ae. Mackay hem op advies van H. Schaepman als
    minister van Oorlog vroeg. Na een dag bedenktijd sloeg hij op 5
    april 1888 het aanbod af, waarop zijn jongere katholieke
    collega J.W. Bergansius de post aanvaardde. Schneider had
    liberale sympathie&amp;euml;n, hetgeen toetreding tot het
    coalitiekabinet voor hem weinig aantrekkelijk maakte. Maar dit
    vormde allerminst een belemmering in zijn militaire
    carri&amp;egrave;re: in mei 1890 werd Schneider benoemd tot
    luitenant-generaal. In deze hoge functie kreeg hij spoedig
    bemoeienis met een voor het leger delicate kwestie. Eind 1890
    brak op de KMA een epidemie uit van gastrische koortsen,
    waaraan drie cadetten overleden. De opschudding hierover leidde
    tot een parlementair debat over misstanden aan de KMA. Daarop
    werd bij KB een inspectiecommissie onder leiding van Schneider
    ingesteld, die op 9 maart 1891 rapport uitbracht. De meeste
    aanklachten tegen de KMA konden daarin ontzenuwd worden. Hierop
    volgde voor Schneider een laatste erefunctie in actieve dienst:
    in augustus 1891 werd hij benoemd tot adjudant in buitengewone
    dienst van koningin-regentes Emma.&lt;/p&gt;
&lt;p&gt;Na 41 jaar militaire dienst werd Schneider in februari 1894
    op eigen verzoek gepensioneerd. Kort daarop, in maart 1894,
    besloot het progressief-liberale ministerie Van Tienhoven-Tak
    van Poortvliet af te treden en de Kamer te ontbinden, nadat een
    door de regering ontraden amendement op de ontwerp-kieswet van
    J.P. Tak van Poortvliet in de Tweede Kamer was aangenomen. In
    de felle verkiezingsstrijd wonnen de anti-Takkianen, maar de
    verdeeldheid in het liberale kamp maakte de vorming van een
    ministerie moeilijk zonder steun van antirevolutionairen of
    katholieken. De eersten weigerden, maar de Katholieke kamerclub
    was in een geheim gehouden overeenkomst bij monde van de leden
    P.J.F. Vermeulen en J.J.I. Harte van Tecklenburg bereid tot
    steun aan formateur J. R&amp;ouml;ell, mits twee katholieken
    minister werden en er geen controversi&amp;euml;le beginselkwesties
    - buiten het kiesrecht - in de kabinetsperiode aangekaart
    zouden worden. Er was immers te weinig eenheid in katholieke
    kring om in andere politieke beginselkwesties steun te kunnen
    garanderen. R&amp;ouml;ell was echter niet bereid meer dan
    &amp;eacute;&amp;eacute;n katholiek als minister in zijn kabinet op te
    nemen, en deze eenling werd Schneider. De Kamerclub accepteerde
    dat. In mei 1894 werd hij daarop benoemd tot minister van
    Oorlog.&lt;/p&gt;
&lt;p&gt;In het regeringsprogramma werden principi&amp;euml;le kwesties
    als algemene dienstplicht en subsidi&amp;euml;ring van het
    onderwijs vermeden. Het kabinet stelde zich tot taak drie
    belangrijke zaken te regelen: kiesrecht, personele belasting en
    gemeentefinanci&amp;euml;n. Hoewel Schneider algemene dienstplicht,
    waar het overgrote deel van de katholieke kamerleden fel tegen
    was, niet kon en niet wilde voorstellen, trachtte hij de
    weerbaarheid van het land door o.a. een betere bewapening van
    de landmacht te vergroten. Hij bracht de Gewerenwet tot stand,
    waarbij het model-95 van 6,5 mm werd ingevoerd, en liet de
    artillerie-inrichtingen uit Delft voor een groot deel naar de
    Hembrug verplaatsen. Voorts stelde hij de inrichting en omvang
    van de zogeheten Stelling van Amsterdam vast. Dit alles
    gebeurde binnen het kader van zijn nieuwe visie, waarin zelfs
    de Hollandse Waterlinie overbodig zou worden. Als vast punt
    voor de verdediging van Nederland was, naar zijn overtuiging,
    alleen nog de Stelling van Amsterdam (een kring van een
    veertigtal forten op 15 tot 20 km afstand rondom Amsterdam)
    nodig met vleugels naar de kustlijn. Amsterdam zou nooit kunnen
    vallen, mits naast de Stelling een krachtige vloot en
    pantserforten de gehele Noordzeekust zouden beschermen. Een
    mobiel leger kon vanuit de centrale Stelling van Amsterdam door
    heel Nederland operaties uitvoeren. Deze concentratie op de
    Stelling van Amsterdam heeft hij in 
    &lt;em&gt;De Gids&lt;/em&gt;

    65 (1901) III, 442-478 uitvoerig geargumenteerd. Een directe
    aanval op Nederland achtte hij, gezien de internationale
    verhoudingen, zeer onwaarschijnlijk; slechts schendingen van de
    Nederlandse neutraliteit beschouwde hij als mogelijk. Door het
    al sinds lange tijd feitelijke bestaan van de Nieuwe Hollandse
    Waterlinie met haar vele verdedigingswerken is Schneiders
    contractie-idee grotendeels in discussie blijven steken. Om de
    confessionele kamerleden tegemoet te komen bevorderde de
    minister de zedelijke vorming van de soldaten en de stichting
    van militaire tehuizen.&lt;/p&gt;
&lt;p&gt;Opvallend en uniek in de staatkundige geschiedenis is
    Schneiders conflict met de koningin-regentes. De oorsprong
    ervan lag in de kwestie van de benoeming en bevordering van
    officieren bij de zogeheten Grote Staf, waartoe ook de
    adjudanten van de koningin behoorden. Al onder Schneiders
    voorganger A.L.W. Seyffardt (augustus 1891 - mei 1894) was
    hierover een conflict met de regentes ontstaan, omdat niet al
    haar verlangens gehonoreerd werden. Koningin Emma voelde zich
    te weinig serieus genomen, hetgeen het conflict deed escaleren.
    Een maand na de aanvang van zijn ministerschap weigerde
    Schneider Emma's adjudant, jhr. S.M.S. de Ranitz (1846-1916),
    tot majoor te bevorderen. Na bespreking in de ministerraad werd
    De Ranitz met pensioen gestuurd, waarbij mede een over hem
    uitgesproken vonnis van de krijgsraad Emma tot medewerking
    moest dwingen.&lt;/p&gt;
&lt;p&gt;Na deze affaire traineerde de Koningin militaire
    bevorderingen of weigerde zelfs ondertekening. De verhouding
    was grondig bedorven. De minister werd door Emma op bijtende
    toon schriftelijk gesommeerd zijn voorstellen in het algemeen
    beter toe te lichten. Een nieuwe benoemingsaffaire in de Grote
    Staf leidde ertoe dat Emma sinds 15 januari 1895 weigerde de
    minister nog langer te ontvangen. Militaire zaken werden daarna
    alleen schriftelijk of bij monde van de voorzitter van de
    ministerraad, R&amp;ouml;ell, met Emma behandeld. Na twee jaar
    boycot was de Koningin eindelijk bereid haar handelwijze toe te
    lichten aan R&amp;ouml;ell. Schneiders poging de meningsverschillen
    op te helderen werd door Emma voor 'notificatie' aangenomen.
    Tot het aftreden van het kabinet in juli 1897 bleef Schneider
    voor haar persona non grata. Na zijn ministerschap is Schneider
    niet meer werkzaam geweest in de politiek of overheidsfuncties.
    Enige jaren was hij nog president-commissaris van de Centrale
    Hypotheek Bank.&lt;/p&gt;
&lt;p&gt;Schneider behoorde tot de vele 19e-eeuwse ministers van
    Oorlog, die elk hun eigen idee hadden over het meest gewenste
    defensiestelsel. Veel toekomstwaarde hebben zijn gedachten niet
    gekregen. Politiek was hij in het laatste kwart van de 19e eeuw
    een rara avis: een belijdend katholiek met openlijk liberale
    sympathie&amp;euml;n.&lt;/p&gt;
&lt;p&gt;
  &lt;a href='agedeelte'&gt;A: &lt;/a&gt;De papieren van Schneider zijn niet bewaard
  gebleven.&lt;/p&gt;
&lt;p&gt;
  &lt;a href='pgedeelte'&gt;P: &lt;/a&gt;Naast artikelen in 
    &lt;em&gt;De Gids&lt;/em&gt;

    en 
    &lt;em&gt;De Militaire Spectator&lt;/em&gt;

    publiceerde hij, zich baserend op het dagboek van zijn vader, 
    &lt;em&gt;Het 126ste regiment Hollandsche infanterie in Rusland in
    1812&lt;/em&gt;

    (Amsterdam, 1898), en de brochure 
    &lt;em&gt;Onze kustverdediging&lt;/em&gt;

    ('s-Gravenhage, 1908).&lt;/p&gt;
&lt;p&gt;
  &lt;a href='lgedeelte'&gt;L: &lt;/a&gt;Behalve herdenkingsartikelen in 
  &lt;em&gt;De Tijd,&lt;/em&gt;

  16-12-1925 en 
  &lt;em&gt;Het Vaderland,&lt;/em&gt;

  16-12-1925 av.; W. Rooseboom, 'Leger en defensie', in 
  &lt;em&gt;Eene halve eeuw 1848-1898&lt;/em&gt;

  (Amsterdam, 1898) 165-180; W.E. van Dam van Isselt, 
  &lt;em&gt;De stelling van Amsterdam&lt;/em&gt;

  (Haarlem, 1905); C. van Wessem, 'Een officieren-familie:
  Jehu-Schneider', in 
  &lt;em&gt;De Nederlandsche Leeuw&lt;/em&gt;

  54 (1936) 368-371; J.K.H, de Roo van Alderwerelt, 
  &lt;em&gt;1814-1939. De grootmeester en de inspecteurs der
  artillerie...&lt;/em&gt;

  2e dr. (['s-Gravenhage], 1939); G. Taal, 
  &lt;em&gt;Liberalen en radicalen in Nederland 1872-1901&lt;/em&gt;

  ('s-Gravenhage, 1980); J.P.C.M. van Hoof, 'Fortifications in the
  Netherlands ', 
  &lt;em&gt;Revue Internationale d'Histoire Militaire&lt;/em&gt;

  No 58 (1984) 97-126; R. Spork, 'De discussie over het
  rempla&amp;ccedil;antenstelsel in Nederland 1873-1898', in 
  &lt;em&gt;De negentiende eeuw. Documentatieblad...&lt;/em&gt;

  9 (1985) 2 (juni) 49-64; J.A. Bornewasser, 
  &lt;em&gt;Curiale appreciaties van de priester-politicus Schaepman&lt;/em&gt;

  (Amsterdam, 1986). Mededelingen der Koninklijke Nederlandse
  Akademie van Wetenschappen. Afd. Letterkunde NR 49: 7; 
  &lt;em&gt;De Hollandse Waterlinie.&lt;/em&gt;

  Red. H. en J. Brand (Utrecht [etc.], 1986).&lt;/p&gt;


&lt;p&gt;
&lt;a href=&amp;quot;igedeelte&amp;quot;&gt;I: &lt;/a&gt;
Website Parlementair Documentatie Centrum te Leiden: http://www.parlement.com/9291000/modulesf/g6ki9ydx [4-11-2008].
&lt;/p&gt;



&lt;p&gt;G.A.M. Beekelaar&lt;/p&gt; 
&lt;dtml-var bwn_footer&gt;</text>
  </biography>
</biodes>

