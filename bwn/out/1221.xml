<biodes version="1.0">
  <fileDesc>
    <title>Merwe, Jacob Marinus van de (1924-1989)</title>
    <ref target="http://resources.huygens.knaw.nl/bwn1880-2000/lemmata/bwn5/merwe"/>
    <publisher>
      <name>Biografisch Woordenboek van Nederland:1880-2000</name>
      <ref target="http://resources.huygens.knaw.nl/bwn1880-2000"/>
    </publisher>
  </fileDesc>
  <person>
    <idno type="id">merwe</idno>
    <persName><name type="geslachtsnaam">Merwe</name>, Jacob Marinus van de</persName>
    <sex value="1"/>
    <event type="birth" when="1924"/>
    <event type="death" when="1989"/>
    <state type="occupation">cabaretier</state>
    <state type="occupation">tekstschrijver</state>
  </person>
  <biography>
    <graphic url="http://resources.huygens.knaw.nl/bwn1880-2000/lemmata/bwn5/images/images/merwe.jpg"/>
    <text>&lt;dtml-var bwn_header&gt;
 &lt;p class='genealogie'&gt;
  &lt;strong&gt;Merwe, Jacob Marinus van de&lt;/strong&gt;, cabaretier en tekstschrijver (Rotterdam 14-9-1924 - Oosterhout (N.Br.) 19-2-1989). 
Zoon van Arie van de Merwe, adjunct-politierechercheur, en
  Wilhelmina Pieternella Breedveld. Gehuwd op 19-12-1956 met
  Marijke Geertruida Schr&amp;ouml;der (1934-2000). Dit huwelijk,
  waaruit 2 zoons en 1 dochter werden geboren, werd ontbonden op
  22-3-1977.
  

  

  
  &lt;/p&gt;
&lt;p&gt;
  &lt;img class='bwnimg' BORDER='0' align='right' src='images/merwe.jpg' alt='afbeelding van Merwe, Jacob Marinus van de'&gt;Jaap van de Merwe werd geboren in een keurige arbeidersbuurt
    in Rotterdam-West als oudste zoon van een politieagent. De
    politieke gezindheid thuis was sociaal-democratisch. Na de
    lagere school doorliep hij het Gymnasium Erasmianum Rotterdam,
    waar hij tweemaal doubleerde. In mei 1943 slaagde Jaap voor het
    staatsexamen. In die sombere bezettingsjaren probeerde hij met
    zijn zoldercabaretgroepje 'De Lachende Papegaai' zijn
    leeftijdgenoten wat op te fleuren. Verder vond hij ontspanning
    bij de Vrijzinnig Christelijke Jeugd Centrale.&lt;/p&gt;
&lt;p&gt;Na de bevrijding besloot Van de Merwe - na een paar maanden
    zonder succes theologie te hebben gestudeerd - journalist te
    worden. Door bemiddeling van zijn vader kwam hij bij 
    &lt;em&gt;Het Vrije Volk&lt;/em&gt;

    . Na eerst bij verscheidene plaatselijke edities in de algemene
    verslaggeving te hebben gewerkt stapte hij over naar de
    kunstredactie. Toen halverwege de jaren vijftig in Nederland
    het geven van cabaretvoorstellingen populair werd onder
    studenten en journalisten, wilde ook Van de Merwe op het podium
    staan. Overtuigd van zijn eigen talenten - zijn stem was,
    eufemistisch uitgedrukt, niet erg zuiver - richtte hij het
    Rotterdams Studenten-Cabaret op. Na de nodige artistieke ruzies
    besloot hij in 1957 zijn medewerking aan het Amsterdams
    Journalistencabaret stop te zetten.&lt;/p&gt;
&lt;p&gt;De datum 21 april 1959 kan worden beschouwd als keerpunt in
    het leven van Van de Merwe. Bij 
    &lt;em&gt;Het Vrije Volk&lt;/em&gt;

    werd hij overgeplaatst van de kunst- naar de stadsredactie.
    Woedend was hij toen hij de reden vernam van zijn
    overplaatsing. Men vond dat hij niet voldeed aan de gestelde
    kwaliteitseisen en dat er sprake was van
    belangenverstrengeling, omdat hij liedjes schreef voor
    artiesten zoals Wim Kan en Wim Sonneveld, die hij zelf weer
    recenseerde. Op aandringen van zijn vrouw besloot hij ontslag
    te nemen.&lt;/p&gt;
&lt;p&gt;Per 1 oktober 1959 verliet Van de Merwe de krant om drie
    weken later zelf de planken op te gaan. Samen met onder anderen
    Marjan Berk, Peter Lohr en Aart Brouwer bracht hij het
    programma 
    &lt;em&gt;Alle gekken kijken&lt;/em&gt;

    . Evenals alle daaropvolgende cabaretprogramma's kenmerkte dit
    zich door de uiterst maatschappijkritische toon. In het
    bijzonder ageerde hij tegen het defensiebeleid en uitgesproken
    vertegenwoordigers van het gezag, zoals minister-president J.E.
    de Quay (1959-1963), minister van Buitenlandse Zaken J.M.A.H.
    Luns (1952-1971) en de Amsterdamse burgemeester G. van Hall
    (1957-1967). In 1964 schreef Van de Merwe zijn twee misschien
    wel mooiste liedjes: 'Drie patrouilles' over de Duitse inval in
    mei 1940 en 'Pluizen in de wind' over de jodendeportaties
    tijdens de bezetting. In de jaren zestig produceerde hij tal
    van programma's met een steeds wisselende bezetting.&lt;/p&gt;
&lt;p&gt;Een van Van de Merwes meest kritische programma's was 
    &lt;em&gt;Olifant met lange snuit of de afgang der autorariteiten&lt;/em&gt;

    uit 1966. Het hoogtepunt van dit cabaretprogramma was het
    liedje 'Hij wel', een titel die later veranderd werd in
    'Scherven voor Vietnam'. In het nummer werd opgeroepen een
    steen te gooien door de ruiten van het Amerikaanse consulaat om
    te protesteren tegen het Amerikaanse militaire optreden in
    Vietnam. Toen de redactie van het televisieprogramma 
    &lt;em&gt;Mies-en-sc&amp;egrave;ne&lt;/em&gt;

    het lied wilde uitzenden, besloot de leiding van de VARA in te
    grijpen. Uitzending ervan werd verboden.&lt;/p&gt;
&lt;p&gt;In 1970 stond Van de Merwe voor het laatst met een eigen
    gezelschap op de planken. Maar zijn 'rode hart' hield zeker
    niet op met kloppen. Zo trad hij op tijdens het Festival des
    Politischen Liedes in Oost-Duitsland en op het congres van de
    Partij van de Arbeid van 1971 en 1972. En passant organiseerde
    hij samen met actrice Hetty Blok de nacht 'Cabaretiers voor
    Vietnam' als protest tegen de oorlog in dat land.&lt;/p&gt;
&lt;p&gt;In 1970, het jaar waarin Van de Merwe het theater verliet,
    werd een lang gekoesterde droom werkelijkheid. De uitzendingen
    van zijn radioprogramma 
    &lt;em&gt;'t Oproer kraait&lt;/em&gt;

    kregen een vervolg op de televisie. Onder regie van Rob Touber
    wijdden eerst de VPRO en later de VARA in totaal ongeveer
    vijftien uitzendingen aan het socialistische (strijd)lied.
    Enthousiast toonde Van de Merwe beelden van opstanden tegen
    maatschappelijk onrecht in voorbije eeuwen om vervolgens de
    lijn door te trekken naar het heden. In zijn ogen barstte de
    maatschappij nog altijd van de onrechtvaardigheden.&lt;/p&gt;
&lt;p&gt;De televisieuitzendingen hadden hun populariteit mede te
    danken aan de medewerking van getalenteerde cabaretartiesten
    als Jenny Arean en Ad&amp;egrave;le Bloemendaal. Het succes van 
    &lt;em&gt;'t Oproer kraait&lt;/em&gt;

    vormde voor Van de Merwe een stimulans om over het strijdlied
    een boek te schrijven: 
    &lt;em&gt;Gij zijt kanalje! heeft men ons verweten! Het
    proletari&amp;euml;rslied in Nederland en Vlaanderen&lt;/em&gt;

    (1974). Dit boek was de linkse tegenhanger van het
    standaardwerk 
    &lt;em&gt;En nu de moraal van dit lied&lt;/em&gt;

    van Wim Ibo. Van de Merwe stelde in zijn boek inhoud boven vorm
    en prefereerde de warmbloedige liedjes van fel bewogen
    amateurzangers boven evergreens van mensen als Jean Louis
    Pisuisse en Louis Davids.&lt;/p&gt;
&lt;p&gt;Naast televisiewerk en het publiceren van boeken zette Van
    de Merwe zich met redelijk succes aan het schrijven en vertalen
    van musicals. Vooral volkstheater trok hem aan. Producties als 
    &lt;em&gt;Tehuis&lt;/em&gt;

    (1971), 
    &lt;em&gt;Jungle Opera&lt;/em&gt;

    (1974), 
    &lt;em&gt;Groeten uit Scheveningen&lt;/em&gt;

    (1981), 
    &lt;em&gt;De Jordaan&lt;/em&gt;

    (1983) en 
    &lt;em&gt;Hadjememaar!&lt;/em&gt;

    (1984) zijn daarvan voorbeelden. Het jaar 1986 had het
    hoogtepunt voor Van de Merwe moeten worden. Lang liep hij al
    rond met het idee een musical te schrijven over het leven van
    de sociaal-democratische voorman Pieter Jelles Troelstra. Dit
    idee kreeg uiteindelijk vorm in de 'volksopera' 
    &lt;em&gt;De ongelofelijke avonturen van Pieter Jelles&lt;/em&gt;

    (1986). Helaas werd de musical grotendeels over het hoofd
    gezien. Het bleef bij een enkele 'leessessie' door
    beroepsacteurs en een uitvoering door leerlingen van de
    toneelschool.&lt;/p&gt;
&lt;p&gt;Gedesillusioneerd, maar overtuigd van zichzelf raakte Van de
    Merwe in een sociaal isolement. Hij zette zich aan het
    schrijven van een biografie van Gerrit Jan Zwertbroek, de
    oprichter van de VARA en later een omstreden politiek
    avonturier. Dit werk zou postuum verschijnen. Op bezoek bij
    zijn broer in Oosterhout werd Van de Merwe getroffen door een
    fatale hartaanval. De opstandige idealist overleed op 64-jarige
    leeftijd.&lt;/p&gt;
&lt;p&gt;Van de Merwe heeft zonder twijfel vooropgelopen waar het
    ging om het slechten van heilige huisjes. Maar van zijn werk
    zijn toch vooral enkele tijdloze chansons overgebleven; de
    ge&amp;euml;ngageerde en actuele liederen hebben de tand des tijds
    niet doorstaan. Van blijvender waarde is zijn pionierswerk in
    de geschiedschrijving van het 'rooie lied'. Hij onderkende als
    een van de eersten het belang van de populaire cultuur voor de
    kennis van het verleden. Van de eigen verdiensten was Van de
    Merwe overtuigd. Hij wist zelfs zeker dat hij een omwenteling
    had teweeggebracht en betreurde in stilte dat hij daar nooit
    een lintje voor had gekregen. In een interview zei hij
    hierover: 'Ik heb een hartstochtelijke behoefte om herinnerd te
    blijven. Ik wil historie wezen als ik dood ben' (Ischa Meijer).
    De oproerkraaier wilde er alles aan doen om gehoord &amp;egrave;n
    herdacht te worden.&lt;/p&gt;
&lt;p&gt;
  &lt;a href='agedeelte'&gt;A: &lt;/a&gt;Archief-J.M. van de Merwe en persdocumentatie
  betreffende Van de Merwe in het Theater Instituut Nederland te
  Amsterdam.&lt;/p&gt;
&lt;p&gt;
  &lt;a href='pgedeelte'&gt;P: &lt;/a&gt;
  Behalve de in de tekst genoemde publicaties: o.a. 
    &lt;em&gt;De pantoffels van Aboe Kasim. Humoristisch toneelstukje in 2
    bedrijven op rijm naar het gelijknamig sprookje uit
    'Duizend-en-&amp;eacute;&amp;eacute;n-Nacht'&lt;/em&gt;

    (Assen 1947); 
    &lt;em&gt;Pyramus en Thisbe&lt;/em&gt;

    (Z.pl. 1950); 
    &lt;em&gt;'t Oproer kraait. Ge&amp;iuml;llustreerd gezangboek voor
    rebellen&lt;/em&gt;

    ('s-Gravenhage 1969); 
    &lt;em&gt;Groot ge&amp;iuml;llustreerd keukenmeidenzangboek&lt;/em&gt;

    (Utrecht [etc.] 1976); 
    &lt;em&gt;Daar komen de wijven. Triller uit warm Amsterdam&lt;/em&gt;

    (Maasbree 1979); 
    &lt;em&gt;Het zwarte schaap van de rooie familie. Een biografie van
    Gerrit Jan Zwertbroek&lt;/em&gt;

    (Amsterdam 1989).&lt;/p&gt;
  &lt;p&gt;Langspeelplaten, muziekcassettes en cd's: 
    &lt;em&gt;Jaap zingt liedjes van Van de Merwe&lt;/em&gt;

    (1962), 
    &lt;em&gt;Drie patrouilles&lt;/em&gt;

    (1965), 
    &lt;em&gt;Scherven voor Vietnam&lt;/em&gt;

    (1966), 
    &lt;em&gt;De oproerkraaiers&lt;/em&gt;

    (1973), 
    &lt;em&gt;Op de hele wereld is geen Uyl te koop zo mooi als onze
    Joop&lt;/em&gt;

    (1973), 
    &lt;em&gt;Hollanditis&lt;/em&gt;

    (1981) en 
    &lt;em&gt;Blokkendoos Boem&lt;/em&gt;

    (1988).&lt;/p&gt;
&lt;/p&gt;
&lt;p&gt;
  &lt;a href='lgedeelte'&gt;L: &lt;/a&gt;Behalve necrologie&amp;euml;n o.a. door Henk van Gelder,
  in 
  &lt;em&gt;NRC Handelsblad&lt;/em&gt;

  , 20-2-1989; door Willem Ellenbroek, in 
  &lt;em&gt;de Volkskrant&lt;/em&gt;

  , 21-2-1989; door Jacques Kl&amp;ouml;ters, in 
  &lt;em&gt;Vrij Nederland&lt;/em&gt;

  , 25-2-1989: interview door Hans Baaij, in 
  &lt;em&gt;Vrij Nederland&lt;/em&gt;

  , 11-4-1964; interview door Ischa Meijer, in 
  &lt;em&gt;Haagse Post&lt;/em&gt;

  , 4-4-1981; Wim Ibo, 
  &lt;em&gt;En nu de moraal van dit lied. Overzicht van 75 jaar Nederlands
  cabaret&lt;/em&gt;

  (Amsterdam [etc.] 1970); idem, 
  &lt;em&gt;En nu de moraal... Geschiedenis van het Nederlands cabaret,
  1936-1981&lt;/em&gt;

  (Alphen aan den Rijn 1982); D.J. Gribnau, 
  &lt;em&gt;De Oproerkraaier. De geschiedenis van Jaap van de Merwe en
  zijn cabaretgezelschap tijdens de jaren zestig (1958-1973)&lt;/em&gt;

  (Amsterdam 1993); Henk van Gelder, 
  &lt;em&gt;De vriendelijkste kerel van de wereld. Jaap van de Merwe,
  1924-1989&lt;/em&gt;

  (Amsterdam 1994).&lt;/p&gt;
&lt;p&gt;
  &lt;a href='igedeelte'&gt;I: &lt;/a&gt;

  Wim Ibo, 
  &lt;em&gt;En nu de moraal van dit lied. Overzicht van 75 jaar Nederlands
  cabaret&lt;/em&gt;

  (Amsterdam [etc.] 1970) 637.&lt;/p&gt;
&lt;p&gt;David Gribnau&lt;/p&gt; 
&lt;dtml-var bwn_footer&gt;</text>
  </biography>
</biodes>

