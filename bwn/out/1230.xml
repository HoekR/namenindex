<biodes version="1.0">
  <fileDesc>
    <title>Meurs, Johan Hendrik van (1888-1945)</title>
    <ref target="http://resources.huygens.knaw.nl/bwn1880-2000/lemmata/bwn1/meurs"/>
    <publisher>
      <name>Biografisch Woordenboek van Nederland:1880-2000</name>
      <ref target="http://resources.huygens.knaw.nl/bwn1880-2000"/>
    </publisher>
  </fileDesc>
  <person>
    <idno type="id">meurs</idno>
    <persName><name type="geslachtsnaam">Meurs</name>, Johan Hendrik van</persName>
    <sex value="1"/>
    <event type="birth" when="1888"/>
    <event type="death" when="1945"/>
    <state type="occupation">jurist</state>
  </person>
  <biography>
    <text>&lt;dtml-var bwn_header&gt;
 &lt;p class='genealogie'&gt;
  &lt;strong&gt;Meurs, Johan Hendrik van&lt;/strong&gt;, jurist (Rijssen (Ov.) 25-7-1888 - Haren (Gr.) 3-2-1945).

Zoon van Jacob van Meurs, notaris, en Christine van Opstal. Gehuwd op
11-8-1915 met Geertruida Jacoba Schuld. Uit dit huwelijk zijn 3 zoons
en 1 dochter geboren.



&lt;/p&gt;
&lt;p&gt;Na het gymnasium in Deventer te hebben bezocht (1901-1906) studeerde
hij rechten in Utrecht, waar hij in 1914 promoveerde bij J.C. Naber op
een proefschrift getiteld 
&lt;em&gt;Rechtsgedingen over bepaalde goederen in Oud-Helleense rechten.&lt;/em&gt;

In hetzelfde jaar legde hij het kandidaatsexamen klassieke letteren af
en werd hij leraar klassieke talen aan het Stedelijk Gymnasium in
Arnhem. In 1916 vestigde hij zich als repetitor in alle juridische
vakken in Utrecht, in 1918 tevens als advocaat; van 1919 tot 1923 was
hij advocaat in IJmuiden, daarna repetitor te Bilthoven. In 1921 werd
hij toegelaten als privaatdocent in de vergelijkende rechtsgeschiedenis
aan de Rijksuniversiteit te Utrecht. Hiernaast bekwaamde hij zich in
het Sanskrit, publiceerde gedichten 
&lt;em&gt;(De Gids&lt;/em&gt;

van 1913) en schreef hij toneelkritieken in 
&lt;em&gt;Het Volk&lt;/em&gt;

en beschouwingen over buitenlandse politiek in 
&lt;em&gt;De Socialistische Gids.&lt;/em&gt;

Zijn grote belangstelling voor de Volkenbond, waarvan hij de
werkzaamheden elk jaar in Gen&amp;egrave;ve enige tijd van nabij volgde,
resulteerde o.m. in de brochure 
&lt;em&gt;De Volkenbond. Zijn werk en betekenis&lt;/em&gt;

(Amsterdam, 1924. herz. dr. in 1929).&lt;/p&gt;
&lt;p&gt;In 1925 werd hij benoemd tot hoogleraar in het Romeins recht en zijn
geschiedenis aan de Rijksuniversiteit te Groningen, als opvolger van de
in Leiden benoemde J.C. van Oven; een jaar later werd zijn leeropdracht
met het Oud-Vaderlands recht uitgebreid. Zijn grote veelzijdigheid
stelde hem in staat al zijn collegae aan de Juridische Faculteit,
indien nodig, bij colleges en het afnemen van examens te vervangen; ook
werd hij in de cursus 1937-1938 tijdens de ziekte van I.H. Gosses samen
met G.S. Overdiep tijdelijk met het onderwijs in de geschiedenis
belast. Hiernaast zette hij zijn werk op het gebied der buitenlandse
politiek voort, doceerde hij aan de school van het Troelstra-oord in
Beekbergen en was hij lid van de Staatscommissie voor de burgerlijke
wetgeving en bestuurslid van verschillende verenigingen op het gebied
der natuurbescherming. Tengevolge van al deze activiteiten heeft hij op
het gebied van de rechtsgeschiedenis relatief weinig gepubliceerd, maar
wat hij schreef is van hoog wetenschappelijk niveau en verraadt zijn
uitzonderlijk brede kennis van de Romeinse en Griekse oudheid en van de
historische rechtsvergelijking.&lt;/p&gt;
&lt;p&gt;Tijdens de oorlog nam hij op verschillende wijze actief deel aan het
verzet tegen de Duitse bezetter. Wegens de razzia's onder de
studenten in begin 1943 legde hij zijn hoogleraarsambt neer. Het
laatste jaar waarin hij zich verborgen moest houden, werkte hij aan een
regeringsopdracht waarin hij advies uit moest brengen inzake
(voorlopige) handhaving dan wel opheffing van de
bezettingsverordeningen in bevrijd Nederland. Na twee jaar van
onderduiken keerde hij begin 1945 naar zijn huis in Haren terug, zwaar
ondervoed omdat hij uit principe had geweigerd zich ten koste van
anderen (b.v. via de zwarte handel) van voedsel te voorzien. Korte tijd
later overleed hij.&lt;/p&gt;
&lt;p&gt;
  &lt;a href='pgedeelte'&gt;P: &lt;/a&gt;Behalve de reeds genoemde werken en afgezien van boekrecensies:
'De Instituten van Gaius en het Oudhelleensche recht' in 
&lt;em&gt;Tijdschrift voor Rechtsgeschiedenis&lt;/em&gt;

1 (1918) 246-258; 'Iniuria ipsi servo facta', 
&lt;em&gt;ibidem&lt;/em&gt;

4 (1923) 278-298; 
&lt;em&gt;De verhouding van Romeins en hedendaags recht in het licht der
vergelijkende rechtsgeschiedenis&lt;/em&gt;

(Groningen, 1925). Inaugurele rede; 'Patres conscripti qui
fuerint', in 
&lt;em&gt;Mnemosyne&lt;/em&gt;

55 (1927) 377-385; I.H. Gosses, 
&lt;em&gt;De organisatie van bestuur en rechtspraak in de Landschap Drente
(tot den tijd der Republiek),&lt;/em&gt;

[ed. Maria Hartgerink geb. Koomans en J.H. van Meurs]. (Groningen,
1941); 'De rangorde van de erfgenamen bij versterf van het oude
Drentse recht tot het Landrecht van 1614', in 
&lt;em&gt;Tijdschrift voor Rechtsgeschiedenis&lt;/em&gt;

40 (1972) 119-181.&lt;/p&gt;
&lt;p&gt;
  &lt;a href='lgedeelte'&gt;L: &lt;/a&gt;
  &lt;em&gt;Jaarboek der Rijksuniversiteit te Groningen 1945,&lt;/em&gt;

48-50; 
&lt;em&gt;Nederlands Juristenblad&lt;/em&gt;

21 (1946) 40-41.&lt;/p&gt;
&lt;p&gt;A.S. Hartkamp&lt;/p&gt; 
&lt;dtml-var bwn_footer&gt;</text>
  </biography>
</biodes>

