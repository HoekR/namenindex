<biodes version="1.0">
  <fileDesc>
    <title>Winkler, Johan (1898-1986)</title>
    <ref target="http://resources.huygens.knaw.nl/bwn1880-2000/lemmata/bwn4/winkler"/>
    <publisher>
      <name>Biografisch Woordenboek van Nederland:1880-2000</name>
      <ref target="http://resources.huygens.knaw.nl/bwn1880-2000"/>
    </publisher>
  </fileDesc>
  <person>
    <idno type="id">winkler</idno>
    <persName><name type="geslachtsnaam">Winkler</name>, Johan</persName>
    <sex value="1"/>
    <event type="birth" when="1898"/>
    <event type="death" when="1986"/>
    <state type="occupation">journalist</state>
    <state type="occupation">schrijver</state>
  </person>
  <biography>
    <graphic url="http://resources.huygens.knaw.nl/bwn1880-2000/lemmata/bwn4/images/images/WINKLER.jpg"/>
    <text>&lt;dtml-var bwn_header&gt;
 &lt;p class='genealogie'&gt;
  &lt;strong&gt;Winkler, Johan&lt;/strong&gt;, journalist en schrijver (Haarlem 6-10-1898 - Deventer 27-9-1986). 
Zoon van Andries Winkler, en Alida van Blaaderen. Gehuwd op
  18-7-1923 met Klara Hedwig Charlotte Richter. In dit huwelijk was
  1 zoon. Na echtscheiding (24-4-1939) gehuwd op 25-5-1939 met
  Johanna Christina Vonk (als kinderboekenschrijfster bekend onder
  de naam Annie Winkler-Vonk). Uit dit huwelijk werden geen
  kinderen geboren.
  

&lt;img src=&amp;quot;images/WINKLER.jpg&amp;quot; align=&amp;quot;right&amp;quot; BORDER=&amp;quot;0&amp;quot; alt=&amp;quot;afbeelding van Winkler, Johan&amp;quot; class=&amp;quot;bwnimg&amp;quot;&gt;  

  
  &lt;/p&gt;
&lt;p&gt;Johan Winkler groeide op in een hervormd milieu in Haarlem.
    Na het gymnasium studeerde hij theologie, aanvankelijk vanaf
    1918 in Leiden, daarna in Amsterdam. Deze studie werd echter
    voortijdig afgebroken. Vervolgens doorliep Winkler -
    grotendeels naast zijn werk - de opleiding voor de akte MO-A
    Duits die hij in 1921 behaalde; tevens legde hij op 11 maart
    1924 het kandidaatsexamen Germaanse Letteren af aan de
    Universiteit van Amsterdam.&lt;/p&gt;
&lt;p&gt;Onder indruk van de revolutionaire woelingen in Europa had
    Winkler zich in 1919 aangesloten bij de Sociaal-Democratische
    Arbeiderspartij (SDAP). Reeds het volgende jaar werd hij door
    P.J. Troelstra aangesteld als persoonlijk secretaris, een
    functie die hij twee jaar zou vervullen. Na een kort intermezzo
    als leraar Duits aan de christelijke HBS te Amsterdam trad
    Winkler in 1923 als corrector-verslaggever in dienst van 
    &lt;em&gt;Het Volk&lt;/em&gt;

    , het hoofdorgaan van de SDAP.&lt;/p&gt;
&lt;p&gt;Binnen korte tijd leerde Winkler alle aspecten van het
    dagbladbedrijf kennen. In 1927 werd hij benoemd tot
    chef-redacteur van de Rotterdamse 
    &lt;em&gt;Voorwaarts&lt;/em&gt;

    . In deze functie won hij het vertrouwen van Y.G. van der Veen,
    de drijvende kracht achter dit succesrijke dagblad. In 1928
    werd Van der Veen aan het hoofd gesteld van de pas opgerichte,
    overkoepelende uitgeverij en drukkerij NV De Arbeiderspers,
    eigendom van het Nederlandsch Verbond van Vakvereenigingen en
    de SDAP. Ondanks crisis en interne oppositie wist de
    autoritaire Van der Veen dit bedrijf tot bloei te brengen, en
    Winkler, in 1930 als 'algemeen chef der redacties en
    bedrijfsdirecteur' van de gezamenlijke Arbeiderspers-dagbladen
    teruggehaald naar Amsterdam, trad daarbij op als zijn
    rechterhand. De laatstgenoemde moest, naar het voorbeeld van de
    Britse socialistische pers, de dagbladen moderniseren en
    populariseren.&lt;/p&gt;
&lt;p&gt;Als verbindende schakel tussen redactie, directie en de door
    het SDAP-congres aangestelde 'politiek hoofdredacteur' - J.F.
    Ankersmit en zijn opvolger H.B. Wiardi Beckman - was Winkler
    nauw betrokken bij de herori&amp;euml;ntering van de SDAP in de
    jaren dertig. Een directe bijdrage daaraan leverde hij in zijn
    eigen rubriek 'Geestelijk Leven', waarin ruime aandacht werd
    besteed aan vooruitstrevende stromingen binnen de kerken en aan
    de kerkstrijd in Duitsland. Zijn persoonlijke opvattingen legde
    Winkler in 1937 neer in 
    &lt;em&gt;De grote ontmoeting (van Christendom en Socialisme&lt;/em&gt;). Als christen-socialist was hij een van de wegbereiders van
    de doorbraakgedachte en het 'personalistisch socialisme', juist
    zoals W. Banning en Wiardi Beckman, met wie hij bevriend
    was.&lt;/p&gt;
&lt;p&gt;Toen 
    &lt;em&gt;Het Volk&lt;/em&gt;

    in augustus 1940 onder nazi-beheer werd gesteld en de joodse
    medewerkers werden ontslagen, verliet Winkler de krant. Het
    liberale 
    &lt;em&gt;Algemeen Handelsblad&lt;/em&gt;

    bood hem onmiddellijk de gelegenheid zijn journalistieke
    werkzaamheden voort te zetten; tot 1941 althans. Daarna was
    Winkler betrokken bij de oprichting van de Amsterdamse Boek- en
    Courantenmaatschappij, een kleine uitgeverij die vooral werk
    verschafte aan personen die hun baan hadden verloren. Na een
    overval van de Duitse bezetter op deze uitgeverij, in 1943,
    doken Winkler en zijn echtgenote onder. Onderwijl werkte hij
    mee aan de 
    &lt;em&gt;Eerste Nederlandse Systematisch Ingerichte
    Encyclop&amp;aelig;die&lt;/em&gt;

    .&lt;/p&gt;
&lt;p&gt;Na de oorlog werd Winkler door het 
    &lt;em&gt;Algemeen Handelsblad&lt;/em&gt;

    , dat aanvankelijk een vooruitstrevender richting wilde
    inslaan, als adjunct-hoofdredacteur aangetrokken. Lang zou deze
    verbintenis niet standhouden. Na een conflict over het plaatsen
    van een foto van Soekarno trad hij in 1946 in dienst van de
    oud-verzetskrant 
    &lt;em&gt;Het Parool&lt;/em&gt;

    , waar hij dezelfde positie bekleedde.&lt;/p&gt;
&lt;p&gt;Twee jaar later, in 1948, werd Winkler, naast H.M. van
    Randwijk, hoofdredacteur van 
    &lt;em&gt;Vrij Nederland&lt;/em&gt;

    . Deze benoeming geschiedde op aandringen van 
    &lt;em&gt;Het Parool&lt;/em&gt;

    , dat als financier streefde naar een fusie tussen het
    noodlijdende 
    &lt;em&gt;Vrij Nederland&lt;/em&gt;

    en 
    &lt;em&gt;De Groene Amsterdammer&lt;/em&gt;

    . Winkler moest het blad een journalistiek aanzien geven. Na
    het mislukken van deze fusieplannen werd de Arbeiderspers als
    medefinancier aangetrokken, waardoor 
    &lt;em&gt;Vrij Nederland&lt;/em&gt;

    bloot kwam te staan aan druk vanuit de Partij van de Arbeid
    (PVDA).&lt;/p&gt;
&lt;p&gt;Winklers optreden bij 
    &lt;em&gt;Vrij Nederland&lt;/em&gt;

    , vanaf 1950 als enig hoofdredacteur, was geen onverdeeld
    succes. De samenwerking met Van Randwijk, die het blad in de
    oorlog had opgericht en op eigenzinnige wijze bestierde,
    verliep moeizaam. Daarbij ging het eerder om journalistieke en
    persoonlijke dan om politieke verschillen. Ten aanzien van de
    Indonesische kwestie bijvoorbeeld deelden beiden hetzelfde
    standpunt. Zo zegde Winkler vanwege de politionele acties zijn
    PVDA-lidmaatschap op; tot zijn dood zou hij 'partijloos
    socialist' blijven. In 1955 verliet Winkler 
    &lt;em&gt;Vrij Nederland&lt;/em&gt;

    na een reeks van wrijvingen en meningsverschillen, onder meer
    met de 'redactieraad', waarin, naast de eigenaren, ook een
    aantal vertegenwoordigers van maatschappelijke en politieke
    organisaties zitting hadden.&lt;/p&gt;
&lt;p&gt;Hierna werkte Winkler geruime tijd als free-lance
    journalist, tot hij in 1961, 63 jaar oud, hoofdredacteur werd
    van de Kluwerpers, waaronder het 
    &lt;em&gt;Deventer Dagblad&lt;/em&gt;

    . Ook na zijn pensionering in 1965 bleef hij journalistiek
    actief.&lt;/p&gt;
&lt;p&gt;Behalve reportages en biografische portretten verschenen van
    zijn hand enkele literaire werken en een groot aantal
    vertalingen. Ook hierin uitte zich zijn religieus-socialistisch
    engagement. Figuren als de Deense schrijver-dominee Kaj Munk,
    die in het verzet tegen het nazisme omkwam, en de arts en
    zendeling Albert Schweitzer boeiden hem zeer. Winkler vertaalde
    literaire, politieke, filosofische en historische werken van
    uiteenlopende auteurs als Erich Kuttner, L. Kolakowski, Upton
    Sinclair, Willy Brandt, Munk, R.M. Rilke en Stefan Zweig.
    Winkler was erelid van de Nederlandse Vereniging van
    Journalisten en het Genootschap van Vertalers en ontving
    Nederlandse, Deense en Franse onderscheidingen. Hij was lid van
    de Commissie Kerk en Samenleving van de Nederlandse hervormde
    kerk.&lt;/p&gt;
&lt;p&gt;
  &lt;a href='pgedeelte'&gt;P: &lt;/a&gt;Behalve de in de tekst genoemde publikaties en vertalingen,
    bewerkingen en bundels met journalistieke artikelen en columns:
    
    &lt;em&gt;Pieter Jelles Troelstra&lt;/em&gt;

    (Amsterdam, 1933); 
    &lt;em&gt;Jan&lt;/em&gt;

    [autobiografische roman] (Amsterdam, 1937); 
    &lt;em&gt;Caf&amp;eacute; in Antwerpen&lt;/em&gt;

    [novelle] (Amsterdam, 1946); 
    &lt;em&gt;Profeet van een nieuwe tijd. Leven en streven van mr. Pieter
    Jelles Troelstra&lt;/em&gt;

    (Amsterdam, 1948); samen met Niels Njgaard, 
    &lt;em&gt;Kaj Munk, dominee, dichter, martelaar&lt;/em&gt;

    ('s-Gravenhage, 1950); 
    &lt;em&gt;Naar het land van Brazza en Albert Schweitzer&lt;/em&gt;

    (Amsterdam, 1951); 
    &lt;em&gt;In Gods naam. Acht levens voor anderen&lt;/em&gt;

    (Amsterdam, 1960).&lt;/p&gt;
&lt;p&gt;
  &lt;a href='lgedeelte'&gt;L: &lt;/a&gt;'Johan Winkler, tussen kerk en waarheid', in 
  &lt;em&gt;Het Parool&lt;/em&gt;

  , 5-10-1963; A.S., 'Johan Winkler. Vandaag 40 jaar in
  journalistiek', in 
  &lt;em&gt;Het Vrije Volk&lt;/em&gt;

  , 13-12-1963; E. Werkman, 'Een student uit Haarlem', in 
  &lt;em&gt;Het Parool&lt;/em&gt;

  , 16-11-1978; Gerard Mulder en Paul Koedijk, 
  &lt;em&gt;H.M. van Randwijk. Een biografie&lt;/em&gt;

  (Amsterdam, 1988); Frank van Vree, 
  &lt;em&gt;De Nederlandse pers en Duitsland 1930-1939. Een studie over de
  vorming van de publieke opinie&lt;/em&gt;

  (Groningen, 1989).&lt;/p&gt;

&lt;p&gt;
&lt;a href=&amp;quot;igedeelte&amp;quot;&gt;I: &lt;/a&gt;&lt;i&gt;Persoonlijkheden in het Koninkrijk der Nederlanden in woord en beeld&lt;/i&gt;. Onder hoofdred. van H.P. van den Aardweg (Amsterdam 1938) 1642.
&lt;/p&gt;




&lt;p&gt;Frank van Vree&lt;/p&gt; 
&lt;dtml-var bwn_footer&gt;</text>
  </biography>
</biodes>

