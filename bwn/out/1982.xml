<biodes version="1.0">
  <fileDesc>
    <title>Warnsinck, Johan Carel Marinus (1882-1943)</title>
    <ref target="http://resources.huygens.knaw.nl/bwn1880-2000/lemmata/bwn1/warnsinck"/>
    <publisher>
      <name>Biografisch Woordenboek van Nederland:1880-2000</name>
      <ref target="http://resources.huygens.knaw.nl/bwn1880-2000"/>
    </publisher>
  </fileDesc>
  <person>
    <idno type="id">warnsinck</idno>
    <persName><name type="geslachtsnaam">Warnsinck</name>, Johan Carel Marinus</persName>
    <sex value="1"/>
    <event type="birth" when="1882"/>
    <event type="death" when="1943"/>
    <state type="occupation">marineofficier</state>
    <state type="occupation">historicus</state>
  </person>
  <biography>
    <text>&lt;dtml-var bwn_header&gt;
 &lt;p class='genealogie'&gt;
  &lt;strong&gt;Warnsinck, Johan Carel Marinus&lt;/strong&gt;, marineofficier en zeehistoricus (Hoogwoud 24-11-1882 - 's-Gravenhage 21-7-1943).

Zoon van Cornelis Warnsinck, notaris, en Tettje Halbertsma. Gehuwd
sinds 6-5-1919 met Catharina Elisabeth Delprat. Uit dit huwelijk werden
1 dochter en 1 zoon geboren.





&lt;/p&gt;
&lt;p&gt;Warnsinck bracht zijn schooltijd grotendeels door te Utrecht,
daarbij verkerend in het gezin van zijn oom, de Utrechtse hoogleraar
Tj. Halbertsma. Na het behalen van het einddiploma HBS, werd hij in
1899 adelborst aan het Koninklijk Instituut voor de Marine in Den
Helder. Hij volgde daarbij het voorbeeld van een oudere broer. In 1903
werd hij tot officier bevorderd. Warnsinck klom op tot de rang van
kapitein-ter-zee (1930) en deed naar marinegebruik zowel in Oost- en
West-Indische wateren als ook in Europa dienst. Hij was speciaal belast
met hydrografische werkzaamheden - bijvoorbeeld van 1923-1925 als
commandant van het opnemingsvaartuig Eridanus in de Tanimbar-archipel
nabij Westelijk Nieuw-Guinea - en verder met de draadloze telegrafie.
Sinds 1926 was zijn laatste functie bij de marine die van chef van de
dienst der draadloze telegrafie en van de opleiding tot elektromonteur.
Het bereiken van de 50-jarige leeftijd bood hem in 1932 de gelegenheid
de marinedienst met pensioen te verlaten en zijn tijd volledig te
besteden aan studie van het Nederlandse maritieme verleden. Hij verkoos
dit boven een voortgezette carri&amp;egrave;re bij de zeemacht.&lt;/p&gt;
&lt;p&gt;Zijn belangstelling voor zeegeschiedenis was, reeds als adelborst,
door het onderwijs van de marineofficier en zeehistoricus S.P.
l'Honor&amp;eacute; Naber gestimuleerd. Ook gedeeltelijk onder diens
leiding maakte hij kennis met het varen aan boord van vierkant getuigde
zeilschepen, bij de marine toen nog als opleidingsschepen in gebruik.
Deze ervaring en zijn nauwe aanraking met het scheepsleven, de
navigatie, het manoeuvreren en het varen in vreemde wateren kwamen hem
bij zijn onderzoek van de oude zeiltijd zeer te stade. Warnsinck
ontwikkelde zich tot een veelzijdig zeehistoricus. Omstreeks 1920 wist
hij te bereiken dat kennis van de zeekrijgsgeschiedenis bij de marine
zelf erkenning vond en hij wekte in het 
&lt;em&gt;Marineblad&lt;/em&gt;

tot actiever bestudering hiervan op. Ook al beperkte hij zich geenszins
tot bestudering en beschrijving van de 17de-eeuwse marine, toch is het
onmiskenbaar dat het hoofdaccent in zijn onderzoek en publikaties op
het tijdperk van de drie Engelse zeeoorlogen (1652-1674) kwam te
liggen. Zijn belangstelling daarbij ging naar de diverse bekende en
minder bekende vlootvoogden uit en hij onderzocht hun specifieke
hoedanigheden en verdiensten in deze tijd van vele zeegevechten en
expedities. Meestal legde hij het resultaat in artikelen vast, die
vrijwel alle later ook gebundeld in boekvorm verschenen. Zijn veruit
belangrijkste publikatie over dit tijdperk is de monografie 
&lt;em&gt;Admiraal de Ruyter&lt;/em&gt;

(1930) gewijd aan de slag op Schooneveld van 7 juni 1673, bedoeld als
aanvulling op de grote biografie van P.J. Blok over De Ruyter.
Warnsinck ontwarde - waartoe v&amp;oacute;&amp;oacute;r hem nog niemand kans had
gezien - de manoeuvres door De Ruyter tijdens deze slag uitgevoerd. De
sleutel daarvoor vond hij vooral in Franse bronnen. Ook geholpen door
duidelijke tekeningen kan de lezer het gevecht op de voet volgen.&lt;/p&gt;
&lt;p&gt;Na zijn pensionering verlegde hij een groot deel van zijn onderzoek
naar andere perioden en onderwerpen van de Nederlandse zeegeschiedenis.
Met nadruk stelde hij dat het hierin niet alleen om de marine ging,
maar ook om de koopvaardij, de ontdekkingsreizen, de scheepsbouw, het
zeevaartonderwijs enz. Hij pakte diverse kanten aan en bijna elk jaar
zag wel een nieuw boek het licht, waaronder bronnenuitgaven. Het boek 
&lt;em&gt;De vloot van den Koning-Stadhouder 1689-1690,&lt;/em&gt;

is reeds klassiek geworden (1934). Het gaat hierin om de eerste
moeizame fase in de samenwerking tussen de Engelse en Nederlandse vloot
na jaren van fel antagonisme, een fase vol van persoonlijke
rivaliteiten en helder geplaatst tegen de achtergrond van het algemene
gebeuren. De kennis van de expansie overzee en haar voorgeschiedenis
vergrootte Warnsinck door zijn uitgave van ondermeer het 
&lt;em&gt;Reysgheschrift...&lt;/em&gt;

van Jan Huygen van Linschoten (1939), van het vierde deel van het werk
van Joannes de Laet: 
&lt;em&gt;Iaerlijck Verhael . . .&lt;/em&gt;

(1937) en niet het minst met de reisverhalen over 1639-1687 van de
scheepschirurgijn Nicolaus de Graaff te zamen met diens beeldende 
&lt;em&gt;Oost-Indische Spiegel.. .&lt;/em&gt;

(1930). De verovering van Suriname in 1667 door Zeeuwen beschreef hij
in 
&lt;em&gt;Abraham Crijnssen .. .&lt;/em&gt;

(1936). Slechts sporadisch begaf hij zich buiten de zeventiende eeuw.
Hij deed dat in enkele artikelen, maar vooral in het knappe gedenkboek
over 
&lt;em&gt;De Kweekschool voor de Zeevaart en de Stuurmanskunst&lt;/em&gt;

(1935), een nieuw bewijs van zijn meerzijdige kennis. Warnsinck baande
de weg voor de erkenning van de studie der zeegeschiedenis als een
zelfstandig terrein voor wetenschappelijk onderzoek en onderwijs. In
1933 werd aan de Universiteit van Amsterdam voor hem een
privaatdocentschap ingesteld, in 1937 evenzo aan de Leidse
Universiteit, waarna twee jaar later zijn benoeming tot bijzonder
hoogleraar in de maritieme geschiedenis te Utrecht volgde. De
vereniging 'Onze Vloot' was tot het stichten van deze leerstoel
gemachtigd. Na een aarzelend begin bereikte hij menig student in de
geschiedenis. Van de hand van verschillenden hunner verschenen spoedig
eigen zeehistorische studies, enkelen kozen hem als promotor. Hij
maakte zonder twijfel school, stimuleerde, enthousiasmeerde tot
bronnenonderzoek en wees op de voetangels en klemmen daaraan verbonden.
De bestudering van het maritieme verleden van Nederland kende in de
jaren dertig en begin veertig een bloeitijd. Talloze boeken en
artikelen verschenen van auteurs als J.E. Elias, S.P. l'Honor&amp;eacute;
Naber, W. Voorbeijtel Cannenburg, M.G. de Boer en Warnsinck zelf, maar
hij was zonder meer de primus inter pares. Hij trad ook volop naar
buiten en wist zeegeschiedenis te populariseren, vervulde vele
spreekbeurten en bereikte met een serie van twaalf radiovoordrachten
onder de titel van 
&lt;em&gt;Leven en daden onzer doorluchtigste zeehelden,&lt;/em&gt;

gehouden in 1940 en 1941, zijn grootste gehoor. Als boek uitgegeven,
beleefden zij weldra een herdruk, evenals tijdens de oorlog zijn 
&lt;em&gt;Drie zeventiende-eeuwsche admiraals...&lt;/em&gt;

en 
&lt;em&gt;Van vlootvoogden en zeeslagen,&lt;/em&gt;

het laatste zelfs een derde editie.&lt;/p&gt;
&lt;p&gt;Warnsinck schreef duidelijk en boeiend. Hij kruidde zijn stof met
welgekozen citaten en vermeed de zeemanstaal niet. Een bezwaar bij
spreken be&amp;iuml;nvloedde zijn lezingen geenszins. Indien hij meende dat
het maritieme verleden onrecht werd gedaan, kon hij in geharnaste
bewoordingen hieraan uiting geven, zoals over een nieuwe gids bij de
Afdeling Geschiedenis in het Rijksmuseum 
&lt;em&gt;(De Gids&lt;/em&gt;

96 (1932) IV, 68-78). Met de zee onderhield hij in zijn latere
levensjaren ondermeer contact door geregelde zeiltochten in de Noord-
en Oostzee, steeds vergezeld van zijn echtgenote, die na zijn dood nog
de uitgave van enkele handschriften bezorgde. Lange jaren was hij
bestuurslid van de Linschoten-Vereeniging en secretaris van de
Commissie voor Zeegeschiedenis van de Koninklijke Akademie van
Wetenschappen, tijden waarin vele werken konden verschijnen. In 1938
werd hij tot 'membre associ&amp;eacute;' van de Acad&amp;eacute;mie de
Marine te Parijs benoemd, een hoge onderscheiding die hij slechts
deelde met de Engelse admiraal Sir Herbert Richmond. Nimmer ziek
geweest zijnde, stierf hij in juli 1943 na een kort ziekbed aan een
ongeneeslijke ziekte.&lt;/p&gt;
&lt;p&gt;De studie der zeegeschiedenis is zonder Warnsinck ondenkbaar. Dat
zij in samenhang met hem weleens ten onrechte als zeekrijgsgeschiedenis
aangeduid wordt, is vermoedelijk te wijten aan de omstandigheid dat hij
met zijn vlootvoogden en zeeslagen kort v&amp;oacute;&amp;oacute;r en vooral
tijdens de oorlog in een behoefte voorzag en op deze wijze
zeegeschiedenis aan tallozen presenteerde. Warnsincks verdere werk,
waarin overigens het economische en sociaal element ontbreekt, wijst
anders uit! De Engelse historicus R.C. Anderson schetste hem - en in
1974 nog met instemming door Warnsincks vriend en historicus C.R. Boxer
aangehaald - zeer raak: Warnsinck 'combined the real technical
knowledge of a professional seaman with a very real historical sense
and with a capacity for presenting the results of his historical
studies in an attractive form' (&lt;em&gt;The Anglo-Dutch Wars of the 17th Century 1652-1674&lt;/em&gt;

(London, 1974) 67).&lt;/p&gt;
&lt;p&gt;
  &lt;a href='agedeelte'&gt;A: &lt;/a&gt;Papieren en bibliotheek in het Rijksmuseum 'Nederlands
Scheepvaart Museum' te Amsterdam.&lt;/p&gt;
&lt;p&gt;
  &lt;a href='pgedeelte'&gt;P: &lt;/a&gt;Bibliografie in hieronder genoemd 
&lt;em&gt;Levensbericht.&lt;/em&gt;
&lt;/p&gt;
&lt;p&gt;
  &lt;a href='lgedeelte'&gt;L: &lt;/a&gt;C.L. Schepp, in 
&lt;em&gt;Handelingen en Levensberichten van de Maatschappij der Nederlandsche
Letterkunde te Leiden 1942-1943. Levensberichten&lt;/em&gt;

137-147; W. Voorbeijtel Cannenburg, in 
&lt;em&gt;Tijdschrift van het Nederlandsch Aardrijkskundig Genootschap&lt;/em&gt;

60 (1943) 2de R., 663-665.&lt;/p&gt;
&lt;p&gt;J.R. Bruijn&lt;/p&gt; 
&lt;dtml-var bwn_footer&gt;</text>
  </biography>
</biodes>

