<biodes version="1.0">
  <fileDesc>
    <title>Sandick, Andries Adriaan van (1898-1962)</title>
    <ref target="http://resources.huygens.knaw.nl/bwn1880-2000/lemmata/bwn1/sandinck"/>
    <publisher>
      <name>Biografisch Woordenboek van Nederland:1880-2000</name>
      <ref target="http://resources.huygens.knaw.nl/bwn1880-2000"/>
    </publisher>
  </fileDesc>
  <person>
    <idno type="id">sandinck</idno>
    <persName><name type="geslachtsnaam">Sandick</name>, Andries Adriaan van</persName>
    <sex value="1"/>
    <event type="birth" when="1898"/>
    <event type="death" when="1962"/>
    <state type="occupation">bankier</state>
  </person>
  <biography>
    <text>&lt;dtml-var bwn_header&gt;
 &lt;p class='genealogie'&gt;
  &lt;strong&gt;Sandick, Andries Adriaan van&lt;/strong&gt;, bankier (Amsterdam 21-10-1898 - Voorst 14-5-1962).

Zoon van ir. Rudolf Adriaan van Sandick, alg. secr. Kon. Inst. van
Ingenieurs, en Anna Sophia van Schilfgaarde. Gehuwd sinds 5-11-1924 met
Suzanna Sophia de Mol van Otterloo. Uit dit huwelijk werden 3 zoons en
2 dochters geboren.



&lt;/p&gt;
&lt;p&gt;Van Sandick, die met zijn later in de industrie werkzame
tweelingbroer Joannes Catharinus een verwarrende gelijkenis vertoonde,
was na zijn HBS-jaren te 's-Gravenhage aanvankelijk bestemd voor de
opleiding tot zeeofficier, doch moest daarvan bij zijn intrede in de
praktijk afzien wegens het feit dat hij hardnekkig last had van
zeeziekte. Dank zij een persoonlijke relatie kon hij in 1917 een plaats
vinden in het bankwezen als volontair bij R. Mees &amp;amp; Zoonen te
Rotterdam. In 1925 werd hij benoemd tot chef van de wisselafdeling en
economist bij de toenmalige Javasche Bank te Amsterdam. In 1929 werd
hij secretaris van de directie van de Rotterdamsche Bankvereeniging met
de opdracht nieuwe impulsen te geven aan de door hem te leiden
economische afdeling. Door studie had hij zich mede bekwaamd in de
wissel-arbitrage en in het bijzonder de goudhandel.&lt;/p&gt;
&lt;p&gt;Van Sandick begon zich ook op wetenschappelijk gebied te bewegen en
publiceerde van 1929 tot 1945 regelmatig beschouwingen in 
&lt;em&gt;De Economist,&lt;/em&gt;

tot 1932 in de rubriek 'De Internationale geldmarkt' en daarna
in de 'Financi&amp;euml;le Kroniek' in dit gezaghebbende
tijdschrift. Hij nam ook actief deel aan het werk van de Vereeniging
voor waardevast geld als geharnast tegenstander van de theori&amp;euml;n
van de Rotterdamse hoogleraar J. Goudriaan. Voor de maatregelen, welke
in 1936 leidden tot de depreciatie van de Nederlandse gulden had hij,
zonder zijn gevoel voor realiteit te verloochenen, geen goed woord
over. Daarnaast gaf hij in 1938 de nuchtere raad om een flink deel van
de Nederlandse goudvoorraad veiligheidshalve te deponeren in de
Verenigde Staten. Van zijn inzichten gaf hij niet alleen in de 
&lt;em&gt;Economisch-Statistische Berichten&lt;/em&gt;

maar ook in verschillende dagbladen blijk. Deze publicistische
activiteit werd in 1942 de aanleiding tot een nieuwe wending in zijn
levensloop. De directeur mr. H.L. Woltersom van de Rotterdamsche
Bankvereeniging (Robaver) gaf toen te kennen, dat hij - als voorzitter
van de in de bezettingsjaren fungerende commissie voor de organisatie
van het bedrijfsleven - voorafgaand toezicht op deze publikaties wenste
uit te oefenen. Van Sandick aanvaardde dit niet en nam daarom zijn
ontslag om de latere oorlogsjaren ambteloos door te brengen in nauwe
vriendschap met de afgezette burgemeester van Rotterdam mr. P.J.
Oud.&lt;/p&gt;
&lt;p&gt;In 1945 toonde hij reeds terstond zijn intensieve belangstelling
voor de grote vragen van die dagen door de publikatie van een brochure 
&lt;em&gt;Herstel der maatschappij&lt;/em&gt;

(Rotterdam, 1945) waaraan hij als motto een bijbeltekst meegaf:
'Gij zijt duur gekocht: wordt geen dienstknechten der menschen'
(I Cor. 7:23). Hij bepleitte daarin het terugdringen van de in zijn
ogen voortdurend toegenomen staatsmacht, inperking van de staatstaak en
een daarmede gepaard gaand herstel van recht en vrijheid in hun volle
omvang. Geleide economie was voor hem een modeverschijnsel, dat hem
allerminst lag. Als de overheid zich nu bepaald met het economische
leven meende te moeten bemoeien, dan behoorde zij er naar zijn gevoelen
naar te streven de economische wetten zoals hij die meende te zien tot
gelding te doen komen.&lt;/p&gt;
&lt;p&gt;In zijn Rotterdamse jaren verwierf hij zich reeds de reputatie van
een betrouwbaar en evenwichtig man met aangename omgangsvormen,
waardoor hij verschillende functies in besturen op sociaal, literair en
economisch gebied vervulde. Ook had hij grote belangstelling voor de
wijsbegeerte tot uiting komend in zijn contacten met prof.mr. B.M.
Telders.&lt;/p&gt;
&lt;p&gt;In 1946 verliet Van Sandick het hem zo vertrouwd geworden
Rotterdamse milieu om in Amsterdam directeur te worden van de
Nederlandsche Handel Maatschappij. Daar bereikte hij in 1957 als
president een topfunctie in het Nederlandse bankwezen. Hij werd lid van
de Bankraad en op breder terrein ook lid van de Sociaal-Economische
Raad. In het organisatieleven was hij sedert 1952 bestuurslid van de
Nederlandsche Bankiersvereeniging, waarvan hij, zo hij in leven
gebleven ware, voor de voorzittersstoel bestemd was. Sinds 1956
bekleedde hij reeds het voorzitterschap van de Amsterdamsche
Bankiersvereeniging. Het algemene belang diende hij van 1950 tot 1958
als Christelijk-historisch lid van de gemeenteraad van Amsterdam. Ook
maakte hij in die stad deel uit van het college van Kerkvoogden van de
Nederlands-Hervormde gemeente.&lt;/p&gt;
&lt;p&gt;Van Sandiek was zeker geen figuur voor het ontplooiien van
schitterende welsprekendheid. In zijn geschriften echter formuleerde
hij zeer zorgvuldig en duidelijk. Hij was een man van groot menselijk
medegevoelen, zich vooral uitend in de moeilijke jaren na het verlies
van de bank- en cultuurbelangen in Indonesi&amp;euml;. Terwijl hij de zaken
daar zo lang en zo goed mogelijk gaande trachtte te houden, ging zijn
zorg ook uit naar de veiligheid en de verzorging van de daar werkzame
employ&amp;eacute;'s en hun gezinnen. Als voorzitter van de
Ondernemingsraad streefde de president naar persoonlijk contact met het
personeel, daarbij geholpen door zijn zin voor enerzijds naar het
sarcastische neigende, doch anderzijds ook milde humor, welke in de
menselijke omgang vaak bevrijdend werkte. Als vakman was hij het type
van de klassieke commerci&amp;euml;le bankier, rustig en nuchter, die zijn
gedegen vakkennis trachtte te benutten om de bloei van zijn instelling
te bevorderen, niet geneigd tot wilde sprongen, maar ook bereid tot
ombuiging van het beleid, als hij eenmaal overtuigd was van de
wenselijkheid daarvan. Zonder alle nieuwigheden in de bedrijfsvoering
toe te juichen aarzelde hij dan niet hervormingen door te voeren. Het
maken van reclame lag hem niet zo, doch overtuigd van de groeiende
noodzaak van meer publiciteit schikte hij zich daarin toch. In de jaren
van herori&amp;euml;ntatie na het verlies van de Nederlandse koloni&amp;euml;n
in Azi&amp;euml; werkte hij ook intensief mee aan de eerste fase van de
fusie met De Twentsche Bank, hoezeer hij ook betreurde dat
dientengevolge het klassieke imago van de Nederlandsche Handel
Maatschappij verloren moest gaan.&lt;/p&gt;
&lt;p&gt;Vanzelfsprekend heeft het bedrijfsleven in brede kringen een beroep
gedaan op de deskundigheid en karaktervastheid van Van Sandick. Hij was
onder meer commissaris van de Stoomvaart Maatschappij Nederland, de
Koninklijke Nederlandse Stoombootmaatschappij, de Nederlandse
Scheepvaart Unie, Nederlandse Dok Maatschappij, de Koninklijke
Nederlandse Maatschappij voor Havenwerken, de Nederlandse Lloyd, de
Nederlandse Wol Maatschappij, de Verenigde Touwfabrieken, de
Amsterdamse Superfosfaatfabriek en Werkspoor.&lt;/p&gt;
&lt;p&gt;Van Sandick stierf volkomen onverwachts op betrekkelijk jonge
leeftijd.&lt;/p&gt;
&lt;p&gt;
  &lt;a href='pgedeelte'&gt;P: &lt;/a&gt;
  &lt;em&gt;De ordening van een christelijk-historisch standpunt beschouwd&lt;/em&gt;

(Rotterdam, 1935); A.A. van Sandick en G.M. Verrijn Stuart, 
&lt;em&gt;De beteekenis van waardevast geld&lt;/em&gt;

(Haarlem, [1937]). Preadviezen uitgebracht op verzoek van de
Nederlandsche Vereeniging voor Waardevast geld; 
&lt;em&gt;Herstel der maatschappij&lt;/em&gt;

(Rotterdam, 1945); voor de Vereeniging van de staathuishoudkunde en
statistiek: 
&lt;em&gt;Prae-adviezen over de vragen: Bestaat er verschil tussen de functie
der rente in de vrije economie en die in de geleide economie?_&lt;/em&gt;

('s-Gravenhage, 1945). Voorts artikelen in 
&lt;em&gt;De Economist, Economisch-Statistische Berichten&lt;/em&gt;

e.a.&lt;/p&gt;
&lt;p&gt;
  &lt;a href='lgedeelte'&gt;L: &lt;/a&gt;D.C. Renooij, in 
&lt;em&gt;Economisch-Historisch Jaarboek&lt;/em&gt;

29 (1963) 335-339.&lt;/p&gt;
&lt;p&gt;W.F. Lichtenauer&lt;/p&gt; 
&lt;dtml-var bwn_footer&gt;</text>
  </biography>
</biodes>

