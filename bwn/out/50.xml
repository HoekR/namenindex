<biodes version="1.0">
  <fileDesc>
    <title>Asma, Feike Pieter (1912-1984)</title>
    <ref target="http://resources.huygens.knaw.nl/bwn1880-2000/lemmata/bwn3/asma"/>
    <publisher>
      <name>Biografisch Woordenboek van Nederland:1880-2000</name>
      <ref target="http://resources.huygens.knaw.nl/bwn1880-2000"/>
    </publisher>
  </fileDesc>
  <person>
    <idno type="id">asma</idno>
    <persName><name type="geslachtsnaam">Asma</name>, Feike Pieter</persName>
    <sex value="1"/>
    <event type="birth" when="1912"/>
    <event type="death" when="1984"/>
    <state type="occupation">musicus</state>
  </person>
  <biography>
    <graphic url="http://resources.huygens.knaw.nl/bwn1880-2000/lemmata/bwn3/images/images/ASMA.jpg"/>
    <text>&lt;dtml-var bwn_header&gt;
 &lt;p class='genealogie'&gt;
  &lt;strong&gt;Asma, Feike Pieter&lt;/strong&gt;, organist (Den Helder 21-4-1912 - Amsterdam 18-12-1984).

  Zoon van Johannes Frederik Asma, musicus, en Tjitske Visser.
  Gehuwd op 3-4-1940 met Jacqueline Theodora Henrika Dolkens. Uit
  dit huwelijk werden 1 zoon en 1 dochter geboren. Na haar
  overlijden (28-7-1982) gehuwd op 9-12-1983 met Willy Cornelia van
  der Kamp. Uit dit huwelijk werden geen kinderen geboren.
  &lt;/p&gt;
&lt;img src=&amp;quot;images/ASMA.jpg&amp;quot; align=&amp;quot;right&amp;quot; BORDER=&amp;quot;0&amp;quot; alt=&amp;quot;afbeelding van Asma, Feike Pieter&amp;quot; class=&amp;quot;bwnimg&amp;quot;&gt;

&lt;p&gt;Feike Asma werd na de eerste muzieklessen van zijn vader
    reeds op vijftienjarige leeftijd tot organist van de
    gereformeerde kerk in zijn geboorteplaats benoemd. In dat
    zelfde jaar (1927) ging hij ook lesnemen bij Jan Zwart, wiens
    radioconcerten Asma steeds aan de luidspreker gekluisterd
    hielden. Aanvankelijk moest Asma voor deze lessen uit Den
    Helder naar de Grote of St. Laurenskerk te Alkmaar reizen,
    later vonden de lessen plaats op het Str&amp;uuml;mphler-orgel in
    het kerkgebouw van de Hersteld Evangelisch Lutherse gemeente
    aan de Amsterdamse Kloveniersburgwal. Hij was een leergierige
    student, die na enige tijd, wanneer dat nodig was, Zwart bij
    concerten kon vervangen. In 1933 volgde zijn benoeming tot
    organist van de Hooglandse Kerk te Leiden; hij bleef er tien
    jaar. In 1943 vertrok hij als organist naar de Evangelisch
    Lutherse kerk te 's-Gravenhage en van 1965 tot zijn dood in
    1984 was hij aan de Grote Kerk te Maassluis verbonden.&lt;/p&gt;
&lt;p&gt;Bij Zwart bekwaamde Asma zich, behalve in koraalspel, ook in
    de studie van nagenoeg de gehele orgelliteratuur. Na de dood
    van zijn leermeester in 1937 zocht Asma geen speciale leraar
    meer, maar zette hij Zwarts concerttraditie voort door vele
    orgelbespelingen in Amsterdam te verzorgen, eerst in de
    Kloveniersburgwalkerk en, na sluiting van dat kerkgebouw, in de
    Oude Kerk. Vooral in de jaren vlak na het overlijden van Zwart
    probeerde Asma een getrouwe kopie van zijn leermeester te zijn;
    hij heeft zich daarvan pas veel later en met grote moeite weten
    los te maken.&lt;/p&gt;
&lt;p&gt;Naast het orgel bleek ook het symfonieorkest grote
    aantrekkingskracht op Asma uit te oefenen. Tussen 1945 en 1950
    studeerde hij koor- en orkestdirectie bij Eduard Flipse, de
    eerste dirigent van het Rotterdamsch Philharmonisch Orkest. In
    de periode 1950-1952 volgde hij bij Paul van Kempen in Siena
    (Itali&amp;euml;) de meestercursussen voor dirigent. Op deze wijze
    kon Asma ook als dirigent optreden, o.a. van de christelijke
    oratoriumvereniging 'Te Deum Laudamus' te Scheveningen en van
    de mannenkoren 'De Verenigde Zangers' te 's-Gravenhage en
    'Vreewijk' te Rotterdam. Deze activiteiten gaf hij aan het
    begin van de jaren zestig op, onder meer wegens concertreizen
    naar Amerika.&lt;/p&gt;
&lt;p&gt;Vanaf 1937 heeft Feike Asma ontelbare orgelconcerten in
    binnen- en buitenland gegeven. Er waren jaren waarin hij op
    meer dan tweehonderd avonden een bespeling verzorgde. Samen met
    zijn generatiegenoten Piet van Egmond en Simon C. Jansen deed
    hij veel, vooral in de eerste jaren na de Tweede Wereldoorlog,
    om bij een breed publiek een hernieuwde belangstelling voor het
    orgel en de orgelmuziek te wekken. Zijn repertoire, op
    tientallen grammofoonplaten vastgelegd, bevatten composities
    uit alle tijdperken van de orgelliteratuur, waarbij zijn eigen
    voorkeur naar de Romantiek uitging. Onder meer voor zijn
    inspanningen op het gebied van de Franse orgelromantiek -
    waarbij hij aandacht voor (toen) weinig gespeelde componisten
    als F.A. Guilmant, L.V.J. Vierne en Ch.M.J.A. Widor vroeg -
    werd hem tot tweemaal toe (in 1964 en 1975) door de
    Acad&amp;eacute;mie Fran&amp;ccedil;aise
    &lt;em&gt;&lt;/em&gt;

    de hoge Franse onderscheiding 'Arts, Sciences, Lettres'
    toegekend. In Nederland werd hij o.a. onderscheiden met de
    'Wolfert van Borselenpenning' van de stad Rotterdam.&lt;/p&gt;
&lt;p&gt;Feike Asma was in de orgelwereld niet onomstreden. Zijn
    muzikaliteit en theoretische kennis waren boven elke twijfel
    verheven, maar met betrekking tot zijn wijze van interpreteren
    en uitvoeren liepen de meningen sterk uiteen. Hem werd vaak
    verweten op bepaalde composities te zeer een 'Asmastempel' te
    drukken, door ongewenste veranderingen in ritme en
    ongenuanceerde fraseringen aan te brengen. Desalniettemin trok
    Asma tot het laatst toe veel toehoorders, niet uitsluitend
    bestaande uit kritiekloze bewonderaars. Hij was een liefhebber
    van het kerklied. Talloze koraalbewerkingen - zij vonden vaak
    bij het publiek hogere waardering dan hij als bescheiden
    kunstenaar had verwacht - staan op zijn naam, in de meeste
    gevallen duidelijk ge&amp;iuml;nspireerd door zijn grote voorbeeld
    Jan Zwart, aan wie hij elk jaar steevast (rond diens
    sterfdatum, 13 juli) een aantal concerten placht te wijden.&lt;/p&gt;
&lt;p&gt;Een lang ziekbed bracht voor Asma in december 1984 het
    einde. Hij werd, na een rouwdienst in de Oude Kerk te Amsterdam
    (waar enkele van zijn leerlingen het orgel bespeelden), op de
    Nieuwe Oosterbegraafplaats in die stad begraven. Op 27
    september 1986 werd, in een aan Asma gewijde bijeenkomst, een
    plaquette met zijn beeltenis onthuld in de Oude Kerk.&lt;/p&gt;
&lt;p&gt;
  &lt;a href='pgedeelte'&gt;P: &lt;/a&gt;Enkele artikelen in 
    &lt;em&gt;Het Orgelblad; Jan Zwart: 1877 (20-8) - (13-7) 1937. Een
    profeet op de orgelbank.&lt;/em&gt;

    Samengest. door A.J. Kret en Feike Asma [S.l., 1957]. Verder
    staan op zijn naam diverse bundels koraalbewerkingen en vele
    tientallen platenopnamen. Asma's discografie staat in 
    &lt;em&gt;De Orgelvriend 27&lt;/em&gt;

    (1985) 7 (juli) 34-40 met rectificatie in augustus-nummer,
    27.&lt;/p&gt;
&lt;p&gt;
  &lt;a href='lgedeelte'&gt;L: &lt;/a&gt;Behalve de film 
  &lt;em&gt;Toccata&lt;/em&gt;

  die Herman van der Horst in 1967 over Asma maakte: P.Chr. van
  Westering, 
  &lt;em&gt;Feike Asma&lt;/em&gt;

  (Amersfoort, 1967); 
  &lt;em&gt;Portret van een orgel en een organist.&lt;/em&gt;

  Samengest. door Gerry de Jong (Maassluis, 1982); 
  &lt;em&gt;Feike Asma 1912-1984.&lt;/em&gt;

  Samengest. door W.J.L.A.H. van der Ros (Amersfoort,
  1985).&lt;/p&gt;
&lt;p&gt;
  &lt;a href='igedeelte'&gt;I: &lt;/a&gt;Website &lt;i&gt;Orgelcommissie Grote Kerk Maassluis&lt;/i&gt;: http://www.garrelsorgelmaassluis.nl/foto/Feike1.jpg 
[6-3-2007].
&lt;/p&gt;

&lt;p&gt;W. Slagter&lt;/p&gt; 
&lt;dtml-var bwn_footer&gt;</text>
  </biography>
</biodes>

