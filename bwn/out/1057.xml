<biodes version="1.0">
  <fileDesc>
    <title>Kuipers, Tjeerd (1857-1942)</title>
    <ref target="http://resources.huygens.knaw.nl/bwn1880-2000/lemmata/bwn3/kuipers"/>
    <publisher>
      <name>Biografisch Woordenboek van Nederland:1880-2000</name>
      <ref target="http://resources.huygens.knaw.nl/bwn1880-2000"/>
    </publisher>
  </fileDesc>
  <person>
    <idno type="id">kuipers</idno>
    <persName><name type="geslachtsnaam">Kuipers</name>, Tjeerd</persName>
    <sex value="1"/>
    <event type="birth" when="1857"/>
    <event type="death" when="1942"/>
    <state type="occupation">architect</state>
  </person>
  <biography>
    <text>&lt;dtml-var bwn_header&gt;
 &lt;p class='genealogie'&gt;
  &lt;strong&gt;Kuipers, Tjeerd&lt;/strong&gt;, architect (Gorredijk 21-12-1857 - Laren 13-11-1942).

  Zoon van Egbert (Roels) Kuipers, timmerman-aannemer, en Jantje
  (Tjeerds) Wiegersma. Gehuwd op 11-10-1894 met Carolina Maria
  Rapp. Uit dit huwelijk werden 2 zoons en 1 dochter geboren.
  

  
  &lt;/p&gt;
&lt;p&gt;Tjeerd Kuipers werd, evenals zijn broers Roelof (geboren
    1855) en Foeke (geboren 1871), die ook architect werden,
    grootgebracht in een familiekring, waarin het bouwvak centraal
    stond. De vader was als aannemer betrokken geweest bij de bouw
    van kerken, openbare gebouwen, restauraties en
    waterstaatswerken in Friesland en werkte omstreeks 1880 in de
    omgeving van Amsterdam. Na de HBS-opleiding was Tjeerd Kuipers
    dan ook bij architect J.P.J. de Rooy te Leeuwarden in de leer
    gegaan om vervolgens bij Gemeentewerken te Meppel te werken.
    Met het ouderlijk gezin trok hij omstreeks 1880 naar Amsterdam.
    Hier ging hij eerst werken bij het bureau Salm en daarna bij
    het bureau Sanders en Berlage. In 1884 won hij op de
    internationale landbouwtentoonstelling te Amsterdam de eerste
    prijs voor boerderijbouw; een derde prijs won hij in 1902 op
    een zelfde tentoonstelling te Leeuwarden. Toch heeft Kuipers
    zich niet tot boerderijbouwer ontwikkeld.&lt;/p&gt;
&lt;p&gt;In 1890 won hij niet alleen de prijsvraag voor een
    kerkgebouw voor de Doopsgezinde Gemeente te Deventer, maar hij
    kreeg er tevens de opdracht om het gebouw tot stand te brengen.
    Er waren toen al drie kerken voor de dolerenden door hem
    gebouwd; de Funenkerk te Amsterdam (1888/ 1889; in 1974
    gesloopt), die van Heeg (1889) en de Nieuwe Westerkerk in de
    Ammanstraat te Rotterdam (1889/1890, verwoest in 1940). Het
    zijn de vroegste kerken van Nederland in een zuivere
    neorenaissance stijl. Dit was geheel in de lijn van de
    theoreticus van de dolerenden, Abraham Kuyper, die in een
    artikelenreeks in 
    &lt;em&gt;De Heraut&lt;/em&gt;

    de gotiek afwees ten gunste van de renaissance. Nog
    belangrijker dan het stilistisch gezicht dat Kuipers en Kuyper
    de kerken van de dolerenden gaven, zijn de uitgesproken
    idee&amp;euml;n over de ruimtelijke organisatie en indeling, van de
    gebouwen. Kuyper meende voor de liturgie van de gemeenschap
    vergaderzalen nodig te hebben met een amfitheatersgewijze
    indeling, en Tjeerd Kuipers heeft dit model in 1898 met de
    Wilhelminakerk te Dordrecht uitgevoerd (inmiddels intern
    verbouwd). De handelingen voor de dienst van het woord en de
    sacramenten doop en avondmaal konden zo plaatsvinden in het
    midden van de gemeente. Na Dordrecht is de amfitheatersgewijze
    ruimte nog een keer toegepast, opnieuw door Tjeerd Kuipers met
    de gereformeerde Koepelkerk te Leeuwarden in 1923.&lt;/p&gt;
&lt;p&gt;In de ongeveer 50 kerken die Kuipers voor gereformeerde
    gemeenten bouwde, lette hij overigens ook wel op een zo
    centraal mogelijk gerichte opstelling. Aanvankelijk een
    aanhanger van de neorenaissance, ontwierp Kuiper later in een
    menging van historische stijlen, zoals bij de Oosterkerk te
    's-Gravenhage (1895/1896, inmiddels gesloopt na jarenlang voor
    culturele doeleinden te zijn gebruikt). Maar tegen de
    eeuwwisseling namen in het algemeen toch de bezwaren tegen de
    historische bouwstijlen toe en ook Kuipers zocht zijn
    architectonische taal te vernieuwen. Aanvankelijk bouwde hij in
    een eclectische stijl, die sterk aanleunde tegen het
    functionalisme van H.P. Berlage met ruime toepassing van
    ornament. Een van de fraaiste voorbeelden in deze decoratieve
    stijl is de Zuiderkerk (1901) te Groningen. Het werk versoberde
    echter in de loop van de tijd, zonder daarbij de traditionele
    geleding van het kerkgebouw te verlaten. Dit is te bemerken bij
    de kerken te Wildervank, Hallum (1912), de Bergsingelkerk
    (1914), de Boergoendsekerk te Rotterdam en de kerken te Delft
    (1924, inmiddels gesloopt), Bussum (1926), Brussel en Medan.
    Voor de laatstgenoemde kerk ontwikkelde hij de plannen, maar
    Kuipers was niet bij de uitvoering aanwezig. Kuipers heeft veel
    verbouwingsplannen voor kerken gemaakt en hij leidde
    restauraties van kerken te Uitgeest, Oud-Beijerland en
    Rijssen.&lt;/p&gt;
&lt;p&gt;Naast de kerkbouw heeft Tjeerd Kuipers nog tijd gehad om
    vaak aanzienlijke opdrachten uit te voeren op het gebied van
    woning-, winkel- en kantoorbouw en de bouw voor instellingen.
    De opdrachten kwamen veelal voort uit een zelfde confessionele
    hoek, zoals de medewerking bij de bouw en uitbreidingen van de
    Theologische School van de Gereformeerde Kerken te Kampen, het
    Gereformeerd Gymnasium te Amsterdam en verschillende andere
    scholen. Ook het Juliana-ziekenhuis in de Ter Haarstraat te
    Amsterdam, enkele gedeelten van het krankzinnigengesticht
    Veldwijk te Ermelo en het gebouw van de Johannes-stichting te
    Huis ter Heide (1926) zijn van zijn hand. Voor de
    woningbouwvereniging Patrimonium ontwierp hij, soms in
    samenwerking met A. Ingwersen, woningcomplexen te Amsterdam
    (Spaarndammerbuurt en de Ganzenweg en Nachtegaalstraat),
    Zaandam, Haarlem, Utrecht en Bussum. Buiten al deze opdrachten
    uit gereformeerde hoek, voerde Kuipers ook de bouw uit voor
    andere opdrachtgevers. Vooral de bouw van vroeger tijd zijn in
    dit opzicht hoogtepunten van Kuipers' bouwkunst te noemen.
    Reeds in 1894 ontwierp hij voor de Roemer Visscherstraat te
    Amsterdam zeven herenhuizen, de zg. Zeven Landen, die in
    historische bouwstijlen op welhaast exuberante wijze poogden
    het kenmerkende weer te geven voor de verschillende in de bouw
    gepresenteerde landen. Bekend bleef ook zijn Synagoge te
    Groningen (1907, gerestaureerd in 1981), die in min of meer
    ori&amp;euml;ntaalse stijl werd opgetrokken.&lt;/p&gt;
&lt;p&gt;
  &lt;a href='agedeelte'&gt;A: &lt;/a&gt;Fragmentarisch archief in het Nederlandse
  Documentatiecentrum voor de Bouwkunst te Amsterdam.&lt;/p&gt;
&lt;p&gt;
  &lt;a href='lgedeelte'&gt;L: &lt;/a&gt;J.H. van der Veen, 'Collega Tjeerd Kuipers te Bussum
  80 jaar', in 
  &lt;em&gt;Bouwkundig Weekblad Architectura&lt;/em&gt;

  58 (1937) 477; 'Tjeerd Kuipers overleden', in 
  &lt;em&gt;De Standaard,&lt;/em&gt;

  14-11-1942; Ed Taverne, 'Er staat nog een sjoel in de
  Folkringestraat', in 
  &lt;em&gt;Wonen-TA/ BK&lt;/em&gt;

  3 (1975) 22 (november) 21-28; Peter Karstkarel en Rienk Terpstra,
  'De gebroeders Kuipers. Architectuur in een overgangstijd', 
  &lt;em&gt;ibidem,&lt;/em&gt;

  4 (1976) 2 (januari) 5-15; Peter Karstkarel, 'Rooms en fijn', in 
  &lt;em&gt;Mededelingen van het Instituut voor liturgiewetenschap van de
  Rijksuniversiteit te Groningen&lt;/em&gt;

  17 (1982) 16 (september) 74-88; H.J.Ph.G. Kaajan, 'Van Oosterkerk
  naar Christus Triumfatorkerk', in 
  &lt;em&gt;Jaarboek geschiedkundige vereniging Die Haghe 1987,&lt;/em&gt;

  228-247.&lt;/p&gt;
&lt;p&gt;G.P. Karstkarel&lt;/p&gt; 
&lt;dtml-var bwn_footer&gt;</text>
  </biography>
</biodes>

