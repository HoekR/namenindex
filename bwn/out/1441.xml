<biodes version="1.0">
  <fileDesc>
    <title>Post, Johannes (1906-1944)</title>
    <ref target="http://resources.huygens.knaw.nl/bwn1880-2000/lemmata/bwn5/post"/>
    <publisher>
      <name>Biografisch Woordenboek van Nederland:1880-2000</name>
      <ref target="http://resources.huygens.knaw.nl/bwn1880-2000"/>
    </publisher>
  </fileDesc>
  <person>
    <idno type="id">post_5</idno>
    <persName><name type="geslachtsnaam">Post</name>, Johannes</persName>
    <sex value="1"/>
    <event type="birth" when="1906"/>
    <event type="death" when="1944"/>
    <state type="occupation">verzetsman</state>
  </person>
  <biography>
    <graphic url="http://resources.huygens.knaw.nl/bwn1880-2000/lemmata/bwn5/images/images/post.jpg"/>
    <text>&lt;dtml-var bwn_header&gt;
 &lt;p class='genealogie'&gt;
  &lt;strong&gt;Post, Johannes&lt;/strong&gt;, (verzetsnamen &lt;b&gt;Hemke van der Zwaag&lt;/b&gt; en &lt;b&gt;Johannes van Setten&lt;/b&gt;), verzetsman 
  (Hollandscheveld (Dr.) 4-10-1906 - Overveen (N.H.) 16-7-1944). 
Zoon van Jan Post, landbouwer en vervener, en Trijntje Tempen.
  Gehuwd op 26-11-1929 met Dina Salomons (1903-1991). Uit dit
  huwelijk werden, behalve 1 jong overleden zoon, 3 zoons en 5
  dochters geboren.
  

  

  
  
  
  &lt;/p&gt;
&lt;p&gt;
  &lt;img class='bwnimg' BORDER='0' align='right' src='images/post.jpg' alt='afbeelding van Post, Johannes'&gt;Johannes Post stamde uit een geslacht van kleine Drentse
    landbouwers. Na de lagere school bezocht hij gedurende
    &amp;eacute;&amp;eacute;n jaar de MULO, waarna hij werkzaam was op het
    bedrijf van zijn vader. Behorend tot de gereformeerde kerk werd
    Post op zestienjarige leeftijd lid van de Jongelingsvereeniging
    op Gereformeerde Grondslag in de afdeling van Hollandscheveld,
    waarvan hij in 1926 voorzitter werd. In 1929, het jaar van zijn
    huwelijk, vestigde Post zich als landbouwer in Nieuwlande. Hij
    hield zich eveneens bezig met de handel in pluimvee, eieren en
    paarden. Ook zette hij een vrachtdienst op voor de
    pluimveehouders uit zijn streek. Hij trad toe tot de
    Anti-Revolutionaire Partij (ARP) en werd in 1935 raadslid en
    wethouder van de gemeente Oosterhesselen. Hij liet zich kennen
    als een hardwerkende, intelligente, non-conformistische en zeer
    principi&amp;euml;le persoonlijkheid, die het avontuur niet
    schuwde.&lt;/p&gt;
&lt;p&gt;Hoewel geschokt door de Duitse inval op 10 mei 1940 en zeer
    anti-nationaal-socialistisch ingesteld raakte Post pas medio
    1942 direct bij het verzet betrokken. Een door de
    Sicherheitspolizei gezochte onderduiker vond toen een veilig
    onderkomen in zijn boerderij. In de winter van dat jaar ging
    Post op pad om onderduikadressen voor joden te zoeken. Hij deed
    dat samen met zijn broer Marinus, die al eerder joden verborgen
    had gehouden op zijn boerderij te Kampen. Door zijn
    betrokkenheid bij de ARP onderhield Post nauwe contacten met de
    leiders van die partij en met de verzetsgroep rond het illegale
    blad 
    &lt;em&gt;Trouw&lt;/em&gt;

    .&lt;/p&gt;
&lt;p&gt;De grote verzetsperiode van Post begon in de zomer van 1943,
    na de april-meistakingen van dat jaar. Deze waren een reactie
    op het voornemen van de bezetter de leden van de voormalige
    Nederlandse krijgsmacht als krijgsgevangenen naar Duitsland af
    te voeren, met de bedoeling hen in het kader van de
    Arbeitseinsatz in Duitsland tewerk te stellen. De plaatselijke
    registratiekantoren werden al spoedig doelwit van overvallen
    door gewapende verzetsgroepen, aangeduid als knokploegen.
    Naarmate het aantal onderduikers toenam, groeide de behoefte
    aan distributiebonnen en andere bescheiden, wat leidde tot het
    ontstaan van nieuwe knokploegen voor het plegen van
    overvallen.&lt;/p&gt;
&lt;p&gt;De overgang van Post - die zich eerst van de schuilnaam
    Hemke van der Zwaag en vervolgens van die van Johannes van
    Setten bediende - naar het gewapend verzet begon op 23 juni
    1943 met overvallen op registratiekantoren in Sleen, Zweeloo,
    Oosterhesselen en Nieuweroord. Zijn verzetsgroep, waartoe de in
    Nieuwlande ondergedoken wachtmeester-vlieger J.W. Wildschut
    behoorde, werkte voornamelijk voor de 
    &lt;em&gt;Trouw&lt;/em&gt;

    -groep. Toen hem de grond te heet onder de voeten werd, dook
    Post onder. Niettemin werd hij op 16 juli 1943 te Ugchelen op
    de Veluwe door de Sicherheitspolizei gearresteerd en opgesloten
    in het politiebureau van Apeldoorn, waar hij de volgende dag
    een vergeefse poging deed te ontsnappen. Op 18 juli wist een
    agent van de verkeerspolitie hem uit zijn cel te halen en naar
    buiten te brengen. Post vond een veilige toevlucht in Rijnsburg
    bij Leiden, waar zijn broer Henk gereformeerd predikant was.
    Inmiddels was zijn gehele gezin ondergedoken.&lt;/p&gt;
&lt;p&gt;Samen met zijn broer Marinus en Wildschut voerde Post tal
    van acties uit. In het najaar van 1943 trok hij het land door
    en legde hij binnen het verzet veel contacten. Vervolgens
    vestigde hij zich in januari 1944 in Breda, van waaruit hij
    overvallen pleegde in west-Brabant en Zuid-Holland. Een van
    Posts opmerkelijkste wapenfeiten is de overval die hij
    uitvoerde op 19 februari 1944 op het politiebureau in de
    Archimedesstraat in Den Haag. De buit bestond uit een zestigtal
    pistolen, patroonhouders en scherpe munitie.&lt;/p&gt;
&lt;p&gt;In augustus 1943 werden de verschillende knokploegen
    samengebracht in &amp;eacute;&amp;eacute;n organisatie: de Landelijke
    Knokploegen (LKP). Het was deze LKP die de Landelijke
    Organisatie voor hulp aan onderduikers onder meer van
    distributiebonnen voorzag. Hoewel Post zich vooral betrokken
    voelde bij de 
    &lt;em&gt;Trouw&lt;/em&gt;

    -groep, werden zijn banden met de zo hecht dat hij medio maart
    1944 werd opgenomen in de top van deze organisatie, met als
    taak leiding te geven in de noordelijke provincies. In april
    1944 reisde hij naar het noorden om de samenwerking tussen de
    knokploegen van Friesland, Groningen en Drenthe tot stand te
    brengen.&lt;/p&gt;
&lt;p&gt;In mei/juni 1944 kreeg de LKP zware slagen te verduren door
    de arrestatie van enkele leiders. Voor Post was dit een van de
    redenen om in de laatste week van mei naar Amsterdam te gaan
    voor nader overleg. Begin juni arresteerde de
    Sicherheitspolizei een aantal leden van de knokploegen in
    Groningen en Drenthe, waardoor een terugkeer naar het noorden
    voor Post te gevaarlijk werd. Zijn aanwezigheid in het westen
    was trouwens meer dan noodzakelijk, omdat door de arrestaties
    in de leiding van de LKP een vacu&amp;uuml;m was ontstaan. Hoewel
    de verdeling van taken en competenties de nodige problemen
    opleverde, kreeg hij in zekere zin de supervisie over de LKP in
    westelijk Nederland. Hij vestigde zijn hoofdkwartier in
    Amsterdam.&lt;/p&gt;
&lt;p&gt;Juist in juni 1944 werd Post betrokken bij de
    co&amp;ouml;rdinatie van het verzet in Nederland. In februari van
    dat jaar hadden namelijk verschillende verzetsorganisaties de
    'Kern' gevormd, een overlegorgaan om te komen tot een betere
    technische afstemming van de verschillende verzetsactiviteiten.
    Tevens ging Post namens de LKP deelnemen aan de
    'donderdagmiddagbesprekingen', waarin onder meer de chef-staf
    van de Orde Dienst (OD), jhr. P.J. Six en Gerben Wagenaar van
    de Raad van Verzet als representanten van het gewapende verzet
    overleg pleegden. Juist door dit contact ontstond bij Post
    waardering voor Six en de OD, wat hem door de LKP'ers niet in
    dank werd afgenomen.&lt;/p&gt;
&lt;p&gt;Een zware slag voor Post was het mislukken op 23 juni 1944
    van de overval op het distributiekantoor in Haarlem, waarbij
    Wildschut gevangen werd genomen. Onder grote druk trof Post
    voorbereidingen om zijn vriend uit het huis van bewaring aan de
    Weteringschans in Amsterdam te bevrijden. Een Nederlandse
    SS-bewaker, die voorgaf de zijde van het verzet te kiezen, zou
    zijn medewerking verlenen, maar verraadde het plan aan de
    Sicherheitspolizei. Toen in de nacht van 14 op 15 juli 1944 een
    knokploeg de gevangenis binnendrong, viel deze in een
    hinderlaag. Na een vuurgevecht werden zes overvallers
    gevangengenomen. De volgende dag werd onder meer Post, die
    volgens plan zelf niet aan de overval had deelgenomen,
    gearresteerd en op 16 juli, tezamen met twaalf anderen,
    gefusilleerd in de duinen bij Overveen. Na de bevrijding is het
    stoffelijk overschot van Post herbegraven op de
    Erebegraafplaats Overveen te Bloemendaal.&lt;/p&gt;
&lt;p&gt;
  &lt;a href='lgedeelte'&gt;L: &lt;/a&gt;Anne de Vries, 
  &lt;em&gt;De levensroman van Johannes Post&lt;/em&gt;

  (Kampen 1948); Rogier van Aerde [e.a.], 
  &lt;em&gt;Het grote gebod. Gedenkboek van het verzet in LO en LKP&lt;/em&gt;

  (Kampen [etc.] 1951); L. de Jong, 
  &lt;em&gt;Het Koninkrijk der Nederlanden in de Tweede Wereldoorlog&lt;/em&gt;

  VIIb ('s-Gravenhage 1976); G.C. Hovingh, 
  &lt;em&gt;Johannes Post. Exponent van het verzet&lt;/em&gt;

  (Kampen 1995).&lt;/p&gt;
&lt;p&gt;
  &lt;a href='igedeelte'&gt;I: &lt;/a&gt;

  G.C. Hovingh, 
  &lt;em&gt;Johannes Post. Exponent van het verzet&lt;/em&gt;

  (Kampen 1995) 143.&lt;/p&gt;
&lt;p&gt;C.M. Schulten&lt;/p&gt; 
&lt;dtml-var bwn_footer&gt;</text>
  </biography>
</biodes>

