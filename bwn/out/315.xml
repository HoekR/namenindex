<biodes version="1.0">
  <fileDesc>
    <title>Claij, Jacob (1882-1955)</title>
    <ref target="http://resources.huygens.knaw.nl/bwn1880-2000/lemmata/bwn1/claij"/>
    <publisher>
      <name>Biografisch Woordenboek van Nederland:1880-2000</name>
      <ref target="http://resources.huygens.knaw.nl/bwn1880-2000"/>
    </publisher>
  </fileDesc>
  <person>
    <idno type="id">claij</idno>
    <persName><name type="geslachtsnaam">Claij</name>, Jacob</persName>
    <sex value="1"/>
    <event type="birth" when="1882"/>
    <event type="death" when="1955"/>
    <state type="occupation">natuurkundige</state>
    <state type="occupation">filosoof</state>
  </person>
  <biography>
    <graphic url="http://resources.huygens.knaw.nl/bwn1880-2000/lemmata/bwn1/images/images/CLAIJ.jpg"/>
    <text>&lt;dtml-var bwn_header&gt;
 &lt;p class='genealogie'&gt;
  &lt;strong&gt;Claij, Jacob&lt;/strong&gt;

(bekend onder de naam 
&lt;b&gt;Clay&lt;/b&gt;) natuurkundige en wijsgeer (Berkhout 18-1-1882 - De Bilt 31-5-1955).

Zoon van Pieter Claij, landbouwer, en Neeltje Molenaar. Gehuwd sedert
23-7-1908 met Tettje Clasina Jolles. Uit dit huwelijk werden l dochter
en 2 zoons geboren.


&lt;img src=&amp;quot;images/CLAIJ.jpg&amp;quot; align=&amp;quot;right&amp;quot; BORDER=&amp;quot;0&amp;quot; alt=&amp;quot;afbeelding van Claij, Jacob&amp;quot; class=&amp;quot;bwnimg&amp;quot;&gt;


&lt;/p&gt;
&lt;p&gt;Afkomstig uit een welvarend, vrijzinnig plattelandsmilieu genoot hij
lager onderwijs te Spierdijk en Alkmaar. Hoewel enige zoon
demonstreerde hij reeds op jeugdige leeftijd zijn doorzettingsvermogen
door de landbouwtraditie in zijn familie te doorbreken. Voorbereidend
hoger onderwijs volgde hij aan het Erasmiaans Gymnasium te Rotterdam,
waarna hij zich in 1900 liet inschrijven aan de Rijksuniversiteit te
Leiden in de faculteit der wis-en natuurkunde. Zijn belangstelling
bestreek echter een wijder terrein, zodat naast de fysici H. Kamerlingh
Onnes en H.A. Lorentz ook de wijsgeer G.J.P.J. Bolland tot zijn
leermeesters gerekend moet worden. Zijn opleiding tot experimenteel
fysicus voltooide hij onder leiding van Kamerlingh Onnes, tot wiens
toenmaals kleine groep van assistenten hij behoorde in het tijdvak van
1903 tot 1907. De resultaten van zijn onderzoek werden neergelegd in
een dissertatie 
&lt;em&gt;De galvanische weerstand van metalen en legeeringen bij lage
temperaturen,&lt;/em&gt;

waarop hij op 5 juni 1908 promoveerde. Reeds in 1906 en 1907 waren
hieraan publikaties voorafgegaan in de 
&lt;em&gt;Verslagen&lt;/em&gt;

van de Afd. Natuurkunde van de Kon. Akademie van Wetenschappen
betrekking hebbend op het meten van zeer lage temperaturen.&lt;/p&gt;
&lt;p&gt;Zijn onuitblusbare werkkracht en initiatief, organisatietalent en
enthousiasme, dat hij zo goed op anderen kon overdragen, zouden hem in
de eerste helft van deze eeuw een leidsman doen zijn op verscheidene
gebieden van wetenschap, waarvan hier de voornaamste facetten belicht
zullen worden. Natuurkunde en wijsbegeerte waren ook na de
be&amp;euml;indiging van zijn studie de wetenschappen gebleven waartoe Clay
zich in gelijke mate aangetrokken voelde, en het is min of meer
toevallig, dat zijn grootste en bekendste bijdrage op natuurkundig
gebied is komen te liggen. Van het begin tot aan het einde van zijn
carri&amp;egrave;re bleef zijn werkzaamheid ook het wijsgerig terrein
bestrijken.&lt;/p&gt;
&lt;p&gt;Deze loopbaan ving aan op de gebruikelijke wijze als leraar bij het
VHMO in 1906, oorspronkelijk te Leiden en vanaf 1907-1920 te Delft. De
verwevenheid van de beoefening der natuurwetenschappen en der
wijsbegeerte werd gerealiseerd door de vervulling van een
privaatdocentschap in de Natuurphilosophie aan de Technische Hogeschool
te Delft van 1913 tot 1920. In deze tijd was zijn aandacht in hoofdzaak
gericht op het begrip natuurwet. Een door hem geschreven verhandeling
over dit onderwerp werd in 1915 bekroond en uitgegeven door curatoren
van het Stolpiaans Legaat aan de Universiteit te Leiden.&lt;/p&gt;
&lt;p&gt;Deze wijsgerige periode wordt in 1920 afgesloten voor hernieuwde
activiteit op fysisch experimenteel terrein door zijn benoeming tot
hoogleraar aan de toen opgerichte Technische Hogeschool te Bandoeng.
Ter voorbereiding op deze taak en ter kennismaking met de vorderingen
op het gebied van de atoomfysica in de uitgebreidste zin verbleef Clay
in 1919 enige tijd bij E.L. Rutherford in Cambridge, waarbij ook het
werk van F.W. Aston zijn aandacht kreeg. Zijn taak in Bandoeng was
uitermate omvangrijk. De beoefening van de natuurkunde in de tropen
moest van de grond af worden opgebouwd, zowel wat betreft het speurwerk
als het universitair onderwijs. Hierbij diende mede gezorgd te worden
voor een personele en materi&amp;euml;le uitrusting om een goede
ontwikkeling mogelijk te maken. Aan het door hem gestichte laboratorium
werd dan ook een opleiding voor instrumentmakers en glasblazers
verbonden, met als voorbeeld een overeenkomstige school van Clays
leermeester Kamerlingh Onnes te Leiden.&lt;/p&gt;
&lt;p&gt;De keuze van het onderzoekgebied liet Clay vallen op een voor hem
nieuw terrein in dit in fysisch opzicht onontgonnen deel van de wereld,
namelijk 'Atmosferische Electriciteit', een onderwerp dat met
relatief bescheiden middelen was te behandelen. Zijn werkzaamheid werd
in grote mate ondersteund door zijn vrouw, een vakgenote, die hij had
leren kennen in zijn Leidse tijd. De keuze van het onderwerp bleek een
gelukkige te zijn geweest, gezien een aantal publikaties van beider
hand in de 
&lt;em&gt;Verslagen&lt;/em&gt;

en 
&lt;em&gt;Proceedings van de Koninklijke Akademie van Wetenschappen.&lt;/em&gt;

Vooral echter, omdat door dit speurwerk Clays aandacht gevestigd werd
op een uit het heelal afkomstige, ioniserende straling, in 1912 door
V.F. Hese ontdekt, die toen een mysterieuze bekendheid genoot onder de
naam H&amp;ouml;henstrahlung of Ultragammastraling. In dit gebied, later
bekend geworden als 'Kosmische Straling', zou Clays naam als
origineel onderzoeker gevestigd worden.&lt;/p&gt;
&lt;p&gt;De eerste resultaten, uitgevoerd met een ionisatiekamer van
Kolh&amp;ouml;rster, verschijnen in een tweetal artikelen onder de titel
'Penetrating Radiation' 
&lt;em&gt;(Proc.&lt;/em&gt;

A'dam 30 (1927) 1115-1127, resp. 31 (1928) 1091-1097). Hierin
beschrijft hij stralingsmetingen, uitgevoerd in Bandoeng, op bergtoppen
en per vliegtuig, gescheiden naar de bijdragen afkomstig van de
radioactiviteit van de aarde, van de gebruikte ionisatiekamer en van
deze doordringende straling. Reeds dan schenkt hij aandacht aan de
mogelijke herkomst van deze straling door vermelding van
intensiteitsvariaties in de loop van de tijd, alsmede aan de aard op
grond van absorptiemetingen. Deze straling in de wereldruimte, de
primaire kosmische straling, zou een zeer doordringende, dus
energierijke en kortgolvige, gammastraling moeten zijn, geheel in
overeenstemming met de conclusies uit 1926 van R.A. Millikan en G.H.
Cameron in 
&lt;em&gt;Phys. Rev.&lt;/em&gt;

28.&lt;/p&gt;
&lt;p&gt;De heen- en terugreis tijdens het buitenlands verlof in 1927-1928
vinden eveneens vermelding in deze artikelenreeks, daar de
ionisatiekamer mee werd genomen ter nauwkeurige bepaling van de
restionisatie in Europa, zodat ook onderweg metingen uitgevoerd konden
worden. Hier deelt Clay voor de eerste maal mede, dat de intensiteit
van de kosmische straling afneemt, gaande van hogere breedte in de
richting van de evenaar, waarmede hij de ontdekker is geworden van het
'breedte-effect' van de kosmische straling.&lt;/p&gt;
&lt;p&gt;Zijn op 14 oktober 1929 gehouden oratie aan de Universiteit van
Amsterdam, waar hij inmiddels tot hoogleraar in de experimentele
natuurkunde was benoemd, met de titel 
&lt;em&gt;Het kortgolvige einde van de reeks der electromagnetische
trillingen,&lt;/em&gt;

zou wat de ultragammastraling betreft enigermate worden ontkracht door
de eigen ontdekking van het breedte-effect. Immers op grond van een
door F.C.M. St&amp;oslash;rmer gegeven theorie van het noorderlicht kan dit
effect slechts verklaard worden door uit te gaan van een primaire
kosmische straling in hoofdzaak bestaande uit positief geladen deeltjes
met zeer grote energie, die in het magneetveld van de aarde onder
invloed van de Lorentz-kracht worden afgebogen. De volledige erkenning
van deze ontdekking, ook door Millikan c.s., heeft geduurd tot
omstreeks 1935 als resultaat van vele wereldomspannende expedities,
waarvan hier slechts die van Clay zelf in 1933-1934 en van Compton
genoemd worden. Ondanks vele pogingen daartoe, o.a. door Compton, is de
verzoening tussen Clay en Millikan nooit volledig geworden.&lt;/p&gt;
&lt;p&gt;De grote ontplooiing van het kosmische stralingsonderzoek heeft
plaatsgevonden tijdens Clays Amsterdamse tijd van 1929-1953. Een
speurwerkprogramma dat opheldering moest verschaffen betreffende de
structuur van de primaire straling en de samenstelling van de
secundaire straling, ontstaan na de wisselwerking met materie, werd
opgezet en uitgevoerd met het initiatief en de hardnekkigheid, die Clay
eigen waren. Hiertoe werden naast metingen op zeeniveau ook
meetopstellingen geplaatst in mijnen, diep onder water en opgelaten aan
ballons. Voor het bereiken van verantwoorde resultaten werden hoge
eisen gesteld aan het instrumentarium om de complexe natuur van de
secundaire straling te ontwarren. Voor dit fundamentele onderzoek met
het daarbij noodzakelijk speurwerk op apparatuur-technisch terrein,
zoals de verbetering en het ontwerpen van ionisatiekamers, tellers,
elektrometers, elektronische schakelingen wist hij een groot aantal
medewerkers aan te trekken, die zijn enthousiasmerende invloed en
wetenschappelijke leiding diepgaand ondervonden. Reeds in 1935 startte
Clay een continue registratie van de kosmische stralingsintensiteit
onder absorberende lagen van verschillende dikten, die tot 1955 vrijwel
ongewijzigd in gebruik zou blijven. Barometereffecten en magnetische
stormeffecten werden hiermede onderzocht.&lt;/p&gt;
&lt;p&gt;De resultaten van dit vrijwel 25 jaren omspannende speurwerk werden
neergelegd in ruim 200 publikaties, waarvan Clay in overgrote
meerderheid, zo niet de initiatiefnemer dan toch de medeauteur was. In
hoofdzaak betreffen de behandelde onderwerpen de onderscheiding van de
secundaire straling in een zachte elektronencomponent en een harde
component, die veel doordringender is. Op het bestaan van deze laatste
wees Clay in 
&lt;em&gt;Proceedings Royal Society&lt;/em&gt;

151 (1935) A. 202, maar er waren meer directe meetmethoden van anderen
voor nodig om hiermede aansluiting te vinden aan de theorie van H.
Yukawa voor het bestaan van mesonen.&lt;/p&gt;
&lt;p&gt;Zijn benoeming tot lid van de Koninklijke Akademie van Wetenschappen
vond plaats in 1936.&lt;/p&gt;
&lt;p&gt;Sinds 1940 hadden de zogenaamde uitgebreide luchtlawine en de
solaire bijdrage aan de primaire kosmische straling zijn aandacht. Dit
werk vormde een wezenlijke aanvulling op het internationaal
plaatsvindende onderzoek in dit gebied. Met dit speurwerk van enerzijds
astrofysische aard, maar dat anderzijds lag op het gebied dat men
tegenwoordig hoge energie fysica en fysica van de elementaire deeltjes
noemt, was de werkzaamheid van Clay niet uitgeput. Di&amp;euml;lektrica,
atmosferische elektriciteit en meteorologie bleven hem boeien. Niet
onvermeld mag zijn aandacht blijven voor het aardstralenprobleem,
waarvan hij de onhoudbaarheid van het bestaan aantoonde, vergezeld van
een vernietigende kritiek op de hiertegen in gebruik zijnde
afschermmethoden.&lt;/p&gt;
&lt;p&gt;Zijn grote activiteit als natuurkundige kan mede gekenschetst
worden, naast de bovengenoemde artikelen, door de 22 proefschriften die
onder zijn leiding werden bewerkt.&lt;/p&gt;
&lt;p&gt;De werkzaamheid op wijsgerig terrein werd in de jaren dertig weer
opgevat. Onder invloed van zijn natuurkundig inzicht ontwikkelden zich
zijn wijsgerige opvattingen, oorspronkelijk geschoold in de Hegeliaanse
denktrant, naar empirisme en logica. Hij wordt een, hoewel niet
kritiekloze, aanhanger van het neopositivisme van R. Carnap en O.
Neurath. Zijn kritiek was ideologisch van aard t.a.v. de behandeling
van zinledigheid en metafysica, maar zeer zeker essentieel van
methodologisch standpunt wat betreft het identificatiepostulaat,
namelijk de identificatie van verificatie met betekenis.&lt;/p&gt;
&lt;p&gt;In de International Society for Significs, als oprichter en
redacteur van het 
&lt;em&gt;Tijdschrift voor Wijsbegeerte,&lt;/em&gt;

als mederedacteur van 
&lt;em&gt;Synthese&lt;/em&gt;

heeft Clay onuitwisbare sporen achtergelaten voor het inzicht in
operationele en axiomatische methoden. Zijn uitgangspunt werd daarbij
gevormd door de procedures van de moderne fysica, waarbij de
gecompliceerdheid, niet alleen van de theorie&amp;euml;n, maar ook die van
de waarnemingen aan het daglicht komt. De indruk ontstond, dat de
wijsgeer Clay hier soms meer eiste dan de fysicus Clay kon bieden.&lt;/p&gt;
&lt;p&gt;De kwaliteiten van Clay als ziener en als organisator blijken uit de
rol die hij gespeeld heeft bij de opbouw van het fundamenteel
kernfysisch onderzoek en het toegepast wetenschappelijk onderzoek in
Nederland na 1945. Mede dank zij zijn stuwkracht zijn thans niet meer
weg te denken instellingen als de Stichting voor Fundamenteel Onderzoek
der Materie (FOM), het Instituut voor Kernfysisch Onderzoek en het
Mathematisch Centrum tot stand gekomen. Een belangrijk aandeel had hij
in de realisatie van het Noors-Nederlands kernreactorproject JENER
(Joint Establishment for Nuclear Energy Research) te Kjeller. Zijn
afscheid als hoogleraar in 1952 met een college 
&lt;em&gt;Wetenschap in ontwikkeling. Specialisatie en universaliteit&lt;/em&gt;

betekende niet het begin van een verdiend emeritaat, maar bracht het
aanvaarden van het voorzitterschap van de FOM en van het directoraat
van de Internationale School voor Wijsbegeerte met zich. En dit alles
niettegenstaande zijn zwakker wordende gezondheidstoestand.&lt;/p&gt;
&lt;p&gt;De omvang van de vele taken waaraan Clay zich wilde en moest wijden
heeft hem evenwel niet verhinderd de belangstelling en het medeleven
voor de mens te behouden en te cultiveren. Velen zullen zich met
dankbaarheid zijn stimulaties, gefundeerde raadgevingen en steun van
velerlei aard herinneren. Terugziende op deze vrijwel onbegrensde
taakstelling, die hier uiteraard onvolledig moest blijven, kan men zich
afvragen hoe &amp;eacute;&amp;eacute;n man dit in een beperkte tijdsruimte kon
volbrengen. Naast zijn reeds geciteerde eigenschappen, was dit slechts
mogelijk met de impulsiviteit en ongeremdheid, gepaard aan een grote
loyaliteit, waarmede hij zich gaf voor alles wat naar zijn mening deze
toewijding waardig was. Zeker mag hierbij niet onvermeld blijven de
niet aflatende steun en raad die hij genoot van zijn echtgenote, die
mede als vakgenote de ideale medewerkster was voor een man met zijn
temperament, belangstelling en mogelijkheden.&lt;/p&gt;
&lt;p&gt;
  &lt;a href='pgedeelte'&gt;P: &lt;/a&gt;Behalve de reeds genoemde publikaties een 200-tal artikelen in
voornamelijk natuurwetenschappelijke binnen- en buitenlandse
tijdschriften alsmede 
&lt;em&gt;Schets eener kritische geschiedenis van het begrip Natuurwet in de
nieuwere Wijsbegeerte&lt;/em&gt;

(Leiden, 1915); 
&lt;em&gt;De ontwikkeling van het denken...&lt;/em&gt;

(Arnhem, 1920. 2e dr. Utrecht, 1950); 
&lt;em&gt;De dialek-tiek en de leer van de tegenstrijdigheid bij Hegel en
Bolland&lt;/em&gt;

(Santpoort, 1928) ; 
&lt;em&gt;Ontstaan en ontwikkeling van het energiebeginsel(Dea&lt;/em&gt;

Haag, 1942) ; 
&lt;em&gt;Kosmische Stralen&lt;/em&gt;

(Den Haag, 1948); 
&lt;em&gt;Atmosferische Electriciteit&lt;/em&gt;

(Den Haag, 1951); 
&lt;em&gt;Recording Instruments...&lt;/em&gt;

(Amsterdam, 1953).&lt;/p&gt;
&lt;p&gt;
  &lt;a href='lgedeelte'&gt;L: &lt;/a&gt;'Bij het afscheid als hoogleraar van prof.dr. J.
Clay', in 
&lt;em&gt;Nederlands Tijdschrift voor Natuurkunde&lt;/em&gt;

18 (1952) 241-244; 'Professor Jacob Clay', 
&lt;em&gt;ibidem&lt;/em&gt;

21 (1955) 149; G.W. Rathenau, in 
&lt;em&gt;Jaarboek van de Koninklijke Nederlandse Akademie van Wetenschappen
1955-1956, &lt;/em&gt;209-212;

'In memoriam Jacob Clay', in 
&lt;em&gt;Synthese 9&lt;/em&gt;

(1955) 423-427; H.F. Jongen, 'The physicist J. Clay', 
&lt;em&gt;ibidem&lt;/em&gt;

428-432; E.W. Beth, in 
&lt;em&gt;Algemeen Nederlands Tijdschrift voor Wijsbegeerte en Psychologie&lt;/em&gt;

47 (1954-1955) 233-235; J.J. Boasson, in 
&lt;em&gt;Jaarboek van de Maatschappij der Nederlandse Letterkunde te Leiden
1955-1956. Levensberichten&lt;/em&gt;

55-58; H. Oldewelt, in 
&lt;em&gt;Amersfoortse Stemmen 1955.&lt;/em&gt;
&lt;/p&gt;

&lt;p&gt;
&lt;a href=&amp;quot;igedeelte&amp;quot;&gt;I: &lt;/a&gt;&lt;em&gt;Jaarboek van de Koninklijke Nederlandse Akademie van Wetenschappen
1955-1956 &lt;/em&gt;(Amsterdam 1956) afbeelding tegenover pagina 209.



&lt;p&gt;H.F.Jongen&lt;/p&gt; 
&lt;dtml-var bwn_footer&gt;</text>
  </biography>
</biodes>

