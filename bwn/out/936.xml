<biodes version="1.0">
  <fileDesc>
    <title>Keuls, Henricus Wijbrandus Jacobus Maria (1883-1968)</title>
    <ref target="http://resources.huygens.knaw.nl/bwn1880-2000/lemmata/bwn3/keuls"/>
    <publisher>
      <name>Biografisch Woordenboek van Nederland:1880-2000</name>
      <ref target="http://resources.huygens.knaw.nl/bwn1880-2000"/>
    </publisher>
  </fileDesc>
  <person>
    <idno type="id">keuls</idno>
    <persName><name type="geslachtsnaam">Keuls</name>, Henricus Wijbrandus Jacobus Maria</persName>
    <sex value="1"/>
    <event type="birth" when="1883"/>
    <event type="death" when="1968"/>
    <state type="occupation">dichter</state>
  </person>
  <biography>
    <graphic url="http://resources.huygens.knaw.nl/bwn1880-2000/lemmata/bwn3/images/images/KEULS.jpg"/>
    <text>&lt;dtml-var bwn_header&gt;
 &lt;p class='genealogie'&gt;
  &lt;strong&gt;Keuls, Henricus Wijbrandus Jacobus Maria&lt;/strong&gt;, dichter (Obdam 19-5-1883 - Ede 28-10-1968).

  Zoon van Lambertus Josephus Keuls, notaris, en Julia Jacoba
  Theodora Gefken. Gehuwd op 27-7-1908 met Emma Augusta Schuur. Uit
  dit huwelijk werden 2 zoons en 4 dochters geboren.
  
&lt;img src=&amp;quot;images/KEULS.jpg&amp;quot; align=&amp;quot;right&amp;quot; BORDER=&amp;quot;0&amp;quot; alt=&amp;quot;afbeelding van Keuls, Henricus Wijbrandus Jacobus Maria&amp;quot; class=&amp;quot;bwnimg&amp;quot;&gt;
  
  &lt;/p&gt;
&lt;p&gt;Keuls stamde uit een traditioneel katholiek milieu. Toen
    zijn moeder een jaar na zijn geboorte stierf werd hij door de
    vader toevertrouwd aan de zorgen van de grootouders Keuls in
    Leiden. In deze door vrouwen beheerste omgeving (er waren nog
    een tweetal ongehuwde dochters in huis) bracht de jongen een
    gelukkige jeugd door. Na het gymnasium studeerde hij rechten te
    Utrecht, waar hij op 20 maart 1907 bij W.P.L.A. Molengraaff op
    stellingen promoveerde. De studierichting was aanvankelijk
    bepaald door de vaderlijke wens dat de zoon hem in het
    inmiddels verworven notarisambt zou opvolgen. Toen de vader
    echter vroegtijdig overleed vestigde zijn zoon zich in 1907 als
    advocaat te Amsterdam. Van 1925 tot 1948 was hij hier directeur
    van het Bureau voor Auteursrecht. Naast zijn dichterlijke
    arbeid schreef Keuls vanaf 1935 enkele jaren muziek- en
    toneelkritieken in het 
    &lt;em&gt;Algemeen Handelsblad.&lt;/em&gt;

    Daarbij raakte hij bevriend met acteurs als Ko Arnoldi en Guus
    Hermus.&lt;/p&gt;
&lt;p&gt;Als dichter behoorde hij samen met A. Roland Holst en J.C.
    Bloem tot de zg. generatie van 1910; evenals bij dezen vormen
    ook bij hem de weemoed en het verlangen kenmerkende
    bestanddelen van zijn dichterschap. Zijn debuut had in 1910
    plaats in 
    &lt;em&gt;De Gids;&lt;/em&gt;

    de eerste bundel 
    &lt;em&gt;(In den stroom)&lt;/em&gt;

    verschenen in 1920, in Keuls' 38ste levensjaar. De dichter had
    toen voor zijn vers reeds de toon en vorm gevonden waaraan hij
    de rest van zijn leven trouw zou blijven. Naar de vorm
    vertoonde hij een grote voorkeur voor het sonnet, rondelen en
    kwatrijnen, vaste structuren die de stroom van zijn gedachten
    konden kanaliseren. De toon is meestal die van melancholische
    berusting in de beperkingen van het aardse bestaan, de neiging
    daarvoor in kunst en wijsgerige bespiegeling een toevlucht te
    zoeken, het besef van de fundamentele eenzaamheid en
    verlatenheid van de mens. Als wel vaker het geval is deed ook
    bij Keuls die toon niet altijd recht aan het in de praktijk
    beduidend feller kloppende levensgevoel van de dichter. De
    thematiek verandert niet: er zijn door het hele werk ingetogen
    liefdesverzen, die (zoals Elisabeth Zernike heeft geopenbaard)
    goeddeels zijn ge&amp;iuml;nspireerd door een verhouding met een
    Italiaanse operazangeres in de Eerste Wereldoorlog. Verder zijn
    het de schoonheid der natuur, de dood en de stilte die de
    dichter steeds weer in woorden tracht te benaderen en te
    bezweren. De religiositeit in deze po&amp;euml;zie is die van de
    agnosticus die, in navolging van Hegel en Spinoza, een
    panthe&amp;iuml;stische verering van God en natuur beleed. Het
    geloof van zijn jeugd had Keuls al in zijn gymnasiumtijd
    verloren. De neiging tot abstraheren en het gemis aan concrete
    beelden verlenen aan veel van zijn werk een hermetisch
    karakter. Dat in zijn vers soms een zekere matheid, een zekere
    monotonie is geslopen valt niet te ontkennen. Als positief
    aspect staat daar echter tegenover dat hij in zijn beste verzen
    iets weet door te geven van bewustzijnsinhouden 'vlak bij de
    schemeringen van het leven' (A. Donker, 345).&lt;/p&gt;
&lt;p&gt;Keuls publiceerde voor de oorlog nog bundels als 
    &lt;em&gt;Om de stilte&lt;/em&gt;

    (1924) en 
    &lt;em&gt;De dansende lamp&lt;/em&gt;

    (1935), maar vond pas literair-kritische erkenning met de
    publikatie van zijn 
    &lt;em&gt;Verzamelde gedichten in vier delen&lt;/em&gt;

    (1947 - 1949). Daarna verschenen nog 
    &lt;em&gt;Regionen&lt;/em&gt;

    (1953) en 
    &lt;em&gt;Valscherm&lt;/em&gt;

    (1958). Zijn laatste bundel. 
    &lt;em&gt;Achterwaarts,&lt;/em&gt;

    verscheen in 1962, en bevat enkele van zijn mooiste en meest
    toegankelijke gedichten. Keuls heeft ook altijd veel vertaald,
    waaronder Dantes 
    &lt;em&gt;La vita nuova&lt;/em&gt;

    en verzen van Jules Supervielle, met wie hij zich innerlijk
    verwant voelde. In 1962 werd hem de P.C. Hooftprijs
    toegekend.&lt;/p&gt;
&lt;p&gt;
  &lt;a href='pgedeelte'&gt;P: &lt;/a&gt;Behalve bibliografie in het kaartensysteem van het
    Nederlands Letterkundig Museum en Documentatiecentrum te
    's-Gravenhage: 
    &lt;em&gt;Vlucht en bezinning.&lt;/em&gt;

    Keuze uit eigen werk met een inleidend essay van Paul Rodenko
    (Den Haag, 1958) en 
    &lt;em&gt;Mens en muze nabij.&lt;/em&gt;

    Verz. en ingel. door Elisabeth Zernike (Hasselt, [1973]).&lt;/p&gt;
&lt;p&gt;
  &lt;a href='lgedeelte'&gt;L: &lt;/a&gt;A. Donker, 'Onverklaarbare miskenning', in 
  &lt;em&gt;Critisch Bulletin&lt;/em&gt;

  17 (1950) 343-350; K. Fens, 'Keuls', in 
  &lt;em&gt;Loodlijnen&lt;/em&gt;

  (Amsterdam, 1967) 25 - 28; 
  &lt;em&gt;Mededelingen van de vereniging van letterkundigen november
  1968,&lt;/em&gt;

  13; Elisabeth Zernike, in 
  &lt;em&gt;Jaarboek van de Maatschappij der Nederlandse Letterkunde te
  Leiden 1970-1971,&lt;/em&gt;

  88-97.&lt;/p&gt;

&lt;p&gt;
&lt;a href=&amp;quot;igedeelte&amp;quot;&gt;I: &lt;/a&gt;A. Donker, 'Onverklaarbare miskenning', in 
  &lt;em&gt;Critisch Bulletin&lt;/em&gt;

  17 (1950) 352-353

&lt;p&gt;H. van der Hoeven&lt;/p&gt; 
&lt;dtml-var bwn_footer&gt;</text>
  </biography>
</biodes>

