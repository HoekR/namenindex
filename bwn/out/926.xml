<biodes version="1.0">
  <fileDesc>
    <title>Kern, Rudolf Arnoud (1875-1958)</title>
    <ref target="http://resources.huygens.knaw.nl/bwn1880-2000/lemmata/bwn2/kern"/>
    <publisher>
      <name>Biografisch Woordenboek van Nederland:1880-2000</name>
      <ref target="http://resources.huygens.knaw.nl/bwn1880-2000"/>
    </publisher>
  </fileDesc>
  <person>
    <idno type="id">kern</idno>
    <persName><name type="geslachtsnaam">Kern</name>, Rudolf Arnoud</persName>
    <sex value="1"/>
    <event type="birth" when="1875"/>
    <event type="death" when="1958"/>
    <state type="occupation">koloniaal ambtenaar</state>
    <state type="occupation">indoloog</state>
  </person>
  <biography>
    <text>&lt;dtml-var bwn_header&gt;
 &lt;p class='genealogie'&gt;
  &lt;strong&gt;Kern, Rudolf Arnoud&lt;/strong&gt;, bestuursambtenaar, waarnemend adviseur voor Inlandse Zaken in Ned.-Indi&amp;euml; (Leiden 26-9-1875 - Leiden 23-3-1958).

Zoon van Johan Hendrik Caspar Kern, hoogleraar Sanskriet in Leiden, en
Annette Marie Th&amp;eacute;rese de Chateleux. Gehuwd bij volmacht op
19-3-1914 met Romelia Rutgers van der Loeff. Uit dit huwelijk werden 1
zoon en 1 dochter geboren.





&lt;/p&gt;
&lt;p&gt;Kern liet, na in zijn geboorteplaats de HBS doorlopen te hebben,
zich in 1893 bij de Indische Instelling in Delft inschrijven voor een
opleiding tot bestuursambtenaar. In 1896 legde hij met goed gevolg het
grootambtenaarsexamen af, waarna hij nog dat zelfde jaar naar
Indi&amp;euml; vertrok en in 1897 als waarnemend adspirant-controleur bij
het Binnenlands Bestuur tijdelijk werd toegevoegd aan de waarnemend
hoofdinspecteur van de 'suiker- en rijstcultuur, het landelijk
stelsel en wat daarmee samenhangt'. In 1899 werd hij geplaatst in
de residentie Semarang, kort daarop in de Preanger Regentschappen, en
in april 1900 volgde zijn benoeming tot adspirant-controleur in Garoet
(standplaats Tarogong): deze laatste functie combineerde hij met het
bestuurslidmaatschap van de Spaar-, hulp- en landbouwkre-dietbank in
Limbangan. Twee jaren later werd hij controleur in Bodjong Lopang
(Z.-W.-Preanger).&lt;/p&gt;
&lt;p&gt;Ziekte noopte hem in 1903 met verlof naar Nederland terug te keren.
Tijdens dit verlof, dat twee jaar duurde, publiceerde hij een aantal
artikelen in het 
&lt;em&gt;Tijdschrift voor het Binnenlandsch Bestuur&lt;/em&gt;

en 
&lt;em&gt;De Indische Gids.&lt;/em&gt;

Ook hield hij in 1905 voor het Indisch Genootschap een voordracht over
'Regeerings-inmenging in Indi&amp;euml;', waarin hij poneerde dat
de regering bij het bepalen van haar beleid zoveel mogelijk rekening
moest houden met onder de bevolking levende gevoelens en ernaar moest
streven dat hervormingen dienden voort te bouwen op de bestaande
toestanden en niet te snel moesten worden doorgevoerd: op beide
aspecten zou hij blijven hameren in latere publikaties en adviezen.&lt;/p&gt;
&lt;p&gt;Na zijn terugkeer in 1906 in Indi&amp;euml; werkte hij tot 1911
achtereenvolgens als controleur in Patjitan (Z.-W.-Madioen), als
ambtenaar ter beschikking van de resident van de Preanger
Regentschappen (1908-1909) en als controleur, tevens lid van de
afdelingsbank in Bandoeng (1909-1911).&lt;/p&gt;
&lt;p&gt;Tijdens zijn tweede Europese verlof (1911-1913) volgde Kern,
teneinde een hogere functie in het Binnenlands Bestuur te kunnen
verkrijgen, verdere scholing aan de Nederlandsch-Indische
Bestuursacademie te 's-Gravenhage. Ook publiceerde hij een aantal
artikelen in het 
&lt;em&gt;Koloniaal Tijdschrift,&lt;/em&gt;

waarvan er &amp;eacute;&amp;eacute;n, 'De bestuursreorganisatie in
Nederlandsch-Indi&amp;euml;' (1912), was gewijd aan het in 1911
ingediende wetsontwerp over deze materie. Op een passage in de memorie
van toelichting op dit ontwerp, waarin de bestuurshervorming als
noodzakelijk werd omschreven aangezien men met de toenmalige
territoriale indeling over te weinig voldoende gekwalificeerde
ambtenaren beschikte, reageerde hij met de opmerking dat er vaak goede
krachten aan het bestuurswerk werden onttrokken door de departementen,
die ambtenaren veelal beter gesalarieerde functies konden bieden;
tegelijkertijd uitte hij zijn bezwaren tegen een bureaucratisering van
het bestuursapparaat, waardoor het contact met de bevolking zou worden
bemoeilijkt.&lt;/p&gt;
&lt;p&gt;In 1914 keerde Kern weer naar Indi&amp;euml; terug en werd hij, na korte
tijd controleur in de residenties Soerabaja en Batavia geweest te zijn,
in juli van dat jaar benoemd tot assistent-resident van Brebes
(Pekalongan) met als nevenfunctie het presidentschap van de Brebesche
Afdeelingsbank. Drie jaren later werd hij in de rang van
assistent-resident overgeplaatst naar Modjokerto (Soerabaja):
tegelijkertijd werd hij voorzitter van de Modjokertosche
Afdeelingsbank.&lt;/p&gt;
&lt;p&gt;In december 1918 benoemde de regering hem in een commissie die onder
voorzitterschap van prof. J.H. Carpentier Alting tot taak kreeg de
regering te adviseren over de aard van de staatkundige hervormingen die
de Indonesische bevolking door de toenmalige gouverneur-generaal J.P.
graaf Van Limburg Stirum in het vooruitzicht waren gesteld naar
aanleiding van de gebeurtenissen van november 1918. Aan het verslag van
deze commissie, dat in 1920 werd ingediend, voegde Kern een eigen nota
toe, waarin hij zijn van het advies der meerderheid afwijkende mening
neerlegde: hierin pleitte hij er o.a. voor zoveel mogelijk leden van de
Volksraad door de bevolking - ook al was deze nog voor een groot deel
analfabeet - te laten kiezen en keerde hij zich, in tegenstelling tot
de meerderheid van de commissie, tegen het instellen van nieuwe
bestuurseenheden, gouvernementen, omdat deze zijns inziens geen enkele
relatie hadden met de bestaande bestuurseenheden.&lt;/p&gt;
&lt;p&gt;Op 19 mei 1920 volgde zijn benoeming tot waarnemend adviseur voor
Inlandse Zaken, welke functie hij - behoudens een verlofperiode van
april 1922 tot mei 1923 - tot 14 april 1926 heeft bekleed. In zijn in
die functie opgestelde adviezen wees hij op de als gevolg van de
toenemende politieke bewustwording kritischer houding van de
Indonesische bevolking jegens het gouvernement. De regering, die zich
tot taak had gesteld Indi&amp;euml; van een autocratisch bestuurd gebied
tot een meer 'democratische' samenleving te ontwikkelen, diende
bij de bepaling en verdediging van haar beleid met deze veranderende
mentaliteit rekening te houden.&lt;/p&gt;
&lt;p&gt;Wat betreft de bestuurspraktijk gingen zijn adviezen ook in deze
richting. Na het uitbreken van de pandhuisstaking in 1922 en de
stakingen in Semarang in 1925 drong hij aan op een onderzoek naar de
grieven die aan deze onlusten ten grondslag hadden gelegen en op het
zoeken naar een oplossing op basis van overleg met de betrokkenen. In
1924 waarschuwde hij ervoor dat de handhaving van de beperking van het
vergaderrecht, die in de residenties Soerakarta en Djokjakarta (de
Vorstenlanden) respectievelijk in 1920 en 1922 wegens politieke acties
was ingevoerd, de bevolking zou doen wantrouwen aan de ernst waarmee de
regering verklaarde haar emancipatie te willen bevorderen. Wijzend op
de teleurstelling die de naar aanleiding van de in 1920 uitgebroken
economische crisis ingevoerde bezuinigingen op de onderwijsuitgaven, en
vooral de verhoging van de schoolgelden, bij grote groepen van de
bevolking hadden teweeggebracht, pleitte hij er in 1924 voor, bij het
verdedigen van dergelijke maatregelen meer begrip voor de reacties van
de bevolking te tonen.&lt;/p&gt;
&lt;p&gt;Veel aandacht schonk hij ook uit hoofde van zijn functie aan de
ontwikkeling van de nationalistische en communistische beweging. Hij
achtte het de taak van de regering de activiteiten van deze
groeperingen te kanaliseren, maar niet te onderdrukken. Een (later
geamendeerd) voorstel van de procureur-generaal de bewegingsvrijheid
van propagandisten van nationalistische en communistische verenigingen
te beperken door het Reisreglement voor de Buitenbezittingen te
wijzigen, had hij dan ook reeds in 1923 afgewezen: zijn scepsis ten
aanzien van het effect van een dergelijke maatregel uitte hij door in
zijn advies aan de 'onsterfelijken held van La Mancha' te
herinneren. In zijn beschouwingen over de communistische beweging nam
hij, in tegenstelling tot het merendeel van de leden der Indische
regering, het standpunt in dat deze beweging, die het meest succes had
wanneer zij zich tot tolk maakte van grieven die onder de bevolking
leefden, daardoor op den duur vanzelf in nationalistisch vaarwater zou
belanden.&lt;/p&gt;
&lt;p&gt;Kern benaderde de problemen die hem werden voorgelegd op redelijke,
analyserende, wat afstandelijke wijze. Zijn opvatting dat de regering
door haar emancipatiepolitiek gehouden was aan de Indonesische
bevolking ruimte te geven zich politiek te ontplooien, ook al gaf dit
soms aanleiding tot onrust, vond weinig ingang bij de meerderheid van
de Indische regering, die onder leiding van de conservatief-liberale
gouverneur-generaal D. Fock (1921-1926) voor een meer
autoritair-legalistische politiek had gekozen: zijn adviezen hebben het
beleid dan ook slechts in geringe mate be&amp;iuml;nvloed.&lt;/p&gt;
&lt;p&gt;Naast zijn ambt van waarnemend adviseur voor Inlandse Zaken vervulde
Kern nog tal van andere functies: hij was lid der directie van het
Bataviaasch Genootschap van Kunsten en Wetenschappen (1921-1926), lid
tevens voorzitter van de commissie tot voorbereiding van een Centraal
Encyclopaedisch Instituut ( 1922), lid van de commissie van toezicht en
bijstand van de Centrale Kas van het Volkscredietwezen ( 1921 -1922),
lid van de commissie van toezicht van de Opleidingsschool voor
Inlandsche rechtskundigen - later Rechtsschool -(1921-1926), lid van
het bestuur over de protestantse kerken in Nederlandsch-Indi&amp;euml;
(1921-1926), en lid van het Centraal comit&amp;eacute; voor de zending der
Indische protestantse kerk te Batavia (1925-1926).&lt;/p&gt;
&lt;p&gt;Na zijn eervol ontslag als waarnemend adviseur in 1926 vestigde hij
zich in Leiden, waar hij in 1927 als lector belast werd met het
onderricht in het Soendaas. Vanaf juli 1940 nam hij tot de sluiting van
de universiteit tevens examens in het Javaans af. Hij voltooide een
nieuw Nederlands-Soendaas woordenboek, dat van zulk een waarde bleef
dat dit zeer lang niet vervangen of bewerkt behoefde te worden, en
publiceerde verder veel, o.a. artikelen over de taal- en letterkunde
van Zuid-Celebes. Van verschillende genootschappen en verenigingen die
de wetenschappelijke bestudering van de overzeese gebiedsdelen in
Zuidoost-Azi&amp;euml; beoogden was hij langere tijd v&amp;oacute;&amp;oacute;r en na
de bezetting medebestuurder. Ook was hij secretaris, later
penningmeester, in het bestuur van het naar zijn vader genoemde
Instituut Kern (1926-1942). Hoezeer het beeld van zijn vader hem immer
voor ogen stond blijkt wel uit het feit dat hij zich vaak voorstelde
als 'Kern, zoon van de beroemde'. Levend in een besloten sfeer
toonde hij voor politieke ontwikkelingen geen belangstelling meer: zijn
lidmaatschap van de Christelijk-Historische Unie lijkt passief te zijn
geweest.&lt;/p&gt;
&lt;p&gt;Hij was kerkvoogd van de Pieterskerk in Leiden en zo kon hij in de
bezettingsjaren nogal wat illegale zaken in graven in veiligheid
brengen. Na de bevrijding gaf hij nog een vijftal jaren college,
voornamelijk in het Makassaars en Boeginees.&lt;/p&gt;
&lt;p&gt;
  &lt;a href='agedeelte'&gt;A: &lt;/a&gt;Gegevens over zijn ambtelijke loopbaan, brieven en adviezen
in het archief van het voormalig departement van Koloni&amp;euml;n
(Algemeen Rijksarchief te 's-Gravenhage). Zijn particuliere archief
berust bij het Koninklijk Instituut voor Taal-, Land- en Volkenkunde in
Leiden.&lt;/p&gt;
&lt;p&gt;
  &lt;a href='pgedeelte'&gt;P: &lt;/a&gt;Bibliografie in 
&lt;em&gt;Bijdragen tot de Taal-, Land- en Volkenkunde&lt;/em&gt;

114 (1958) 355-358.&lt;/p&gt;
&lt;p&gt;
  &lt;a href='lgedeelte'&gt;L: &lt;/a&gt;G.W.J. Drewes, in 
&lt;em&gt;Bijdragen tot de Taal-, Land- en Volkenkunde&lt;/em&gt;

114 (1958) 345-355; 
&lt;em&gt;De ontwikkeling van de nationalistische beweging in
Nederlandsch-Indi&amp;euml;.&lt;/em&gt;

Bew. door R.C. Kwantes (Groningen, 1975-1978, 2 dl.).&lt;/p&gt;
&lt;p&gt;Mw. F. van Anrooij&lt;/p&gt; 
&lt;dtml-var bwn_footer&gt;</text>
  </biography>
</biodes>

