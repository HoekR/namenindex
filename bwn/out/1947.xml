<biodes version="1.0">
  <fileDesc>
    <title>Vries, Jan Eduard de (1808-1875)</title>
    <ref target="http://resources.huygens.knaw.nl/bwn1880-2000/lemmata/bwn5/vriesj"/>
    <publisher>
      <name>Biografisch Woordenboek van Nederland:1880-2000</name>
      <ref target="http://resources.huygens.knaw.nl/bwn1880-2000"/>
    </publisher>
  </fileDesc>
  <person>
    <idno type="id">vriesj</idno>
    <persName><name type="geslachtsnaam">Vries</name>, Jan Eduard de</persName>
    <sex value="1"/>
    <event type="birth" when="1808"/>
    <event type="death" when="1875"/>
    <state type="occupation">cultureel ondernemer</state>
  </person>
  <biography>
    <graphic url="http://resources.huygens.knaw.nl/bwn1880-2000/lemmata/bwn5/images/images/vries.jpg"/>
    <text>&lt;dtml-var bwn_header&gt;
 &lt;p class='genealogie'&gt;
  &lt;strong&gt;Vries, Jan Eduard de&lt;/strong&gt;, decorateur en theaterdirecteur (Amsterdam 16-3-1808 - Amsterdam 25-9-1875). Zoon van Willem de Vries, schilder, en Catharina Sara Vis.
  Gehuwd op 9-8-1837 met Katrina Sophia Karel (1809-1842). Na haar
  overlijden gehuwd op 29-6-1865 met Maria Francisca Bia
  (1809-1889), actrice en zangeres. Beide huwelijken bleven
  kinderloos.
  

  
  &lt;/p&gt;
&lt;p&gt;
  &lt;img class='bwnimg' BORDER='0' align='right' src='images/vries.jpg' alt='afbeelding van Vries, Jan Eduard de'&gt;Ofschoon hij volgens enkele necrologie&amp;euml;n een nazaat zou
    zijn van de legendarische admiraal Maarten Harpertsz. Tromp,
    was Eduard de Vries van eenvoudige komaf. Evenals zijn vader
    bleek hij schilderstalent te bezitten, wat hem al op
    twaalfjarige leeftijd in het decoratelier van de Amsterdamse
    Stads-Schouwburg deed belanden. Hij kwam daar in de leer bij de
    indertijd fameuze toneelschilder F.J. Pfeiffer jr. In diezelfde
    tijd volgde hij een opleiding aan de Koninklijke Akademie van
    Beeldende Kunsten te Amsterdam. In het veelzijdige
    theaterbedrijf was De Vries geheel op zijn plaats. Zo trad hij
    in de Stads-Schouwburg niet alleen op als decorschilder, maar
    ook als souffleur.&lt;/p&gt;
&lt;p&gt;Als decorateur werd De Vries allengs de rechterhand van
    Pfeiffer. Pas toen zijn leermeester in 1835 overleed en hij
    werd aangezocht diens taken over te nemen, ontstonden zijn
    eerste zelfstandige werken. Met ontwerpen als die voor 
    &lt;em&gt;Aladijn en de wonderlamp&lt;/em&gt;

    , een ballet van A.P. Voitus van Hamme uit 1837, plaatste hij
    zich, wat genre en stijl betreft, in de traditie van zijn
    voorganger: grote romantische toneelschilderingen met veel
    opsmuk en effecten, die met hun perspectivische illusie een
    geweldige ruimtelijkheid op het toneel konden suggereren. Met
    het realisme van zijn ontwerpen en constructies ging De Vries
    ver, ja soms zo ver dat ook de figuranten echt niet meer van
    onecht konden onderscheiden: van zijn montage van een zwalkend
    toneelschip in 
    &lt;em&gt;De schipbreuk van de Medusa&lt;/em&gt;

    zouden zij - naar verluidt - zeeziek zijn geworden.&lt;/p&gt;
&lt;p&gt;Toen de exploitatie van de Stads-Schouwburg in 1841 door de
    gemeenteraad tijdelijk werd uitbesteed aan particulieren, was
    De Vries een van de zeven soci&amp;eacute;taires die met de leiding
    werden belast. Vier jaar later werd dit zevenhoofdige bestuur
    al weer ontbonden en kregen De Vries en Marten Westerman de
    directie in handen. Na het overlijden van laatstgenoemde in
    1852 trad De Vries als enige directeur op, zonder daarbij
    overigens zijn werkzaamheden als toneelontwerper te staken. Als
    decorateur van de Stads-Schouwburg had hij, naast de aankleding
    van het gebouw bij festiviteiten, tevens de zorg voor de
    versiering van de stad bij bijzondere gebeurtenissen.
    Veelgeroemd was zijn tableau vivant van 'De nachtwacht' in de
    Stads-Schouwburg ter gelegenheid van de onthulling van het
    Rembrandtmonument in mei 1852.&lt;/p&gt;
&lt;p&gt;Als directeur drukte 'het schildersbolletje' - zoals J.A.
    Alberdingk Thijm De Vries eens spottend aanduidde (Hunningher,
    29) - een omstreden, maar sterk persoonlijk stempel op de
    programmering van de Stads-Schouwburg. Door zijn geringe
    dramatische interesse en zijn voorkeur voor 'pronkerig
    opgetuigde, brullende draken' (ibidem) waren de stukken die hij
    op de planken bracht, vooral gericht op de weinig verfijnde
    smaak van een breed publiek. De verdiensten van De Vries lagen
    dan ook niet zozeer op het terrein van het toneel, als wel op
    het gebied van de harlekinades en het romantisch ballet, dat
    door zijn toedoen een laatste grote bloeitijd zou doormaken.
    Bovendien was De Vries - van 1846 tot 1852 tevens exploitant
    van een Hoogduits operagezelschap in de Amstelstraat - degene
    die het versnipperde operabedrijf in de hoofdstad enigszins
    concentreerde in de Stads-Schouwburg. De 'spullebaas van het
    Leidscheplein' organiseerde voorstellingen van de grote Duitse,
    Italiaanse en Franse opera's van zijn tijd en liet het publiek
    kennismaken met verschillende muziekdramatische werken. Zo vond
    op zijn instigatie in 1858 - veel eerder dan in Parijs of
    Londen - in de schouwburg de eerste Nederlandse opvoering van
    Richard Wagners 
    &lt;em&gt;Tannh&amp;auml;user&lt;/em&gt;

    plaats. De Vries' geringe belangstelling voor het toneel deed
    zowel het niveau van de opgevoerde stukken als van het publiek
    steeds verder dalen. Toen hij in 1858 besloot tot de invoering
    van de zogeheten remuneratiebiljetten, 'die voor een kwartje in
    kroegen en tabakswinkels te koop waren, voerde het plebs in de
    schouwburg geheel de boventoon' (ibidem, 26). Om deze
    kwalitatieve neergang te keren werd De Vries een jaar later, na
    hoogoplopende ruzies met zijn eerste acteur, door de
    gemeenteraad als directeur vervangen.&lt;/p&gt;
&lt;p&gt;Na zijn ontslag verzorgde De Vries, artistiek entrepreneur
    in hart en nieren, voorstellingen in het Th&amp;eacute;&amp;acirc;tre
    Vaudeville Fran&amp;ccedil;ais aan het Singel en vervolgens in
    Frascati in de Nes. In 1860 aanvaardde hij het aanbod om in
    Rotterdam directeur-g&amp;eacute;rant te worden van het Hollandsch
    Tooneel en de Hoogduitsche Opera, twee gezelschappen die
    gezamenlijk het initiatief hadden genomen de plaatselijke
    schouwburg te bespelen. Zijn theateractiviteiten hadden De
    Vries intussen geen windeieren gelegd. Zo was hij reeds in 1855
    eigenaar geworden van de Utrechtse Stads-Schouwburg aan het
    Vreeburg. Toen hij in 1867 Rotterdam verliet - ook hier was
    zijn werk niet onomstreden - had hij het plan zich geheel met
    de exploitatie van dit theater en met zijn decorateurswerk
    bezig te houden.&lt;/p&gt;
&lt;p&gt;Het liep echter anders. In 1868 werd namelijk vanuit het
    Amsterdamse Paleis voor Volksvlijt een dringend beroep op De
    Vries gedaan de bedrijfsvoering van dit tentoonstellings- en
    concertgebouw op zich te nemen. Met succes paste hij de
    programmering aan op de wijze zoals hij voorheen in de
    Stads-Schouwburg had gedaan, met harlekinades en groots
    opgezette balletten. Ook werden door zijn toedoen in het Paleis
    de eerste opera's opgevoerd, waarvoor hij - samen met zijn
    leerling J.D.G. Grootveld - de decors verzorgde. In het najaar
    van 1874 werd De Vries getroffen door een beroerte. Het
    daaropvolgende jaar overleed de man van wie bij die gelegenheid
    werd geschreven: 'Met taai geduld wist hij miskenning, hoon en
    smaad te dragen, zonder zich te laten afbrengen van den weg
    dien hij zich had afgebakend' (
    &lt;em&gt;Amsterdamsche Courant&lt;/em&gt;

    , 26/27-9-1875).&lt;/p&gt;
&lt;p&gt;
  &lt;a href='agedeelte'&gt;A: &lt;/a&gt;Een beperkt aantal archiefstukken berust o.a. in het
  Theater Instituut Nederland te Amsterdam en in het
  Gemeentearchief van Amsterdam.&lt;/p&gt;
&lt;p&gt;
  &lt;a href='lgedeelte'&gt;L: &lt;/a&gt;Behalve herdenkingsartikelen in 
  &lt;em&gt;De Volksvlijt&lt;/em&gt;

  (1875) 313-317, 
  &lt;em&gt;Amsterdamsche Courant&lt;/em&gt;

  , 26 en 27-9-1875, door [J.J.F.] Wap, 
  &lt;em&gt;ibidem&lt;/em&gt;

  , 1-10-1875 en door P.H. Witkamp, in 
  &lt;em&gt;Noord- en Zuid-Nederlandsche Toneel-Almanak voor 1876&lt;/em&gt;

  (Amsterdam 1876) 127-138: A.E. Koller, 
  &lt;em&gt;Statistische Uebersicht der Wirksamkeit der Deutschen Oper im
  grossen National-Theater in Amsterdam unter Direktion des Herrn
  J. Eduard de Vries, vom 12. October 1854 bis 1. Januar 1856&lt;/em&gt;

  (Amsterdam 1856); Christiaan Kramm, 
  &lt;em&gt;De levens en werken der Hollandsche en Vlaamsche
  kunstschilders, beeldhouwers, graveurs en bouwmeesters, van den
  vroegsten tot op onzen tijd&lt;/em&gt;

  VI (Amsterdam 1863) 1805-1810; W.G.F.A. van Sorgen, 
  &lt;em&gt;De tooneelspeelkunst in Utrecht en de Utrechtsche
  Schouwburg&lt;/em&gt;

  ('s-Gravenhage 1885) vooral 56-58; B. Hunningher, 
  &lt;em&gt;Een eeuw Nederlands toneel&lt;/em&gt;

  (Amsterdam 1949); E. Rebling, 
  &lt;em&gt;Een eeuw danskunst in Nederland&lt;/em&gt;

  (Amsterdam 1950) vooral 196-198; S.A.M. Bottenheim, 
  &lt;em&gt;De opera in Nederland&lt;/em&gt;

  (2de herz. dr.; Leiden 1983) ; idem, 
  &lt;em&gt;Het Paleis voor Volksvlijt (1864-1929). 'Edele uiting eener
  stoute gedachte!'&lt;/em&gt;

  ('s-Gravenhage 1999).&lt;/p&gt;
&lt;p&gt;
  &lt;a href='igedeelte'&gt;I: &lt;/a&gt;
  &lt;em&gt;Noord- en Zuid-Nederlandsche Tooneel-Almanak voor 1876&lt;/em&gt;

  (Amsterdam 1876) t.o. 127 [Lithografie door Emrik en
  Binger].&lt;/p&gt;
&lt;p&gt;Emile Wennekes&lt;/p&gt; 
&lt;dtml-var bwn_footer&gt;</text>
  </biography>
</biodes>

