<biodes version="1.0">
  <fileDesc>
    <title>Aalst, Cornelis Johannes Karel van (1866-1939)</title>
    <ref target="http://resources.huygens.knaw.nl/bwn1880-2000/lemmata/bwn2/aalst"/>
    <publisher>
      <name>Biografisch Woordenboek van Nederland:1880-2000</name>
      <ref target="http://resources.huygens.knaw.nl/bwn1880-2000"/>
    </publisher>
  </fileDesc>
  <person>
    <idno type="id">aalst</idno>
    <persName><name type="geslachtsnaam">Aalst</name>, Cornelis Johannes Karel van</persName>
    <sex value="1"/>
    <event type="birth" when="1866"/>
    <event type="death" when="1939"/>
    <state type="occupation">bankier</state>
  </person>
  <biography>
    <graphic url="http://resources.huygens.knaw.nl/bwn1880-2000/lemmata/bwn2/images/images/AALST.jpg"/>
    <text>&lt;dtml-var bwn_header&gt;
 &lt;p class='genealogie'&gt;
  &lt;strong&gt;Aalst, Cornelis Johannes Karel van&lt;/strong&gt;, bankier en president-directeur van de Nederlandsche Handel-Maatschappij N.V. (Hoorn 7-5-1866 - Hoevelaken 25-10-1939).

Zoon van Dirk Johannes van Aalst, predikant, en Jacoba Maria de Ruijter
de Wildt. Gehuwd op 3-1-1891 met Tjalda Anna Petronella Hoorweg. Uit
dit huwelijk werden 3 zoons geboren. Na haar overlijden (16-4-1922)
gehuwd op 12-9-1923 met jkvr. Anna Agatha Geertruida Gevaerts, die uit
een eerder huwelijk 1 dochter meebracht.

&lt;img src=&amp;quot;images/AALST.jpg&amp;quot; align=&amp;quot;right&amp;quot; BORDER=&amp;quot;0&amp;quot; alt=&amp;quot;afbeelding van Aalst, Cornelis Johannes Karel van&amp;quot; class=&amp;quot;bwnimg&amp;quot;&gt;

&lt;/p&gt;
&lt;p&gt;Van Aalst, afkomstig uit een familie van predikanten van
vaderszijde, stamde van moederszijde uit een familie van
marineofficieren. Hij bezocht de HBS in Hoorn en vervolgens de Openbare
Handelsschool in Amsterdam, waar hij in 1885 slaagde voor het
eindexamen. Direct daarna trad hij als bediende in dienst van de firma
Gustav Briegleb te Amsterdam, een in die tijd zeer bekend handelshuis
in tropische produkten en geliefd als leerschool voor jongelieden van
goeden huize die carri&amp;egrave;re in de handel wilden maken. Op1 januari
1889 trad hij, na voor het toen hiertoe gebruikelijke examen te zijn
geslaagd, in dienst van de Nederlandsche Handel-Maatschappij (NHM). Hij
werd onmiddellijk uitgezonden naar de Factorij in Batavia als
correspondent op de toen snel groeiende afdeling wissel- en bankzaken.
Zijn carri&amp;egrave;re was spectaculair. In 1891 werd hij chef van de
afdeling; in 1895 werd hij tweede en in 1896 de facto eerste man - dus
agent - van het kantoor Soerabaja. Zijn succesvolle sanering van de
grote suikeronderneming Klampok speelde bij deze promotie een
belangrijke rol. Begin januari 1898 werd hij waarnemend agent te
Singapore; in oktober van dat jaar agent.&lt;/p&gt;
&lt;p&gt;In die jaren was de NHM bezig haar handels- en bankzaken vooral
buiten Java sterk uit te breiden. Singapore, toen het snelst
expanderende internationale handelscentrum in het Verre Oosten, bood de
toen 32-jarige Van Aalst vele mogelijkheden tot het ontplooien van
nieuwe initiatieven en activiteiten. In samenwerking met de toenmalige
gouverneur van Atjeh, generaal-majoor J.B. van Heutsz, werden ook de
activiteiten van de NHM in Sumatra uitgebreid (kantoren in Kota Radja,
Palembang en Bandjermasin). Van Aalst nam deel aan de oprichting van
het kolenstation Sabang.&lt;/p&gt;
&lt;p&gt;Met verlof in Nederland in 1902 werd hij, o.m. op aanbeveling van
Ernst Heldring, die onder de indruk was gekomen van Van Aalsts
capaciteiten, door diens vader, B. Heldring, toentertijd president van
de NHM, uitgenodigd lid te worden van de directie in Amsterdam. Op1
januari 1913 werd Van Aalst benoemd tot president als opvolger van J.T.
Cremer.&lt;/p&gt;
&lt;p&gt;In de ruim 30 jaar dat Van Aalst aan het hoofd stond van de NHM
heeft hij grote invloed gehad op het lot van vooral het Amsterdamse
bedrijfsleven. Voor een deel hing dit samen met zijn positie; doch voor
wellicht een nog groter deel met zijn persoonlijkheid. In de jaren
v&amp;oacute;&amp;oacute;r 1940 was de NHM niet alleen de oudste en
kapitaalkrachtigste, maar ook, volgens haar doelstellingen, de meest
universele financi&amp;euml;le instelling in Nederland. In die jaren was
bovendien Amsterdam nog het centrum van de buitenlandse handel, de
scheepvaart, de economische betrekkingen met de koloni&amp;euml;n en het
geld- en bankwezen van Nederland. De man aan het hoofd van de NHM kreeg
vele mogelijkheden initiatieven op velerlei gebied te ontwikkelen of te
ondersteunen. Van Aalst heeft deze mogelijkheden met voortvarendheid en
vaak ook in grote stijl gegrepen. Hij bezat grote werkkracht, ambitie
en zelfvertrouwen. Ook was hij begaafd met een uitzonderlijk
overredingsvermogen, doorspekt met een soms wat ruige humor, een
optimistische visie en een flexibele inventiviteit. Deze combinatie van
eigenschappen maakte dat hij grote invloed heeft gehad op het tot stand
komen van vele nieuwe projecten en ondernemingen, ook buiten de directe
activiteiten - vooral in en voor Indi&amp;euml; - van de NHM.&lt;/p&gt;
&lt;p&gt;Een beschrijving van al zijn initiatieven en werkzaamheden op deze
plaats is ondoenlijk. Volstaan moge worden met het noemen van de
belangrijkste ondernemingen en instellingen waarbij hij commissaris of
bestuurslid was. Dit waren de Stoomvaart-maatschappij
'Nederland', de Koninklijke Paketvaart Maatschappij, de
Nederlandsche Scheepvaart-Unie, de Koninklijke Nederlandsche
Stoomboot-Maatschappij, de Koninklijke West-Indische Maildienst, de
Hollandsche Stoomboot-Maatschappij. Koninklijke Hollandsche Lloyd, de
Holland-Zuid-Afrika lijn, de Bataafsche Petroleum Maatschappij, de
Nederlandsche Scheepsbouw Maatschappij, Werkspoor, de Koninklijke
Nederlandsche Hoogovens en Staalfabrieken, het Nederlandsch-Indisch
Land Syndicaat, de Koninklijke Luchtvaart Maatschappij en de
Koninklijke Nederlandsch-Indische Luchtvaart Maatschappij, en voorts
een aantal cultuurmaatschappijen in Indi&amp;euml; en financi&amp;euml;le
instellingen in Amsterdam. Hij was oprichter en bestuurslid van de
Ondernemers-raad voor Nederlandsch-Indi&amp;euml;, lid van de Koninklijke
Vereniging 'Koloniaal Instituut', de Amsterdamsche
Bankiersvereeniging, het Nationaal Steun Comit&amp;eacute; en het Crisis
Comit&amp;eacute; Amsterdam, Het Nationaal Sportpark etc.&lt;/p&gt;
&lt;p&gt;Nationale bekendheid kreeg Van Aalst bij het uitbreken van de Eerste
Wereldoorlog in augustus 1914. Mede dank zij zijn initiatieven kon de
regering de nodige maatregelen nemen ter voorkoming van een moratorium
en een ineenstorting van de geld- en beurshandel. Ook nam hij het
initiatief tot oprichting van de Commissie voor de Nederlandsche
Handel, waaruit later, mede dank zij A.G. Kr&amp;ouml;ller, de
Nederlandsche Overzee Trust Maatschappij (NOT) voortkwam. Deze
instelling werd in de herfst van 1914 opgericht en heeft gedurende de
oorlog gefunctioneerd als schakel tussen het Nederlandse bedrijfsleven
en de geallieerden voor de invoer van overzee, die in steeds toenemende
mate werd beperkt door de contrabandevoorschriften van Engeland en
Amerika. De NOT trad op als geconsigneerde en moest in feite garanderen
dat deze goederen niet naar Duitsland werden doorgevoerd. Van Aalst is
alle oorlogsjaren voorzitter van het bestuur geweest en heeft de NOT,
zoals E. Heldring in zijn als regel nogal kritische memoires schrijft:
'met zeldzaam meesterschap geleid'. Talloze moeizame
besprekingen met geallieerde regeringsinstanties heeft hij moeten
voeren. Zelfs publiceerde hij in oktober 1917 een open brief aan
president Wilson, waarin hij opkwam voor de Nederlandse rechten. Sinds
1914 had Van Aalst vele en nauwe contacten met de overheid - vooral met
het ministerie van Financi&amp;euml;n - en was hij lid van verschillende
adviescommissies - o.m. die voor de buitenlandse politiek - van de
regering. Directe belangstelling voor de politiek had Van Aalst
weinig.&lt;/p&gt;
&lt;p&gt;Maar achter de schermen was zijn invloed bij regering en parlement,
soms langs directe doch veelal langs indirecte weg, groot; vooral op
het terrein van het economisch en financieel beleid. Hoewel
vooraanstaand lid van de Christelijk-Historische Unie heeft hij een
lidmaatschap van de Eerste Kamer in 1930 niet aanvaard. Hij was en
beschouwde zichzelf ook als een typische zakenman. Memoires heeft hij
niet gepubliceerd. Wel schreef hij zo nu en dan een artikel in een
dagblad, doch steeds verband houdend met bepaalde plannen of acties.
Een der hoogtepunten in zijn loopbaan was zijn optreden als voorzitter
van de landelijke commissie die in 1923 het nationaal huldeblijk
aanbood aan de Koningin ter gelegenheid van haar 25-jarig
regeringsjubileum.&lt;/p&gt;
&lt;p&gt;Van Aalsts aanzien daalde enigermate in de jaren dertig. Zijn
'gewiekstheid' (E. Heldring), maar ook zijn relaties met de
Duitse bankier F. Mannheimer, wiens onderneming in een ernstige
deconfiture raakte, hadden hem steeds minder geliefd gemaakt bij zijn
medebankiers. Het hoofd te bieden aan de hevige en algemene malaise,
die ook de NHM zeer hard trof, was bovendien niet zijn fort. Toen ook
wreekte zich zijn al vele jaren durende, wat al te dominerende positie
binnen de NHM, die het opkomen van bekwame jongeren had belemmerd. Hij
trad af op1 juli 1934; enkele maanden later was de NHM genoodzaakt haar
kapitaal tot 25% af te stempelen, van f 80.000.000,- tot f
20.000.000,-.&lt;/p&gt;
&lt;p&gt;Enkele jaren tevoren had Van Aalst zich reeds
'teruggetrokken' op zijn buiten te Hoevelaken. Bij die
gelegenheid maakte hij het gebaar zijn woonhuis aan de Herengracht 502
te schenken aan de gemeente Amsterdam als - nog steeds in gebruik
zijnde - ambtswoning voor de burgemeester. Als blijk van waardering
voor zijn prestaties en verdiensten ontving Van Aalst vele hoge binnen-
en buitenlandse onderscheidingen. Voorts verleende de universiteit van
Berlijn hem in 1920 een eredoctoraat in de rechten, mede naar
aanleiding van zijn aandeel in het tot stand komen van het steenkolen-
en handelsverdrag. Zijn prachtige collectie 17e-eeuwse Hollandse en
Vlaamse schilderijen, die nationale bekendheid genoot, werd enige tijd
na zijn overlijden geveild.&lt;/p&gt;
&lt;p&gt;
  &lt;a href='pgedeelte'&gt;P: &lt;/a&gt;
  &lt;em&gt;Open letter to president Wilson on the present economical condition
of Holland&lt;/em&gt;

(Amsterdam, [1917]); 
&lt;em&gt;Rapport over de kanalisatie van Westfriesland&lt;/em&gt;

(Amsterdam, 1922).&lt;/p&gt;
&lt;p&gt;
  &lt;a href='lgedeelte'&gt;L: &lt;/a&gt;[B.V.], 'C.J.K. van Aalst', in 
&lt;em&gt;Eigen Haard&lt;/em&gt;

38 (1912) 727-730; [Frans Netscher], 'C.J.K. van Aalst', in 
&lt;em&gt;De Hollandsche Revue&lt;/em&gt;

21 (1916) 230-242; '1824-1924. Nummer gewijd aan... de
Nederlandsche Handel-Maatschappij', in 
&lt;em&gt;Eigen Haard&lt;/em&gt;

50 (1924) 13 (19 maart); [D.], 'Twee Nederlanders' [C.J.K. van
Aalst en H.W.A. Deterding], 
&lt;em&gt;ibidem,&lt;/em&gt;

50 (1929) 180-185; [Red.], 'Dr. C.J.K. van Aalst treedt af, 
&lt;em&gt;ibidem,&lt;/em&gt;

60 (1934) 362; [Red.], 'Bij het afscheid van dr. C.J.K. van
Aalst', 
&lt;em&gt;ibidem,&lt;/em&gt;

409-412; Charlotte A. van Manen, 
&lt;em&gt;De Nederlandsche Overzee Trustmaatschappy&lt;/em&gt;

('s-Gravenhage, 1935. 8 dl. in 6 bd.); J.W. von Moltke, 
&lt;em&gt;Dutch and Flemish old masters in the collection of dr. C.J.K. van
Aalst [S.&lt;/em&gt;

l., 1952]. Aanw. in Rijksbureau Kunsthistorische Documentatie te
's-Gravenhage; 
&lt;em&gt;Herinneringen en dagboek van Ernst Heldring (1871-1954).&lt;/em&gt;

Uitg. door Joh. de Vries (Groningen, 1970. 3 dl.).&lt;/p&gt;

&lt;p&gt;
&lt;a href=&amp;quot;igedeelte&amp;quot;&gt;I: &lt;/a&gt;&lt;i&gt;Persoonlijkheden in het Koninkrijk der Nederlanden in woord en beeld&lt;/i&gt;. Onder hoofdred. van H.P. van den Aardweg (Amsterdam 1938) 22.
&lt;/p&gt;
&lt;p&gt;J. Kymmell&lt;/p&gt; 
&lt;dtml-var bwn_footer&gt;</text>
  </biography>
</biodes>

