<biodes version="1.0">
  <fileDesc>
    <title>Hertzsprung, Ejnar (1873-1967)</title>
    <ref target="http://resources.huygens.knaw.nl/bwn1880-2000/lemmata/bwn3/hertzsprung"/>
    <publisher>
      <name>Biografisch Woordenboek van Nederland:1880-2000</name>
      <ref target="http://resources.huygens.knaw.nl/bwn1880-2000"/>
    </publisher>
  </fileDesc>
  <person>
    <idno type="id">hertzsprung</idno>
    <persName><name type="geslachtsnaam">Hertzsprung</name>, Ejnar</persName>
    <sex value="1"/>
    <event type="birth" when="1873"/>
    <event type="death" when="1967"/>
    <state type="occupation">sterrenkundige</state>
  </person>
  <biography>
    <graphic url="http://resources.huygens.knaw.nl/bwn1880-2000/lemmata/bwn3/images/images/HERTZSPRUNG.jpg"/>
    <text>&lt;dtml-var bwn_header&gt;
 &lt;p class='genealogie'&gt;
  &lt;strong&gt;Hertzsprung, Ejnar&lt;/strong&gt;, sterrenkundige (Frederiksberg (Denemarken) 8-10-1873 - Roskilde (Denemarken) 21-10-1967).

  Zoon van Severin Carel Ludwig Hertzsprung, directeur van een
  staatslevensverzekeringsmaatschappij, en Henriette Christiane
  Charlotte Frost. Gehuwd op 16-5-1913 met Henriette Mariette
  Augustine Albertine Kapteijn (bekend onder de naam Kapteyn). Dit
  huwelijk, waaruit 1 dochter werd geboren, werd ontbonden op
  8-2-1937. Hij had de Deense nationaliteit.
  
&lt;img src=&amp;quot;images/HERTZSPRUNG.jpg&amp;quot; align=&amp;quot;right&amp;quot; BORDER=&amp;quot;0&amp;quot; alt=&amp;quot;afbeelding van Hertzsprung, Ejnar&amp;quot; class=&amp;quot;bwnimg&amp;quot;&gt;
  
  &lt;/p&gt;
&lt;p&gt;Hertzsprung koos als studie aan de Politechnische Hogeschool
    te Kopenhagen scheikunde en be&amp;euml;indigde deze met succes in
    1898. Hij bracht daarna enkele jaren in Leningrad en een jaar
    in Leipzig (bij Wilhelm Ostwald) door, waar hij o.a. de
    fotochemie bestudeerde, en keerde toen vooreerst terug naar
    Denemarken om zich op de sterrewacht te Kopenhagen geheel aan
    de sterrenkunde te wijden. Liefde voor dit vak had hij altijd
    gehad, vermoedelijk versterkt door zijn vader, die daarin grote
    belangstelling had, maar hem met het oog op zijn toekomstkansen
    eerst de scheikundige studie schijnt te hebben aanbevolen. In
    zijn verdere carri&amp;egrave;re heeft Hertzsprung veel profijt gehad
    van zijn kennis van de scheikundige aspecten van de fotografie.
    Fotografische waarneemtechnieken hadden in het begin van de 20e
    eeuw op grote schaal hun intree gedaan in de sterrenkunde, en
    het is een van Hertzsprungs grote verdiensten, door de
    toepassing hiervan op verschillende gebieden van de
    sterrenkunde de nauwkeurigheid der waarnemingen tot tevoren
    ongekende hoogten te hebben opgevoerd.&lt;/p&gt;
&lt;p&gt;In 1909 aanvaardde Hertzsprung op uitnodiging van de
    beroemde astronoom Karl Schwarzschild een positie aan diens
    instituut te G&amp;ouml;ttingen, om Schwarzschild een jaar later op
    te volgen toen deze directeur werd van de sterrewacht te
    Potsdam. Daar bleef hij tot zijn vertrek in 1919, drie jaar na
    Schwarzschilds dood, naar Leiden, waar hij adjunct-directeur
    van de sterrewacht werd. Bij KB van 11 juni 1920 volgde zijn
    benoeming tot buitengewoon hoogleraar in de wis- en natuurkunde
    met als onderwijstaak sterrenkunde. Hiertoe zal, behalve de
    grote faam die Hertzsprung toen reeds verworven had, ook de
    reeds lang bestaande relatie tussen Schwarzschild en de
    Nederlandse sterrenkundigen J.C. Kapteyn (Hertzsprung trouwde
    met diens dochter) en W. de Sitter hebben bijgedragen. Op 7 mei
    1921 sprak hij zijn inaugurele rede uit 'Over de kleur der
    sterren' 
    &lt;em&gt;(Physica&lt;/em&gt;

    l (1921) 69-78).&lt;/p&gt;
&lt;p&gt;Hoewel Hertzsprung, ook in Leiden, met diepe belangstelling
    de ontwikkelingen in vele gebieden van de sterrenkunde volgde
    en snel inzicht toonde in onderzoeksgebieden buiten zijn eigen
    terrein, was hij v&amp;oacute;&amp;oacute;r alles een waarnemer, daarbij
    strevend naar allerhoogste precisie. Het feit dat een
    sterrenkundig verschijnsel met hoge nauwkeurigheid gemeten
    k&amp;oacute;n worden was op zich zelf voor Hertzsprung voldoende
    rechtvaardiging die meting dan ook, en zo goed mogelijk, te
    doen, ongeacht het gebruik dat er op dat ogenblik van gemaakt
    zou kunnen worden. Hij was er diep van overtuigd dat zulke
    metingen eens de sterrenkunde ten dienste zouden komen,
    misschien pas voor latere generaties van astronomen. De keuze
    van zijn onderzoeksgebieden moet in de eerste plaats in dit
    licht gezien worden.&lt;/p&gt;
&lt;p&gt;Tot de eerste vruchten van deze benadering behoren de zg.
    kleurhelderheidsdiagrammen van de Plejaden en de Hyaden, twee
    bekende sterrenhopen. Door middel van een v&amp;oacute;&amp;oacute;r het
    objectief van de kijker geplaatst buigingstralie werden op de
    fotografische plaat niet alleen de directe opnamen van de
    sterren verkregen maar bovendien de buigingsbeelden die in
    wezen kleine spectra van de sterren zijn. Deze stelden
    Hertzsprung in staat een maat voor de temperatuur van het
    steroppervlak vast te stellen, de effectieve golflengte. Deze
    is nauw gecorreleerd met de helderheid van de ster: hoe meer
    licht de ster uitstraalt, hoe heter de oppervlakte. Het diagram
    waarin deze twee grootheden tegen elkaar zijn uitgezet speelt
    nog steeds een fundamentele rol, zowel in de astrofysica als in
    studies van de structuur van het sterstelsel, en is bekend
    geworden als het Hertzsprung-Russelldiagram, mede genoemd naar
    de bekende Amerikaanse sterrenkundige H.N. Russell, die
    onafhankelijk van Hertzsprung de genoemde correlatie ontdekte
    door, in plaats van de effectieve golflengte, een andere maat
    voor de opper vlaktetemperatuur, de spectraalklasse van de
    ster, te gebruiken. Genoemde meettechniek werd door Hertzsprung
    ook op vele andere sterren toegepast.&lt;/p&gt;
&lt;p&gt;Het objectieftralie werd door Hertzsprung bovendien op heel
    andere wijze gebruikt, namelijk bij de nauwkeurige bepaling,
    langs fotografische weg, van de relatieve posities van de
    sterren. Niet alleen leveren de twee buigingsbeelden die van
    elke ster naast het directe beeld op de plaat verschijnen, twee
    extra metingen van de positie op, maar doordat voor heel
    heldere sterren het directe beeld vaak overbelicht is, zijn de
    twee zwakkere buigingsbeelden nauwkeuriger te meten. Zo was
    Hertzsprung in staat door het meten van vele opnamen van de
    Plejaden, verkregen in de loop van verschillende jaren, niet
    alleen de relatieve posities van de sterren in deze sterrenhoop
    met onge&amp;euml;venaarde nauwkeurigheid aan te geven, maar zelfs
    te bewijzen dat er relatieve bewegingen van de sterren in de
    sterrenhoop zijn, de zg. interne bewegingen. Dit resultaat was
    van het grootste belang voor het onderzoek van de dynamica van
    de sterrenhoop.&lt;/p&gt;
&lt;p&gt;Een andere toepassing van het objectieftralie voor
    positiebepaling vond Hertzsprung bij de dubbelsterren, paren
    van sterren die onder invloed van de wederzijdse aantrekking
    banen beschrijven om een gemeenschappelijk zwaartepunt. Voor de
    bepaling van de massa's van sterren is de nauwkeurige kennis
    van zulke baanbewegingen van fundamenteel belang. Ook hier kwam
    Hertzsprung tot hoogst nauwkeurige metingen, die weer een
    karakteristiek voorbeeld zijn voor zijn eerdergenoemde
    instelling; het zullen vooral de toekomstige generaties van
    sterrenkundigen zijn die ervan profiteren, want voor vele van
    deze dubbelsterren zijn de omlooptijden om het
    gemeenschappelijk zwaartepunt zo lang dat pas de combinatie van
    Hertzsprungs metingen met toekomstige de baanbepaling en
    daaruit de eigenschappen van het stelsel, zoals bijvoorbeeld de
    massa's, zal kunnen opleveren.&lt;/p&gt;
&lt;p&gt;Naast het werk aan effectieve golflengten en nauwkeurige
    sterposities hield Hertzsprung zich intensief bezig met de zg.
    veranderlijke sterren. De hoeveelheid licht die een ster ons
    toestuurt kan veranderen door twee geheel verschillende
    oorzaken: &amp;oacute;f de ster kan regelmatige of onregelmatige
    veranderingen in haar temperatuur of in haar afmetingen
    ondergaan (meestal gaan deze dan samen) en die leiden in dat
    geval tot schommelingen in de uitgestraalde energie, &amp;oacute;f we
    hebben te doen met een dubbelster waarvan het baanvlak zodanig
    in de ruimte geori&amp;euml;nteerd is, dat met regelmatige
    tussenpozen de ene ster voor de ander langs gaat en dan de
    lichtstroom van laatstgenoemde naar de waarnemer onderbreekt.
    Het lag in de aard van Hertzsprungs werkwijze dat hij vooral
    veel gewicht hechtte aan een zo nauwkeurig mogelijke bepaling
    van een aantal karakteristieke grootheden: bij voorbeeld de
    periode waarmee de bedekkingen bij dubbelsterren voorkomen en
    het helderheidsverloop van de verduistering en, bij de
    intrinsiek veranderlijken, het precieze verloop van de
    intensiteit van het licht met het oog op het vaststellen van
    eventuele veranderingen daarin in de loop van de tijd. Van de
    vele belangwekkende resultaten van Hertzsprungs werk op dit
    gebied noemen wij als voorbeeld de bevestiging van de eerder
    door A. Pannekoek vermoede geringe maar periodieke
    lichtwisseling van de poolster, en die van de nauwe relatie
    tussen het verloop van de lichtsterkte der Cephe&amp;iuml;den - een
    categorie van de intrinsiek veranderlijken - en de periode van
    de lichtwisseling. De laatstgenoemde ontdekking vormt een
    belangrijk aanknopingspunt voor de theorie die het
    Cephe&amp;iuml;denverschijnsel tracht te verklaren op grond van
    inwendige structuurveranderingen. Uit Hertzsprungs werk aan de
    Cephe&amp;iuml;den vloeide o.a. zijn bepaling van de afstand van de
    Magelhaanse Wolken voort, waarmee voor het eerst een
    betrouwbare afstand verkregen werd voor een sterstelsel buiten
    het Melkwegstelsel, de grootste tot dan toe bepaalde
    afstand.&lt;/p&gt;
&lt;p&gt;Met de benoeming van Hertzsprung aan de Leidse sterrewacht
    had de toenmalige directeur, De Sitter, vooral op het oog in
    Leiden de astrofysica te introduceren. Hertzsprung heeft deze
    opgave in dien zin ge&amp;iuml;nterpreteerd dat hij de nadruk legde
    op het op grote schaal verzamelen van waarnemingsgegevens van
    de hierboven genoemde soorten, dit m&amp;eacute;&amp;eacute;r dan aandacht
    te besteden aan de astrofysische interpretatie. De grootste
    inspanning gold wel het systematisch opsporen en bewerken van
    veranderlijke sterren aan de zuidelijke hemel. Nadat door de
    inspanning van De Sitter de Leidse sterrewacht de beschikking
    had gekregen over waarnemingsfaciliteiten van de Unie
    Sterrewacht te Johannesburg, en in een later stadium eigen
    kijkers op het terrein van die sterrewacht had
    ge&amp;iuml;nstalleerd, zijn deze Zuidafrikaanse faciliteiten
    gedurende enkele decennia de voornaamste bron van het werk van
    Hertzsprung en zijn medewerkers geweest. In de beginperiode van
    deze samenwerking nam Hertzsprung het werk aan de kijker en de
    bewerking van de platen zelf voor zijn rekening, daarna werd
    zijn voorbeeld gevolgd door vele van zijn leerlingen.&lt;/p&gt;
&lt;p&gt;Hertzsprung werkte bijna ononderbroken, 's avonds zowel als
    overdag, 's zondags zowel als in de week, waarbij de
    routinewerkzaamheden samenhangend met zijn meet- en
    reductiewerk hem als ontspanning golden. Tegenover zijn
    studenten en medewerkers stond hij altijd open voor
    wetenschappelijke gedachtenwisseling, ongeacht het uur, maar
    zij beseften al gauw dat de begroeting 'Hoe gaat het u?'
    betekende 'Hoe gaat het met uw werk?'; tijd en belangstelling
    voor de priv&amp;eacute;sfeer had hij weinig, voor anderen zomin als
    voor zichzelf. Zeer vele - en daaronder de hoogste -
    onderscheidingen werden zijn deel, doch zijn waardering gold
    vooral toekenning door wetenschappelijke lichamen die hij
    bevoegd achtte zich over zijn werk uit te spreken. Op zijn
    studenten en jonge medewerkers drukte hij een onuitwisbaar
    stempel als voorbeeld van absolute toewijding aan de
    wetenschap. Hij maakte hen bovendien bewust van de
    verplichtingen die de onderzoeker van nu heeft ten aanzien van
    toekomstige generaties, en stelde een groot deel van zijn
    werkkracht in dienst van deze gedachte; een treffend voorbeeld
    hiervan is het uitgebreide materiaal van nauwkeurige
    dubbelstermetingen dat hij nooit publiceerde, maar zorgvuldig
    toevertrouwde aan een van zijn leerlingen ter bewaring op een
    op dat gebied gespecialiseerde Amerikaanse sterrewacht.
    Hertzsprungs naam zal daardoor en door zijn eerder genoemde
    ontdekkingen bij vele toekomstige generaties voortleven als een
    van de belangrijkste astronomen van deze eeuw. Hoe vasthoudend
    en toegewijd Hertzsprung zelf zijn onderzoek volhield bleek na
    zijn emeritaat: in 1945 vestigde hij zich weer in zijn
    geboorteland Denemarken, waar hij zijn wetenschappelijk werk
    vervolgde tot zijn dood op hoge leeftijd.&lt;/p&gt;
&lt;p&gt;
  &lt;a href='pgedeelte'&gt;P: &lt;/a&gt;'Zur Strahlung der Sterne', in 
    &lt;em&gt;Zeitschrift f&amp;uuml;r Wissenschaftliche Photographie&lt;/em&gt;

    3 (1905) 429-444 en 5 (1907) 86- 107; '&amp;Uuml;ber die Verwendung
    photographischer effektiver Wellenl&amp;auml;ngen zur Bestimmung
    von Farben&amp;auml;quivalenten', in 
    &lt;em&gt;Publikationen des Astrophysikalischen Observatoriums zu
    Potsdam&lt;/em&gt;

    22 (1911) 1-40; 
    &lt;em&gt;Catalogue de 3259 &amp;eacute;toiles dans les Pl&amp;eacute;iades&lt;/em&gt;

    (Haarlem, 1947): vele artikelen in de 
    &lt;em&gt;Annalen van de Sterrewacht te Leiden&lt;/em&gt;

    en in 
    &lt;em&gt;Bulletin of the astronomical Institutes of the Netherlands
    (B.A.N.)&lt;/em&gt;

    waarvan t.g.v. zijn 70ste verjaardag een gelegenheidsuitgave
    met zijn in 
    &lt;em&gt;B.A.N,&lt;/em&gt;

    gepubliceerde artikelen verscheen.&lt;/p&gt;
&lt;p&gt;
  &lt;a href='lgedeelte'&gt;L: &lt;/a&gt;K.Aa. Strand, in 
  &lt;em&gt;Publications of the astronomical society of the Pacifie 80&lt;/em&gt;

  (1968) 51-56; P.Th. Oosterhoff, in 
  &lt;em&gt;Hemel en dampkring&lt;/em&gt;

  66 (1968) 25-27; A.J. Wesselink, in 
  &lt;em&gt;Quarterly journal of the Royal Astronomical Society&lt;/em&gt;

  9 (1968) 337-341.&lt;/p&gt;

&lt;p&gt;
&lt;a href=&amp;quot;igedeelte&amp;quot;&gt;I: &lt;/a&gt;&lt;em&gt;Hemel en dampkring&lt;/em&gt;

  66 (1968) 25. &lt;/p&gt;




&lt;p&gt;A. Blaauw&lt;/p&gt; 
&lt;dtml-var bwn_footer&gt;</text>
  </biography>
</biodes>

