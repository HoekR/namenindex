<biodes version="1.0">
  <fileDesc>
    <title>Oudendijk, Willem Jacob (1874-1953)</title>
    <ref target="http://resources.huygens.knaw.nl/bwn1880-2000/lemmata/bwn1/oudendijk"/>
    <publisher>
      <name>Biografisch Woordenboek van Nederland:1880-2000</name>
      <ref target="http://resources.huygens.knaw.nl/bwn1880-2000"/>
    </publisher>
  </fileDesc>
  <person>
    <idno type="id">oudendijk</idno>
    <persName><name type="geslachtsnaam">Oudendijk</name>, Willem Jacob</persName>
    <sex value="1"/>
    <event type="birth" when="1874"/>
    <event type="death" when="1953"/>
    <state type="occupation">diplomaat</state>
  </person>
  <biography>
    <graphic url="http://resources.huygens.knaw.nl/bwn1880-2000/lemmata/bwn1/images/images/OUDENDIJK.jpg"/>
    <text>&lt;dtml-var bwn_header&gt;
 &lt;p class='genealogie'&gt;
  &lt;strong&gt;Oudendijk, Willem Jacob&lt;/strong&gt;, diplomaat (Kampen 22-7-1874 - Warnsveld 22-11-1953).

Zoon van Hendrikus Matheus Leonardus Oudendijk, wijnkoper, en Johanna
Susanna Sibilla Witsenborg. Gehuwd sinds 27-3-1911 met Daisy Fuller.
Uit dit huwelijk werden geen kinderen geboren.

&lt;img src=&amp;quot;images/OUDENDIJK.jpg&amp;quot; align=&amp;quot;right&amp;quot; BORDER=&amp;quot;0&amp;quot; alt=&amp;quot;afbeelding van Oudendijk, Willem Jacob&amp;quot; class=&amp;quot;bwnimg&amp;quot;&gt;

&lt;/p&gt;
&lt;p&gt;Na het afleggen van het eindexamen aan de Openbare Handelsschool te
Amsterdam in 1892, studeerde Oudendijk korte tijd rechten in Leiden,
totdat hij in april 1894 toegelaten werd tot de consulaire dienst. Van
1894 tot 1910 was hij verbonden aan het gezantschap te Peking, waar hij
opklom van leerling-tolk tot gezantschapsraad. Van medio 1907 tot mei
1908 was hij, o.m. vanwege zijn kennis van de Russische taal, belast
met de waarneming van het gezantschap te Petersburg. Van mei 1910 tot
maart 1913 was Oudendijk als consul-generaal, met de persoonlijke titel
van buitengewoon gezant en gevolmachtigd minister, geaccrediteerd aan
het hof te Teheran.&lt;/p&gt;
&lt;p&gt;In april 1913 trad hij voor een jaar in dienst van het
Nederlandsch-Indische gouvernement om als regeringsadviseur mede te
werken aan een nieuwe regeling van de administratie van de Chinese
bevolking. V&amp;oacute;&amp;oacute;r 1910 had Oudendijk namelijk plannen
ontwikkeld voor een wijziging van de positie als tweederangsburger van
de Chinezen in Nederlandsch-Indi&amp;euml;. Herziening van die situatie was
na 1910 noodzakelijk geworden, omdat de republikeinse regering in
Peking verklaarde alle personen van Chinese afkomst in het buitenland
als haar onderdanen te beschouwen. Oudendijks voorstellen tot
vermindering van de isolering en discriminatie in de maatschappelijke
positie van de Chinezen - geredigeerd naar het voorbeeld van de Britse
koloni&amp;euml;n - werden door de ambtenaren van het binnenlands bestuur
als te drastisch gezien. Oudendijk wilde echter niet meer dan de
noodzakelijke aanpassing tot stand brengen ter voorkoming van
moeilijkheden met China. Uiteindelijk kwam een regeling tot stand
waaronder de Chinezen grosso modo als Europeanen behandeld werden en
beschouwd werden als Nederlandse onderdanen.&lt;/p&gt;
&lt;p&gt;Na een periode van non-activiteit werd Oudendijk begin 1917 belast
met de waarneming van het gezantschap te Petersburg. De maartrevolutie
van 1917 was z.i. voor Rusland rampzalig, omdat het land in oorlog was.
Oudendijk zag de revolutie als een stroom van de losgebroken, stuurloze
arbeidersklasse, die misleid werd door de fanatieke bolsjewiki wier
enige doel de vernietiging van het goede oude Rusland was. Deze
laatsten waren vooral gevaarlijk, omdat hun handelen gestuurd werd door
grof materialisme gekoppeld aan klassehaat. De oktoberrevolutie bracht
Rusland onder de onwettige 'bajonettocratie' van de veelal
joodse bolsjewiki en hun handlangers. De samenwerking met dit
verwerpelijke regiem kon in Oudendijks ogen slechts van tijdelijke aard
zijn en moest een opportunistisch karakter dragen. Tevens belast met de
bescherming van de belangen van o.m. Groot-Brittanni&amp;euml; en
Belgi&amp;euml; spande hij zich in om individuen zoveel mogelijk te
vrijwaren van terreur en onteigening. Hij bracht na moeizame
onderhandelingen de uitwisseling tot stand van de in Engeland
verblijvende Litvinov tegen Britse officieren in Rusland. Hierbij ging
hij een directe confrontatie met de volkscommissaris van Buitenlandse
Zaken Tsjitserin niet uit de weg. Oudendijk riep de Britse regering op
een mondiaal front te vormen om het bolsjewisme in Rusland te
vernietigen, omdat anders de westerse beschaving ten dode opgeschreven
was. Toen de Nederlandse regering weigerde het nieuwe regiem te
erkennen, moest Oudendijk in november 1918 Rusland verlaten.&lt;/p&gt;
&lt;p&gt;In 1919 keerde Oudendijk naar Peking terug als gezant. In 1923 werd
hij doyen van het corps diplomatique. Deze functie was
arbeidsintensief, omdat de westerse mogendheden in China zich via de
doyen tot de regering plachten te richten waar het hun
gemeenschappelijke belangen en rechten betrof, zoals de
extraterritoriale gebieden, de Boxerindemniteiten en de
tariefovereenkomsten. In 1925 trad Oudendijk op als onderhandelaar voor
de westerse mogendheden bij de tariefconferentie van Peking, die
beoogde China volledige tariefautonomie te verlenen. Oudendijk was
voorstander van het prijsgeven van alle speciale rechten van de
westerse mogendheden, maar te snel toegeven leidde er z.i. toe, dat de
Kwomintangleiders overmoedig werden en de nog bestaande verdragen met
voeten traden. De binnenlandse ontwikkelingen in China boden volgens
Oudendijk ondanks de politieke chaos een gunstig perspectief: er
groeide een nieuw, patriottistisch China met hogere idealen dan het
Keizerrijk, waarin het communisme geen voedingsbodem zou vinden.&lt;/p&gt;
&lt;p&gt;Op medisch advies verliet Oudendijk in mei 1931 China. Daar voor hem
geen gezantschap in Europa beschikbaar was, vroeg hij ontslag uit de
diplomatieke dienst en trok zich terug uit het openbare leven. Hij
vestigde zich in Zuid-Frankrijk en later in Engeland.&lt;/p&gt;
&lt;p&gt;De Nederlandse diplomatenwereld waardeerde de anglofiele Oudendijk
ondanks zijn grote onderhandelingsgaven niet steeds ten volle, daar hij
afkomstig was uit een buiten de voor de diplomatie traditioneel milieu.
Hij ging uit van het beginsel dat de gevestigde orde zoveel mogelijk
gehandhaafd moest worden en dat noodzakelijke veranderingen slechts
geleidelijk gerealiseerd mochten worden. Zijn gedrag conformeerde
Oudendijk aan dat der hoogste kringen en in zijn ijdelheid was hij zeer
gesteld op decorum.&lt;/p&gt;
&lt;p&gt;
  &lt;a href='pgedeelte'&gt;P: &lt;/a&gt;'Two episodes during &amp;quot;Twilight in the Forbidden
City&amp;quot;', in 
&lt;em&gt;Journal of the Royal Central Asian Society&lt;/em&gt;

2 (1934) 671-675; 'Russia and China', 
&lt;em&gt;ibidem&lt;/em&gt;

22 (1935) 369-402; 'Soviet Policy in the Far East', in 
&lt;em&gt;International Affairs (Journal ofthe Royal Institute of
International Affairs)&lt;/em&gt;

15 (1936) 824-845; 'Is the Soviet Union's position in the Far
East only defensive?', in 
&lt;em&gt;Pacific Affairs&lt;/em&gt;

10 (1937) 73-77; 'Soviet policy in the Far East', in 
&lt;em&gt;Far Eastern Review (Shanghai)&lt;/em&gt;

33(1937) 420-425; 
&lt;em&gt;Ways and by-ways in diplomacy&lt;/em&gt;

(London, 1939); diverse rapporten en adviezen gepubliceerd in 
&lt;em&gt;Bescheiden betreffende de buitenlandse politiek van Nederland
1848-1919.&lt;/em&gt;

Tweede periode 1871-1898. Uitg. door J. Woltring ('s-Gravenhage,
1962-); derde periode 1899-1919. Uitg. door C. Smit ('s-Gravenhage,
1958-). (Rijks Geschiedkundige Publicati&amp;euml;n.)&lt;/p&gt;

&lt;p&gt;
&lt;a href=&amp;quot;igedeelte&amp;quot;&gt;I: &lt;/a&gt;&lt;i&gt;Persoonlijkheden in het Koninkrijk der Nederlanden in woord en beeld&lt;/i&gt;. Onder hoofdred. van H.P. van den Aardweg (Amsterdam 1938) 1120.
&lt;/p&gt;

&lt;p&gt;A.E. Kersten&lt;/p&gt; 
&lt;dtml-var bwn_footer&gt;</text>
  </biography>
</biodes>

