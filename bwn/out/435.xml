<biodes version="1.0">
  <fileDesc>
    <title>Donner, Jan (1891-1981)</title>
    <ref target="http://resources.huygens.knaw.nl/bwn1880-2000/lemmata/bwn3/donner"/>
    <publisher>
      <name>Biografisch Woordenboek van Nederland:1880-2000</name>
      <ref target="http://resources.huygens.knaw.nl/bwn1880-2000"/>
    </publisher>
  </fileDesc>
  <person>
    <idno type="id">donner_3</idno>
    <persName><name type="geslachtsnaam">Donner</name>, Jan</persName>
    <sex value="1"/>
    <event type="birth" when="1891"/>
    <event type="death" when="1981"/>
    <state type="occupation">minister</state>
    <state type="occupation">rechter</state>
  </person>
  <biography>
    <graphic url="http://resources.huygens.knaw.nl/bwn1880-2000/lemmata/bwn3/images/images/DONNERJ.jpg"/>
    <text>&lt;dtml-var bwn_header&gt;
 &lt;p class='genealogie'&gt;
  &lt;strong&gt;Donner, Jan&lt;/strong&gt;, minister van Justitie en president van de Hoge Raad (Assen 3-2-1891 -'s-Gravenhage 2-2-1981).

  Zoon van Andreas Mathias Donner, predikant, en Gezina Hessels.
  Gehuwd op 13-6-1916 met Golida Wilhelmina van den Burg. Uit dit
  huwelijk werden 3 zoons en 3 dochters geboren.
  
&lt;img src=&amp;quot;images/DONNERJ.jpg&amp;quot; align=&amp;quot;right&amp;quot; BORDER=&amp;quot;0&amp;quot; alt=&amp;quot;afbeelding van Donner, Jan&amp;quot; class=&amp;quot;bwnimg&amp;quot;&gt;
  

  
  &lt;/p&gt;
&lt;p&gt;Jan Donner kwam uit de kring van afgescheidenen/
    gereformeerden en was van antirevolutionairen huize. Zowel zijn
    vader, A.M. (1859-1937), als zijn grootvaders J.H. Donner
    (1824- 1903), en J. Hessels (1836-1907), waren afgescheiden/
    gereformeerd predikant. Ds. J.H. Donner was bovendien
    antirevolutionair lid van de Tweede Kamer tussen 1880 en 1901.
    Jan Donner volgde het gymnasium te Amersfoort en behaalde het
    einddiploma op het Gereformeerd Gymnasium in Kampen. Daarna, in
    1908, koos hij voor de rechtenstudie aan de Rijksuniversiteit
    Utrecht, waar hij 16 oktober 1912 op stellingen bij J.Ph.
    Suyling promoveerde. In Leiden zette hij zijn studie voort in
    de staatswetenschap. Op 1 juli 1919 volgde bij H. Krabbe zijn
    tweede doctorsgraad, eveneens op stellingen. Intussen was hij
    zijn ambtelijke loopbaan reeds begonnen: in 1916
    commies-redacteur bij de secretarie van de gemeente Deventer,
    in 1917 hoofdcommies op de secretarie van Rotterdam en in 1920
    directeur van het Centraal Bureau voor voorbereiding van
    ambtenarenzaken in Den Haag. Op 1 januari 1922 werd Donner door
    de a.r. minister Th. Heemskerk (1852-1932) tot raadadviseur ten
    departemente van Justitie benoemd, een opmerkelijke promotie
    voor een man van dertig jaar. Nadat hij tevergeefs was gepolst
    voor een hoogleraarschap aan de Vrije Universiteit kwam
    onverwachts tijdens de kabinetscrisis 1925/1926 de mogelijkheid
    voor Donner minister van Justitie te worden. Daartoe aangezocht
    door jhr. D.J. de Geer (1870-1960) van de
    Christelijk-Historische Unie (CHU), die als demissionair
    minister van de Koningin een geheime formatieopdracht had
    gekregen, aanvaardde hij, na aanvankelijke weigering, o.a. om
    zijn politieke leider H. Colijn (1869- 1944) niet voor het
    hoofd te stoten, de portefeuille. Op 8 maart 1926 trad hij in
    De Geers extraparlementair kabinet als bewindsman bij Justitie
    aan.&lt;/p&gt;
&lt;p&gt;Donners ministerschap was uit wetgevend oogpunt vruchtbaar
    en de verhouding met zijn collega's, de ambtenaren en de Kamers
    uitstekend. Om zijn jonge leeftijd werd hij wel badinerend
    betiteld als 'Kind van Staat'. Zijn werkkracht, fabelachtig
    goed geheugen, helder inzicht in de werking van wettelijke
    maatregelen in de praktijk en virtuositeit in het vinden van
    oplossingen werden alom geprezen. Daartegenover stonden een
    afmattende radheid van spreken en van voorlezen, alsmede een
    nauwelijks verholen irritatie over opponenten wanneer die zijns
    inziens niet ter zake waren. In de zeven jaren van zijn
    ministerschap kwam een groot aantal wetten en regelingen tot
    stand: zoals wetten inzake de TBR (de psychopatenwetten), de
    NV's, het muziekauteursrecht, de collectieve
    arbeidsovereenkomst, en voorts de ambtenarenwet 1929 en de
    emotioneel omstreden wet op smalende godslastering. Kritiek
    kreeg ook Donners beslissing goedkeuring te onthouden aan de
    statuten van de Nieuw-Malthusiaansche Bond - de latere
    Nederlandse Vereniging voor Sexuele Hervorming - omdat zijn
    werkzaamheid en de effecten ervan door hem een gevaar werden
    geacht voor de openbare orde en de goede zeden.&lt;/p&gt;
&lt;p&gt;Na de verkiezingen van 1929 was Donner op 10 augustus
    teruggekeerd als minister van Justitie in het extraparlementair
    kabinet dat door jhr. Ch.J.M. Ruijs de Beerenbrouck (1873 -
    1936) geformeerd was. Dit kabinet kwam in 1933 aan zijn einde,
    omdat het de kabinetskwestie verbond aan het wetsontwerp op de
    rechterlijke herindeling van Donner, waarin uit
    bezuinigingsoverwegingen vier arrondissementsrechtbanken en een
    veertigtal kantongerechten werden opgeheven. Donner aarzelde
    aanvankelijk over de te volgen gedragslijn, maar de overtuiging
    dat de Tweede Kamer - en vooral daarin de c.h.-fractie -
    onvoldoende bereid was in deze crisis- en werkloosheidsperiode
    medewerking te verlenen aan de bezuinigingspolitiek van de
    regering, bracht Donner en de meerderheid van het kabinet ertoe
    in februari 1933 de kabinetskwestie te stellen en, na schorsing
    bij motie van de beraadslaging over dit ontwerp, over te gaan
    tot kamerontbinding en vervroegde verkiezingen uit te
    schrijven.&lt;/p&gt;
&lt;p&gt;Donner werd niet opnieuw minister - de formateur Colijn had
    de portefeuille aan de katholiek J.R.H. van Schaik (1882-1962)
    toegedacht en Donner zelf wilde ook niet langer in de
    praktische politiek werkzaam zijn. Op 31 juli 1933 volgde
    Donners benoeming tot raadsheer in de Hoge Raad, waar hij deel
    uitmaakte van de strafkamer en van de belastingkamer. Daarnaast
    aanvaardde hij in 1933 het curatorschap van de
    Rijksuniversiteit Utrecht. In 1936 werd hij bovendien
    voorzitter van de Commissie van beroep inzake wachtgelden, van
    het Controleorgaan over hypotheekbanken en van de
    crisispachtwetcommissie.&lt;/p&gt;
&lt;p&gt;Na de Duitse inval in 1940 groeiden Donners betekenis en
    invloed, vooral binnen eigen partij en kerkelijke kring. Hij
    stelde zich op het standpunt dat 'principieel ieder contact met
    de Duitsers uit den boze' was. Toen hij zich 13 juli 1940
    terugtrok uit het zg. Nationaal Comit&amp;eacute; ter ondersteuning
    van de Nederlandsche Unie, lieten de initiatiefnemers J.E. de
    Quay (geb. 1901) en J. Linthorst Homan (geb. 1903) hun
    comit&amp;eacute;plan varen. Hij werd in oktober 1940
    vertegenwoordiger van de gereformeerde kerken in het zg.
    Convent der kerken, het overlegorgaan van de protestantse
    kerken. Vanaf januari 1941 fungeerde hij als voorzitter van dit
    Convent. Zijn vastberaden afwijzing van de maatregelen tegen de
    joden en tegen levensbeschouwelijke instellingen, zoals
    caritatieve en het bijzonder onderwijs, leidde in maart 1941
    tot zijn arrestatie. Na enkele dagen vrijgelaten, werd hij
    begin april - ten onrechte verdacht van contact met de
    verzetsgroep-Stijkel - weer gevangen gezet. Men hield hem twee
    maanden vast. Voor de derde maal werd hij opgepakt op 30 juni
    1941 in het kader van een actie van de Duitsers tegen
    bijeenkomsten van antirevolutionairen. Nu bleef hij als
    gijzelaar gevangen tot april 1943, achtereenvolgens in Schoorl,
    Buchenwald, Haaren en Sint-Michielsgestel (klein seminarie
    'Beekvliet'). In Beekvliet was Donner actief, o.a. als leider
    van een adviescommissie voor de kampleiding en van een kring
    waarin leden van de ARP en CHU'ers politieke vraagstukken
    bespraken met het oog op de naoorlogse situatie. 'Van
    Hogendorpje spelen', noemde Donner dat.&lt;/p&gt;
&lt;p&gt;Na zijn vrijlating nam Donner met enige aarzeling - de Hoge
    Raad was in veler ogen te lijdzaam geweest tegenover vele
    maatregelen van de bezetter -zijn plaats weer in. Voorts werd
    hij lid van het zg. Seniorenconvent, dat illegaal de
    Anti-Revolutionaire Partij (ARP) bleef leiden. Ook liet hij
    zich door Willem Drees (geb. 1886) in de zomer van 1943
    overhalen de leiding op zich te nemen van het Vaderlands
    Comit&amp;eacute;, bestaande uit enkele politici en topfiguren uit
    het bedrijfsleven die zich tot taak stelden adviezen te geven
    inzake een vernieuwde staatsinrichting na de bevrijding. Dit
    Comit&amp;eacute; wilde bijvoorbeeld aan de regering meer en aan het
    parlement minder bevoegdheden verleend zien. Er ontstond een
    moeilijke verhouding tussen dit Comit&amp;eacute; en een deel van de
    illegaliteit, vooral de groep rond 
    &lt;em&gt;Het Parool&lt;/em&gt;

    en 
    &lt;em&gt;Vrij Nederland.&lt;/em&gt;

    Men stond hier wantrouwend tegenover Donner, omdat hij
    raadsheer bleef in de Hoge Raad. Omwille van de goede zaak
    legde hij na een persoonlijk beroep op hem van G.J. van Heuven
    Goedhart en H.M. van Randwijk in januari 1944 zijn
    voorzitterschap van het Vaderlands Comit&amp;eacute; neer. Op 4
    februari vroeg hij vervolgens ontheffing van zijn ambt. Hij
    werd daarop door de rijkscommissaris A. Seyss-Inquart (1892-
    1946) uit al zijn openbare functies ontslagen (6 maart), mede
    op advies van de toenmalige NSB-secretaris-generaal van het
    departement van Justitie, J.J. Schrieke (1884-1976), die hem
    'wars van de beginselen der samenwerking en blind voor de
    eischen van dezen tijd' noemde. Donners vertrek vergrootte
    overigens het risico dat het 'goede' deel van de Hoge Raad zijn
    meerderheid verloor. Onder druk van de illegaliteit zou in
    oktober 1944 de regering te Londen de overgebleven leden van de
    Hoge Raad ontslaan, schorsen of opdragen hun werkzaamheden te
    staken. Hiertegen protesteerde Donner en hij richtte met de
    eveneens door de bezetter ontslagen procureur-generaal W.J.
    Berger een rekest tot de Koningin, waarin zij de
    ongrondwettigheid van deze maatregel benadrukten. Ook het
    Vaderlands Comit&amp;eacute; stelde zich achter dit standpunt. Enkele
    weken na de bevrijding, in juni 1945, trok de
    regering-Gerbrandy de maatregel dan ook in.&lt;/p&gt;
&lt;p&gt;Het laatste jaar voor de bevrijding besteedde Donner, mede
    in overleg met de verzetsorganisatie Ordedienst (OD) en het
    College van Vertrouwensmannen, zijn aandacht aan de
    voorbereiding van de na de bevrijding te verwachten Nederlandse
    samenleving, waarin de wezenstrekken van de rechtsstaat
    behouden dienden te blijven. Zo verzetten het Vaderlands
    Comit&amp;eacute; en het Interkerkelijk Overleg zich,
    ge&amp;iuml;nspireerd door Donner, tegen het invoeren van de
    doodstraf met terugwerkende kracht en de instelling van
    lekentribunalen. Na de bevrijding koos Donner in de strijd om
    de doorbraak voor een herstel van de vooroorlogse staatkundige
    toestand en steunde hij ook het standpunt van de ARP, die geen
    deel wenste uit te maken van een zogenaamd nationaal kabinet.
    Donner weigerde de post van Justitie in het
    kabinet-Schermerhorn-Drees en waarschuwde zelfs tegen een zijns
    inziens te geforceerde fusie van ARP en CHU. Wel accepteerde
    hij in 1945 het voorzitterschap van de Centrale Raad voor de
    zuivering van het bedrijfsleven. Hoewel hij zeer principieel
    was in de beoordeling van onvaderlands gedrag, ging zijn zorg
    vooral uit naar het vermijden van excessieve straffen en naar
    het toepassen van clementie.&lt;/p&gt;
&lt;p&gt;Aan de slepende discussie over de houding van de Hoge Raad
    in de oorlog kwam in november 1946 een einde, toen Donner - als
    verzetsfiguur voor alle partijen aanvaardbaar - met voorbijgaan
    van oudere leden tot president van de Hoge Raad werd benoemd
    (kb 8-11-1946, nr. 27). In die functie gaf hij via de
    burgerlijke kamer leiding aan een ontwikkeling van de
    jurisprudentie in het privaatrecht waardoor de wetboeken van
    1838 bruikbaar bleven. De jurisprudentie over de zogeheten
    onrechtmatige overheidsdaad droeg zijn stempel. Omwille van de
    eenheid van rechtspraak co&amp;ouml;rdineerde hij zoveel mogelijk
    het overleg tussen de drie kamers van de Hoge Raad. Eind
    februari 1961 ging hij met pensioen. Naast zijn werk in de Hoge
    Raad bleef hij actief in de ARP, zij het veelal achter de
    schermen. De pogingen van a.r.-zijde in de zomer van 1945, in
    1948 en in 1951 Donner tot formateur te laten benoemen, vonden
    geen doorgang. Donner en zijn medestanders zorgden er wel voor
    dat het onder de antirevolutionairen dreigende gevaar van
    burgerlijke ongehoorzaamheid jegens de overheid in het fel
    verzet tegen de soevereiniteitsoverdracht aan Indonesi&amp;euml;
    bezworen werd. Ook van een volkspetitionnement inzake deze
    kwestie wilde Donner uit respect voor de parlementaire
    beslissingsbevoegdheid niets weten. Met gezag en tact hielp hij
    de partij bijeen te houden. In oktober 1961 werd hij door het
    Centraal Comit&amp;eacute; benoemd tot erelid van de ARP. Tot het
    opgaan van de partij in het Christen Democratisch App&amp;egrave;l
    woonde hij de bestuursbijeenkomsten geregeld bij.&lt;/p&gt;
&lt;p&gt;Tot op hoge leeftijd bleef Donner werkzaam als bestuurder
    van talrijke algemene instellingen en vooral antirevolutionaire
    of gereformeerde organisaties. Opvallend waren zijn werkkracht
    en zijn onveranderlijk dominerende houding. Ten behoeve van het
    onderwijs was hij actief als curator van de Rijksuniversiteit
    Utrecht tot 1962, maar vooral als president-curator van de
    Vrije Universiteit van 1945 tot 1966 - een periode waarin deze
    aanvankelijk kleine universiteit sterk begon te groeien. Ook
    voor de Theologische Hogeschool te Kampen stelde hij zich
    beschikbaar door op het einde van de jaren zestig de
    overheidssubsidi&amp;euml;ring en de herziening van het reglement
    als gevolg van de democratiseringsgolf voor deze school in
    goede banen te leiden. Voor de gereformeerde kerken spande hij
    zich in door verschillende deputaatschappen, bijv. als
    voorzitter van het interkerkelijk overleg voor het contact met
    andere kerkgenootschappen. Van de Stichting tot bevordering van
    de Christelijke Pers was hij bestuurslid. Op sociaal gebied
    werkte hij als voorzitter van de Gereformeerde bond van
    verenigingen en stichtingen van barmhartigheid, als voorzitter
    van het Christelijk psychiatrisch centrum te Bloemendaal, als
    voorzitter van de Federatie van instellingen voor ongehuwde
    moeders (FIOM).&lt;/p&gt;
&lt;p&gt;Ook ten behoeve van het bedrijfsleven en het overheidsbeleid
    werd veelal op Donners bestuurs-bekwaamheid een beroep gedaan.
    In het bedrijfsleven was hij actief als president-commissaris
    (1955 - 1967) van de Nationale Nederlanden. Van vele
    regeringscommissies en -raden maakte hij deel uit, zoals de
    Kiesraad (vanaf 1945 lid, van 1966 tot 1976 voorzitter), de
    Staatscommissie tot advies omtrent een wettelijke regeling voor
    de politieke partijen (voorzitter) en de Commissie voor de
    culturele betrekkingen Nederland - Zuid-Afrika (voorzitter). In
    deze laatste functie waarschuwde hij voor de verwijdering
    tussen Nederland en 'zijn stamverwanten' door ongenuanceerde
    veroordelingen en het afbreken van de dialoog.&lt;/p&gt;
&lt;p&gt;Evenmin als Jan Donner hebben zijn zoons de theologische
    familietraditie voortgezet. De zoons A.M. en R. werden
    hoogleraar rechten, resp. geneeskunde, de zoon J.H. schaker en
    schrijver.&lt;/p&gt;
&lt;p&gt;Uit dank voor al zijn verdiensten werd Donner in 1971
    benoemd tot Minister van Staat. Eervol was ook voor deze man,
    uit de rechts- en bestuurspraktijk, in 1946 de benoeming tot
    lid van de Koninklijke Nederlandsche Akademie van
    Wetenschappen. Hij was immers een man die praktisch werk meer
    aantrok dan abstraherende wetenschappelijke reflexie. Daarom
    wees hij hem aangeboden leerstoelen aan de vu en aan de
    Rechtshoogeschool te Batavia af en voltooide hij nimmer een
    voorgenomen dissertatie.&lt;/p&gt;
&lt;p&gt;Donners betekenis ligt niet alleen in zijn verrichtingen
    voor de Nederlandse samenleving, maar vooral in het houvast dat
    hij de antirevolutionaire en gereformeerde gemeenschap in het
    bijzonder wist te geven door de koppeling van beginselvastheid
    aan nuchtere werkelijkheidszin in de onzekere tijden van de
    bezetting, Indonesisch nationalisme en naoorlogse
    verschuivingen in het traditionele waardenpatroon.&lt;/p&gt;
&lt;p&gt;
  &lt;a href='agedeelte'&gt;A: &lt;/a&gt;Collectie-Donner onder beheer van prof.mr. A.M. Donner
  (Groningen).&lt;/p&gt;
&lt;p&gt;
  &lt;a href='pgedeelte'&gt;P: &lt;/a&gt;Naast enige tekstuitgaven van wetboeken schreef hij
    preadviezen, zoals 
    &lt;em&gt;Rechtsbescherming tegen de overheid&lt;/em&gt;

    (1934) en 
    &lt;em&gt;Plaats en taak van de Hoge Raad der Nederlanden&lt;/em&gt;

    (1962). Deze zijn uitgegeven door de Calvinistische
    Juristenvereniging; enige juridische beschouwingen in 
    &lt;em&gt;Antirevolutionaire Staatkunde,&lt;/em&gt;

    jrg. 1 - 14; met Th. Delleman, J.J.C. van Dijk en A.A.L.
    Rutgers, 'Het kerkelijk verzet', in 
    &lt;em&gt;Opdat wij niet vergeten.&lt;/em&gt;

    Samengest. door Th. Delleman (Kampen, 1949) 70-130;
    'Rechtsbestek en rechtsbedeling', in 
    &lt;em&gt;Anti-revolutionair bestek&lt;/em&gt;

    (Aalten, 1964) 119-130; 'Groen en de &amp;quot;Afgescheidenen'&amp;quot;, in 
    &lt;em&gt;Een staatsman ter navolging&lt;/em&gt;

    [Samengest. en eindred. C. Bremmer et al. 's-Gravenhage, 1976]
    130-134.&lt;/p&gt;
&lt;p&gt;
  &lt;a href='lgedeelte'&gt;L: &lt;/a&gt;J.M. van Bemmelen, 'Mr.dr. Jan Donner, mens en jurist
  van formaat', in 
  &lt;em&gt;De Telegraaf,&lt;/em&gt;

  28-2-1961; P.J. Oud, 
  &lt;em&gt;Het jongste verleden. Parlementaire geschiedenis van Nederland
  1918 - 1940&lt;/em&gt;

  2e dr. (Assen, 1968. 6 dl.); L. de Jong, 
  &lt;em&gt;Het koninkrijk der Nederlanden in de tweede wereldoorlog
  ('s-Gravenhage,&lt;/em&gt;

  1972- 1988)IV-Xb,XII-1;D. Bosscher, 
  &lt;em&gt;Om de erfenis van Colijn&lt;/em&gt;

  (Alphen aan de Rijn, 1980); G. Puchinger, 
  &lt;em&gt;Colijn en het einde van de coalitie II. De geschiedenis van de
  kabinetsformaties 1925-1929 (Kampen,&lt;/em&gt;

  1980); I.A. Diepenhorst, in 
  &lt;em&gt;CDActueel&lt;/em&gt;

  1 (1980-1981) 18 (7 februari) 16; G. Puchinger, 
  &lt;em&gt;Ontmoetingen met anti-revolutionairen&lt;/em&gt;

  (Zutphen, 1981) 285-298; idem, in 
  &lt;em&gt;Vu-Magazine&lt;/em&gt;

  10 (1981) 87 - 89; G.J. Wiarda, in 
  &lt;em&gt;Jaarboek der Koninklijke Nederlandse Akademie van
  Wetenschappen 1981 - 1982,&lt;/em&gt;

  197 - 203; W.F. de Gaay Fortman, 'Donner had tot het einde een
  onverflauwd gezag', in 
  &lt;em&gt;Trouw,&lt;/em&gt;

  4-2-1981; G.E. Langemeijer, 'Mr.dr. J. Donner negentig jaar', in 
  &lt;em&gt;Nederlands Juristenblad 56&lt;/em&gt;

  (1981) 113-116; L.G. Karper, 'Mr.dr. Jan Donner. Een lang leven
  in gerechtigheid', in 
  &lt;em&gt;De 21 ministers van justitie...&lt;/em&gt;

  2e dr. ('s-Gravenhage, 1983) 50-52; P.E. Mazel, 
  &lt;em&gt;In naam van het recht. De Hoge Raad en de Tweede
  Wereldoorlog&lt;/em&gt;

  (Arnhem, 1984); 
  &lt;em&gt;De Afgescheidenen van 1834 en hun nageslacht.&lt;/em&gt;

  [Samengest. door Th. Schelhaas et al.] (Kampen,
  1984).&lt;/p&gt;


&lt;p&gt;
&lt;a href=&amp;quot;igedeelte&amp;quot;&gt;I: &lt;/a&gt;&lt;i&gt;Jaarboek van de Koninklijke Nederlandse Akademie van Wetenschappen 1981-1982&lt;/i&gt; (Amsterdam 1982) 196.&lt;/p&gt;





&lt;p&gt;G.A.M. Beekelaar&lt;/p&gt; 
&lt;dtml-var bwn_footer&gt;</text>
  </biography>
</biodes>

