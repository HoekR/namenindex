<biodes version="1.0">
  <fileDesc>
    <title>Barge, Johannes Antonius James (1884-1952)</title>
    <ref target="http://resources.huygens.knaw.nl/bwn1880-2000/lemmata/bwn5/barge"/>
    <publisher>
      <name>Biografisch Woordenboek van Nederland:1880-2000</name>
      <ref target="http://resources.huygens.knaw.nl/bwn1880-2000"/>
    </publisher>
  </fileDesc>
  <person>
    <idno type="id">barge</idno>
    <persName><name type="geslachtsnaam">Barge</name>, Johannes Antonius James</persName>
    <sex value="1"/>
    <event type="birth" when="1884"/>
    <event type="death" when="1952"/>
    <state type="occupation">medicus</state>
  </person>
  <biography>
    <graphic url="http://resources.huygens.knaw.nl/bwn1880-2000/lemmata/bwn5/images/images/BARGE.jpg"/>
    <text>&lt;dtml-var bwn_header&gt;
 &lt;p class='genealogie'&gt;
  &lt;strong&gt;Barge, Johannes Antonius James&lt;/strong&gt;, medicus (Semarang (Java, Nederlands-Indi&amp;euml;) 27-1-1884 - Leiden 18-2-1952). Zoon van Johannes Antonius Barge, makelaar in koffie, en
  Susanna Margaretha Roselje. Gehuwd op 1-7-1919 met Theresia
  Antoinette Maria Dreesmann (1893-1991). Uit dit huwelijk werden 2
  zoons en 2 dochters geboren.
  
&lt;img src=&amp;quot;images/BARGE.jpg&amp;quot; align=&amp;quot;right&amp;quot; BORDER=&amp;quot;0&amp;quot; alt=&amp;quot;afbeelding van Barge, Johannes Antonius James&amp;quot; class=&amp;quot;bwnimg&amp;quot;&gt;
  
  &lt;/p&gt;
&lt;p&gt;Op het moment dat Ton Barge - spreek uit: 'B&amp;agrave;rzje' -
    werd geboren, woonde het gezin in Nederlands-Indi&amp;euml;, waar
    de vader werkzaam was op een koffieplantage. Hij had vier
    oudere broers, van wie er een in zijn eerste levensjaar was
    gestorven. Met zijn derde voornaam werd hij vernoemd naar zijn
    van oorsprong Engelse grootvader, die katholiek was geworden en
    zich na zijn huwelijk in Amsterdam had gevestigd als reder.
    Kort na Tons geboorte repatrieerde het gezin. De kinderjaren
    bracht hij door in Hilversum en Amsterdam. Het gymnasium
    doorliep hij op het befaamde internaat van de jezu&amp;iuml;eten in
    Katwijk, waaraan hij een duurzame waardering voor de klassieke
    vorming en een brede culturele belangstelling overhield.&lt;/p&gt;
&lt;p&gt;Na het eindexamen in 1901 begon Barge aan de studie
    medicijnen aan de Universiteit van Amsterdam. Op 19 mei 1909
    legde hij het artsexamen af. Tijdens zijn studententijd was hij
    een actief lid van de katholieke studentenvereniging 'Sanctus
    Thomas Aquinas': van 1902 tot 1905 trad hij op als abactis, en
    in 1905/1906 en 1906/1907 was hij praeses. Hij gold als de spil
    van het katholieke studentenleven. Ook speelde Barge vele
    rollen in het studententoneel, samen met onder anderen L.G.
    Kortenhorst, F. Luns en J.A. Veraart, met wie hij enige tijd
    ook een toneeltijdschrift uitgaf.&lt;/p&gt;
&lt;p&gt;Na zijn artsexamen werd Barge assistent in het anatomisch
    laboratorium van zijn leermeester L. Bolk. Hij werkte er aan
    zijn proefschrift over 
    &lt;em&gt;Friesche en Marker schedels. Bijdrage tot de kennis van de
    anthropologie der bevolking van Nederland&lt;/em&gt;

    , waarop hij op 1 juli 1912 promoveerde. In 1913 werd hij
    benoemd tot eerste prosector en in 1916 toegelaten als
    privaatdocent voor anatomie en embryologie. Begin 1919 volgde
    hij te Leiden de naar Utrecht vertrokken J. Boeke op als
    hoogleraar anatomie en embryologie. Op 7 mei aanvaardde hij het
    ambt met de oratie 
    &lt;em&gt;Vorm en functie&lt;/em&gt;

    . Zijn wetenschappelijke activiteiten richtten zich op de
    cranio-vertebrale grens, het pericard en de hazenlip, waarover
    ook in buitenlandse tijdschriften bijdragen van zijn hand
    verschenen. Daarnaast publiceerde hij op het terrein van de
    antropologie, de vergelijkende anatomie, de theoretische
    biologie en de geschiedenis van de anatomie.&lt;/p&gt;
&lt;p&gt;Maar bovenal werd Barge, samen met Boeke en de eveneens
    Utrechtse hoogleraar A.J.P. van den Broek - allen leerlingen
    van Bolk -, de man van h&amp;egrave;t leerboek anatomie. Sinds 1851
    was er geen Nederlandstalig handboek meer verschenen, terwijl
    het ontleedkundig onderzoek door toedoen van Bolk een grote
    bloei had doorgemaakt. Voor zijn eigen onderwijs had Barge al
    in zijn Amsterdamse tijd een 
    &lt;em&gt;Handleiding der practische ontleedkunde&lt;/em&gt;

    gemaakt, die in 1918 in druk was verschenen en de basis werd
    voor het vijfdelige 
    &lt;em&gt;Leerboek der beschrijvende ontleedkunde van den mensch&lt;/em&gt;

    . Het eerste deel - opgedragen aan Bolk - verscheen in 1922,
    het vijfde deel in 1926. Vele generaties studenten zijn door
    dit handboek geschoold in de anatomie. In de jaren vijftig
    beleefde het zijn laatste druk, de achtste.&lt;/p&gt;
&lt;p&gt;Bij zijn aankomst te Leiden trof Barge een gebrekkig
    geoutilleerd laboratorium aan. Door zijn inzet werd er vaart
    gezet achter de al langer voorgenomen nieuwbouw, die desondanks
    pas in 1932 gereedkwam. Intussen zorgde hij ervoor dat het
    aantal assistenten gestaag groeide. In 1919 waren dat er
    slechts twee, in 1947 zouden het er 27 zijn. Zij droegen hun
    leermeester op handen, niet alleen vanwege zijn kundigheid,
    maar ook omdat hij steeds een luisterend oor had voor hun
    moeilijkheden en wensen. Dat gold ook voor de studenten. Barge
    bezat bijzondere didactische kwaliteiten. Hij beschikte over
    een groot tekentalent, dat hem als anatoom in het onderwijs
    goed van pas kwam. Daarnaast genoot hij faam als begenadigd
    spreker.&lt;/p&gt;
&lt;p&gt;Vanwege zijn taalvirtuositeit was Barge een veel gevraagd
    redenaar, in en buiten de universitaire gemeenschap. Een van de
    fora waarop hij geregeld het woord voerde, was de Vereeniging
    tot het Bevorderen van de Beoefening der Wetenschap onder de
    Katholieken in Nederland (vanaf 1947 Thijmgenootschap geheten).
    Meestal sprak hij hier over onderwerpen op zijn vakgebied. Ook
    bestuurlijk was hij in 'de Vereeniging' een prominent lid. In
    1920 werd Barge voorzitter van de geneeskundige afdeling, en in
    1924 werd hij tot zijn eigen verbazing tot algemeen voorzitter
    gekozen. In zijn aanvaardingsrede beklemtoonde hij het doel van
    de vereniging: geen getuigenis voor het geloof, geen ijveren
    voor posten, geen apologie of polemiek, maar het uitdragen van
    serieuze wetenschapsbeoefening door katholieken. Tot 1933 bleef
    hij voorzitter. Daarna was hij van 1936 tot 1940 weer
    voorzitter van de geneeskundige afdeling.&lt;/p&gt;
&lt;p&gt;Ook aan de Roomsch-Katholieke Staatspartij (RKSP) leende
    Barge het prestige dat hij in de katholieke wereld genoot. In
    1923 was hij voorzitter van een structuurcommissie die een
    nieuw kiesreglement voor de kandidaatstelling moest ontwerpen.
    In 1936 maakte hij deel uit van de RKSP-commissie die een
    'onderzoek omtrent wijziging van ons staatsbestel' instelde en
    - in de geest van het toenmalige dominante katholieke denken
    over de samenleving - met aanbevelingen kwam voor een
    corporatieve ordening van het sociale en economische leven en
    voor het tegengaan van denkrichtingen die geacht werden
    strijdig te zijn met de 'goede zeden'. In 1937, toen de partij
    op zoek was naar een nieuwe voorzitter, viel ook wel eens zijn
    naam.&lt;/p&gt;
&lt;p&gt;Barges politieke rol is uiteindelijk bescheiden gebleven.
    Hij speelde die op de achtergrond. Wel werd hij op 21 september
    1937 lid van de Eerste Kamer, wat hij - met onderbreking van de
    bezettingsjaren - tot 20 oktober 1949 zou blijven. Maar ook
    hier gold dat hij niet op de voorgrond trad. In het academische
    milieu voelde hij zich beter op zijn plaats. In 1927 werd hij
    lid van de eerste afdeling van de Onderwijsraad, die de
    minister adviseerde inzake het hoger onderwijs; hij bleef lid
    tot medio 1950. Aan de Leidse universiteit werd hij ook buiten
    de medische kring door velen gewaardeerd. Zijn veelzijdige
    belangstelling, zijn kunstzinnige aanleg en zijn opgewekte aard
    vergemakkelijkten het contact. Met enkele hoogleraren
    onderhield hij een intensieve vriendschap, zo met de historicus
    Johan Huizinga, van wiens in 1941 geboren dochtertje Laura hij
    peetoom zou worden. Beiden maakten deel uit van de wandelclub
    'De Beentjes', waartoe nog drie andere hoogleraren behoorden:
    de jurist E.M. Meijers, de oogheelkundige J. van der Hoeve en
    de remonstrantse theoloog G.J. Heering. In 1933 versierde Barge
    onder Huizinga's rectoraat de menukaart tijdens de diesviering
    met zeven verschillende historische portretten van Huizinga,
    hem onder meer tonend als Erasmus, Philips de Goede en Uncle
    Sam. Op zijn beurt zou Huizinga de menukaart tijdens de
    diesviering onder Barges rectoraat (1937/1938) voorzien van
    zinspelingen op de activiteiten van zijn vriend en collega.&lt;/p&gt;
&lt;p&gt;Samen traden zij in de jaren dertig ook op in lezingencycli
    voor de Leidse academische gemeenschap, speciaal bedoeld om de
    studenten te waarschuwen voor de nationaal-socialistische
    rassenleer. De drie voordrachten die Barge in maart 1935 voor
    een groot gehoor van studenten van alle faculteiten hield over
    de biologische factoren in het menselijk leven, verschenen in
    druk onder de titel 
    &lt;em&gt;Wat is het leven?&lt;/em&gt;

    Deze publicatie werd door Huizinga op verzoek van het
    katholieke dagblad 
    &lt;em&gt;De Tijd&lt;/em&gt;

    (7-8-1935 (av.)) besproken. Als rector magnificus trad Barge
    gedecideerd op tegen nationaal-socialistische propaganda door
    studenten. Hij bestreed die door te dreigen met berisping en
    voorwaardelijke uitsluiting; belediging van enige
    bevolkingsgroep zei hij voor de strafrechter te zullen
    brengen.&lt;/p&gt;
&lt;p&gt;Voor de Duitse bezetter gold Barge als een duidelijk
    voorbeeld van iemand met een anti-nationaal-socialistische
    gezindheid. Hij bleef die, zolang het kon, demonstreren. Na de
    zomer van 1940 tot aan de sluiting van de universiteit in
    november van dat jaar gaf hij voor tweede- en derdejaars
    studenten geneeskunde drie keer per week hoorcollege over
    fysische antropologie, waarin hij met wetenschappelijke
    argumenten de nationaal-socialistische rassenleer naar het rijk
    der fabelen verwees. De hoorcolleges trokken al gauw ook de
    belangstelling van studenten van andere faculteiten. Het
    laatste college gaf hij op 26 november, precies op het uur dat
    de decaan van de juridische faculteit, R.P. Cleveringa, in een
    rede voor een bomvol groot auditorium zijn afkeuring uitsprak
    over het ontslag van zijn joodse collega Meijers. Zo droeg ook
    Barge bij aan het ontstaan van de sfeer van protest, waarin de
    sluiting van de universiteit als Duitse strafmaatregel
    onafwendbaar werd.&lt;/p&gt;
&lt;p&gt;Aangezien de medische instituten open bleven, kon Barge het
    werk in het anatomisch laboratorium voorlopig voortzetten. Al
    in de zomer van 1941 echter had de bezetter hem als een van de
    eerste medische hoogleraren willen ontslaan. In maart 1942,
    toen de jurist R. Kranenburg uit zijn functie werd ontheven en
    de steeds verder om zich heen grijpende nazificering van de
    Leidse universiteit een krachtig protest eiste, vroegen 58 van
    de 93 hoogleraren en lectoren eveneens ontslag. Onder hen
    bevond zich vanzelfsprekend Barge. Hij behoorde ook tot de
    eerste tranche van 22 ontslagenen. Zij gingen door voor de
    aanstichters van het protest en kregen op 1 juni hun
    ontslag.&lt;/p&gt;
&lt;p&gt;Barge bevond zich toen al in gevangenschap. Op 4 mei was hij
    tijdens de eerste massale arrestatiegolf onder de politieke en
    maatschappelijke bovenlaag opgepakt en naar het gijzelaarskamp
    in Sint-Michielsgestel overgebracht. In de ruim acht maanden
    dat hij hier verbleef - kort voor Kerstmis 1942 kwam hij vrij
    -, gaf hij tal van voordrachten op zijn vakgebied aan de hand
    van zelfgemaakte tekeningen, maar ook over 'katholicisme en
    cultuur'. Als representant van de RKSP behoorde hij er tot de
    onder leiding van W. Schermerhorn staande 'Heeren Zeventien',
    die spraken over de politieke toekomst van Nederland na de
    bevrijding. Schermerhorn kende hij uit de groep-Scholten, een
    kleine discussiegroep onder leiding van de Amsterdamse jurist
    P. Scholten die sinds het najaar van 1940 geregeld was
    bijeengekomen om te praten over wat er in Nederland na de
    be&amp;euml;indiging van de Duitse bezetting zou moeten
    gebeuren.&lt;/p&gt;
&lt;p&gt;Na zijn vrijlating in december 1942 vond Barge, toen kort
    daarop zijn eigen huis door de Ortskommandant van Leiden werd
    gevorderd, onderdak in de woning van zijn in augustus 1942 op
    transport gestelde collega en wandelvriend Meijers. Zeker van
    zijn leven was hij er niet. Na verloop van tijd dook hij onder,
    meestentijds bij familie in Bussum, maar ook op andere adressen
    in het land. Met de bevrijding kwam er een einde aan dit
    zwervende bestaan. Hij hervatte de werkzaamheden aan de
    universiteit, maar toen zich geleidelijk verschijnselen van
    geestelijke achteruitgang openbaarden, werd normaal werken
    steeds moeilijker. Daarom nam hij op 27 januari 1949 voortijdig
    ontslag. Drie jaar na zijn vertrek van de universiteit overleed
    hij.&lt;/p&gt;
&lt;p&gt;Ton Barge was meer dan alleen een gezaghebbend wetenschapper
    en een gevierd docent. Door zijn bij de jezu&amp;iuml;eten breed
    ontwikkelde belangstelling hadden ook politieke en
    maatschappelijke vraagstukken zijn aandacht. Hij sloot zich dan
    ook niet op binnen de grenzen van zijn vakgebied en de Leidse
    universiteit. Vanwege zijn verzorgde stijl en voordracht - L.G.
    Kortenhorst noemde hem in zijn grafrede 'de Rembrandt van het
    gesproken woord' - was hij een veelgevraagd spreker over
    uiteenlopende onderwerpen. Katholieke organisaties als het
    Thijmgenootschap en de RKSP deden nooit tevergeefs een beroep
    op deze gezaghebbende katholieke wetenschapper. Barge was een
    overtuigde katholiek, maar zuildenken was hem volkomen vreemd.
    Katholieke wetenschapsbeoefening bestond voor hem niet. Zelf
    gaf hij er het bewijs van dat serieuze wetenschapsbeoefening
    door katholieken wel bestond. Dat maakte hem in het voor
    katholieken niet altijd even vriendelijke academische milieu te
    Leiden tot een ver buiten de eigen faculteit gerespecteerde
    hoogleraar.&lt;/p&gt;
&lt;p&gt;
  &lt;a href='agedeelte'&gt;A: &lt;/a&gt;Persoonlijk archief-J.A.J. Barge in
  familiebezit.&lt;/p&gt;
&lt;p&gt;
  &lt;a href='pgedeelte'&gt;P: &lt;/a&gt;Chronologische lijst van publicaties en voordrachten, in 
    &lt;em&gt;Prof.dr J.A.J.Barge, 7 mei 1919 - Leiden - 1944. Verzameling
    van lezingen, toespraken, verslagen en niet in boekvorm
    verschenen geschriften, aangeboden door zijn kinderen ter
    gelegenheid van zijn 25-jarig professoraat&lt;/em&gt;

    ('s-Gravenhage 1949) 701-710.&lt;/p&gt;
&lt;p&gt;
  &lt;a href='lgedeelte'&gt;L: &lt;/a&gt;Behalve necrologie&amp;euml;n door F.L.R. Sassen, in 
  &lt;em&gt;Leidse Courant&lt;/em&gt;

  , 29-2-1952, door Th.M. Schlichting, in 
  &lt;em&gt;De Tijd&lt;/em&gt;

  , 20-2-1952, door J. Dankmeijer, in 
  &lt;em&gt;Leids Universiteitsblad&lt;/em&gt;

  , 29-2-1952, door A.J.P. van den Broek, in 
  &lt;em&gt;Nederlandsch Tijdschrift voor Geneeskunde&lt;/em&gt;

  96 (1952) 486-487 en door S.J. Fockema Andreae, in 
  &lt;em&gt;Jaarboek van de Maatschappij der Nederlandse Letterkunde te
  Leiden, 1956-1957&lt;/em&gt;

  (Leiden 1957) 21-24: 
  &lt;em&gt;Gedenkboek gijzelaarskamp Beekvliet, St. Michielsgestel&lt;/em&gt;

  (Schiedam [1946]); '
  &lt;em&gt;Sanctus Thomas Aquinas'. De katholieke studenten-vereniging te
  Amsterdam, 1896-1961&lt;/em&gt;

  (Amsterdam 1961); P.J. Idenburg, 
  &lt;em&gt;De Leidse universiteit, 1928-1946. Vernieuwing en verzet&lt;/em&gt;

  (Leiden 1978); Hans Bornewasser, 
  &lt;em&gt;In de geest van Thijm, 1904-1984. Ontwikkelingen in de
  verhouding tussen wetenschap en geloof&lt;/em&gt;

  (Baarn 1985); 
  &lt;em&gt;J. Huizinga. Briefwisseling&lt;/em&gt;

  . Onder red. van Leon Hanssen [e.a.] (3 dln.; Utrecht [etc.]
  1990-1991); Jolanda Hendriksen en W. Hijmans, 'De
  &amp;quot;rassencolleges&amp;quot; van Barge. Een leemte in de geschiedenis van de
  Leidse universiteit', in 
  &lt;em&gt;Jaarboekje voor geschiedenis en oudheidkunde van Leiden en
  omstreken&lt;/em&gt;

  87 (1995) 194-213; J.A. Bornewasser, 
  &lt;em&gt;Katholieke Volkspartij, 1945-1980&lt;/em&gt;

  . I: 
  &lt;em&gt;Herkomst en groei (tot 1963)&lt;/em&gt;

  (Nijmegen 1995); W. Hijmans, 'The anatomylesson of professor
  Barge', in 
  &lt;em&gt;Journal of the Royal Society of Medicine&lt;/em&gt;

  89 (1996) 649-650.&lt;/p&gt;

&lt;p&gt;
&lt;a href=&amp;quot;igedeelte&amp;quot;&gt;I: &lt;/a&gt;&lt;i&gt;Persoonlijkheden in het Koninkrijk der Nederlanden in woord en beeld&lt;/i&gt;. Onder hoofdred. van H.P. van den Aardweg (Amsterdam 1938) 2 (Verbeterblad).
&lt;/p&gt;
&lt;p&gt;J. Bosmans&lt;/p&gt; 
&lt;dtml-var bwn_footer&gt;</text>
  </biography>
</biodes>

