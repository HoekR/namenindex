<biodes version="1.0">
  <fileDesc>
    <title>Engelbronner, Carel Clemens Elias d' (1816-1897)</title>
    <ref target="http://resources.huygens.knaw.nl/bwn1880-2000/lemmata/bwn4/engelbr"/>
    <publisher>
      <name>Biografisch Woordenboek van Nederland:1880-2000</name>
      <ref target="http://resources.huygens.knaw.nl/bwn1880-2000"/>
    </publisher>
  </fileDesc>
  <person>
    <idno type="id">engelbr</idno>
    <persName><name type="geslachtsnaam">Engelbronner</name>, Carel Clemens Elias d'</persName>
    <sex value="1"/>
    <event type="birth" when="1816"/>
    <event type="death" when="1897"/>
    <state type="occupation">publicist</state>
    <state type="occupation">departementaal ambtenaar</state>
  </person>
  <biography>
    <text>&lt;dtml-var bwn_header&gt;
 &lt;p class='genealogie'&gt;
  &lt;strong&gt;Engelbronner, Carel Clemens Elias d'&lt;/strong&gt;, publicist en secretaris-generaal van het departement van Justitie (Goes 22-12-1816 - 's-Gravenhage 20-10-1897). Zoon van Elias Carel Engelbronner (later: d'Engelbronner),
  officier van justitie, en Maria Elisabetha Haverkamp. Gehuwd op
  12-7-1843 met Henri&amp;euml;tte Stephanie Meinsma. Uit dit huwelijk
  werden 2 zoons en 1 dochter geboren.
  

  

  
  &lt;/p&gt;
&lt;p&gt;Het leven van Carel d'Engelbronner begon weinig voorspoedig.
    Reeds in 1817 werd zijn vader wegens een ambtsmisdrijf
    ontslagen als officier van justitie te Goes, en van 1818 tot
    1821 verbleef hij in de gevangenis te Gouda. Om dicht bij hem
    te zijn vestigde zijn echtgenote zich met haar kinderen in deze
    stad. In 1827 verhuisde vader d'Engelbronner met zijn gezin
    naar Amsterdam, waar hij praktijk hield als consulterend
    rechtsgeleerde. Tevens redigeerde hij tot zijn dood in 1832 het
    liberale tijdschrift 
    &lt;em&gt;De Weegschaal&lt;/em&gt;

    (1818-1832) en werkte hij mee aan het sinds 1828 verschijnende 
    &lt;em&gt;Algemeen Handelsblad&lt;/em&gt;

    , waarvan de hoofdredacteur, J.W. van den Biesen, een vriend
    des huizes was.&lt;/p&gt;
&lt;p&gt;Carel bezocht het gymnasium in Amsterdam en liet zich in
    1832 inschrijven aan het Athenaeum aldaar. Vanaf 1834 studeerde
    hij aan de Leidse hogeschool, waar hij op 15 juni 1839
    promoveerde, zowel in de letteren op 
    &lt;em&gt;De vi gymnastices in Republica Platonis&lt;/em&gt;

    bij prof. J. Bake als in de rechten op 
    &lt;em&gt;De dominio agrorum inundatorum e jure Romano et patrio&lt;/em&gt;

    bij prof. H.W. Tydeman. Tot zijn studievrienden behoorden S.
    Vissering, J. Heemskerk Azn. en J.W. Tydeman. Na zijn promotie
    werd d'Engelbronner adjunct-commies bij het provinciaal bestuur
    van Drenthe en in 1840 bij het bestuur van de
    nieuwgecre&amp;euml;erde provincie Noord-Holland, in het gevolg van
    de aldaar benoemde Drentse gouverneur D.J. van Ewijck.&lt;/p&gt;
&lt;p&gt;In mei 1842 werd d'Engelbronner referendaris bij het
    departement van Justitie onder minister F.A. van Hall, wiens
    vertrouweling en factotum hij werd. d'Engelbronner stond aan
    het hoofd van een soort geheime politie en was onder meer
    belast met perszaken en het treffen van financi&amp;euml;le
    regelingen met duistere figuren als E. Meeter en D.B. Adrian,
    die het koning Willem II met hun chantagepraktijken lastig
    maakten. Zijn invloed moet zo groot zijn geweest dat men hem in
    Haagse kringen aanduidde als de 'oppereunuch' onder 'pasja' Van
    Hall.&lt;/p&gt;
&lt;p&gt;Na de dood van Van den Biesen, in juli 1845, werd
    d'Engelbronner naar Amsterdam gezonden bij een vergeefse poging
    van de regering het 
    &lt;em&gt;Algemeen Handelsblad&lt;/em&gt;

    in handen te krijgen. Adrian en Meeter hebben hem er later van
    beschuldigd bij die gelegenheid de weduwe Van den Biesen te
    hebben vergiftigd om belastende documenten in veiligheid te
    brengen. Bij deze verdachtmakingen speelde stellig mee dat de
    regering toen alle betalingen aan deze afpersers had gestaakt.
    Op 19 mei 1852 werd d'Engelbronner daarom zelfs op straat door
    Adrian aangevallen.&lt;/p&gt;
&lt;p&gt;Op het departement had d'Engelbronner tevens de leiding van
    de ministeri&amp;euml;le 
    &lt;em&gt;'s-Gravenhaagsche Nieuwsbode&lt;/em&gt;

    , die geredigeerd werd door de Scheveningse politiecommissaris
    F.J. Behr en waaraan later ook zijn jongere broer Frits
    verbonden was. Aangezien hij op de hoogte was van allerlei
    geheimen werd d'Engelbronner in maart 1848 door de nieuwe
    minister van Justitie, D. Donker Curtius, gehandhaafd. Als
    diens adviseur speelde hij een rol achter de schermen bij de
    grondwetsherziening. Het zou zijn suggestie zijn geweest de
    Eerste Kamer voortaan door Provinciale Staten te laten kiezen.
    Ook tijdens het eerste ministerie-Thorbecke (1849-1853) bleef
    hij in functie, hoewel bekend was dat hij betrekkingen
    onderhield met de vroegere bewindslieden Van Hall en Donker
    Curtius.&lt;/p&gt;
&lt;p&gt;Op 4 november 1853 werd d'Engelbronner door het
    ministerie-Van Hall-Donker Curtius (1853-1856) bevorderd tot
    secretaris-generaal van Justitie. Als zodanig had hij een
    slechte reputatie en maakte hij nieuwe vijanden: men verdacht
    hem van favoritisme, dubieuze benoemingen en corruptie. Wat dit
    laatste betreft, werd bijvoorbeeld beweerd dat hij 'tijdens een
    audi&amp;euml;ntie wel voor een raam [ging] staan, met de vingers
    op de vensterbank trommelend en naar buiten ziende, om zo de
    sollicitant de gelegenheid te bieden geld op zijn bureau te
    leggen' (&lt;em&gt;Hoge Raad&lt;/em&gt;

    , 56). Het plotselinge ontslag van d'Engelbronner op 24 januari
    1857 door de antirevolutionaire minister J.J.L. van der
    Brugghen leidde tot een geruchtmakende en slepende affaire en
    onverkwikkelijke beschuldigingen in brochures. Ontslag en
    wachtgeld werden door d'Engelbronner aangevochten in een
    rechtsvordering tegen de staat en in verschillende rekesten,
    vooral vanwege de voorwaarde dat hij Den Haag zou verlaten.
    Nadat deze kwestie ook in de Tweede Kamer aan de orde was
    gesteld, werd zij, na bemoeienis van de uit Amsterdam
    afkomstige ministers van Justitie C.H.B. Boot (1858-1860) en
    M.H. Godefroi (1860-1862), in 1860 bijgelegd. Door toedoen van
    minister van Binnenlandse Zaken J. Heemskerk Azn. (1866-1868)
    kreeg d'Engelbronner later ook het achterstallige wachtgeld
    uitgekeerd.&lt;/p&gt;
&lt;p&gt;Van begin af aan heeft d'Engelbronner een leidende rol
    gespeeld in de drankbestrijding. Jarenlang was hij bestuurslid
    van de in 1842 opgerichte Nederlandsche Vereeniging tot
    Afschaffing van Sterken Drank: van 1853 tot 1857 als
    voorzitter, van 1858 tot 1895 als secretaris. In deze
    hoedanigheid redigeerde hij het sinds 1846 verschijnende
    maandblad 
    &lt;em&gt;De Volksvriend&lt;/em&gt;

    . Ook was hij begunstiger en tot mei 1851 bestuurslid van het
    Protestantsch Landbouwkundig Opvoedingsgesticht te Montfoort.
    Een tegen d'Engelbronner gerichte brochure van december 1856, 
    &lt;em&gt;Openlijke verantwoording aan het Nederlandsch publiek, of
    het gevolg van de leidingen en raadgevingen van mr. C.C.E.
    d'Engelbronner&lt;/em&gt;

    , door de voormalige kastelein van de Haagse Afschaffings
    Inrigting, P.J. Heerebrand, heeft hem veel schade berokkend en
    waarschijnlijk bijgedragen tot zijn ontslag als
    secretaris-generaal. Hijzelf meende dat zijn vijand J.D.W.
    Pape, raadsheer in de Hoge Raad, de aan het departement van
    Justitie verbonden politie-inspecteurs P.W. Alstorphius
    Grevelink en W. Nierstrasz en de griffier van het kantongerecht
    in Voorburg, R.J.M. de Graaff, erachter zaten.&lt;/p&gt;
&lt;p&gt;d'Engelbronners ontslag op het departement van Justitie -
    hij was toen pas 41 jaar oud - betekende een keerpunt in zijn
    leven. Een poging van zijn Amsterdamse vrienden, onder wie
    Heemskerk, om hem, na de dood van hoofdredacteur L. Keyzer in
    1857, aan een redacteursplaats te helpen bij het liberale 
    &lt;em&gt;Algemeen Handelsblad&lt;/em&gt;

    , werd verijdeld door Thorbecke en zijn aanhangers. Na al
    eerder vruchteloos te hebben gesolliciteerd naar de functie van
    griffier bij de Hoge Raad, liet d'Engelbronner zich in februari
    1857 inschrijven als advocaat bij dit college; tot aan zijn
    dood was hij als zodanig actief. Intussen moest hij in zijn
    onderhoud voorzien door schrijven en vertalen: hij verzorgde
    een uitgave van de arresten van de Hoge Raad en bewerkte de
    biografie van generaal Friedrich von Gagern. Ook leverde hij
    bijdragen aan het 
    &lt;em&gt;Algemeen Handelsblad&lt;/em&gt;

    .&lt;/p&gt;
&lt;p&gt;In 1862 begon een nieuwe fase in zijn loopbaan, toen hij
    secretaris werd van de Vereeniging van en voor Nederlandsche
    Industrie&amp;euml;len. Zij was in dat jaar opgericht ter
    behartiging van de Nederlandse nijverheidsbelangen, die in de
    Kamers van Koophandel en Fabrieken doorgaans werden overstemd
    door de belangen van de handel. Het belangrijkste programmapunt
    was de instelling van een afzonderlijk departement van
    Nijverheid, waar de regeringsbemoeiingen met de industrie
    zouden worden gecentraliseerd. Daarnaast probeerde de
    Vereeniging zonder veel succes overheidsopdrachten voor de
    Nederlandse industrie te reserveren.&lt;/p&gt;
&lt;p&gt;Reeds in december 1862 had de Vereeniging het initiatief
    genomen tot de oprichting van een nationaal gedenkteken voor
    het herstel van Nederlands onafhankelijkheid in november 1813.
    d'Engelbronner trad op als secretaris van de Hoofdcommissie,
    waarvan prins Frederik voorzitter was, en las het
    proces-verbaal voor bij de eerste-steenlegging op het Haagse
    Plein 1813 op 17 november 1863. Hij beschouwde deze gebeurtenis
    als zijn offici&amp;euml;le rehabilitatie. Bij het publiek was er
    nogal wat weerstand geweest tegen de gang van zaken wegens
    d'Engelbronners antecedenten en omdat een groep verklaarde
    protectionisten zich van de nationale herdenking leek meester
    te maken. In de woorden van de liberale 
    &lt;em&gt;Arnhemsche Courant&lt;/em&gt;

    (31-3-1863) hadden de initiatiefnemers de nagedachtenis willen
    exploiteren van koning Willem I, 'onder wiens
    protectionistische regeering de firma's Monopolie Privilegie
    &amp;amp; Co zoozeer gebloeid en zulke goede zaken gedaan hadden'.
    De openlijke steun van d'Engelbronner en van de Vereeniging aan
    het conservatieve ministerie-Heemskerk in 1866 gaf aan deze
    verdenking nieuw voedsel.&lt;/p&gt;
&lt;p&gt;Als secretaris en lobbyist en als redacteur van het weekblad
    
    &lt;em&gt;De Nederlandsche Industri&amp;euml;el&lt;/em&gt;

    , dat van 1862 tot 1892 verscheen, heeft d'Engelbronner veel
    werk verzet. Mede op zijn aandrang werden vanaf 1865 de
    consulaire verslagen, de enige offici&amp;euml;le bron van kennis
    van de buitenlandse markten, afzonderlijk door de regering
    gepubliceerd. Ook de oprichting in 1878 van een ministerie van
    Waterstaat, Handel en Nijverheid was een succes voor de
    Vereeniging, al legden de ministers doorgaans meer
    belangstelling voor waterstaat en spoorwegen aan de dag dan
    voor de industrie. Hoewel d'Engelbronner ijverig opkwam voor de
    praktische belangen van de industrie waren zijn denkbeelden
    over handelspolitiek en tariefwetgeving nogal
    conventioneel-protectionistisch. De Vereeniging heeft dan ook
    geen verandering in de liberale handelspolitiek kunnen
    bewerkstelligen. Voor een actieve industriepolitiek was de tijd
    nog niet rijp.&lt;/p&gt;
&lt;p&gt;d'Engelbronner was een energiek man, die echter zijn
    priv&amp;eacute;-belangen soms te veel liet meespelen, vermoedelijk
    omdat hij, naar eigen zeggen, naast maatschappelijk succes ook
    bittere armoede had gekend. Daardoor heeft hij een minder
    gunstige reputatie verworven. Achter de schermen heeft
    d'Engelbronner zeker een belangrijke rol gespeeld: eerst in het
    schemergebied tussen pers, justitie en politiek, na 1862 als
    lobbyist voor de Nederlandse industrie&lt;/p&gt;
&lt;p&gt;
  &lt;a href='pgedeelte'&gt;P: &lt;/a&gt;Behalve de in de tekst genoemde publikaties o.a.: 
    &lt;em&gt;De afschaffing van den sterken drank, als volksdrank,
    aangeprezen door de staatshuishoudkunde. Eene rede ...&lt;/em&gt;

    ('s-Gravenhage, 1847); 
    &lt;em&gt;Philantropie: Rijsselt, bij Zutphen. Een woord aangaande
    het, met bovenstaande titel, dezer dagen te Dordrecht
    verschenen geschrift&lt;/em&gt;

    (Montfoort, 1851); 
    &lt;em&gt;Open brief aan ... mr. J.J.L. van der Brugghen, minister van
    Justitie&lt;/em&gt;

    (Amsterdam, 1857); 
    &lt;em&gt;Data et facta uit en sedert het laatste half jaar van mijn
    ambtelijk leven&lt;/em&gt;

    (S.l., 1858); 
    &lt;em&gt;Nationaal Gedenkteeken voor November 1813 enz. Feestverslag
    van de eerste-steenlegging ...&lt;/em&gt;

    ('s-Gravenhage, 1864).&lt;/p&gt;
&lt;p&gt;
  &lt;a href='lgedeelte'&gt;L: &lt;/a&gt;Necrologie in 
  &lt;em&gt;Dagblad van Zuid-Holland en 's-Gravenhage&lt;/em&gt;

  , 22-10-1897; Anoniem, 
  &lt;em&gt;Beschouwing van den open brief van mr. C.C.E. d'Engelbronner,
  aan ... mr. J.J.L. van der Brugghen, minister van Justitie&lt;/em&gt;

  (Leeuwarden, 1857); D.B. Adrian, 
  &lt;em&gt;Eerste open brief aan mr. C.C.E. d'Engelbronner, eervol
  ontslagen secretaris-generaal van Justitie&lt;/em&gt;

  ('s-Gravenhage, 1857); idem, 
  &lt;em&gt;Tweede open brief...&lt;/em&gt;

  ('s-Gravenhage, 1857); idem, 
  &lt;em&gt;Derde open brief...&lt;/em&gt;

  ('s-Gravenhage, 1857); E. Meeter, 
  &lt;em&gt;Holland: its institutions, its press, kings, and prisons&lt;/em&gt;

  (Londen, 1857); W.H. de Beaufort, 
  &lt;em&gt;Staatkundige opstellen&lt;/em&gt;

  (Rotterdam, 1904) 95, 240; 
  &lt;em&gt;Gedenkboek ter gelegenheid van het vijf en zeventig jarig
  bestaan van de Nederlandsche Vereeniging tot Afschaffing van
  Alcoholhoudende Dranken&lt;/em&gt;

  (Groningen [1917]); 
  &lt;em&gt;Rapporten van de gouverneurs in de provinci&amp;euml;n,
  1840-1849&lt;/em&gt;

  . III: 
  &lt;em&gt;Periodieke rapporten 1844, 1845&lt;/em&gt;

  . Uitg. door A.J.C. R&amp;uuml;ter [Werken uitgegeven door het
  Historisch Genootschap, 3e serie, nr. 78] (Utrecht, 1950) 386;
  G.A.M. Beekelaar, 
  &lt;em&gt;Rond grondwetsherziening en herstel der hi&amp;euml;rarchie. De
  Hollandse katholieke jongeren, 1847-1852&lt;/em&gt;

  (Hilversum [etc.], 1964) 140-142; M.J.F. Robijns, 
  &lt;em&gt;Radicalen in Nederland (1840-1851)&lt;/em&gt;

  (Leiden, 1967) 169, 174; J.A. de Jonge, 
  &lt;em&gt;De industrialisatie in Nederland tussen 1850 en 1914&lt;/em&gt;

  (Amsterdam, 1968) 331-337; J.J. Huizinga, 
  &lt;em&gt;J. Heemskerk Azn. (1818-1897). Conservatief zonder partij&lt;/em&gt;

  (Harlingen, 1973); 
  &lt;em&gt;De Hoge Raad der Nederlanden, 1838-1988. Een portret&lt;/em&gt;

  . Onder red. van J. van Soest (Zwolle, 1988) 56.&lt;/p&gt;
&lt;p&gt;J.H. von Santen&lt;/p&gt; 
&lt;dtml-var bwn_footer&gt;</text>
  </biography>
</biodes>

