<biodes version="1.0">
  <fileDesc>
    <title>Molenaar, Albert de (1921-1985)</title>
    <ref target="http://resources.huygens.knaw.nl/bwn1880-2000/lemmata/bwn5/molenaar"/>
    <publisher>
      <name>Biografisch Woordenboek van Nederland:1880-2000</name>
      <ref target="http://resources.huygens.knaw.nl/bwn1880-2000"/>
    </publisher>
  </fileDesc>
  <person>
    <idno type="id">molenaar_5</idno>
    <persName><name type="geslachtsnaam">Molenaar</name>, Albert de</persName>
    <sex value="1"/>
    <event type="birth" when="1921"/>
    <event type="death" when="1985"/>
    <state type="occupation">musicus</state>
  </person>
  <biography>
    <graphic url="http://resources.huygens.knaw.nl/bwn1880-2000/lemmata/bwn5/images/images/molenaar.jpg"/>
    <text>&lt;dtml-var bwn_header&gt;
 &lt;p class='genealogie'&gt;
  &lt;strong&gt;Molenaar, Albert de&lt;/strong&gt;, musicus (Leiden 30-5-1921 - Berkel (Z.H.) 11-3-1985). Zoon van Johannes Gerardus de Molenaar, kantoorbediende, en
  Machteld Paulina Carma Noya. Gehuwd op 17-6-1942 met Sanna
  Elisabeth Day (geb. 1921), zangeres. Uit dit huwelijk werd 1 zoon
  geboren. Na echtscheiding (29-10-1949) gehuwd op 31-8-1956 met
  Bodil Marie Margrete Mller (geb. 1928), zangeres. Dit
  huwelijk bleef kinderloos.
  

  
  &lt;/p&gt;
&lt;p&gt;
  &lt;img class='bwnimg' BORDER='0' align='right' src='images/molenaar.jpg' alt='afbeelding van Molenaar, Albert de'&gt;Ab de Molenaar en zijn twee jaar oudere broer Jochem kwamen
    uit een muzikaal gezin. Hun vader speelde piano en zou het tot
    docent aan het Utrechtse conservatorium brengen; hun uit
    Indi&amp;euml; afkomstige moeder bracht hun de liefde voor
    krontjongmuziek bij. De broers groeiden op in Blaricum en
    vormden daar in 1936 een pianoduo - in speelse verengelsing van
    hun achternaam 'The Two Millers' genaamd -, dat in beperkte
    kring optrad. Enkele jaren later zou Ab, ge&amp;iuml;nspireerd door
    de Franse gitarist Django Reinhardt, de piano verruilen voor de
    gitaar, een instrument dat hij zichzelf had leren bespelen.&lt;/p&gt;
&lt;p&gt;Na de HBS ging Ab de Molenaar, in het voetspoor van zijn
    broer, naar de Zeevaartschool in Amsterdam. In 1939 voltooiden
    zij hier hun opleiding en monsterden vervolgens aan bij de
    Koninklijke Nederlandsche Stoombootmaatschappij voor een reis
    naar Cura&amp;ccedil;ao. De oorlogsdreiging maakte dit tot een
    riskante onderneming, zodat hun moeder het verbood. Het zou
    niet de laatste keer zijn dat de oorlog De Molenaars levensloop
    zou be&amp;iuml;nvloeden.&lt;/p&gt;
&lt;p&gt;De broers zeiden daarop hun zeemansplannen vaarwel en
    brachten 'The Two Millers' weer tot leven, nu
    semi-professioneel. In de zomer van 1939 kregen zij een
    engagement bij de accordeonist Johnny Meijer, die met een
    orkestje optrad in Amsterdam. Hier ontmoetten zij Amerikaanse
    beroemdheden als tenorsaxofonist Coleman Hawkins en pianist
    Freddy Johnson. Toen deze laatste een contract in de hoofdstad
    kreeg, werd Ab de Molenaar diens gitarist. Het ene contract
    leidde naar het andere, en zo kregen beide broers een plaats in
    een gelegenheidsorkest van de Britse trompettist Nat Gonella,
    dat door Nederland toerde. In de pauzes speelden Ab en Jochem
    quatre-mains. Gonella was zeer te spreken over het tweetal en
    nodigde hen uit voor een tournee door Latijns-Amerika. Zij
    moesten wel hun eigen reis betalen, en om aan geld te komen
    gingen ze begin mei 1940 bij een orkest in Tilburg spelen. De
    Duitse inval, enkele dagen daarna, verhinderde ook deze verre
    reis.&lt;/p&gt;
&lt;p&gt;Een maand later was Ab de Molenaar te horen in het
    Amsterdamse 'Negro Palace' met een 'Miller Quartet', waarvan,
    behalve zijn broer op bas, ook pianist Joop Maten en zangeres
    Sanny Day deel uitmaakten; zelf trad hij op als gitarist. Het
    repertoire was Amerikaans-Engels. Toen de bezetter dit soort
    nummers weldra verbood, was daar snel een mouw aangepast. De
    titels en teksten van bestaande nummers werden door De Molenaar
    gewoon vertaald; 'Tiger Rag' werd bijvoorbeeld 'Katzenjammer',
    en 'Undecided' veranderde in 'O, wat ben je wispelturig'.&lt;/p&gt;
&lt;p&gt;De beperkingen die de Duitsers 'The Millers' - hun Engelse
    naam bleven zij gedurende de gehele bezetting onverstoorbaar
    voeren - oplegden, dwongen Ab de Molenaar een eigen stijl voor
    het kwartet te zoeken. De samenstelling van het ensemble
    veranderde voortdurend. Sanny Day, met wie De Molenaar in 1942
    trouwde, bleef de zangeres, maar broer Jochem verdween, na bij
    een razzia te zijn opgepakt, terwijl Maten een beroepsverbod
    kreeg wegens te 'Amerikaans spel'. Alleen vibrafonist Coen van
    Nassou, die in 1943 toetrad, zou jarenlang deel uit blijven
    maken van de band. Ook de naam veranderde herhaaldelijk: van
    'The Two Millers' werd het - naar gelang de grootte - 'The
    Miller Quartet', '-Quintet' en '-Sextet' en uiteindelijk 'The
    Millers'. Ab de Molenaar was in deze turbulente jaren de spil
    van de groep, belangrijk als ritmisch ondersteuner, maar vooral
    als mentor en bewaker van het kenmerkende soft-swinggeluid.&lt;/p&gt;
&lt;p&gt;Na de bevrijding traden 'The Millers' als sextet op voor
    Amerikaanse legereenheden in Belgi&amp;euml; en Duitsland. Zakelijk
    ging het hun voor de wind. In 1947 vertrok De Molenaar naar de
    Verenigde Staten om te proberen in het Mekka van de jazz
    contracten te krijgen. Hoewel hij daarin niet slaagde, was zijn
    reis niet vruchteloos, want hij keerde terug met tal van nieuwe
    nummers. De invloed van klarinettist Benny Goodman werd
    duidelijk herkenbaar in de muziek van de groep, zoals bleek bij
    geregelde optredens voor de VARA-microfoon. Eind 1948/begin
    1949 maakten 'The Millers' een toernee naar
    Nederlands-Indi&amp;euml; voor de daar gelegerde militairen.&lt;/p&gt;
&lt;p&gt;Bij terugkeer werd alles anders. Prominente leden als
    pianiste Pia Beck en zanger Eddie Doorenbos sloegen andere
    wegen in, en na het stuklopen van het huwelijk in 1949 vertrok
    ook Sanny Day. De Molenaar zelf verhuisde naar het Beierse
    Garmisch-Partenkirchen, waar hij zeven jaar zou wonen. In deze
    jaren verbleven 'The Millers', nu weer een kwartet, bijna
    continu in het buitenland. Deze reislust leidde tot
    voortdurende veranderingen in de samenstelling van de groep.
    Als pianist trok De Molenaar de briljante musicus Paul Ruys
    aan, en in 1951 kwam Sanny Day terug als zangeres. Sinds 1943
    werden bijna jaarlijks nummers van het ensemble op de plaat
    vastgelegd. Dit stokte echter na 1951, met uitzondering van zes
    opnamen in het Deutsches Museum te M&amp;uuml;nchen in 1953.&lt;/p&gt;
&lt;p&gt;Een engagement van 'The Millers' in Kopenhagen bracht Ab de
    Molenaar in 1954 in contact met de Deense zangeres Suzy
    M&amp;Iacute;ller. Met haar zou hij twee jaar later in het huwelijk
    treden. Eind 1955 keerden 'The Millers' naar Nederland terug,
    ditmaal voorgoed. De VARA sloot onmiddellijk een nieuw
    radiocontract met de band af. Tot vreugde van veel luisteraars
    bleek de klank ervan enigszins veranderd: nog altijd swingend,
    maar meer be&amp;iuml;nvloed door de moderne jazz uit Amerika. Om
    te bewijzen dat hij in Nederland wilde blijven, begon De
    Molenaar in 1957 in Rotterdam een Millerclub onder de naam 'De
    Wieck'. Toen in de jaren zestig de muzikale smaak veranderde,
    kwam het ensemble in de problemen. De Molenaar kreeg een zware
    inzinking; zijn muzikanten moesten elders emplooi zoeken. Zelf
    werd hij horeca-exploitant, en geruime tijd werd van 'The
    Millers' nauwelijks iets gehoord.&lt;/p&gt;
&lt;p&gt;Het keerpunt kwam in 1968, toen een Rotterdams
    platenhandelaar een aantal oud-leden van 'The Millers'
    bijeenbracht om een langspeelplaat te maken. Bovendien traden
    zij drie dagen later op in een televisieprogramma van
    presentatrice Mies Bouwman. De comeback van de groep was
    daarmee een feit. De Molenaar ging weer aan de slag als
    muzikant en kreeg een contract bij de NCRV-radio. Platenfirma's
    stelden haastig langspeelplaten samen uit oude opnamen, waarvan
    er in &amp;eacute;&amp;eacute;n jaar liefst vijf op de markt kwamen. De
    accordeonist Matthieu Schwartz, die in 1949 korte tijd deel had
    uitgemaakt van 'The Millers' en daarna in de Verenigde Staten
    roem had verworven als Mat Matthews, kwam terug als muzikaal
    leider, terwijl NCRV-radioproducer Skip Voogd optrad als
    organisator van het herrezen ensemble. Ab de Molenaar zelf
    bleef gitaar spelen en zorgde voor het aantrekken van spelers
    en zangers, bijna steeds oud-bandleden. Hij had daarbij keuze
    genoeg, want hoewel de bezetting van 'The Millers' nooit groter
    is geweest dan acht personen - meestal minder -, hebben er in
    de loop van de tijd zo'n honderdvijftig musici deel van
    uitgemaakt. Ondanks al deze wisselingen heeft De Molenaar de
    klankkleur van de groep weten te handhaven. Muzikaal leverde de
    comeback van 'The Millers' echter niet veel verrassingen
    op.&lt;/p&gt;
&lt;p&gt;Het echtpaar De Molenaar vestigde zich te Berkel en
    Rodenrijs als eigenaar van een caf&amp;eacute;-boerderij. 'The
    Millers' herleefden voornamelijk rond jubilea, omdat die voor
    nieuwe aandacht zorgden. Dan werden ook oude platen opnieuw
    uitgebracht. In 1977 werd Ab de Molenaar ernstig ziek, viel
    kilo's af, maar herstelde en ging weer aan de slag,
    optimistisch als altijd. Een jaar later maakte hij met 'The
    Millers' een tournee naar Florida en de Bahama's.&lt;/p&gt;
&lt;p&gt;Als solist heeft Ab de Molenaar nooit echt uitgeblonken; hij
    was een vaardige gitarist, ook door groten in de jazz
    gewaardeerd, maar geen ster. Zijn kracht school in de wijze
    waarop hij anderen inspireerde om samen een muzikale stijl te
    ontwikkelen die jaren achtereen fris bleef klinken. Het
    ogenschijnlijk luchtige repertoire, waarin het swingelement
    kundig werd verpakt - een mengvorm van amusement en jazz -
    maakte 'The Millers' tot een van Nederlands populairste
    ensembles. Tijdens opnamen voor de radio overleed Ab de
    Molenaar plotseling op 63-jarige leeftijd. Zijn begrafenis werd
    een imponerende re&amp;uuml;nie, een eerbetoon aan een man die meer
    dan veertig jaar had gezorgd voor een geheel eigen,
    aanstekelijk geluid.&lt;/p&gt;
&lt;p&gt;
  &lt;a href='agedeelte'&gt;A: &lt;/a&gt;Persdocumentatie en foto's betreffende De Molenaar in
  het Nederlands Jazz Archief te Amsterdam.&lt;/p&gt;
&lt;p&gt;
  &lt;a href='pgedeelte'&gt;P: &lt;/a&gt;Discografie: overzicht van opnamen van 'The Millers' o.l.v.
    Ab de Molenaar 1943-1974 door Henk Zwartenkot in 
    &lt;em&gt;Doctor Jazz Magazine&lt;/em&gt;

    nr. 85 (sept. 1978) 39-41 en nr. 86 (dec. 1978) 18-21; 
    &lt;em&gt;The Dutch jazz&amp;amp;blues discography, 1916-1980&lt;/em&gt;

    . Onder red. van Wim van Eyle (Utrecht 1981) 153-155.&lt;/p&gt;
&lt;p&gt;
  &lt;a href='lgedeelte'&gt;L: &lt;/a&gt;G.L. van Lennep, 'Waarin ... Get up those stairs', in 
  &lt;em&gt;NRC Handelsblad&lt;/em&gt;

  , 26-11-1977; Tony Palmer, 
  &lt;em&gt;All you need... De geschiedenis van de lichte muziek in de
  twintigste eeuw&lt;/em&gt;

  [Ned. bewerking] (Bussum 1977); Hans Langeweg, 'Heb je wel
  gehoord van .... Ab de Molenaar?', in 
  &lt;em&gt;Doctor Jazz Magazine&lt;/em&gt;

  nr. 83 (mrt. 1978) 27-34; 
  &lt;em&gt;Jazz&amp;amp;ge&amp;iuml;mproviseerde muziek in Nederland&lt;/em&gt;

  . Onder red. van Wim van Eyle (Utrecht [etc.] 1978); Wouter van
  Gool, in 
  &lt;em&gt;Doctor Jazz Magazine&lt;/em&gt;

  nr. 109 (juli 1985) 21-23.&lt;/p&gt;
&lt;p&gt;
  &lt;a href='igedeelte'&gt;I: &lt;/a&gt;
  &lt;em&gt;The Dutch jazz&amp;amp;blues discography 1916-1980&lt;/em&gt;

  . Onder red. van Wim van Eyle (Utrecht 1981) 151.&lt;/p&gt;
&lt;p&gt;Frans Oudejans &amp;#134;&lt;/p&gt; 
&lt;dtml-var bwn_footer&gt;</text>
  </biography>
</biodes>

