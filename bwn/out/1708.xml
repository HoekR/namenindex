<biodes version="1.0">
  <fileDesc>
    <title>Snijders, Cornelis Jacobus (1852-1939)</title>
    <ref target="http://resources.huygens.knaw.nl/bwn1880-2000/lemmata/bwn3/snijders"/>
    <publisher>
      <name>Biografisch Woordenboek van Nederland:1880-2000</name>
      <ref target="http://resources.huygens.knaw.nl/bwn1880-2000"/>
    </publisher>
  </fileDesc>
  <person>
    <idno type="id">snijders</idno>
    <persName><name type="geslachtsnaam">Snijders</name>, Cornelis Jacobus</persName>
    <sex value="1"/>
    <event type="birth" when="1852"/>
    <event type="death" when="1939"/>
    <state type="occupation">legerofficier</state>
  </person>
  <biography>
    <graphic url="http://resources.huygens.knaw.nl/bwn1880-2000/lemmata/bwn3/images/images/SNIJDERSCJ.jpg"/>
    <text>&lt;dtml-var bwn_header&gt;
 &lt;p class='genealogie'&gt;
  &lt;strong&gt;Snijders, Cornelis Jacobus&lt;/strong&gt;, Opperbevelhebber van Land- en Zeemacht (Nieuwe Tonge 29-9-1852 - Hilversum 26-5-1939).

  Zoon van Cornelis Jacobus Snijders, arts, en Sara Maria Muller.
  Gehuwd op 17-5-1883 met Johanna Adriana Everdina de Bruijn. Uit
  dit huwelijk werd 1 zoon geboren. Na haar overlijden (14-4-1918)
  gehuwd op 5-6-1930 met Wilhelmina Margretha Attine Meijer. Uit
  dit huwelijk werden geen kinderen geboren.
  
&lt;img src=&amp;quot;images/SNIJDERSCJ.jpg&amp;quot; align=&amp;quot;right&amp;quot; BORDER=&amp;quot;0&amp;quot; alt=&amp;quot;afbeelding van Snijders, Cornelis Jacobus&amp;quot; class=&amp;quot;bwnimg&amp;quot;&gt;
  
  &lt;/p&gt;
&lt;p&gt;Snijders bezocht vanaf 1865 de HBS te Middelburg, maar
    maakte deze niet af. In 1869 deed hij met goed gevolg
    toelatingsexamen voor de Koninklijke Militaire Academie (KMA)
    te Breda, waar hij gedurende drie jaar de genieopleiding
    volgde. Op 26 juli 1872 werd hij benoemd tot tweede luitenant
    bij het Korps Ingenieurs, Mineurs en Sappeurs. Eerder had ook
    zijn oudere broer Willem voor een loopbaan als militair
    gekozen. Deze bereikte de functie van inspecteur der Infanterie
    en zou in 1905 als luitenant-generaal de dienst verlaten.&lt;/p&gt;
&lt;p&gt;Snijders' carri&amp;egrave;re als genieofficier begon met een
    plaatsing bij de staf van de Eerste Stelling der Genie te
    Honswijk en Utrecht (1872/1873). Hierop volgde een tweejarig
    verblijf in Nederlands-Oost-Indi&amp;euml;, waar hij deelnam aan
    diverse krijgsverrichtingen. Daarbij onderscheidde hij zich
    dusdanig dat hij op 12 november 1875 werd benoemd tot Ridder 4e
    klasse der Militaire Willemsorde. In het desbetreffende
    Koninklijk Besluit wordt melding gemaakt van zijn
    leidinggevende rol bij het oprichten van versterkingen bij Kota
    Alam (13-12-1874) en te Missigit Longbattah (eerste helft van
    januari 1875).&lt;/p&gt;
&lt;p&gt;Na zijn terugkeer in Nederland was Snijders, inmiddels op 18
    april 1875 bevorderd tot eerste luitenant, opnieuw werkzaam bij
    de staf van de Eerste Stelling der Genie te Utrecht. Van 1876
    tot 1880 was hij als leraar in de versterkings- en
    pionierskunst verbonden aan de KMA. Hierna werd hij gedurende
    twee jaar tewerkgesteld bij de staf van de Vijfde Stelling der
    Genie te Dordrecht. Van juli 1882 tot juni 1886 verbleef
    Snijders vervolgens te Maagdenburg om toezicht te houden op de
    vervaardiging van twee pantserkoepels bestemd voor het in
    aanbouw zijnde kunstfort op de Harssens bij Den Helder. Tijdens
    zijn verblijf in Maagdenburg werd hij op 5 februari 1883
    benoemd tot kapitein.&lt;/p&gt;
&lt;p&gt;Terug in Nederland volgde een plaatsing van ruim een jaar
    bij het Korps Genietroepen. Op 1 september 1887 werd hij hoofd
    van onderwijs voor de genievakken aan de KMA, een functie die
    hij bleef vervullen tot eind augustus 1894 en vanaf 1 september
    1888 combineerde met het hoofdredacteurschap van 
    &lt;em&gt;De Militaire Spectator.&lt;/em&gt;

    Na een korte plaatsing bij de Staf der Genie te Amsterdam was
    Snijders vervolgens van 1 december 1895 tot juli 1901
    eerstaanwezend ingenieur te Gorinchem. Bij zijn bevordering tot
    majoor op 29 juli 1901 werd hij overgeplaatst naar Haarlem,
    waar hij eveneens werd belast met de functie van eerstaanwezend
    ingenieur. Tijdens zijn verblijf te Haarlem werd hij benoemd
    tot luitenant-kolonel. Met ingang van 20 juni 1904 werd
    Snijders commandant van het Ie Geniecommandement te Utrecht.
    Deze post bekleedde hij tot eind april 1908. Zijn benoeming tot
    kolonel vond plaats op 16 juli 1906.&lt;/p&gt;
&lt;p&gt;Op 30 april 1908 werd Snijders belast met de waarneming van
    de functie van souschef van de Generale Staf. Zijn plaatsing
    baarde opzien. Hij had immers, conform een ongeschreven regel
    voor genieofficieren, afgezien van een studie aan de Hoogere
    Krijgsschool, die traditioneel de weg opende voor een
    carri&amp;egrave;re bij de Generale Staf. Kennelijk stuitte dit
    intern op zo weinig bezwaren dat reeds op 16 juli 1908
    Snijders' definitieve benoeming volgde tot souschef van de
    Generale Staf onder gelijktijdige bevordering tot
    generaal-majoor. In het volgende jaar trad hij langdurig op als
    vervanger van zijn door ziekte gevelde chef, luitenant-generaal
    F.N. Thiange. Na diens overlijden werd echter niet Snijders
    maar luitenant-generaal F.H.A. Sabron tot opvolger benoemd.
    Toen echter ook Sabron op zijn beurt met gezondheidsproblemen
    te kampen kreeg, stond niets meer de benoeming van Snijders tot
    chef van de Generale Staf in de weg. Hij aanvaardde zijn nieuwe
    functie op 1 juli 1910; op 31 maart 1911 volgde zijn
    bevordering tot luitenant-generaal.&lt;/p&gt;
&lt;p&gt;Toen de internationale spanningen in juli 1914 toenamen en
    leger en vloot werden gemobiliseerd, werd Snijders op 31 juli
    tot Opperbevelhebber van Land- en Zeemacht (OLZ) benoemd. Op 9
    augustus volgde zijn bevordering tot generaal. In de
    uiteindelijke redactie van de instructie op basis waarvan
    Snijders het opperbevel zou gaan uitoefenen, werd bepaald dat
    hij verantwoording verschuldigd was aan het kabinet, terwijl
    aan hem verstrekte opdrachten of bevelen ter zake van het
    krijgsbeleid vooraf door de Koningin moesten zijn
    goedgekeurd.&lt;/p&gt;
&lt;p&gt;Snijders wist op bekwame wijze leiding te geven aan de
    gemobiliseerde Nederlandse krijgsmacht. Zijn weloverwogen, maar
    kordate optreden boezemde vooral in militaire kringen veel
    vertrouwen in. De relatie met het kabinet liet daarentegen te
    wensen over. Snijders raakte er met het verstrijken van de
    oorlogsjaren steeds sterker van overtuigd dat een strikte
    afzijdigheidspolitiek, zoals het kabinet voorstond, uit
    militaire overwegingen in feite niet haalbaar was. Hij meende
    dat de kwaliteit van het Nederlandse defensieapparaat
    onvoldoende was om in een conflictsituatie gelijktijdig strijd
    te leveren tegen de Entente en tegen de Centralen. Op grond
    hiervan verzocht hij het kabinet op 22 februari 1915 nadere
    instructies. Met name wenste hij te vernemen of de ministerraad
    van plan was de neutraliteit tegenover beide partijen op
    gelijke voet en tot het uiterste te handhaven dan wel of oorlog
    met &amp;eacute;&amp;eacute;n der beide partijen reeds bij voorbaat moest
    worden uitgesloten. Was dit laatste inderdaad het geval, dan
    was hij gaarne bereid de daartoe nodige maatregelen te treffen.
    Het kabinet liet in zijn antwoord van 26 februari van dat jaar
    duidelijk uitkomen dat het zijn onpartijdig standpunt onverkort
    wenste te handhaven. In de opstelling van de ministerraad is
    nadien geen wijziging meer opgetreden.&lt;/p&gt;
&lt;p&gt;In 1916 en 1917 deed de opperbevelhebber andermaal vergeefse
    pogingen het kabinet ertoe te bewegen meer duidelijkheid te
    verschaffen over de gewenste strategie in het geval Nederland
    metterdaad in de oorlog betrokken zou raken. Daarbij liet hij
    nog in het midden aan welke zijde hij zich wenste te scharen.
    In april 1918, toen de zand- en grindkwestie haar climax
    bereikte, gaf hij de minister van Oorlog, jhr. B.C. de Jonge
    (1917-1918), echter duidelijk te kennen dat hij een oorlog met
    de Entente prefereerde boven een oorlog met Duitsland, die hij
    a priori als 'doelloos' meende te moeten bestempelen.&lt;/p&gt;
&lt;p&gt;In het licht van de grote opofferingen die het kabinet zich
    in de voorgaande jaren ten behoeve van de landsverdediging had
    getroost, nam De Jonge deze laatste kwalificatie zeer hoog op.
    Hij stelde zich op het standpunt dat een opperbevelhebber die
    de Nederlandse weerstand tegen een eventuele Duitse aanval bij
    voorbaat zinloos achtte, niet langer kon worden gehandhaafd.
    Alle leden van het kabinet, met uitzondering van
    minister-president P.W.A. Cort van der Linden, deelden deze
    opvatting. Zij verklaarden zich bereid met De Jonge af te
    treden, indien de opperbevelhebber niet van zijn post zou
    worden ontheven.&lt;/p&gt;
&lt;p&gt;Snijders' dagen leken geteld, maar vooral dank zij de
    krachtige steun van koningin Wilhelmina, die niet met zijn
    ontslag wenste in te stemmen, kon hij zijn functie vooralsnog
    behouden. Op 17 mei 1918 ging De Jonge in de ministerraad
    schoorvoetend akkoord met het voorstel van Cort van der Linden
    - de minister-president wenste een kabinetscrisis in het zicht
    van de verkiezingen ten koste van alles te voorkomen - om de
    kwestie in afwachting van een nota waarin Snijders zijn
    standpunt nader zou toelichten, voorlopig te laten rusten en
    nog geen definitieve beslissing te nemen.&lt;/p&gt;
&lt;p&gt;Bij het aantreden van het kabinet-Ruijs de Beerenbrouck in
    september 1918 werd Snijders' instructie gewijzigd. Thans werd
    bepaald dat de OLZ, behoudens in een concrete oorlogssituatie,
    niet onder het kabinet, maar onder de ministers van Oorlog en
    van Marine ressorteerde. Snijders weigerde dit te accepteren en
    stelde tevergeefs pogingen in het werk de oude regeling opnieuw
    van kracht te doen worden. Hierna stapelde de conflictstof zich
    verder op. Uiteindelijk werden de ongeregeldheden in de
    legerplaats bij de Harskamp op 25 oktober, een reactie op het
    intrekken van de gewone verloven in verband met een dreigende
    schending van de Nederlandse neutraliteit door terugtrekkende
    Duitse troepen, aangegrepen om de OLZ buiten spel te
    manoeuvreren. Op 1 november besloot de ministerraad een
    commissie te benoemen die zou moeten rapporteren over de rellen
    op de Harskamp, de algemene toestand in het leger en over
    eventueel noodzakelijke hervormingen. Snijders achtte dit niet
    aanvaardbaar, aangezien hij zelf reeds een onderzoek had
    gelast, en eiste intrekking van het besluit, hetgeen door het
    kabinet werd geweigerd. Op 6 november, daags nadat P.J.
    Troelstra in de Tweede Kamer het ontslag van Snijders had
    ge&amp;euml;ist, deelde minister van Oorlog, jhr. G.A.A. Alting von
    Geusau (1918-1920), de OLZ mee dat hij het leger wenste te
    reorganiseren. Hij voegde daaraan toe dat hij Snijders niet de
    aangewezen persoon achtte om die reorganisatie voor zijn
    rekening te nemen. De generaal bood daarop zijn ontslag aan,
    hetgeen hem bij KB van 9 november 1918 op de meest eervolle
    wijze werd verleend.&lt;/p&gt;
&lt;p&gt;Na afloop van de Eerste Wereldoorlog leidde Snijders zeker
    geen teruggetrokken bestaan. Op tal van fronten was hij actief.
    Zo kantte hij zich als pleitbezorger voor een adequaat
    defensieapparaat in woord en geschrift tegen het streven naar
    eenzijdige ontwapening. In dit verband is vooral
    vermeldenswaard het legendarische debat dat hij op 30 april
    1924 in de zaal van de Haagse Dierentuin voerde met een van de
    meest vooraanstaande voorvechters van eenzijdige ontwapening,
    de fractievoorzitter van de Vrijzinnig-Democratische Bond in de
    Eerste Kamer, prof. D. van Embden. Daarnaast spande Snijders
    zich in voor de uitbreiding van de Nederlandse luchtvaart. Hij
    had als chef van de Generale Staf mede aan de basis gestaan van
    de Militaire Luchtvaartafdeeling, die op 1 juli 1913 was
    opgericht, en was daarna met veel belangstelling de snelle
    ontwikkelingen rond het luchtverkeer blijven volgen. In 1920
    onderzocht hij op verzoek van de KLM de mogelijkheden voor de
    burgerluchtvaart in Nederlands-Indi&amp;euml;. Bovendien was hij
    enkele jaren later nauw betrokken bij de totstandkoming van een
    permanente luchtverbinding tussen Nederland en
    Nederlands-Indi&amp;euml;. In het kader van deze activiteiten
    maakte hij drie reizen naar Nederlands-Indi&amp;euml;.&lt;/p&gt;
&lt;p&gt;Ofschoon Snijders zich van jongsaf aan allerminst tot het
    politieke bedrijf aangetrokken had gevoeld, aanvaardde hij in
    1932 op 80-jarige leeftijd het erevoorzitterschap van het
    rechts geori&amp;euml;nteerde antidemocratische Verbond voor
    Nationaal Herstel, een functie die hij tot 1937 bleef
    vervullen. In 1933 trad hij bij de Tweede-Kamerverkiezingen op
    als lijstaanvoerder van deze partij. Niet geheel zonder succes.
    Hij werd gekozen, maar stond zijn zetel af aan de nummer twee
    op de lijst, W.M. Westerman.&lt;/p&gt;
&lt;p&gt;Snijders heeft talrijke publikaties op zijn naam staan. In
    samenwerking met R. Dufour publiceerde hij in 1927 een
    diepgaande studie over het uitbreken van de Eerste
    Wereldoorlog. H. Brugmans bestempelde deze publikatie in het 
    &lt;em&gt;Tijdschrift voor Geschiedenis (TvG)&lt;/em&gt;

    43 (1928) 337-343 als pro-Duits en te eenzijdig
    militair-gericht, hetgeen voor de beide auteurs van het boek
    aanleiding vormde tot een uitgebreide repliek, die werd
    afgedrukt in 
    &lt;em&gt;TvG&lt;/em&gt;

    44 (1929) 250-262. Snijders verzorgde verder met
    collegae-officieren enkele leerboeken voor de KMA en
    publiceerde daarnaast in diverse tijdschriften, in het
    bijzonder 
    &lt;em&gt;De Militaire Spectator&lt;/em&gt;

    en 
    &lt;em&gt;De Ingenieur.&lt;/em&gt;
&lt;/p&gt;
&lt;p&gt;Zeker in het militaire milieu stond Snijders hoog
    aangeschreven, maar ook in wijder kring gold hij tijdens en nog
    lang na de Eerste Wereldoorlog als een gezaghebbend militair
    bij een ruim publiek dat doortastende en krachtige bewapening
    voor Nederland voorstond. Hij bleef bekend als een bekwaam
    organisator, was eerlijk en doortastend en beschikte over een
    groot rechtsgevoel. Op grond van zijn vele verdiensten verwierf
    hij talrijke binnen- en buitenlandse onderscheidingen. Zijn
    nagedachtenis wordt door twee gedenktekenen levend gehouden,
    het Generaal Snijdersmonument in het Militaire Luchtvaartmuseum
    te Soesterberg en een bronzen plaquette, ingemetseld in de
    gevel van het golfslagbad aan de boulevard in Scheveningen.
    Verder verdient vermelding dat in 1934 de toenmalige
    infanteriekazerne aan de Gelderselaan te Nijmegen, thans in
    gebruik bij de Koninklijke Luchtmacht, werd vernoemd naar
    generaal Snijders.&lt;/p&gt;
&lt;p&gt;
  &lt;a href='pgedeelte'&gt;P: &lt;/a&gt;
  &lt;em&gt;Veldversterkingskunst. Leerboek voor de cadetten van alle
    wapens.&lt;/em&gt;

    Met atlas. (Breda, 1899) 3e dr. bew. door T. Bodenhausen,
    1911); met P.C.J. Noorduijn en F.R. van Roijen, 
    &lt;em&gt;Duurzame en tijdelijke versterkingskunst. Leerboek voor de
    cadetten van alle wapenen.&lt;/em&gt;

    Met atlassen. (Breda, 1901. 2 dl.). Versch. herdr.; C.J.
    Snijders en J.H.A. Mijsberg, 
    &lt;em&gt;Handboek der pionierkunst voor het Nederlandsche leger&lt;/em&gt;

    (Schiedam, 1903-1908. 3 dl.); met R. Dufour, 
    &lt;em&gt;De mobilisati&amp;euml;n bij de groote Europeesche mogendheden
    in 1914 en de invloed van de generale staven op het uitbreken
    van den wereldoorlog. Bijdrage tot het onderzoek naar de
    oorzaken van den wereldoorlog&lt;/em&gt;

    (Leiden, 1927).&lt;/p&gt;
&lt;p&gt;
  &lt;a href='lgedeelte'&gt;L: &lt;/a&gt;W.G. de Bas, 'Generaal C.J. Snijders 1852 - 29
  september 1932. Grepen uit diens rijk en welbesteed leven', in 
  &lt;em&gt;Mavors&lt;/em&gt;

  26 (1932) 385-395; [Red.], in 
  &lt;em&gt;De Militaire Spectator&lt;/em&gt;

  101 (1932) 632-634; N. Bosboom, 
  &lt;em&gt;In moeilijke omstandigheden Augustus 1914 - Mei 1917&lt;/em&gt;

  (Gorinchem, 1933) 201-217; H. Minkenhof en W. Hulstijn, 
  &lt;em&gt;Hoe generaal [C.J.] Snijders zijn eigen loopbaan zag&lt;/em&gt;

  [Amsterdam, 1939]; G.C. Beltman, in 
  &lt;em&gt;De Ingenieur&lt;/em&gt;

  54 (1939) A 375-A 379; [Red.], in 
  &lt;em&gt;De Militaire Spectator&lt;/em&gt;

  108 (1939) 232; D. van den Berg, 
  &lt;em&gt;Cornelis Jacobus Snijders (1852-1939). Een leven in dienst van
  zijn Land en Volk. Eene levensbeschrijving, mede steunende op
  zijne eigen &amp;quot;Herinneringen&amp;quot;&lt;/em&gt;

  (['s-Gravenhage], 1949); C.T. de Jong, 'De Nederlandse
  neutraliteit tijdens de Eerste Wereldoorlog', in 
  &lt;em&gt;Tijdschrift voor Geschiedenis&lt;/em&gt;

  65 (1952) 257-271; 
  &lt;em&gt;Honderdvijftig jaar Generale Staf, 1814 - 11 maart - 1964.
  Overzicht van de ontwikkeling van de Koninklijke Landmacht&lt;/em&gt;

  ('s-Gravenhage, 1964) 89-100; 
  &lt;em&gt;Herinneringen van Jhr.Mr. B.C. de Jonge met brieven uit zijn
  nalatenschap.&lt;/em&gt;

  Uitg. door S.L. van der Wal (Utrecht, 1968) 12-17, 30-32, 40-53;
  H.J. Scheffer, 
  &lt;em&gt;November 1918. Journaal van een revolutie die niet
  doorging&lt;/em&gt;

  (Amsterdam, 1968) 20-25; C. Smit, 
  &lt;em&gt;Nederland in de Eerste Wereldoorlog (1899-1919)&lt;/em&gt;

  (Groningen, 1971-1973. 3 dl.) III, 11-23; J.W. Bonebakker, 
  &lt;em&gt;Twee verdienstelijke officieren [N. Bosboom en C.J.
  Snijders]&lt;/em&gt;

  (Nieuwkoop, [1974]); F. Snapper, 'De gevechtswaarde van de
  Nederlandse Landmacht tegen het einde van de Eerste
  Wereldoorlog', in 
  &lt;em&gt;Mars et Historia&lt;/em&gt;

  21 (1987) 1 (januari/ februari) 7-14.&lt;/p&gt;

&lt;p&gt;
&lt;a href=&amp;quot;igedeelte&amp;quot;&gt;I: &lt;/a&gt;&lt;i&gt;Persoonlijkheden in het Koninkrijk der Nederlanden in woord en beeld&lt;/i&gt;. Onder hoofdred. van H.P. van den Aardweg (Amsterdam 1938) 1379.
&lt;/p&gt;

&lt;p&gt;J.A.M.M. Janssen&lt;/p&gt; 
&lt;dtml-var bwn_footer&gt;</text>
  </biography>
</biodes>

