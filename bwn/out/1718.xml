<biodes version="1.0">
  <fileDesc>
    <title>Spelberg, Everhard Dirk (1898-1968)</title>
    <ref target="http://resources.huygens.knaw.nl/bwn1880-2000/lemmata/bwn3/spelberg"/>
    <publisher>
      <name>Biografisch Woordenboek van Nederland:1880-2000</name>
      <ref target="http://resources.huygens.knaw.nl/bwn1880-2000"/>
    </publisher>
  </fileDesc>
  <person>
    <idno type="id">spelberg</idno>
    <persName><name type="geslachtsnaam">Spelberg</name>, Everhard Dirk</persName>
    <sex value="1"/>
    <event type="birth" when="1898"/>
    <event type="death" when="1968"/>
    <state type="occupation">omroepbestuurder</state>
  </person>
  <biography>
    <graphic url="http://resources.huygens.knaw.nl/bwn1880-2000/lemmata/bwn3/images/images/SPELBERG.jpg"/>
    <text>&lt;dtml-var bwn_header&gt;
 &lt;p class='genealogie'&gt;
  &lt;strong&gt;Spelberg, Everhard Dirk&lt;/strong&gt;, medeoprichter en predikant-secretaris van de Vrijzinnig Protestantsche Radio-Omroep (Nieuwveen 21-5-1898 - Soest 8-6-1968).

  Zoon van Gerardus Albertus Lutje Spelberg, hoofd van een school,
  en Maria Turkenburg. Gehuwd op 29-10-1925 met Laurina Stokmans.
  Uit dit huwelijk werden 3 zoons en 1 dochter geboren. 
  
&lt;img src=&amp;quot;images/SPELBERG.jpg&amp;quot; align=&amp;quot;right&amp;quot; BORDER=&amp;quot;0&amp;quot; alt=&amp;quot;afbeelding van Spelberg, Everhard Dirk&amp;quot; class=&amp;quot;bwnimg&amp;quot;&gt;
  
  &lt;/p&gt;
&lt;p&gt;Spelberg volgde na eindexamen gymnasium te Amersfoort in
    1918 een opleiding aan de Landbouwhoogeschool in Wageningen. Na
    zijn kandidaatsexamen in 1921 besloot hij - onder invloed van
    de Vrijzinnig Christelijke Jeugd Beweging - predikant te
    worden. Hij studeerde theologie aan de universiteiten van
    Utrecht en Leiden. In de laatste stad deed hij in 1923 zijn
    kandidaatsexamen tweede gedeelte in de Faculteit der
    godgeleerdheid. In deze periode kreeg hij via de in 1923
    opgerichte Centrale Commissie voor het Protestantisme, het
    organisatorisch centrum voor vrijzinnig-protestantse
    groeperingen, bemoeienis met het nog jonge medium radio.
    Tijdens de tweede vergadering van deze commissie op 24 mei 1924
    was hij een van de initiatiefnemers van een subcomit&amp;eacute; voor
    radiozaken, dat ervoor moest zorgen dat de
    vrijzinnig-protestanten zo nu en dan een uitzending konden
    verzorgen. Toen in 1925 de Regeeringscommissie voor den
    Nationalen Draadloozen Omroep o.l.v. Ch.J.M. Ruijs de
    Beerenbrouck, adviseerde dat alleen organisaties met
    rechtspersoonlijkheid in aanmerking konden komen voor zendtijd
    besloot de Centrale Commissie op 29 mei 1926 het subcomit&amp;eacute;
    te veranderen in een vereniging met de naam: de Vrijzinnig
    Protestantsche Radio-Omroep (VPRO), waarvan mej. Nicolette
    Bruining voorzitter werd. De inmiddels predikant geworden Evert
    Spelberg, die zijn bediening uitoefende in Egmond aan den Hoef,
    werd secretaris van het bestuur. Dit was het begin van een
    intensieve samenwerking met Nicolette Bruining, die dertig jaar
    lang tot haar aftreden in 1956 heeft geduurd. Aanvankelijk nam
    de VPRO een wat wisselende positie in de ether in, maar bij het
    zendtijdenbesluit van 15 mei 1930 kreeg hij zijn definitieve
    plaats in het pluriforme omroepbestel. In de eerste jaren was
    Spelberg niet enkel bestuurslid, maar ook omroeper,
    programmaleider en programmamaker. Hij verzorgde zelf morgen-
    en avondwijdingen en hield religieuze voordrachten. Ook was hij
    een van de redacteuren van het kleine programmablad 
    &lt;em&gt;Vrije Geluiden.&lt;/em&gt;

    Van 1930 tot 1935 was Spelberg predikant te Nijmegen; het
    radiowerk deed hij erbij. In 1936 echter kwam hij in vaste
    dienst van de VPRO als 'predikant-secretaris' en hoofdredacteur
    van het inmiddels volwaardig geworden programmablad, waarin hij
    wekelijks het hoofdartikel schreef. Naast bestuurder was hij
    programmaleider en producer van alle uitzendingen, daarbij
    geholpen door zijn echtgenote, die kinderprogramma's verzorgde
    en de 'Vreugdecentrale' leidde ten behoeve van 'zieken en ouden
    van dagen'. Spelberg was ook altijd een van de leidende figuren
    tijdens de periodieke VPRO-conferenties en -landdagen, die
    gewoonlijk plaatsvonden in het Gelderse Barchem.&lt;/p&gt;
&lt;p&gt;Zijn bekendste en dichtbeluisterde programma was de
    wekelijkse radiorubriek: 'Gesprekken met luisteraars', waarmee
    hij in het najaar 1935 begon en die hij voortzette tot aan de
    opheffing van de VPRO tijdens de Duitse bezetting in 1941. In
    deze uitzendingen behandelde hij talloze vragen op religieus
    terrein die hem per brief bereikten. Zij vormden de basis van
    zijn dissertatie, waarmee hij in 1945 in Groningen bij prof. G.
    van der Leeuw de doctorstitel behaalde en die hij publiceerde
    in boekvorm: 
    &lt;em&gt;Een Radiogemeente. Brieven en beschouwingen&lt;/em&gt;

    (Amsterdam, 1945).&lt;/p&gt;
&lt;p&gt;In de jaren dertig maakte hij op uitnodiging van de Groep
    van Vrijzinnig Godsdienstigen in Ned.-Indi&amp;euml; een tournee
    door Sumatra, Java en Bali. Voor geloofsgenoten daar zond de
    VPRO op gezette tijden programma's uit via de kortegolfzender
    PHOHI (Philips Omroep Holland-Indi&amp;euml;). Spelberg was als
    VPRO-bestuurder voorstander van een Nationale Omroep als 'een
    centraal geleid orgaan waarin de geestesstromingen evenredig
    aan bod komen'. Hij achtte de verzuiling 'een van de kwalen van
    ons volksbestaan' en was een tegenstander van het zg.
    particularisme. Het is voor hem een blijvende desillusie
    geweest dat zijn idealen op dit punt nooit gerealiseerd zijn.
    Toen in het najaar van 1940 de omroepverenigingen op last van
    de Duitse bezetter moesten opgaan in de Rijksradio De
    Nederlandsche Omroep heeft Spelberg korte tijd gehoopt dat zijn
    wens vervuld zou worden, tot hij inzag dat het nieuwe instituut
    een propagandainstrument werd voor het nationaal-socialisme.
    Wel heeft hij toen nog gepoogd door middel van een 'Vrijzinnig
    Protestantsch Kerkcomit&amp;eacute;' via de radio pastoraal werk te
    doen, maar eind 1941 werd zowel het comit&amp;eacute; als het blad 
    &lt;em&gt;Vrije Geluiden&lt;/em&gt;

    verboden. Na de bevrijding in 1945 herleefde met de komst van
    omroep 'Herrijzend Nederland' zijn verwachting van een
    Nationale Omroep, waarvoor het kabinet Schermerhorn-Drees
    vanuit de 'doorbraakgedachte' zeer geporteerd was. De vier
    grote vooroorlogse omroepen eisten echter herstel van hun
    rechten; dit leidde tot een compromis: de Stichting
    Nederlandsche Radio-Omroep in Overgangstijd. Spelberg kreeg
    daarin de functie van programmadirecteur. Als gevolg van de
    politieke ontwikkelingen kregen de omroepen begin 1947 hun oude
    posities terug, zij het dat op bepaalde terreinen een
    samenwerkingsverband kwam in de Stichting de Nederlandsche
    Radio-Unie. Spelberg keerde terug naar de VPRO en nam al zijn
    vroegere taken en activiteiten weer op tot aan zijn
    pensionering in 1964.&lt;/p&gt;
&lt;p&gt;Spelberg was een principieel en strijdvaardig idealist, maar
    geen fanaticus. Hij vervulde zijn functies gedreven door
    pastorale bewogenheid. Hij was een vriendelijk, gastvrij en
    toegankelijk man, hoofs in de omgang, ook met hen met wie hij
    van mening verschilde. Bij zijn collega-omroepbestuurders was
    hij zeer gezien, evenals bij zijn medewerkers, van wie hij,
    zelf nauwgezet, weliswaar veel eiste, maar over wie hij bij
    gemaakte fouten mild oordeelde. Hij was de stuwkracht van
    'zijn' VPRO. Met zijn programma's heeft hij veel luisteraars
    aan zich verplicht. Zijn activiteiten werden met enkele
    onderscheidingen gewaardeerd. Na zijn overlijden werd hij
    begraven op het kerkhof van zijn eerste gemeente Egmond aan den
    Hoef.&lt;/p&gt;
&lt;p&gt;
  &lt;a href='agedeelte'&gt;A: &lt;/a&gt;Archief-VPRO; Afd. documentatie van de Stichting
  Nederlands Omroepmuseum in Hilversum; Archief Centrale Commissie
  voor het Vrijzinnig Protestantisme in het Rijksarchief
  Utrecht.&lt;/p&gt;
&lt;p&gt;
  &lt;a href='pgedeelte'&gt;P: &lt;/a&gt;Behalve het al genoemde proefschrift artikelen in het
    programmablad 
    &lt;em&gt;Vrije Geluiden&lt;/em&gt;

    jrg. 1926-1941; 1947-1964: 
    &lt;em&gt;Voordat de nacht valt&lt;/em&gt;

    (Amsterdam, 1942); 
    &lt;em&gt;Ons allen nabij&lt;/em&gt;

    (Amsterdam, 1947); 
    &lt;em&gt;Aan de avond van deze dag&lt;/em&gt;

    (Delft, 1952).&lt;/p&gt;
&lt;p&gt;
  &lt;a href='lgedeelte'&gt;L: &lt;/a&gt;Interviews en herdenkingsartikelen in 
  &lt;em&gt;Haagsch Dagblad,&lt;/em&gt;

  9-1-1954; 
  &lt;em&gt;Vrije Geluiden,&lt;/em&gt;

  6-6-1963; 
  &lt;em&gt;Vrij Nederland,&lt;/em&gt;

  6-2-1965; 
  &lt;em&gt;NRC&lt;/em&gt;

  , 18-5-1968; 
  &lt;em&gt;Het Parool,&lt;/em&gt;

  10-6-1968; 
  &lt;em&gt;Trouw,&lt;/em&gt;

  10-6-1968; 
  &lt;em&gt;Vrije Geluiden,&lt;/em&gt;

  16-6-1968, 3-5-1986. 
  &lt;p&gt;
    &lt;em&gt;Rond radio en televisie. Een bundel opstellen voor dr.
  Spelberg bij zijn afscheid van de VPRO&lt;/em&gt;

  (Arnhem, 1963); D. Verkijk, 
  &lt;em&gt;Radio Hilversum 1940-1945&lt;/em&gt;

  (Amsterdam, 1974); H. v.d. Heuvel, 
  &lt;em&gt;Nationaal of verzuild&lt;/em&gt;

  (Baarn, 1976); Anne H. Mulder, 'Van afkorting tot
  vierletterwoord', in 
  &lt;em&gt;De potentie van een dwerg. Een halve eeuw VPRO... .&lt;/em&gt;

  Ad Kooyman [en] Max van Rooy (Amsterdam, 1976) 49-65; 
  &lt;em&gt;Een vrijzinnige verhouding. De VPRO en Nederland
  1926-1986.&lt;/em&gt;

  Door J.H.J. van den Heuvel [et al.] (Baarn, 1986) 75-146 en
  passim; 
  &lt;em&gt;De wortels. Portret van Nicolette Bruining en ds.
  Spelberg.&lt;/em&gt;

  Cassette radioprogramma 'Het Spoor', 3-5-1986.&lt;/p&gt;
&lt;/p&gt;


&lt;p&gt;
&lt;a href=&amp;quot;igedeelte&amp;quot;&gt;I: &lt;/a&gt;&lt;i&gt;Rond radio en televisie. Een bundel opstellen voor Dr.E.D. Spelberg bij zijn afscheid van de VPRO&lt;/i&gt; (Arnhem 1963) afbeelding op achterzijde voorkaft.&lt;/p&gt;


&lt;p&gt;H.W.A. Joosten&lt;/p&gt; 
&lt;dtml-var bwn_footer&gt;</text>
  </biography>
</biodes>

