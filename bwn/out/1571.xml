<biodes version="1.0">
  <fileDesc>
    <title>Ruijs, Anna Charlotte (1898-1977)</title>
    <ref target="http://resources.huygens.knaw.nl/bwn1880-2000/lemmata/bwn3/ruijs"/>
    <publisher>
      <name>Biografisch Woordenboek van Nederland:1880-2000</name>
      <ref target="http://resources.huygens.knaw.nl/bwn1880-2000"/>
    </publisher>
  </fileDesc>
  <person>
    <idno type="id">ruijs_3</idno>
    <persName><name type="geslachtsnaam">Ruijs</name>, Anna Charlotte</persName>
    <sex value="2"/>
    <event type="birth" when="1898"/>
    <event type="death" when="1977"/>
    <state type="occupation">medica</state>
  </person>
  <biography>
    <graphic url="http://resources.huygens.knaw.nl/bwn1880-2000/lemmata/bwn3/images/images/RUIJSAC.jpg"/>
    <text>&lt;dtml-var bwn_header&gt;
 &lt;p class='genealogie'&gt;
  &lt;strong&gt;Ruijs, Anna Charlotte&lt;/strong&gt;

  (bekend onder de naam &lt;b&gt;Charlotte Ruys&lt;/b&gt;), bacteriologe (Dedemsvaart, gem. Avereerst 21-l2-1898 - Amsterdam 8-2-1977).

  Dochter van Bonne Ruijs (bekend onder de naam Ruys), planten- en
  boomkweker, en Engelina Gijsberta Fledderus. Gehuwd op 22-6-1945
  met Maria Andr&amp;eacute; Antoine August Defresne, toneelschrijver en
  -regisseur. Uit dit huwelijk werden geen kinderen geboren.
  
  &lt;img src=&amp;quot;images/RUIJSAC.jpg&amp;quot; align=&amp;quot;right&amp;quot; BORDER=&amp;quot;0&amp;quot; alt=&amp;quot;afbeelding van Ruijs, Anna Charlotte&amp;quot; class=&amp;quot;bwnimg&amp;quot;&gt;
  

  
  &lt;/p&gt;
&lt;p&gt;Anna Charlotte Ruys werd in 1898 als tweede kind en oudste
    dochter geboren in Dedemsvaart. Het gezin Ruys zou later acht
    kinderen tellen. De streng Nederlands-Hervormde traditie die de
    opvoeding kenmerkte, sloot een zekere 'moderne geest' niet uit.
    Bonne Ruys, de vader van Charlotte, experimenteerde, als kweker
    van vaste planten, met nieuwe vari&amp;euml;teiten. Zijn kwekerij
    Moerheim werd hierdoor wereldberoemd. Moeder Ruys had als een
    van de eerste vrouwen in Nederland het examen voor postbeambte
    afgelegd en voor zij trouwde ook als zodanig gewerkt. Na haar
    huwelijk organiseerde zij een christelijke wijkverpleging. Het
    zal mede hieraan te danken zijn geweest dat ook van de dochters
    Ruys werd verwacht dat ze 'iets' zouden 'worden'. Charlotte
    ging op 13-jarige leeftijd uit huis om in Zwolle het gymnasium
    te volgen, waar ze vanuit de vijfde klas staatsexamen deed.
    Daarop ging zij in Utrecht studeren, leerde daar haar vriendin
    Marie Anne Tellegen kennen, die een vooraanstaande rol in de
    vrouwenbeweging zou spelen, en kwam in aanraking met o.a. Frans
    Coenen en Carry van Bruggen. Zij werd in deze periode
    kritischer, raakte meer en meer links-liberaal
    geori&amp;euml;nteerd en verbrak ook de banden met de kerk.&lt;/p&gt;
&lt;p&gt;Na het doctoraal examen in 1922 besloot Anna haar
    artsenopleiding te voltooien in Groningen - op 21 februari
    1924-omdat enkele Utrechtse hoogleraren de naam hadden grof
    tegen vrouwelijke studenten te zijn. Omdat zij gekozen had voor
    een wetenschappelijke loopbaan viel het niet mee aan de slag te
    komen. Gelukkig mocht zij bij de uit Duitsland afkomstige
    hoogleraar W.A.P. Sch&amp;uuml;ffner op het Instituut voor
    Tropische Hygi&amp;euml;ne van de Vereeniging ,,Koninklijk
    Koloniaal Instituut&amp;quot; te Amsterdam als volontair komen werken.
    Omdat het Instituut in het Laboratorium voor Volksgezondheid en
    gehuisvest was leerde zij hier spoedig ook J.J. van Loghem,
    hoogleraar in de gezondheidsleer aan de Universiteit te
    Amsterdam, kennen, met wie zij later zou gaan samenwerken.&lt;/p&gt;
&lt;p&gt;Onder Sch&amp;uuml;ffner werd hard gewerkt aan methoden van
    bloedonderzoek en onderzoek naar leptospira, een bepaald soort
    micro-organisme. Bovendien viel vrij snel het besluit dat
    Charlotte onderzoek zou doen naar 
    &lt;em&gt;De verwekker van de rattebeet-ziekte,&lt;/em&gt;

    op welke proefschrift zij op 3 juli 1925 promoveerde. Inmiddels
    betaald assistente geworden, aanvaardde zij in april 1925 een
    opdracht van de GG en GD voor een onderzoek bij scheeps- en
    havenratten op de aanwezigheid van pest onder leiding van
    pestdeskundige Van Loghem. In september kwam zij bij hem in
    dienst als assistente, waar zij, naast het verrichten van
    onderzoek en het behulpzaam zijn bij practica, ook een leergang
    opzette voor de opleiding van hygi&amp;euml;nisten, en hiervoor
    zelf als eerste in 1926 het diploma behaalde. In 1928 vroeg zij
    op aanraden van Van Loghem toelating tot privaatdocent in de
    bacteriologie der infectieziekten. De openbare les waarmee zij
    deze functie aanvaardde was getiteld: 
    &lt;em&gt;Wisselende opvattingen over besmetting.&lt;/em&gt;
&lt;/p&gt;
&lt;p&gt;Ondanks haar goede verstandhouding met Van Loghem, besloot
    Charlotte Ruys in 1928 te solliciteren naar de functie van
    hoofd van de laboratoria van de afdeling volksgezondheid van de
    GG en GD, waar zij, geheel tegen de verwachtingen in, werd
    aangenomen. Zij verlangde naar een zelfstandige werkkring,
    terwijl ze daarbij in deze functie meer recht kon doen aan haar
    opvattingen over het medische beroep, zoals ze die, in 1958,
    heeft geformuleerd in 
    &lt;em&gt;The m&amp;eacute;dical proffession.&lt;/em&gt;

    Anna verrichtte liever wetenschappelijk onderzoek in dienst van
    een sociale organisatie als de GG en GD, dan in die van de op
    zuiver wetenschappelijk onderzoek gerichte universiteit.
    Medische studenten die zich hun toekomst niet konden
    voorstellen tussen 'buisjes en preparaten', wees zij op het
    belang van nauwkeurig laboratoriumonderzoek. Zij placht deze
    bewering dan vaak te ondersteunen met een voorbeeld uit de
    praktijk, namelijk haar vondst in haar beginperiode bij de GG
    en GD, dat een grote groep vrouwen, die ten onrechte
    gebrandmerkt was als besmet met gonorroe, slechts aan een
    onschuldige vulvovaginitis (vagina-infectie) leed. Niet alleen
    werden de desbetreffende vrouwen en meisjes door deze diagnose
    ontslagen van een langdurige en onplezierige behandeling en
    verlost uit een inrichting, maar ook was het van belang dat de
    vrouwen door dit oordeel voor de 'schande' van een
    geslachtsziekte tegenover haar omgeving werden gespaard.&lt;/p&gt;
&lt;p&gt;Haar indiensttreding bij de GG en GD betekende niet een
    definitief afscheid van de universiteit. Op voorstel van Van
    Loghem werd zij in april 1940 benoemd tot buitengewoon
    hoogleraar aan de Universiteit van Amsterdam, nadat ze twee
    keer voor vacatures van hoogleraar in haar vak, te Groningen en
    te Utrecht, was gepasseerd. Haar inaugurele rede luidde 
    &lt;em&gt;Ziektekiemen&lt;/em&gt;

    (Amsterdam, [1940]). In 1948 volgde zij Van Loghem op en werd
    zij hoogleraar in de bacteriologie, epidemiologie en de
    immuniteitsleer. Daarnaast doceerde zij tot 1952 sociale
    geneeskunde en tot 1958 hygi&amp;euml;ne. Charlotte Ruys heeft zich
    ook in bestuurlijke en organisatorische functies energiek
    betoond, o.a. als lid van de redactie van het 
    &lt;em&gt;Nederlands Tijdschrift voor Geneeskunde&lt;/em&gt;

    (1945-1948), de Nederlandse Unesco Commissie (1947-1951), de
    organisatie van het Zuiver Wetenschappelijk Onderzoek en het
    bestuur van het Toegepast-Natuurkundig Onderzoek. Van 1949 tot
    1953 was zij voorzitter van de medische faculteit. Toen ze
    besloot haar maatschappelijke activiteiten te beperken, bleef
    zij alleen nog tot 1966 lid van de Gezondheidsraad. Ook op
    ruimer maatschappelijk terrein bleek dat Charlotte zich sterk
    bewust was van haar verantwoordelijkheid als arts en
    wetenschappelijk onderzoeker. Tijdens een studiereis naar de VS
    in 1947 was zij geconfronteerd met discussies over de rol van
    het wetenschappelijk onderzoek in dienst van de oorlogvoering,
    vooral op bacteriologisch terrein. In lezingen en artikelen
    wees zij sindsdien op de noodzaak van het verzet hiertegen. Een
    verzoek van het ministerie van Oorlog om te adviseren over de
    bouw van een laboratorium, wees zij af. In een rede in 1961
    voor de Stichting Kunstenaarsverzet 1942-1945, getiteld 
    &lt;em&gt;Verzet van vandaag,&lt;/em&gt;

    zou zij haar protest tegen het verlenen van wetenschappelijke
    medewerking aan bacteriologische oorlogsvoering vergelijken met
    het verzet van mensen tijdens de oorlog. Zij wist waar ze over
    sprak. In de bezettingstijd had zij zich onmiddellijk
    aangesloten bij het artsenverzet, dat in de zomer van 1941 met
    de oprichting van het Medisch Contact begonnen was en zich half
    legaal en half illegaal de daaropvolgende jaren had geweerd.
    Nadat tijdens een van haar colleges in februari 1943 de
    mannelijke studenten door de Duitse politie waren weggehaald,
    leidde een hardnekkig volgehouden weigering nog colleges te
    geven uiteindelijk tot 'oneervol' ontslag in 1944. Zij negeerde
    daarbij tot drie keer toe een dreiging met de doodstraf door de
    SD. In februari 1945 werd zij toch nog gearresteerd onder
    verdenking de leiding te hebben over geheime zenders in
    Amsterdam. Op 6 mei volgde haar bevrijding uit het
    'Oranjehotel' (de gevangenis in Scheveningen).&lt;/p&gt;
&lt;p&gt;Ook in haar huwelijk speelde dit maatschappelijk engagement
    een rol. August Defresne, regisseur, toneel- en romanschrijver,
    had zij in 1924 leren kennen. Hij was toen nog getrouwd met de
    toneelspeelster Charlotte K&amp;ouml;hler, maar er ontstond al
    spoedig tussen hem en Charlotte Ruys een blijvende intieme
    relatie. Aanvankelijk was een huwelijk niet mogelijk, maar toen
    in 1937 Charlotte K&amp;ouml;hler toch wilde scheiden was het voor
    Charlotte Ruys onmogelijk geworden te huwen wegens een artikel
    in het Algemeen Rijksambtenaren Reglement (ARAR) van 19-1-1934
    dat bepaalde dat wanneer een ambtenares die jonger dan 45 jaar
    was in het huwelijk trad, zij eervol ontslagen werd op de dag
    van haar huwelijk. Het werk vond zij evenwel belangrijker.
    Geheimhouding bleef echter geboden, omdat het ARAR concubinaat
    gelijkstelde met een huwelijk. Pas na de bevrijding traden zij
    in de echt. Hun relatie betekende veel voor beiden. Kwam zij
    door hem in aanraking met de psychoanalyse en de toneelwereld,
    omgekeerd ging van haar wetenschappelijke arbeid een stimulans
    uit. Zijn roman 
    &lt;em&gt;Professor Kasper&lt;/em&gt;

    (Amsterdam, [1950]) bijvoorbeeld gaf het door haar gestelde
    morele probleem van de bacterioloog tegen de achtergrond van de
    biologische oorlogvoering weer. Na Defresnes overlijden in 1961
    woonde Charlotte nog 16 jaar samen met haar jongste zuster.&lt;/p&gt;
&lt;p&gt;Een vrouw als Charlotte Ruys moest wel betrokken geraken bij
    de vrouwenbeweging. Zij heeft ongetwijfeld deelgenomen aan het
    verzet tegen de maatregelen waarmee de arbeid van vrouwen in de
    jaren dertig werd beperkt. Haar vriendin Marie Anne Tellegen
    had de leiding van de feministische protestmeeting in 1938
    tegen het wetsvoorstel van minister C.P.M. Romme om de arbeid
    van gehuwde vrouwen geheel te verbieden. Zelf concentreerde zij
    zich vooral op de belangen van vrouwelijke artsen, die vanaf
    1933 behartigd werden door de Vereeniging van Nederlandsche
    Vrouwelijke Artsen. Van 1947 tot 1950 nam Charlotte Ruys het
    voorzitterschap van de M&amp;eacute;dical Women's International
    F&amp;eacute;d&amp;eacute;ration op zich. In deze functie had zij de
    leiding over het roerige internationale congres in 1950, waarin
    mede door haar invloed werd besloten de Duitse vrouwelijke
    artsenvereniging weer toe te laten tot de internationale
    organisatie.&lt;/p&gt;
&lt;p&gt;
  &lt;a href='agedeelte'&gt;A: &lt;/a&gt;Collectie - Defresne-Ruys in particulier beheer.
  Autobiografie van Charlotte Ruys in fotokopie in het
  Internationaal Informatiecentrum en Archief voor de
  Vrouwenbeweging (IIAV) te Amsterdam, alsmede 'Herinneringen aan
  A. Defresne' in machineschrift, o.a. op het Nederlands Theater
  Instituut te Amsterdam en in het IIAV, en ten slotte 'Anna
  Charlotte Ruys 21-XII-1898 ' als fotokopie in het
  IIAV.&lt;/p&gt;
&lt;p&gt;
  &lt;a href='pgedeelte'&gt;P: &lt;/a&gt;
  Lijst van publikaties van 1925 tot 1968 in de bibliotheek
    van het Laboratorium voor de gezondheidsleer van de
    Universiteit van Amsterdam.
&lt;/p&gt;
&lt;p&gt;
  &lt;a href='lgedeelte'&gt;L: &lt;/a&gt;W.B.F. Schaper, 'Prof. Anna Charlotte Ruys', in 
  &lt;em&gt;In het eerste gelid. Twaalf vooraangaande Nederlanders&lt;/em&gt;

  (Meppel, [1955]) 117-133; F. Dekking en J.J. van Loghem sr.,
  'Prof.dr. A. Charlotte Ruys 25 jaar hoogleraar', in 
  &lt;em&gt;Nederlands Tijdschrift voor Geneeskunde (Ned. T. Geneesk.)&lt;/em&gt;

  109 (1965) 1131-1132; E. Pereira-d'Oliviera, 
  &lt;em&gt;Vrouwen feministen die van genezen wisten&lt;/em&gt;

  (Amsterdam, 1973) 118; Tom de Greef en Max Hirsch, '1940-1975',
  in 
  &lt;em&gt;Folio civitatis&lt;/em&gt;

  28 (1975) 34 (31 mei) 11; B. Turksma-Heijmann, 'Prof. A.
  Charlotte Ruys: Woekeren met talenten', in 
  &lt;em&gt;Mededelingen van de Vereniging van vrouwen met academische
  opleiding&lt;/em&gt;

  42 (1976) 1 (febr.) 12-14; J.W. van den Blink-Rolder, 
  &lt;em&gt;De krant van de V.N.V.A.&lt;/em&gt;

  5 (1977) 2 (april) 6-9; J.R. Prakken, in 
  &lt;em&gt;Ned. T. Geneesk.&lt;/em&gt;

  121 (1977) 427; H. C. Zanen, in 
  &lt;em&gt;Folia Civitatis&lt;/em&gt;

  30 (1977) 23 (26 februari) 2.&lt;/p&gt;

&lt;p&gt;
&lt;a href=&amp;quot;igedeelte&amp;quot;&gt;I: &lt;/a&gt;Dr. E. Pereira-d'Oliveira, &lt;i&gt;Vrouwen feministen die van genezen wisten. Over de vrouwelijke arts in Nederland&lt;/i&gt; (Amsterdam 1973) fotokatern [Foto: Eddy Posthuma de Boer].


&lt;p&gt;Mineke Bosch&lt;/p&gt; 
&lt;dtml-var bwn_footer&gt;</text>
  </biography>
</biodes>

