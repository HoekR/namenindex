<biodes version="1.0">
  <fileDesc>
    <title>Raemaekers, Louis (1869-1956)</title>
    <ref target="http://resources.huygens.knaw.nl/bwn1880-2000/lemmata/bwn3/raemakers"/>
    <publisher>
      <name>Biografisch Woordenboek van Nederland:1880-2000</name>
      <ref target="http://resources.huygens.knaw.nl/bwn1880-2000"/>
    </publisher>
  </fileDesc>
  <person>
    <idno type="id">raemakers</idno>
    <persName><name type="geslachtsnaam">Raemaekers</name>, Louis</persName>
    <sex value="1"/>
    <event type="birth" when="1869"/>
    <event type="death" when="1956"/>
    <state type="occupation">tekenaar</state>
  </person>
  <biography>
    <graphic url="http://resources.huygens.knaw.nl/bwn1880-2000/lemmata/bwn3/images/images/RAEMAEKERS.jpg"/>
    <text>&lt;dtml-var bwn_header&gt;
 &lt;p class='genealogie'&gt;
  &lt;strong&gt;Raemaekers, Louis&lt;/strong&gt;, politiek tekenaar (Roermond 6-4-1869 - ' s-Gravenhage 26-7-1956).

Zoon van Josephus Christianus Hubertus Raemaekers, boekdrukker en
uitgever, en Margaretha Amalia Michels. Gehuwd op 10-7-1902 met
Johanna Petronella van Mansvelt. Uit dit huwelijk werden 1 zoon en
2 dochters geboren.

&lt;img src=&amp;quot;images/RAEMAEKERS.jpg&amp;quot; align=&amp;quot;right&amp;quot; BORDER=&amp;quot;0&amp;quot; alt=&amp;quot;afbeelding van Raemaekers, Louis&amp;quot; class=&amp;quot;bwnimg&amp;quot;&gt;

&lt;/p&gt;
&lt;p&gt;Raemaekers groeide op in Roermond in een politiek liberaal en
  kerkelijk onafhankelijk milieu. Op jonge leeftijd ontwikkelde hij
  belangstelling voor de vrije teken- en schilderkunst en maakte
  veel portretten, landschappen en stadstaferelen. Hij twijfelde
  tussen het vrije kunstenaarschap en een loopbaan met garantie
  voor maatschappelijke en financi&amp;euml;le zekerheid. Op aandringen
  van zijn vader koos hij voor het beroep van tekenleraar. Hij
  studeerde in Amsterdam op de Rijks Normaalschool voor
  Teekenonderwijzers onder directie van W. B. G. Molkenboer voor de
  akte 'bouw- en werktuigkundig teekenen' (1890-1893) en volgde
  lessen aan de Rijksschool voor Kunstnijverheid, onder directie
  van J. R. de Kruyff. Na zijn examen aanvaardde hij een tijdelijke
  aanstelling als leraar in het 'bouwkundig- en machineteekenen'
  aan de Burgeravondschool in Tilburg. Een jaar later werkte hij in
  Brussel in het atelier van Ernest Blanc-Garin, en in de avonduren
  bezocht hij de Acad&amp;eacute;mie Royale des Beaux Arts. In 1895
  vestigde Raemaekers zich in Wageningen, waar hij directeur en
  tekenleraar werd aan de Teekenschool voor Aankomende Werklieden
  en een jaar later tekenleraar aan de Rijkslandbouwschool, de
  latere Landbouwhoogeschool. Het accent in zijn werk verschoof
  steeds meer naar de vrije kunst. Zo tekende hij bijvoorbeeld een
  aantal spotprenten van hoogleraren en andere medewerkers van de
  Rijkslandbouwschool, die verschillende malen werden
  tentoongesteld. In 1905 kreeg hij de kans het roer om te gooien.
  Hij tekende voor zijn kinderen 
  &lt;em&gt;Guitenstreken van Pim, Piet en Puckie&lt;/em&gt;

  (Baarn, 1905. dl. 1 en 2; 1910. dl. 3 en 4), een eenvoudig
  platenboek met versjes. Dit maakte de weg vrij voor een nieuwe
  loopbaan, die hem internationale bekendheid zou geven als
  politiek tekenaar en karikaturist.&lt;/p&gt;
&lt;p&gt;Het kinderboek kwam in handen van Jan Kalff, kunstcriticus van
  het 
  &lt;em&gt;Algemeen Handelsblad.&lt;/em&gt;

  De redactie verzocht Raemaekers met ingang van januari 1906
  tekeningen te maken over de binnenlandse politiek. Hij kreeg in
  die tijd bekendheid door zijn portretten van politici, in
  samenwerking met Haags correspondent C. K. Elout, die ook in
  boekvorm verschenen 
  &lt;em&gt;(De Heeren in Den Haag&lt;/em&gt;

  Amsterdam, 1907-1909. 2 dl.) Na meningsverschillen stapte
  Raemaekers over naar 
  &lt;em&gt;De Telegraaf,&lt;/em&gt;

  waarin vanaf 20 februari 1909 eerst wekelijks, toen bijna
  dagelijks een bijdrage van hem verscheen. Hij nam ontslag als
  tekenleraar en verhuisde in 1912 naar Haarlem. Zijn werk was nu
  regelmatig op tentoonstellingen te zien. In een recensie plaatste
  Cornelis Veth Raemaekers' tekentrant tussen die van Jean-Louis
  Forain en Albert Hahn, zonder een duidelijke voortzetting te zien
  van het werk van een van beiden. Het was eerder 'een gelukkig
  compromis tusschen lijnteekening en verdeeling in lichte en
  donkere vlakken'. Veth prees ook de originaliteit in de wijze
  waarop de tekenaar de geportretteerde personen afbeeldde, zijn
  beeldspraak en zijn allegorie 
  &lt;em&gt;(Elsevier's Ge&amp;iuml;llustreerd Maandschrift&lt;/em&gt;

  dl. 45 (1913) 272-274). Raemaekers was in die jaren politiek
  neutraal, en dit maakte hem veelzijdiger in zijn onderwerpen dan
  de SDAP'er Hahn, die zich door zijn partijgebondenheid
  beperkingen zag opgelegd.&lt;/p&gt;
&lt;p&gt;Het uitbreken van de Eerste Wereldoorlog bracht hierin
  verandering. 
  &lt;em&gt;De Telegraaf&lt;/em&gt;

  ontwikkelde zich in het eerste oorlogsjaar tot een fel anti-Duits
  medium. Raemaekers' tekeningen werden spoedig in politieke
  kringen als een bedreiging van de handhaving van de strikte
  neutraliteit gezien. Zij brachten de regering, ook door klachten
  van de Centralen, verschillende keren in moeilijkheden, vooral
  toen zijn felste tekeningen in bundels verschenen: 
  &lt;em&gt;Het toppunt der beschaving&lt;/em&gt;

  (Amsterdam, 1914-1917. 7 dl.). De Duitse gezant eiste maatregelen
  tegen deze publikaties, maar minister van Buitenlandse Zaken J.
  Loudon volstond met een terechtwijzing aan het adres van
  Raemaekers en 
  &lt;em&gt;De Telegraaf.&lt;/em&gt;

  Tegen het einde van 1915 werden Raemaekers' tekeningen ook op
  grote schaal in Frankrijk 
  &lt;em&gt;(Le Journalen l'Illustration)&lt;/em&gt;

  en in Engeland 
  &lt;em&gt;(Daily Mail&lt;/em&gt;

  en 
  &lt;em&gt;Daily Chronicle)&lt;/em&gt;

  gepubliceerd. In Londen organiseerde de Fine Art Society eind
  1915 de eerste grote tentoonstelling, terwijl Frankrijk hem in
  februari 1916 onderscheidde als Chevalier de la L&amp;eacute;gion
  d'Honneur. Raemaekers verhuisde in die maand naar Engeland, om
  van daaruit de neutrale en geallieerde pers gemakkelijker te
  kunnen bereiken. Met steun van de Engelse regering werden zijn
  oorlogsalbums in achttien landen verspreid 
  &lt;em&gt;(Raemaekers' Cartoons&lt;/em&gt;

  (Londen [etc.], 1916) en andere titels), terwijl in honderden
  plaatsen tentoonstellingen werden georganiseerd van originelen en
  reprodukties. Daarnaast verscheen zijn werk in de vorm van
  briefkaarten, affiches en lantaarnplaatjes, ten bate van de
  geallieerde hulpfondsen. Zelfs soldaten die naar het front
  trokken kregen kleine prentenalbums mee. Regelmatig koos
  Raemaekers de Duitse keizer en kroonprins als onderwerp van zijn
  scherpkritische tekeningen, veelal in gezelschap van 'De Dood'.
  Ook gebruikte hij allegorische figuren als Marianne (Frankrijk),
  John Bull (Engeland) en Uncle Sam (Verenigde Staten). De
  belangrijkste bron voor zijn meer journalistieke tekeningen waren
  de bezoeken aan het front in Belgi&amp;euml; en Frankrijk die hij in
  1916, 1917 en 1918 ondernam. Hier maakte hij schetsen, aquarellen
  en een enkele foto, waarvan sommige later als uitgewerkte
  tekeningen hun weg vonden naar het publiek. Inmiddels verschenen
  er meer verzamelalbums met Raemaekers' oorlogsprenten. De Fine
  Art Society bracht in 1916 het eerste deel uit van 
  &lt;em&gt;The Great War, a neutral's indictment&lt;/em&gt;

  (Londen, 1916-1919. 3 dl.). In Amerika verscheen in 1916 het
  album 
  &lt;em&gt;Raemaekers' cartoons, with accompanying notes by well-known
  English writers, with an appr&amp;eacute;ciation from H. H. Asquith,
  prime minister of England&lt;/em&gt;

  (Garden City, N.Y., 1916). Op uitdrukkelijk verzoek van zowel
  Engelse als Amerikaanse zijde bezocht Raemaekers dit land van
  juli tot december 1917 om te proberen de publieke opinie ten
  gunste van de geallieerden te be&amp;iuml;nvloeden. Deze reis werd
  het hoogtepunt van Raemaekers' bekendheid, zijn tekeningen
  verschenen dagelijks in een paar honderd kranten, en men noemde
  hem 'the world's most famous cartoonist'.&lt;/p&gt;
&lt;p&gt;De grote bekendheid die Raemaekers tijdens de Eerste
  Wereldoorlog genoot, bracht hem niet die roem die hij verwachtte.
  Raemaekers was een instrument van de oorlogspropaganda, zijn rol
  was na 1918 vrijwel uitgespeeld. De tekenstijl van zijn
  oorlogsprenten, vlugge schetsmatige krijtkrabbels in de trant van
  de Franse karikaturisten, was weinig vernieuwend. Raemaekers
  noemde zelf de Zwitser Th&amp;eacute;ophile Steinlen, bekend door zijn
  tekeningen in het Franse blad 
  &lt;em&gt;Gil Bias Illustr&amp;eacute;,&lt;/em&gt;

  als zijn grote voorbeeld. De artistieke waarde van zijn tekenwerk
  werd niet altijd positief beoordeeld. Hoofdredacteur P. Buschmann
  signaleerde in 
  &lt;em&gt;Onze Kunst&lt;/em&gt;

  29 (1916) 57 - 58 dat 'zijne figuren al te vaak ledepoppen
  [waren]' en vond zijn werk 'in den vorm vaak onpersoonlijk,
  weifelend tusschen verschillende directe invloeden'. Deze kritiek
  had in 1916 weinig effect, maar toen na de oorlog de inhoudelijk
  betekenis van de prenten afnam, bleef er niet genoeg aan
  artistieke waarde over om zijn naam als kunstenaar onsterfelijk
  te maken. Terugblikkend had kunstcriticus Cornelis Veth de meeste
  waardering voor de tekeningen uit de periode vlak v&amp;oacute;&amp;oacute;r
  de oorlog 
  &lt;em&gt;(De politieke prent in Nederland&lt;/em&gt;

  (Leiden, 1920); de grootste bekendheid genoot Raemaekers echter
  als strijder voor de geallieerde zaak.&lt;/p&gt;
&lt;p&gt;Na de oorlog nam Raemaekers' produktiviteit aanzienlijk af.
  Hij bracht eerst enige tijd door in Zuid-Frankrijk. Rond 1920
  vestigde hij zich in Brussel, waar zijn tekeningen verschenen in 
  &lt;em&gt;Le Soir.&lt;/em&gt;

  Ook 
  &lt;em&gt;De Telegraaf&lt;/em&gt;

  publiceerde een enkele keer een tekening van hem. Vanaf 1928
  groeide het aantal weer, tot een gemiddelde van 15 tot 20 per
  maand in de jaren dertig. 
  &lt;em&gt;De Telegraaf&lt;/em&gt;

  droeg in deze tijd geen duidelijke politieke kleur, maar volgde
  een neutrale koers, waarbij nationalisme en oranjegezindheid de
  richting bepaalden. De krant was niet meer zo fel anti-Duits als
  in de Eerste Wereldoorlog en stond na 1940 zelfs sympathiek
  tegenover het nazi-bewind. Raemaekers beklaagde er zich in zijn
  memoires [Mamaroneck, N.Y., 1943, ongepubl.] over dat hem niet
  werd toegestaan zijn ongerustheid uit te drukken over de
  bedreiging van de onafhankelijkheid van zijn land. Na
  vijfentwintig jaar samenwerking koesterde hij tevergeefs de hoop
  een gunstige invloed op de redactie en de lezers te kunnen
  hebben. Hij bleef tot 1940 zijn medewerking aan 
  &lt;em&gt;De Telegraaf&lt;/em&gt;

  verlenen, waardoor hem later van meer kanten politieke
  na&amp;iuml;viteit verweten werd.&lt;/p&gt;
&lt;p&gt;Bij het uitbreken van de Tweede Wereldoorlog in 1939 week
  Raemaekers uit naar Engeland, in juni 1940 vertrok hij naar de
  Verenigde Staten. Hij vestigde zich met zijn vrouw buiten New
  York en leidde een teruggetrokken leven. In 1941 besloot hij
  definitief met werken te stoppen. Na de oorlog woonde hij enkele
  jaren in Belgi&amp;euml;. Sinds de Eerste Wereldoorlog had Raemaekers
  zich dikwijls miskend gevoeld, en het kwetste hem dat vooral de
  belangstelling vanuit Nederland gering was. De vele
  onderscheidingen en het eredoctoraat dat hij in 1922 van de
  Universiteit van Glasgow kreeg, legden slechts een pleister op de
  wond. De tentoonstelling van zijn werk in Roermond ter
  gelegenheid van zijn tachtigste verjaardag, in 1949, bracht
  Raemaekers in zijn vaderland de erkenning waar hij al jaren naar
  verlangde. In 1953 vestigde hij zich weer in Nederland.&lt;/p&gt;
&lt;p&gt;
  &lt;a href='agedeelte'&gt;A: &lt;/a&gt;In de archieven van het Hoover Institution on War,
Revolution and Peace in Stanford (Californie, VS) bevinden zich
ruim 600 originele tekeningen (1914 - 1941) en een groot aantal
persoonlijke herinneringen (waaronder correspondentie (1901 -
1939), kranteknipsels (1906-1939) en foto's). 
&lt;em&gt;Atlas van Stolk&lt;/em&gt;

(Rotterdam) bezit ruim 900 originele tekeningen.&lt;/p&gt;
&lt;p&gt;
  &lt;a href='pgedeelte'&gt;P: &lt;/a&gt;Behalve in de tekst genoemde publikaties en diverse
  ge&amp;iuml;llustreerde boeken: 
  &lt;em&gt;Ha! Ha! Ha! Ha! Alweer een Vredesconferentie&lt;/em&gt;

  (Amsterdam, 1907); 
  &lt;em&gt;Twintig opnamen uit mijn carico-plane&lt;/em&gt;

  (Amsterdam, 1910); 
  &lt;em&gt;Wereld-wee&lt;/em&gt;

  (Antwerpen, 1914); 
  &lt;em&gt;The &amp;quot;Land &amp;amp; Water&amp;quot; &amp;eacute;dition of Raemaekers
  

  cartoons&lt;/em&gt;

  (London, 1916- 1917. 2 dl.); 
  &lt;em&gt;The Century &amp;eacute;dition de luxe of Raemaekers' war
  cartoons&lt;/em&gt;

  (New York, 1917. 2 dl.); 
  &lt;em&gt;America in the war&lt;/em&gt;

  (New York, 1918); 
  &lt;em&gt;Raemaekers' cartoon history of the war&lt;/em&gt;

  (New York, 1918-1919. 3 dl.)&lt;/p&gt;
&lt;p&gt;
  &lt;a href='lgedeelte'&gt;L: &lt;/a&gt;Behalve in de tekst genoemde publikaties en diverse
artikelen in Nederlandse en buitenlandse dag- en weekbladen: C.
Veth, 'Louis Raemaekers als portretteekenaar', in 
&lt;em&gt;De Amsterdammer,&lt;/em&gt;

22-5-1910; W. Steenhoff, 'Tentoonstelling Louis Raemaekers bij
Buffa', 
&lt;em&gt;ibidem,&lt;/em&gt;

2-2-1913; F. Netscher, 'Louis Raemaekers. Karakterschets', in 
&lt;em&gt;De Hollandsche Revue&lt;/em&gt;

20 (1915) 672-684; 'The War's greatest cartoonist', in 
&lt;em&gt;Literary Digest,&lt;/em&gt;

11-9-1915; G. Kahn, 'Louis Raemaekers', in 
&lt;em&gt;Mercure de France&lt;/em&gt;

114 (1916), (mars-avril) 443-447; P. Buschmann, 'London. The second
exhibition of war cartoons by Louis Raemaekers', in 
&lt;em&gt;Onze Kunst&lt;/em&gt;

31 (1917) I, 147; J. Mesnil, 'Parijs. Tentoonstelling van
Raemaekers' teekeningen', 
&lt;em&gt;ibidem&lt;/em&gt;

31 (1917) II, 98-99; 'The world's most famous cartoonist', in 
&lt;em&gt;Literary Digest,&lt;/em&gt;

11-8-1917; Charles Vuille, 
&lt;em&gt;L'affaire Raemaekers, Compte-rendu du proc&amp;egrave;s intent&amp;eacute;
&amp;agrave; Me. Charles Vuille... devant la Haute Cour P&amp;eacute;nale
F&amp;eacute;d&amp;eacute;rale... 1918&lt;/em&gt;

(Neuch&amp;acirc;tel, 1918); 
&lt;em&gt;Land &amp;amp; Water Extra. Raemaekers Number,&lt;/em&gt;

21-10-1918; C. Veth, 
&lt;em&gt;Geschiedenis van de Nederlandsche caricatuur en van de scherts
in de Nederlandsche beeldende kunst&lt;/em&gt;

(Leiden, 1921) 268-271; G. van L., 'Louis Raemaekers', in 
&lt;em&gt;De Hollandsche Revue&lt;/em&gt;

29 (1924) 179- 183; J. Zwartendijk, 'Louis Raemaekers', in 
&lt;em&gt;Elsevier's Ge&amp;iuml;llustreerd Maandschrift&lt;/em&gt;

dl. 71 (1926) 233-236; H. R. Westwood, 
&lt;em&gt;Modern caricaturists&lt;/em&gt;

(London, 1932) 55-66; M. Kemp, 'Een kunstenaarsleven. Louis
Raemaekers, teekenaar in oorlogstijd', in 
&lt;em&gt;De Nedermaas&lt;/em&gt;

16 (1938) 2 (oktober) 23-26; 
&lt;em&gt;The World Encyclopedia of Cartoons.&lt;/em&gt;

Ed. Maurice H&amp;ouml;rn (New York [etc.], 1980. 2 dl.) 463-464; Koos
van Weringh, 'Het beeld van Duitsland in de jaren dertig in de
Nederlandse politieke karikatuur' , in 
&lt;em&gt;Nederland en het Duitse exil 1933-1940.&lt;/em&gt;

Red. Kathinka Dittrich en Hans W&amp;uuml;rzner (Amsterdam, 1982) 49
-78; Ariane de Ranitz, 'Beter een levende Duitscher dan een doode
Hollander?? Controverse over een tekening van Louis Raemaekers', in

&lt;em&gt;Het Oog in 't Zeil&lt;/em&gt;

3 (1986) 2 (febr.) 27-33.&lt;/p&gt;

&lt;p&gt;
&lt;a href=&amp;quot;igedeelte&amp;quot;&gt;I: &lt;/a&gt;&lt;i&gt;Persoonlijkheden in het Koninkrijk der Nederlanden in woord en beeld&lt;/i&gt;. Onder hoofdred. van H.P. van den Aardweg (Amsterdam 1938) 1196.
&lt;/p&gt;

&lt;p&gt;Ariane de Ranitz&lt;/p&gt; 
&lt;dtml-var bwn_footer&gt;</text>
  </biography>
</biodes>

