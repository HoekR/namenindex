<biodes version="1.0">
  <fileDesc>
    <title>Waard, Cornelis de (1879-1963)</title>
    <ref target="http://resources.huygens.knaw.nl/bwn1880-2000/lemmata/bwn2/waard"/>
    <publisher>
      <name>Biografisch Woordenboek van Nederland:1880-2000</name>
      <ref target="http://resources.huygens.knaw.nl/bwn1880-2000"/>
    </publisher>
  </fileDesc>
  <person>
    <idno type="id">waard</idno>
    <persName><name type="geslachtsnaam">Waard</name>, Cornelis de</persName>
    <sex value="1"/>
    <event type="birth" when="1879"/>
    <event type="death" when="1963"/>
    <state type="occupation">wetenschapshistoricus</state>
  </person>
  <biography>
    <text>&lt;dtml-var bwn_header&gt;
 &lt;p class='genealogie'&gt;
  &lt;strong&gt;Waard, Cornelis de&lt;/strong&gt;, wetenschapshistoricus (Bergen op Zoom 19-8-1879 - Vlissingen 6-5-1963).

Zoon van Cornelis de Waard, archivaris, en Maartje Tromp. Gehuwd op
8-10-1915 met Helena Christina Schwarz. Uit dit huwelijk werden 2 zoons
geboren.



&lt;/p&gt;
&lt;p&gt;De Waard studeerde, na het gymnasium te Middelburg doorlopen te
hebben, wis- en natuurkunde aan de Universiteit van Amsterdam (1898),
waar hij in 1903 het kandidaatsexamen behaalde. Hij werd leraar aan de
bijzondere HBS in Den Haag en deed zijn doctoraal examen in 1913. Vanaf
september 1914 was hij leraar wiskunde aan de HBS te Winschoten en van
1 november 1919 tot zijn pensionering op 1 september 1944 leraar
natuurkunde aan de HBS te Vlissingen.&lt;/p&gt;
&lt;p&gt;De Waard gebruikte al zijn vrije tijd voor onderzoek in de
geschiedenis van de natuurkunde, vooral de zeventiende eeuw betreffend.
Zulk onderzoek moest uiteraard voornamelijk gebaseerd worden op
archiefstudie, en daar zette De Waard zich toe, waarbij hij zeer
waarschijnlijk geprofiteerd heeft van de wenken van zijn vader, die
archivaris in Middelburg was. In juni 1905 trof de student De Waard in
de handschriftencollectie van de provinciale bibliotheek van Zeeland in
Middelburg een zeventiende-eeuwse bundel aantekeningen aan met de
weinig zeggende titel: 'Locu communi'. Het bleek het
wetenschappelijk aantekeningenboek te zijn van de rector aan de
Illustre School in Dordrecht, Isaac Beeckman (1588-1637), die de jonge
Descartes had ge&amp;iuml;nspireerd en in contact stond met P. Gassendi, M.
Mersenne en vele andere Hollandse, Franse en Engelse geleerden. De
Waard begon de tekst te transcriberen. Zijn leermeester Diederik
Johannes Korteweg probeerde de aantekeningen gepubliceerd te krijgen.
Een voorstel aan de Hollandsche Maatschappij der Wetenschappen te
Haarlem voor subsidie werd niet gehonoreerd. De Maatschappij benoemde
in 1910 een commissie (met o.a. Korteweg, H.A. Lorentz en J. Bosscha)
om na te gaan of een gehele of gedeeltelijke uitgave wel de moeite
waard was. Men kwam tot de conclusie dat het journaal niet van
voldoende belang was om een integrale uitgave ervan te rechtvaardigen.
Vooral door herhaaldelijk aansporen van E.J. Dijksterhuis in 
&lt;em&gt;De Gids&lt;/em&gt;

werd in de jaren '30 toch ingezien dat het journaal niet zo
onbelangrijk was als men eertijds dacht. Tussen 1939 en 1953 kon De
Waard het 
&lt;em&gt;Journal tenu par Isaac Beeckman de 1604 &amp;agrave; 1634&lt;/em&gt;

in vier kloeke delen uitgeven. Deze uitgave, voorzien van een
uitvoerige inleiding en tal van aantekeningen, is thans een
onontbeerlijke bron voor de geschiedenis van het cart&amp;eacute;sianisme en
van de cultuur in het zeventiende-eeuwse Nederland.&lt;/p&gt;
&lt;p&gt;Een andere merkwaardige vondst deed De Waard in 1914 in de
universiteitsbibliotheek te Groningen. Hij ontdekte niet-gepubliceerde
documenten betreffende de Franse wiskundige Pierre de Fermat
(1601-1665), van wie de 
&lt;em&gt;Oeuvres&lt;/em&gt;

door Charles Henry en Paul Tannery in 4 delen (1891-1912) waren
gepubliceerd. In 1922 verscheen De Waards 
&lt;em&gt;Suppl&amp;eacute;ment aux tomes I-IV. Documents in&amp;eacute;dits publi&amp;eacute;s
avec notices sur les nouveaux manuscrits.&lt;/em&gt;
&lt;/p&gt;
&lt;p&gt;Bijzonder belangrijk zijn verder de annotaties van De Waard bij de 
&lt;em&gt;Correspondance du P. Marin Mersenne. Religieux minime,&lt;/em&gt;

die van 1932 
&lt;em&gt;[=&lt;/em&gt;

1933] af verschenen en waarvan de publikatie ook nu nog voortgezet
wordt. Dit onvoltooide levenswerk van De Waard bevat de uiterst
belangrijke correspondentie die Mersenne (1588-1648) met tal van
vooraanstaande tijdgenoten voerde. Ook in dit werk zijn de talrijke
aantekeningen een ware schatkamer voor het intellectuele leven van de
zeventiende eeuw, zowel voor de wetenschaps- als voor de algemene
cultuurgeschiedenis.&lt;/p&gt;
&lt;p&gt;Naast het verzorgen van de uitgave van deze wetenschappelijke
documenten hield hij zich ook bezig met het beschrijven van
natuurkundige instrumenten, zoals 
&lt;em&gt;De uitvinding der verrekijkers&lt;/em&gt;

(1906), gebaseerd op origineel archiefonderzoek, alsmede een uitvoerige
studie over 
&lt;em&gt;L'exp&amp;eacute;rience barom&amp;eacute;trique, ses ant&amp;eacute;c&amp;eacute;dents
et ses explications&lt;/em&gt;

(1936). Ook in het 
&lt;em&gt;Nieuw Nederlandsch Biografisch Woordenboek&lt;/em&gt;

verschenen van zijn hand bijdragen over tal van Hollandse en Zeeuwse
geleerden, als Martinus Hortensius en personen uit de geslachten Metius
en Lansberg.&lt;/p&gt;
&lt;p&gt;Door zijn publikaties genoot De Waard vooral in Frankrijk een grote
reputatie, waardoor hij niet alleen een hoge Franse onderscheiding
(1937) verwierf maar ook zijn wetenschappelijke verdiensten erkend zag
in de toekenning van de Prix Binoux van de Acad&amp;eacute;mie des Sciences
(1937). Na de oorlog werd zijn wetenschappelijke reputatie bevestigd
door een gewoon lidmaatschap van de Acad&amp;eacute;mie internationale
d'histoire des sciences te Parijs (1947) en zijn lidmaatschap van
de redactiecommissie van 1947 tot 1957 van de 
&lt;em&gt;Archives internationales de l'histoire des sciences.&lt;/em&gt;
&lt;/p&gt;
&lt;p&gt;Het gehele wetenschapshistorische werk van deze bescheiden leraar
toont een buitengewoon erudiet geleerde, die een van de belangrijkste
wetenschapshistorici van ons land is geweest.&lt;/p&gt;
&lt;p&gt;
  &lt;a href='pgedeelte'&gt;P: &lt;/a&gt;B.A. van Proosdij, 'Liste des travaux de Cornelis de
Waard', in 
&lt;em&gt;Janus&lt;/em&gt;

47 (1958) 128-131.&lt;/p&gt;
&lt;p&gt;
  &lt;a href='lgedeelte'&gt;L: &lt;/a&gt;R. Hooykaas, 'A l'occasion du 80
e

anniversaire de Cornelis de Waard', in 
&lt;em&gt;Archives internationales de l'histoire des sciences&lt;/em&gt;

12 (1959) 173-175; M. Cornelis de Waard octag&amp;eacute;naire', in 
&lt;em&gt;Janus&lt;/em&gt;

48 (1959) 214; B. Rochot, 'Cornelis de Waard 1879-1963', in 
&lt;em&gt;Revue d'histoire des sciences&lt;/em&gt;

16 (1963) 253-256.&lt;/p&gt;
&lt;p&gt;H.A.M. Snelders&lt;/p&gt; 
&lt;dtml-var bwn_footer&gt;</text>
  </biography>
</biodes>

