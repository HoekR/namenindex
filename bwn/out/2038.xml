<biodes version="1.0">
  <fileDesc>
    <title>Wit, Jan (1914-1980)</title>
    <ref target="http://resources.huygens.knaw.nl/bwn1880-2000/lemmata/bwn4/wit"/>
    <publisher>
      <name>Biografisch Woordenboek van Nederland:1880-2000</name>
      <ref target="http://resources.huygens.knaw.nl/bwn1880-2000"/>
    </publisher>
  </fileDesc>
  <person>
    <idno type="id">wit</idno>
    <persName><name type="geslachtsnaam">Wit</name>, Jan</persName>
    <sex value="1"/>
    <event type="birth" when="1914"/>
    <event type="death" when="1980"/>
    <state type="occupation">dichter</state>
  </person>
  <biography>
    <text>&lt;dtml-var bwn_header&gt;
 &lt;p class='genealogie'&gt;
  &lt;strong&gt;Wit, Jan&lt;/strong&gt;, dichter en hymnoloog (Nijmegen 7-7-1914 - Groningen 26-8-1980). 
Zoon van Cornelis Wit, leraar aan een kweekschool, en Lijntje
  Geertruida Kommerina de Baan. Gehuwd op 10-1-1949 met Johanna
  Post. Uit dit huwelijk werden 1 zoon en 1 dochter geboren. Na
  echtscheiding (27-1-1970) gehuwd op 19-6-1970 met Johanna
  Cornelia Ribbers. Uit dit huwelijk werden geen kinderen geboren.
  

  
  &lt;/p&gt;
&lt;p&gt;Het zou te ver gaan te zeggen dat de levensomstandigheden
    van Jan Wit werden bepaald door zijn lot. Dat zou te kort doen
    aan zijn inzet en gaven, maar dat dit toch een stempel drukte
    op zijn leven is onverbiddelijk waar. Hij was namelijk bijna
    van zijn geboorte af blind, en daardoor werd zijn leven in
    andere banen geleid dan hij gewild zou hebben. Wit werd
    opgevoed in blindeninstituten, waardoor het lang duurde voor
    hij zijn eigen weg kon vinden. Hij deed wat hij als blind kind
    maar kon doen, zijn intelligentie en fabelachtige geheugen
    steunden hem daarbij geweldig. Als jonge man behaalde hij
    allerlei diploma's: Esperanto in 1933, kantoorstenografie in
    1934, heilgymnastiek en massage in 1937 en het organistenexamen
    in 1938. Ondertussen leerde hij klassieke talen, deed in 1940
    staatsexamen gymnasium--A en besloot toen theologie te gaan
    studeren. Wit voltooide deze studie in 1947, maar omdat hij als
    blinde niet een grote gemeente zou kunnen dienen werd hij, na
    een jaar studie in Parijs aan de Facult&amp;eacute; Libre de
    Th&amp;eacute;ologie Protestante, in 1948 predikant van de Waalse
    Gemeente in Nijmegen. Hij zou dit blijven tot 1967.&lt;/p&gt;
&lt;p&gt;Reeds als student had Wit zijn literaire aanleg ontdekt. Hij
    was in Utrecht opgenomen in een kring van schrijvers en
    dichters, die het vermaarde tijdschrift 
    &lt;em&gt;De Schone Zakdoek&lt;/em&gt;

    volschreven. Na de oorlog begon hij po&amp;euml;zie te publiceren:
    tussen 1950 en 1965 verschenen vier bundels. Zijn werk had een
    bijzonder karakter, het was typisch de po&amp;euml;zie van een
    blinde, cerebraal en suggestief, een intelligente, speelse
    po&amp;euml;zie, soms wat overladen met literaire gegevens en
    allusies. In dezelfde jaren vijftig ontplooide Wit ook grote
    activiteit als schrijver van lekespelen. Voor verscheidene
    organisaties, zoals de Christen Vrouwen Federatie, de
    Vrijzinnige Christelijke Jeugd Centrale en het Nederlands
    Verbond van Vakverenigingen (NVV), schreef hij uitvoerige,
    geestige, diepzinnige spelen, die zeer geschikt bleken om door
    leken in de open lucht te worden uitgevoerd. Zo werd het spel 
    &lt;em&gt;Leer de aarde te bewonen&lt;/em&gt;

    bij het vijftigjarig jubileum van het NVV in 1956 in het
    Olympisch Stadion in Amsterdam opgevoerd voor een groot en
    enthousiast publiek.&lt;/p&gt;
&lt;p&gt;Maar Jan Wit was behalve dichter ook geleerde. Men kan niet
    zeggen dat zijn wetenschappelijke en literaire neigingen met
    elkander botsten. Integendeel, ze vulden elkaar goed aan, maar
    op den duur won de wetenschap het toch van de po&amp;euml;zie. Wits
    diepzinnige overdenkingen over allerlei theologische en
    literaire onderwerpen, vooral op het terrein van de hymnologie,
    bezorgden hem in 1969 een eredoctoraat van de universiteit van
    Groningen en in 1971 een benoeming tot wetenschappelijk
    medewerker aan de theologische faculteit aldaar met als
    opdracht het vak hymnologie. De laatst tien jaar van zijn leven
    woonde en werkte Wit in de stad Groningen. Helaas werden deze
    jaren overschaduwd door een geleidelijk achteruitgaande
    gezondheid.&lt;/p&gt;
&lt;p&gt;Jan Wits wetenschappelijke werk is daardoor van geringe
    omvang, maar heeft toch veel studenten gestimuleerd. Het is,
    zou men kunnen zeggen, een toegepast werk, een vernuftig
    commentaar bij zijn creativiteit. Wetenschap en literatuur
    vloeiden voor hem het beste samen in zijn werk voor de nieuwe
    psalmberijming en het nieuwe liedboek voor de kerken. Daarin
    vond hij een diepe bevrediging en vervulling, en zijn talrijke
    bijdragen zijn zo belangrijk omdat ze traditionele en orginele
    elementen zo fraai verbinden. Ze zijn dan ook zeer populair
    geworden. Zolang er in Nederland een zingende gemeente is, zal
    hij blijven voortleven.&lt;/p&gt;
&lt;p&gt;
  &lt;a href='pgedeelte'&gt;P: &lt;/a&gt;Bibliografie bij het onder L genoemd levensbericht door
    Schulte Nordholt, 237-238, alsmede in 
    &lt;em&gt;Mededelingen van het Instituut voor Liturgiewetenschap van
    de Rijksuniversiteit te Groningen&lt;/em&gt;

    (1981) 15 (sept.) 16-20 en in 
    &lt;em&gt;Literama&lt;/em&gt;

    17 (1982) 111-112.&lt;/p&gt;
&lt;p&gt;
  &lt;a href='lgedeelte'&gt;L: &lt;/a&gt;Behalve de publikaties genoemd bij J.W. Schulte
  Nordholt, in 
  &lt;em&gt;Jaarboek van de Maatschappij der Nederlandse Letterkunde te
  Leiden 1980-1981&lt;/em&gt;

  (Leiden, 1982) 232-238: J.J. Vogel, 'God Heeft het Eerste Woord',
  in 
  &lt;em&gt;Kerknieuws van de Nederlandse Kerk Austin Friars Londen&lt;/em&gt;

  32 (1980) 11 (nov.) 85-88; A.J. Bronkhorst, in 
  &lt;em&gt;Kerk en theologie&lt;/em&gt;

  32 (1981) 41-43; Huub Oosterhuis, 'Jan Wit en Muus Jacobse', in 
  &lt;em&gt;Literama&lt;/em&gt;

  17 (1982/1983) 94-95; 'Terwijl ik wacht wat mij de wereld doet', 
  &lt;em&gt;ibidem&lt;/em&gt;

  , 100-112; 
  &lt;em&gt;Uit de sjoel geklapt...&lt;/em&gt;

  Onder red. van M. van den Berg [e.a.] (Hilversum,
  1986).&lt;/p&gt;
&lt;p&gt;J.W. Schulte Nordholt&lt;/p&gt; 
&lt;dtml-var bwn_footer&gt;</text>
  </biography>
</biodes>

