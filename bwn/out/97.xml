<biodes version="1.0">
  <fileDesc>
    <title>Beernink, Hendrik Karel Jan (1910-1979)</title>
    <ref target="http://resources.huygens.knaw.nl/bwn1880-2000/lemmata/bwn3/beernink"/>
    <publisher>
      <name>Biografisch Woordenboek van Nederland:1880-2000</name>
      <ref target="http://resources.huygens.knaw.nl/bwn1880-2000"/>
    </publisher>
  </fileDesc>
  <person>
    <idno type="id">beernink</idno>
    <persName><name type="geslachtsnaam">Beernink</name>, Hendrik Karel Jan</persName>
    <sex value="1"/>
    <event type="birth" when="1910"/>
    <event type="death" when="1979"/>
    <state type="occupation">politicus</state>
    <state type="occupation">minister</state>
  </person>
  <biography>
    <graphic url="http://resources.huygens.knaw.nl/bwn1880-2000/lemmata/bwn3/images/images/BEERNINK.jpg"/>
    <text>&lt;dtml-var bwn_header&gt;
 &lt;p class='genealogie'&gt;
  &lt;strong&gt;Beernink, Hendrik Karel Jan&lt;/strong&gt;, christelijk-historisch politicus (Maarssen 2-2-1910 - 's-Gravenhage 22-8-1979).

  Zoon van Hendrikus Beernink, hoofd van een lagere school, en
  Carolina Johanna Wilhelmina Schudi. Gehuwd op 28-9-1939 met
  Bartha Peeze. Uit dit huwelijk werden geen kinderen geboren.
  

  &lt;img src=&amp;quot;images/BEERNINK.jpg&amp;quot; align=&amp;quot;right&amp;quot; BORDER=&amp;quot;0&amp;quot; alt=&amp;quot;afbeelding van Beernink, Hendrik Karel Jan&amp;quot; class=&amp;quot;bwnimg&amp;quot;&gt;

  
  &lt;/p&gt;
&lt;p&gt;Beernink doorliep het gymnasium te Dordrecht, naar welke
    stad het gezin in 1917 verhuisd was. In 1928 begon hij aan de
    rechtenstudie te Utrecht. Na de voltooiing daarvan in 1932 trad
    hij in dienst van de gemeente Papendrecht. In 1935 werd hij
    commies op de Almelose gemeentesecretarie en in 1939
    hoofdcommies met standplaats Rijswijk. Aan deze laatste
    gemeente verpandde hij zijn hart; in 1945 werd hij er
    gemeentesecretaris; hij bleef dat tot aan zijn ministerschap in
    1967.&lt;/p&gt;
&lt;p&gt;Hoewel de bestuurlijke richting hem meer lag, begaf Beernink
    zich al vroeg ook in de politiek. Voor een man van
    christelijk-historischen huize was de keuze voor de
    Christelijk-Historische Unie (CHU) vanzelfsprekend.
    V&amp;oacute;&amp;oacute;r de oorlog maakte Beernink deel uit van het
    dagelijks bestuur van de federatie van CH-jongerengroepen. In
    1945 werd hij secretaris van de partij en een jaar later kwam
    hij als kandidaat van de jongeren in de Tweede Kamer, waar hij
    vooral binnenlandse zaken deed; de verhouding tussen Rijk en
    gemeenten had zijn speciale belangstelling. In de CHU werd hij
    weldra tweede man achter H.W. Tilanus, die hij in 1958 opvolgde
    als partijvoorzitter. In 1963 werd hij tevens
    fractievoorzitter, maar begin 1966 prefereerde hij niet langer
    de combinatie van beide functies en legde hij het
    partijvoorzitterschap neer. Door zijn werk leerde Beernink
    talrijke mensen goed kennen en was hij een van de zeldzame
    voorbeelden in Nederland van een 'party-boss', die juist door
    een netwerk van persoonlijke relaties in het politieke spel een
    onmisbare speler werd. Twijfel aan het nut, de plaats en de
    beginselen van de CHU heeft Beernink nooit gekend. Zich
    ophoudend aan de rechterzijde en bepaald geen visionair persoon
    stelde hij zich in dienst van 'God, Nederland en Oranje'. Op
    den duur werd hij weliswaar een CHU'er van de oude stempel die
    vervreemdde van actuele opvattingen, maar door zijn
    vasthoudendheid aan de beginselen bleef zijn bijzondere band
    met grote delen van de CH-kiezers tot het laatst bewaard.&lt;/p&gt;
&lt;p&gt;Beernink verstond de kunst vele activiteiten te combineren.
    Tot aan zijn ministerschap was hij behalve gemeentesecretaris,
    parlementslid en partijfunctionaris ook nog lid van het
    dagelijks bestuur van het Industrieschap Plaspoelpolder en
    sedert 1957 lid van de Kiesraad. Maar al kon hij nors doen, hij
    maakte toch nooit een opgejaagde, eerder een ontspannen indruk.
    Een stipte dagindeling, een zekere immuniteit voor kritiek en
    een gezonde dosis relativiteitszin zorgden hiervoor. Zijn pose
    van de in de gemeenteadministratie groot geworden bestuurder,
    die hem in de publieke omgang iets hoekigs gaf, deed hem
    overkomen als een nuchtere, ietwat simpele persoon. Wars van
    gewichtigdoenerij, was hij een harde werker, die recht op zijn
    doel afging en er weinig behoefte aan had anderen te overtuigen
    of zich te laten overreden. Wel een man van wie men wist wat
    men aan hem had; zijn standpunten waren voorspelbaar.&lt;/p&gt;
&lt;p&gt;In 1967 trad Beernink toe tot het confessioneel-liberale
    kabinet-De Jong (1967-1971), waar hij - uiteraard -
    binnenlandse zaken kreeg te beheren. Politiek was de
    kabinetssamenstelling geheel naar zijn wens. Afkeer van
    samenwerking met de socialisten had hij nooit onder stoelen of
    banken gestoken. Ook had hij zich steeds verklaard tegen een
    vijfpartijenkabinet waarvan ook de Partij van de Arbeid (PvdA)
    deel zou uitmaken, omdat de positie van de CHU, de kleinste van
    de drie grote confessionele partijen, daarin te zwak zou zijn
    en zo'n kabinet bovendien voldoende homogeniteit zou ontberen.
    Om een combinatie van deze redenen had hij het einde van de
    samenwerking tussen confessionelen en socialisten in 1958, toen
    het laatste kabinet-Drees ten val kwam, niet betreurd. Bij de
    formatie van het kabinet-De Quay in 1959 was hij aanvoerder
    geweest van de groep die, in tegenstelling tot Tilanus,
    genoegen wilde nemen met &amp;eacute;&amp;eacute;n zetel voor de CHU en
    uiteindelijk een tweede zetel in de wacht wist te slepen. Bij
    de formatie van 1963 had hij zich met hand en tand verzet tegen
    het weer opnemen van de PvdA in de regering. Hij had de CHU
    buiten het kabinet-Cals (1965 - 1966) - waaraan de PvdA wel
    deelnam - gehouden en met de motie-Schmelzer, die het
    voortbestaan van dit kabinet be&amp;euml;indigde, had hij con amore
    ingestemd. Bij de formatie van het kabinet-Cals had ook
    meegespeeld dat met hem geen overeenstemming was te bereiken
    over het omroepvraagstuk; Beernink, die in die tijd bestuurslid
    was van een van de niet aan een zuil gebonden, commercieel
    geori&amp;euml;nteerde organisaties die aanspraak maakten op een
    plaats in het omroepbestel (tv Nederland), toonde zich minder
    beducht dan Anti-Revolutionaire Partij (ARP), Katholieke
    Volkspartij (KVP) en PvdA voor het openbreken van dat bestel.
    Hij was hiermee trouwens geheel in overeenstemming met de
    christelijk-historische voorkeur voor grote openheid ter wille
    van de herkerstening van de (in oorsprong) protestantse
    natie.&lt;/p&gt;
&lt;p&gt;Door zijn sto&amp;iuml;cijnse instelling viel het Beernink als
    minister niet zwaar vaste koers te houden in de turbulente tijd
    aan het einde van de jaren zestig, een koers die niet was
    afgestemd op verandering en vernieuwing, en derhalve weinig
    leek te passen bij de tijdgeest. Als man van orde en gezag trad
    hij onvervaard menige verstoring van de openbare orde tegemoet
    (de gezagscrisis in Amsterdam, beslecht met het ontslag van
    burgemeester G. van Hall; roerige toestanden rondom het bezoek
    van president Soeharto van Indonesi&amp;euml;, o.a. de aanslag van
    Zuid-Molukkers op de ambtswoning van de Indonesische
    ambassadeur). Beernink was er evenwel de persoon niet naar om
    leiding te geven aan het proces van democratisering. Daarvoor
    was hij te veel beheerder, met traditionele opvattingen en
    gespeend van creatief talent. Hij stond lauw tegenover de
    staatsrechtelijke vernieuwingen waar ter linkerzijde en door de
    staatscommissie Cals-Donner om gevraagd werd. Veel verder dan
    enkele wijzigingen in de 
    &lt;em&gt;Kieswet,&lt;/em&gt;

    zoals de afschaffing van de opkomstplicht, ging hij niet.
    Overigens verzette hij zich niet tegen doorwerking in de
    wetgeving van de zich veranderende ethische standpunten ten
    aanzien van de zedelijkheid en het vraagstuk van leven en dood
    (afschaffing filmkeuring, gelijkstelling begraven en cremeren).
    Grote deining veroorzaakte Beernink tijdens zijn ministerschap
    toen hij betrapt werd op sigarettensmokkel, een deining die
    evenwel meer zegt over de als vooruitstrevend
    ge&amp;euml;tiketteerde, maar in bepaalde opzichten nog bekrompen
    tijdgeest dan over Beernink zelf. Hij liet het trouwens
    allemaal met gemak langs zijn koude kleren afglijden.&lt;/p&gt;
&lt;p&gt;Na zijn ministerschap leek Beernink politiek uitgerangeerd.
    De CHU beloonde hem met het erelidmaatschap. Maar staande aan
    de rand van de partij, bleek Beernink zijn invloed nog wel
    degelijk te kunnen laten gelden. Ervan overtuigd dat de plaats
    van de CHU zich rechts van het midden bevond, verhinderde hij
    dat de partij haar conservatief imago ontrouw werd. Zo wist hij
    bij de kandidaatstelling voor de verkiezingen van 1972 te
    bereiken dat de radicale jongeren geen kans kregen, onder de
    dreiging anders met een eigen lijst te zullen uitkomen. Mede
    door zijn toedoen haakte de CHU bij de formatie van 1972-1973,
    die leidde tot het kabinet-Den Uyl, voortijdig af. Hierdoor
    werden de drie confessionele partijen politiek uit elkaar
    gedreven (ARP en KVP deden wel mee aan het kabinet-Den Uyl).
    Vertraging in het wordingsproces van het Christen-Democratisch
    App&amp;egrave;l (CDA) was het gevolg, welk proces Beernink als
    leider van de Centrumgespreksgroep in de CHU verder
    vertraagde.&lt;/p&gt;
&lt;p&gt;Beernink is nooit warm gelopen voor de fusie van ARP CHU en
    KVP. Hij achtte die, alleen al gezien de kerkelijke
    gescheidenheid, niet levensvatbaar. Antipapistische trekjes
    waren hem niet vreemd en de vrees voor overvleugeling door
    katholieken evengoed als door antirevolutionairen zat er bij
    hem diep in. Een federatieve samenwerking van de drie was voor
    hem, die de traditioneel meer beschouwende sfeer van de CHU
    niet kon missen, het maximaal wenselijke en haalbare. Direct na
    de Tweede Wereldoorlog, toen de tijd rijp leek voor een geheel
    nieuwe partijenformatie, was hij, tegenstander van een fusie
    met de ARP nadrukkelijk actief geweest bij de heroprichting van
    de CHU, die aan de 'doorbraakgeest' ten onder dreigde te gaan.
    Toen in de jaren zeventig het CDA onafwendbaar werd en ARP en
    KVP er een radicaal-christelijke programpartij van wilden
    maken, trok hij aan de rem. Hij drong er bij de CHU op aan om
    in verband met de principieel christelijke grondslag van het
    CDA niet alleen het evangelie als vertrekpunt te vermelden,
    zoals ARP en KVP wensten, maar uitdrukkelijk de gehele bijbel;
    Beernink slaagde er dan ook in dat in een voetnoot bij het
    program van uitgangspunten vastgelegd te krijgen. 'Zij zullen
    al murmurerend en morrend op het CDA stemmen, omdat er behalve
    enkele splinterpartijen niets anders overgebleven is. Zij
    zullen elk elan en enthousiasme missen. Hun potlood zal beven
    als zij hun stem uitbrengen', zo portretteerde Beernink vooral
    zichzelf, toen hij tegenover 
    &lt;em&gt;Vrij Nederland&lt;/em&gt;

    kort voor de Tweede-Kamer verkiezingen van 1977, waarbij de
    drie partijen voor het eerst met een gezamenlijke lijst
    uitkwamen, de gevoelens van de christelijke-historische
    stemmers schetste. Maar toen het CDA er eenmaal was, gedroeg
    hij zich loyaal.&lt;/p&gt;
&lt;p&gt;In 1972 werd Beernink weer lid van de Kiesraad om in 1976
    zijn voorzitter te worden, in welke functie hij tevens
    voorzitter van het Centraal Stembureau was. Zijn laatste
    levensjaren hadden iets tragisch. Met de komst van het CDA en
    de dood van zijn vrouw in 1974 verloor hij zijn politieke en
    persoonlijke steun en toeverlaat; dat maakte hem eenzaam en
    onthand.&lt;/p&gt;
&lt;p&gt;Beernink was een verdienstelijk schaker. Voor de Rijswijkse
    schaakvereniging VIOS speelde hij lange jaren in de
    hoofdklasse.&lt;/p&gt;
&lt;p&gt;
  &lt;a href='agedeelte'&gt;A: &lt;/a&gt;Collectie-Beernink in het Algemeen Rijksarchief te
  's-Gravenhage.&lt;/p&gt;
&lt;p&gt;
  &lt;a href='pgedeelte'&gt;P: &lt;/a&gt;Publikaties over landelijke en gemeentepolitiek uit
    periodieken in plakboeken van bovengenoemde collectie. Voorts
    publiceerde hij: 
    &lt;em&gt;Geschiedenis en beginsel van de Christelijk-Historische
    Unie&lt;/em&gt;

    ('s-Gravenhage, 1953) en 
    &lt;em&gt;Geschiedenis, organisatie en beginsel van de
    Christelijk-Historische Unie&lt;/em&gt;

    ('s-Gravenhage, 1960).&lt;/p&gt;
&lt;p&gt;
  &lt;a href='lgedeelte'&gt;L: &lt;/a&gt;Behalve necrologie&amp;euml;n in 
  &lt;em&gt;Het Binnenhof,&lt;/em&gt;

  23-8-1979; 
  &lt;em&gt;Trouw,&lt;/em&gt;

  24-8-1979, 
  &lt;em&gt;De Tijd.&lt;/em&gt;

  31-8-1979; 
  &lt;em&gt;NRC Handelsblad,&lt;/em&gt;

  23-8-1979; 
  &lt;em&gt;Nederlandse gedachten,&lt;/em&gt;

  1-9-1979; 
  &lt;em&gt;Vrij Nederland,&lt;/em&gt;

  11-9-1979; 
  &lt;em&gt;Christelijk Historisch Tijdschrift&lt;/em&gt;

  24 (1979) 61 -63: Bibeb, in 
  &lt;em&gt;Vrij Nederland,&lt;/em&gt;

  19-3-1966; F.J.F.M. Duynstee, 
  &lt;em&gt;De kabinetsformaties 1946-1965&lt;/em&gt;

  (Deventer, 1966); C.W.I. Wttewaall van Stoetwegen, 
  &lt;em&gt;De freule vertelt&lt;/em&gt;

  (Baarn, [1973]); Rudie van Meurs, in 
  &lt;em&gt;Vrij Nederland,&lt;/em&gt;

  5-2-1977; 
  &lt;em&gt;Fragmenten uit de geschiedenis van Binnenlandse Zaken&lt;/em&gt;

  [Eindred. D. Houwaart] ('s-Gravenhage, 1979) 106-114; P.F. Maas, 
  &lt;em&gt;Kabinetsformaties 1959-1973&lt;/em&gt;

  ('s-Gravenhage, 1982); P.J. Oud, 
  &lt;em&gt;Honderd jaren. Een eeuw van staatkundige vormgeving in
  Nederland 1840-1940.&lt;/em&gt;

  Bew. en... aangevuld door J. Bosmans. 9e dr. (Assen, 1987)
  passim.&lt;/p&gt;



&lt;p&gt;
&lt;a href=&amp;quot;igedeelte&amp;quot;&gt;I: &lt;/a&gt;Beeldbank van het Nationaal Archief in Den Haag [Foto: Eric Koch; Collectie ANEFO; Beernink in april 1965]&lt;/p&gt;



&lt;p&gt;J. Bosmans&lt;/p&gt; 
&lt;dtml-var bwn_footer&gt;</text>
  </biography>
</biodes>

