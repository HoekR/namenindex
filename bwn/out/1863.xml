<biodes version="1.0">
  <fileDesc>
    <title>Veen, Henri Nicolaas ter (1883-1949)</title>
    <ref target="http://resources.huygens.knaw.nl/bwn1880-2000/lemmata/bwn3/veen"/>
    <publisher>
      <name>Biografisch Woordenboek van Nederland:1880-2000</name>
      <ref target="http://resources.huygens.knaw.nl/bwn1880-2000"/>
    </publisher>
  </fileDesc>
  <person>
    <idno type="id">veen_3</idno>
    <persName><name type="geslachtsnaam">Veen</name>, Henri Nicolaas ter</persName>
    <sex value="1"/>
    <event type="birth" when="1883"/>
    <event type="death" when="1949"/>
    <state type="occupation">socioloog</state>
    <state type="occupation">geograaf</state>
  </person>
  <biography>
    <text>&lt;dtml-var bwn_header&gt;
 &lt;p class='genealogie'&gt;
  &lt;strong&gt;Veen, Henri Nicolaas ter&lt;/strong&gt;, sociaal-geograaf (Amsterdam 19-2-1883 - Amsterdam 7-11-1949).

  Zoon van Koen IJse ter Veen, kantoorloper, en Maria Magdalena
  Brouwer. Gehuwd op 14-5-1908 met Margaretha Gerarda de Wit. Uit
  dit huwelijk werden geen kinderen geboren.
  

  
  &lt;/p&gt;
&lt;p&gt;Ter Veen kwam uit een arbeidersgezin, woonachtig in de
    Amsterdamse Jordaan, bezocht daar de lagere school en trok de
    aandacht van de socialistische voorman A.H. Gerhard, die hem
    aanmoedigde onderwijzer te worden. Hij doorliep de
    Rijkskweekschool voor Onderwijzers te Haarlem, toenmaals de
    broedplaats bij uitstek voor een intellectuele elite, en werd
    in 1901 onderwijzer bij het Openbaar Lager Onderwijs te
    Amsterdam. Door zijn studie voor de akte MO Aardrijkskunde kwam
    hij in aanraking met prof. S.R. Steinmetz, die in 1908 was
    benoemd tot hoogleraar in de sociale geografie en de
    volkenkunde aan de Universiteit van Amsterdam. Dit contact werd
    van beslissende betekenis voor zijn verdere loopbaan. In 1910
    verwierf Ter Veen de lesbevoegdheid in de aardrijkskunde, en in
    1912 werd hij leraar bij het Middelbaar Onderwijs te
    Amsterdam.&lt;/p&gt;
&lt;p&gt;Toen de wijziging van het Academische Statuut van 1921,
    waarin zijn leermeester Steinmetz een zeer bekwaam aandeel had,
    het mogelijk maakte de aardrijkskunde academisch te bestuderen,
    behoorde Ter Veen tot de eersten die van deze geboden
    mogelijkheid gebruik maakten. Vlot studeerde hij af, en in 1925
    zette hij de kroon op zijn werk door een promotie cum Laude bij
    Steinmetz op het proefschrift 
    &lt;em&gt;De Haarlemmermeer als kolonisatiegebied.&lt;/em&gt;

    In deze studie had Ter Veen overtuigend geboekstaafd welke
    problemen het in cultuur brengen van een drooggevallen, maar
    altijd nog drassige wildernis aan de eerste kolonisten stelt,
    zeker wanneer een dergelijk proces van kolonisatie wordt
    overgelaten aan het vrije spel der maatschappelijke krachten.
    De boodschap van zijn onderzoek was dan ook dat in de
    Zuiderzeepolders dergelijke deerniswekkende omstandigheden niet
    meer mochten optreden en dat de staat het gehele
    kolonisatieproces diende te begeleiden. Hij werd secretaris van
    de commissie die tot opdracht had het bestuderen van de
    uitgifte der Zuiderzeegronden, naar haar voorzitter, de
    toenmalige president van De Nederlandsche Bank, kortweg genoemd
    de commissie-Vissering. Deze bracht in 1930 haar eindverslag
    uit, dat richtsnoer werd bij de in gebruikneming van de nieuwe
    polders.&lt;/p&gt;
&lt;p&gt;Nauwelijks twee jaar na zijn promotie werd Ter Veen benoemd
    tot lector in de landbeschrijving en de sociale en economische
    aardrijkskunde aan de Amsterdamse Alma Mater. Hij aanvaardde
    dit ambt op 15 juni 1927 met een openbare les over het
    onderwerp 
    &lt;em&gt;Van anthropogeografie tot sociografie.&lt;/em&gt;

    Toen in 1933 prof. Steinmetz zijn functie aan de Amsterdamse
    universiteit neerlegde in verband met het bereiken van de
    zeventigjarige leeftijd, volgde Ter Veen zijn leermeester als
    hoogleraar op met het uitspreken van een oratie, getiteld 
    &lt;em&gt;De sociale beteekenis der industrialisatie van Japan.&lt;/em&gt;

    Zijn benoeming was omstreden, want Ter Veen stond niet op de
    voordracht, maar werd door de gemeenteraad in plaats van J.P.
    Kruijt, de als nummer &amp;eacute;&amp;eacute;n voorgedragene, benoemd. Het
    was zeker geen gemakkelijke taak het professoraat uit de handen
    van Steinmetz, die het op zo voortreffelijk en inspirerende
    wijze had vervuld, over te nemen. Als docent miste hij de
    kwaliteiten van zijn voorganger, maar door bedachtzaam en
    vasthoudend optreden heeft hij toch een eigen stempel gedrukt
    op de door hem beheerste periode, van 1933 af tot ziekte hem in
    1948 dwong zijn ambt voortijdig neer te leggen. In het
    bijzonder waar het ging om de praktijk en de theorie van het
    sociale onderzoek is Ter Veen eigen wegen gegaan. Was Steinmetz
    toch overwegend studeerkamergeleerde en in de eerste plaats
    volkenkundige en socioloog. Ter Veens verdienste was vooral
    zijn ijveren voor empirisch onderzoek van sociale
    verschijnselen in de praktijk en de daarvoor benodigde
    organisatorische vormen van het sociografisch onderzoek. Deze
    aandacht voor de plaats van dit onderzoek in ons land heeft
    geleid tot een aantal initiatieven waaraan zijn naam ten
    nauwste verbonden is. Reeds spoedig na zijn optreden als
    hoogleraar stichtte hij in aansluiting op het geografisch
    seminarium, waar het onderwijs werd gegeven, de Sociografische
    Werkgemeenschap voor het uitvoeren van onderzoek. Al in dat
    zelfde jaar, in 1936, werd onder zijn leiding een enqu&amp;ecirc;te
    ingesteld naar het ambachts- en kleinbedrijf in de Jordaan, en
    nog v&amp;oacute;&amp;oacute;r het uitbreken van de Tweede Wereldoorlog
    werd het eerste suburbanisatieonderzoek in ons land uitgevoerd
    over de migratie naar de Amsterdamse randgemeente
    Badhoevedorp.&lt;/p&gt;
&lt;p&gt;Ter Veens behoefte aan onafhankelijk onderzoek was
    aanleiding zijn bestuurslidmaatschap van de
    Zuiderzee-Vereeniging te be&amp;euml;indigen en de stoot te geven
    tot de oprichting in 1936 van de Stichting voor het
    Bevolkingsonderzoek in de drooggelegde Zuiderzeepolders,
    waarvan hij tot zijn dood de inspirator was. Het was een
    bijzondere stichting, want zij kan beschouwd worden als de
    eerste particuliere instelling in Nederland voor empirisch
    sociaal-wetenschappelijk onderzoek in brede zin. In het kader
    van zijn beleidsgerichte sociografie werd onderzoek verricht
    naar de levensomstandigheden der nieuwe polderbewoners in de
    Wieringermeer en naar de invloed der Zuiderzee-werken op de
    samenleving van Wieringen en de oude randgebieden. Hij
    formuleerde ook de richtlijnen die bij de kolonisatie van de
    Noordoostpolder gevolgd dienden te worden. Voorts was hij in
    1940 initiatiefnemer tot de oprichting van het Instituut voor
    het Sociaal Onderzoek van het Nederlandsche Volk (ISONEVO),
    waarvan hij de eerste voorzitter was. Hij was eveneens
    voorzitter van de in 1941 in het leven geroepen Provinciale
    Commissie in Noord-Holland, die een onderzoek instelde naar de
    mogelijkheid van een betere gemeentelijke indeling van deze
    provincie. Het eerste rapport van deze commissie heeft nog kort
    voor zijn dood het licht gezien.&lt;/p&gt;
&lt;p&gt;Ter Veens overwegingen om de door hem bestierde organisaties
    zo goed en zo kwaad als dat mogelijk was gedurende de
    bezettingsjaren draaiende te houden hebben hem het verwijt
    bezorgd van een te lankmoedig opportunisme (volgens College van
    Herstel), maar al vlak na de bevrijding werd hij, o.a. namens
    de Raad van Verzet, door Gerben Wagenaar in een advertentie van
    het Comit&amp;eacute; van actie t.z.v. rehabilitatie bedankt voor de
    belangrijke diensten die hij aan het verzet had bewezen en
    vrijgepleit van de tegen hem ingebrachte beschuldigingen.&lt;/p&gt;
&lt;p&gt;Terstond na het einde van de Tweede Wereldoorlog beijverde
    hij zich de ontwrichting van de Amsterdamse samenleving
    gedurende de hongerwinter van 1944/45 vast te leggen. Met
    behulp van een grootscheepse enqu&amp;ecirc;te werd door de
    Sociografische Werkgemeenschap de mate van sociale
    desorganisatie gepeild en werden de ervaringen vastgelegd die
    tijdens de hongertochten waren opgedaan. De resultaten van dit
    in praktisch opzicht niet altijd even betrouwbaar blijkend
    onderzoek - de statistische verwerking van
    enqu&amp;ecirc;teresultaten stond toen nog in de wetenschappelijke
    kinderschoenen - werd door zijn leerling en assistent G.J.
    Kruijer, de latere hoogleraar in de toegepaste sociologie aan
    de Universiteit van Amsterdam, tot een academisch proefschrift
    uitgewerkt.&lt;/p&gt;
&lt;p&gt;Als rechtgeaard geograaf heeft Ter Veen de studie van
    vreemde landen en volken niet veronachtzaamd. Hij ondernam
    studiereizen in de jaren dertig naar de Sovjet-Unie, Finland,
    Polen, Itali&amp;euml; en Lybi&amp;euml;, waarvan hij verslag deed in
    vaktijdschriften en weekbladen en die stof leverden voor zijn
    colleges. Na de bevrijding trad hij op uitnodiging van de
    uitgever Boom te Meppel op als redacteur van de Terra-reeks,
    een serie van actuele monografie&amp;euml;n van een groot aantal
    landen. Hijzelf droeg daarin bij met een uitvoerig
    gedocumenteerd boek over 
    &lt;em&gt;Japan, bakermat van het Aziatisch imperialisme.&lt;/em&gt;

    Daarnaast was hij van de oprichting in 1925 af tot aan zijn
    dood redactiesecretaris van het tijdschrift 
    &lt;em&gt;Mens en Maatschappij&lt;/em&gt;

    en rubrieksredacteur van de Servire encyclopedie, waarvoor
    hijzelf een informatieve monografie over het vraagstuk van
    staatsterritorium en staatsgrenzen verzorgde: 
    &lt;em&gt;Grenzen&lt;/em&gt;

    (Den Haag, 1947). Deze studie hekelt de ontsporing van de
    Duitse geopolitiek en vormt in dat opzicht een uitwerking van
    zijn scherpzinnige kritische aanval op die tak van politieke
    geografie, waarvoor hij al v&amp;oacute;&amp;oacute;r Hitlers
    machtsaanvaarding had gewaarschuwd. ('De geopolitiek als
    sociale wetenschap', in 
    &lt;em&gt;De Gids&lt;/em&gt;

    95 (1931) I, 348-369).&lt;/p&gt;
&lt;p&gt;Het veldwerk door Ter Veens staf en studenten, vaak in
    teamverband, verricht heeft aan het praktisch-sociaal
    wetenschappelijk onderzoek bekendheid gegeven, en de
    maatschappelijke waardering daarvoor is toegenomen. Het is voor
    een belangrijk deel zijn werk geweest dat de beroepspositie van
    de sociograaf/ sociaal geograaf aanzienlijk is versterkt en dat
    zij een plaats konden verwerven bij het beleidsonderzoek van
    overheid en particuliere instellingen, ofschoon deze sterk
    lokaal en regionaal gebonden onderzoekingen in de loop van de
    jaren vijftig veel kritiek en afwijzing ondervonden binnen de
    meer theoretisch en op generalisatie gerichte sociologie. In de
    huidige beoefening van de sociale geografie vindt de
    sociografische traditie evenwel nog steeds weerklank.&lt;/p&gt;
&lt;p&gt;
  &lt;a href='pgedeelte'&gt;P: &lt;/a&gt;
  Behalve reeds genoemde publikaties en 'Landbouw en
    socialisme', in 
    &lt;em&gt;De baanbreker&lt;/em&gt;

    1 (1945) 1 (30 juni) 5: bibliografie in 
    &lt;em&gt;Van aardrijkskunde tot sociale wetenschap. Keur uit de
    verspreide geschriften van prof.dr. H.N. ter Veen.&lt;/em&gt;

    Uitg. met inl. door D.S. Gorter en W.H. Vermooten (Amsterdam,
    1950).
&lt;/p&gt;
&lt;p&gt;
  &lt;a href='lgedeelte'&gt;L: &lt;/a&gt;A.W. de Groot, 
  &lt;em&gt;De universiteit van Amsterdam in oorlogstijd&lt;/em&gt;

  (Amsterdam, [1946]); J.P. Kruijt, in 
  &lt;em&gt;Mens en Maatschappij&lt;/em&gt;

  25 (1950) 1 (,) s.p.; Sj. Groenman, in 
  &lt;em&gt;Tijdschrift van het Koninklijk Nederlandsch Aardrijkskundig
  Genootschap&lt;/em&gt;

  2e reeks 7 (1950) 1-3; W.H. Vermooten met levensbericht in onder
  P genoemd werk 
  &lt;em&gt;Van aardrijkskunde_ ,50 jaar actief achter de Afsluitdijk:
  jubileumbundel ter gelegenheid van het vijftigjarig bestaan van
  de Stichting voor het Bevolkingsonderzoek in de Drooggelegde
  Zuiderzeepolders 1936-1986.&lt;/em&gt;

  Onder red. van W.F. Heinemeijer... [et al.] (Zutphen,
  1986).&lt;/p&gt;
&lt;p&gt;W.F. Heinemeijer&lt;/p&gt; 
&lt;dtml-var bwn_footer&gt;</text>
  </biography>
</biodes>

