<biodes version="1.0">
  <fileDesc>
    <title>Veenendaal [sr.], Augustus Johannes (1899-1985)</title>
    <ref target="http://resources.huygens.knaw.nl/bwn1880-2000/lemmata/bwn3/veenendaalaj"/>
    <publisher>
      <name>Biografisch Woordenboek van Nederland:1880-2000</name>
      <ref target="http://resources.huygens.knaw.nl/bwn1880-2000"/>
    </publisher>
  </fileDesc>
  <person>
    <idno type="id">veenendaalaj</idno>
    <persName><name type="geslachtsnaam">Veenendaal [sr.]</name>, Augustus Johannes</persName>
    <sex value="1"/>
    <event type="birth" when="1899"/>
    <event type="death" when="1985"/>
    <state type="occupation">historicus</state>
  </person>
  <biography>
    <text>&lt;dtml-var bwn_header&gt;
 &lt;p class='genealogie'&gt;
  &lt;strong&gt;Veenendaal [sr.], Augustus Johannes&lt;/strong&gt;, directeur van het Bureau der Rijkscommissie voor Vaderlandse Geschiedenis (Soest 14-11-1899 - 's-Gravenhage 23-1-1985).

  Zoon van Cornelis Willem Veenendaal, behanger en stoffeerder, en
  Petronella Cornelia Sloot. Gehuwd op 26-8-1931 met Maria
  Petronella Slagter, onderwijzeres. Uit dit huwelijk werden 2
  zoons en 1 dochter geboren.
  

  
  &lt;/p&gt;
&lt;p&gt;Hoewel het in het milieu van Veenendaal ongebruikelijk was
    om te studeren maakten zijn ouders op instigatie van D.
    Wouters, hoofd van de normaalschool te Baarn, hierin voor hem
    een uitzondering. Hij behaalde achtereenvolgens in 1918 en 1921
    de akten voor onderwijzer en hoofdonderwijzer. Vervolgens
    diende hij gedurende zeven jaar in verschillende plaatsen het
    christelijk lager onderwijs. In 1925 behaalde hij het
    staatsexamen gymnasium, waarna hij aan de Rijksuniversiteit
    Utrecht Nederlands en geschiedenis ging studeren. Uit deze
    studieperiode dateert zijn toenemende belangstelling voor het
    werk van P.C.A. Geyl, ofschoon zijn leermeester G.W. Kernkamp
    weinig van Geyls geprononceerde Vlaams-nationalistische
    sympathie&amp;euml;n moest hebben. In 1931 studeerde hij cum laude
    af mede dank zij een scriptie op een met Geyls visie
    samenhangend onderwerp.&lt;/p&gt;
&lt;p&gt;Na de voltooiing van zijn studie vond hij, ondanks de
    ongunstige tijdsomstandigheden, aan het Christelijk Lyceum te
    Haarlem een werkkring. In deze tijd begon hij het onderzoek
    voor zijn dissertatie over de Spaanse Successieoorlog, waarop
    hij in 1945 als eerste naoorlogse promovendus cum laude bij
    Geyl promoveerde. Dit was te meer een prestatie omdat hij
    tijdens de oorlog actief lid van de Landelijke Organisatie voor
    hulp aan onderduikers in het ongewapend verzet was geweest. Op
    1 mei 1949 werd Veenendaal onderdirecteur van het Bureau voor
    's Rijks Geschiedkundige Publicati&amp;euml;n, waarbij hem het
    directeurschap al in het vooruitzicht werd gesteld. Dit zou hij
    vanaf 1951 bekleden. Zijn veelomvattende functie impliceerde
    wel dat hij zich voorlopig minder aan de creatieve zijde van de
    geschiedschrijving kon wijden. Hierdoor verschenen er, in
    plaats van het vervolg op zijn dissertatie, veel later enkele
    artikelen. Binnen het Bureau bezorgde hij eerst een kleine
    bronnenuitgave van het hem door zijn dissertatie bekende
    dagboek van Gisbert Cuper, en vervolgens wijdde hij zich tot
    aan zijn pensioen in 1964 aan de voortzetting en voltooiing van
    de door S.P. Haak begonnen uitgave van de papieren van Johan
    van Oldenbarnevelt. Op grond van de daarbij opgedane ervaringen
    ontwikkelde hij samen met de voorzitter van de Rijkscommissie,
    prof. P.J. van Winter, nieuwe grondslagen voor het uitgeven van
    bronnen. Hiervan legt het artikel 'Enkele aspecten van het
    uitgeven van historische teksten' 
    &lt;em&gt;(Nederlands archievenblad&lt;/em&gt;

    63 (1958-1959) 25-35) duidelijk getuigenis af.&lt;/p&gt;
&lt;p&gt;Hij herstelde door het aankopen van microfilms een traditie
    van de Rijkscommissie: het opsporen van voor de Nederlandse
    geschiedenis belangrijke buitenlandse archivalia. Samen met
    prof. Van Winter bracht hij het jarenlang slepende geschil met
    prof. F.C. Gerretson over de uitgave van de briefwisseling van
    Groen van Prinsterer tot een oplossing. In een met koningin
    Wilhelmina gerezen conflict had hij minder succes. Zij weigerde
    toestemming te geven voor het verschijnen van een door C. Smit
    bewerkt deel van de buitenlandse politiek van Nederland, waarin
    de kwestie van het al of niet continueren van prins Hendriks
    Duitse nationaliteit behandeld werd.&lt;/p&gt;
&lt;p&gt;In binnen- en buitenlandse kringen genoot Veenendaal
    waardering, terwijl aan zijn oordeel veel waarde werd gehecht.
    Toen de hoogleraren Gerretson en Geyl in de pers een polemiek
    voerden over de rechtmatigheid van Maurits' veroordeling van
    Van Oldenbarnevelt, consulteerden zij hem. Evenals Geyl koos
    Veenendaal hierin partij voor laatstgenoemde. Hij droeg ook
    veel bij aan de totstandkoming van de biografie van J. den Tex
    over Van Oldenbarnevelt. Wegens diens subjectieve
    interpretaties had Veenendaal naast bewondering ook de nodige
    bedenkingen tegen dit standaardwerk. Zijn consci&amp;euml;ntieuze
    en bedaarde karakter maakte hem geschikt voor zowel de functie
    van directeur als die van bewerker van bronnenuitgaven. De
    waardering hiervoor bleek te meer uit zijn benoeming tot lid
    van de Rijkscommissie in 1966, waar hij tot 1975 deel van
    uitmaakte.&lt;/p&gt;
&lt;p&gt;Veenendaal was zijn leven lang lid van de Nederlandse
    Hervormde Kerk. Verder maakte hij deel uit van het Gezelschap
    van christelijke historici. Tot aan de Tweede Wereldoorlog was
    hij lid van de Christelijk-Historische Unie om vervolgens
    sympathisant van de Partij van de Arbeid te worden, welke
    partij hij naderhand verwisselde voor Democratische Socialisten
    '70.&lt;/p&gt;
&lt;p&gt;
  &lt;a href='agedeelte'&gt;A: &lt;/a&gt;
  &lt;em&gt;Het archief van dr. A.J. Veenendaal sr., 1901-1983 (1985)&lt;/em&gt;

  en 
  &lt;em&gt;Het Archief van de Rijkscommissie voor Vaderlandse
  Geschiedenis en haar voorgangers (1910-1949)&lt;/em&gt;

  in het Rijksarchief in Zuid-Holland in het Algemeen Rijksarchief
  te 's-Gravenhage. Recentere deel berust bij het Bureau der
  Rijkscommissie voor Vaderlandse Geschiedenis.&lt;/p&gt;
&lt;p&gt;
  &lt;a href='pgedeelte'&gt;P: &lt;/a&gt;Bibliografie samengest. door J.G. Smit, in 
    &lt;em&gt;Jaarverslag 1981 [van de] Rijkscommissie voor Vaderlandse
    Geschiedenis,&lt;/em&gt;

    31 -38.&lt;/p&gt;
&lt;p&gt;
  &lt;a href='lgedeelte'&gt;L: &lt;/a&gt;
  &lt;em&gt;Het Vaderland,&lt;/em&gt;

  11-11-1964 n.a.v. pensionering; 
  &lt;em&gt;Bron en publikatie. Voordrachten en opstellen over de
  ontsluiting van geschiedkundige bronnen, uitgegeven bij het
  75-jarig bestaan van het Bureau der Rijkscommissie voor
  Vaderlandse Geschiedenis.&lt;/em&gt;

  Onder red. van K. Kooijmans [et al.] ('s-Gravenhage, 1985);
  H.J.Ph.G. Kaajan, 'Inleiding', in 
  &lt;em&gt;Het archief van dr. A.J. Veenendaal sr., 1901-1983 (1985)&lt;/em&gt;

  ('s-Gravenhage, 1986) I-XVI. Inventarisreeks Rijksarchieven in
  Holland: nr. 44; [A.Th. van Deursen], in 
  &lt;em&gt;Jaarverslag 1985 [van de] Rijkscommissie voor Vaderlandse
  Geschiedenis,&lt;/em&gt;

  3.&lt;/p&gt;
&lt;p&gt;H.J.Ph.G. Kaajan&lt;/p&gt; 
&lt;dtml-var bwn_footer&gt;</text>
  </biography>
</biodes>

