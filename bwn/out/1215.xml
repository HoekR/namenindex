<biodes version="1.0">
  <fileDesc>
    <title>Mens, Jan (1897-1967)</title>
    <ref target="http://resources.huygens.knaw.nl/bwn1880-2000/lemmata/bwn4/mens"/>
    <publisher>
      <name>Biografisch Woordenboek van Nederland:1880-2000</name>
      <ref target="http://resources.huygens.knaw.nl/bwn1880-2000"/>
    </publisher>
  </fileDesc>
  <person>
    <idno type="id">mens</idno>
    <persName><name type="geslachtsnaam">Mens</name>, Jan</persName>
    <sex value="1"/>
    <event type="birth" when="1897"/>
    <event type="death" when="1967"/>
    <state type="occupation">schrijver</state>
  </person>
  <biography>
    <graphic url="http://resources.huygens.knaw.nl/bwn1880-2000/lemmata/bwn4/images/images/MENS.jpg"/>
    <text>&lt;dtml-var bwn_header&gt;
 &lt;p class='genealogie'&gt;
  &lt;strong&gt;Mens, Jan&lt;/strong&gt;, schrijver (Amsterdam 18-9-1897 - Amsterdam 31-10-1967). Zoon van Jan Mens, diamantslijper, en Helena Elisabeth Falke.
  Gehuwd op 18-1-1922 met Abeltje Stenhuis. Uit dit huwelijk werden
  1 zoon en 1 dochter geboren.
  
&lt;img src=&amp;quot;images/MENS.jpg&amp;quot; align=&amp;quot;right&amp;quot; BORDER=&amp;quot;0&amp;quot; alt=&amp;quot;afbeelding van Mens, Jan&amp;quot; class=&amp;quot;bwnimg&amp;quot;&gt;
  
  &lt;/p&gt;
&lt;p&gt;In sommige gevallen slagen Nederlandse schrijvers erin van
    de pen te leven. Een van hen is Jan Mens geweest, door het
    grote publiek op handen gedragen, maar vrijwel doodgezwegen
    door de offici&amp;euml;le kritiek. Hij werd geboren in een
    eenvoudig Amsterdams milieu. Zijn vader was diamantslijper, met
    een hartstocht voor hengelen. Tijdens een vistocht kwam hij
    door verdrinking om het leven; Jan was toen negen. De weduwe
    Mens slaagde er als schoonmaakster in voor zichzelf en haar
    twee kinderen de kost te verdienen. Later zou zij model staan
    voor de krachtige vrouwenfiguren die in veel van Mens' boeken
    de hoofdrol spelen. Jan werd naar de ambachtsschool in de
    Westerstraat gestuurd om het meubelmakersvak te leren. Hij ging
    op zijn veertiende aan de slag, kreeg in 1922 een vaste baan
    bij de bekende biljartfabriek 'Wilhelmina', trouwde en leidde
    samen met zijn gezin een tamelijk rimpelloos bestaan.&lt;/p&gt;
&lt;p&gt;De economische crisis noopte zijn werkgever echter tot
    inkrimping van het personeel, waardoor Mens in 1933 op straat
    kwam te staan. Uit arren moede begon hij te lezen, te lezen
    &amp;eacute;n te schrijven. Zijn eerste probeersels waren nog
    tamelijk onbeholpen: hij begon met kinderboeken en wat hij
    later zelf als 'zwijmelverhalen' betitelde, en onder de
    schuilnaam J. Rebel verscheen van hem in 1934 bij uitgeverij
    'De Vlam' een selectie van zijn sociale schetsen onder de titel
    
    &lt;em&gt;Rafels&lt;/em&gt;

    . Deze uitgeverij was in het leven geroepen door de
    Onafhankelijk Socialistische Partij, waar Mens uit onvrede over
    de matheid van de Sociaal-Democratische Arbeiderspartij lid van
    was geworden. Heel actief op het politieke vlak zou hij niet
    zijn: het schrijven bleek hem uiteindelijk meer te boeien.&lt;/p&gt;
&lt;p&gt;Mede op aanmoediging van Theo Thijssen waagde Mens zich aan
    een roman. In 1936/1937 had hij het manuscript gereed van 
    &lt;em&gt;Mensen zonder geld&lt;/em&gt;, de historie van een gezin dat aan de crisis ten onder gaat, gezien door de ogen van een twaalfjarig joch. De roman, die hij
    had getypt op een oude, van de Meubelmakersbond gekregen
    machine, werd door tal van uitgevers geweigerd. In 1937 kreeg
    hij echter een advertentie onder ogen waarin beginnende auteurs
    werden opgeroepen mee te dingen naar de zogeheten Kosmos
    Eerstelingen Prijs. Mens stuurde zijn manuscript in, en een
    jaar later kreeg hij van de voorzitter van de jury, Dirk
    Coster, te horen dat hij de eerste prijs, groot f1000, had
    gewonnen; zijn schrijversvriend A. den Doolaard had bij Coster
    een goed woordje voor hem gedaan. Mens' vreugde kende door dit
    blijk van erkenning - en wegens het geld - geen grenzen. De
    rest van zijn leven zou hij immer opgetogen blijven vertellen
    van deze, voor zijn lot als schrijver beslissende gebeurtenis
    in december 1938. Het boek zelf kreeg een overwegend gunstig
    onthaal, al noemde Menno ter Braak het een 'epigonistisch
    uitloopertje' van de 'Jaapje-Kees de
    Jongen-Merijntje-Flipje-Bartje-traditie' en betreurde Theun de
    Vries de 'volkomen afwezigheid van enige strijdwil'.&lt;/p&gt;
&lt;p&gt;Mens putte er, ruim veertig jaar oud, de moed uit als
    beroepsschrijver aan het werk te gaan, en vanaf 1939 veranderde
    hij in een soort eenmansfabriek die met de regelmaat van een
    klok boeken produceerde. Nagenoeg al zijn romans zouden als
    plaats van handeling Amsterdam hebben en zich in kringen van
    het 'gewone volk' afspelen, nu eens in het heden, dan weer in
    het verleden. Een van zijn geliefdste scheppingen, Griet
    Manshande, voerde hij voor het eerst ten tonele in 
    &lt;em&gt;De gouden reael&lt;/em&gt;

    uit 1940, terwijl hij voor het een jaar later gepubliceerde 
    &lt;em&gt;Koen&lt;/em&gt;

    , een beschrijving van de jeugd van een meubelmakersleerling in
    Amsterdam, uitvoerig putte uit eigen herinneringen. Van heel
    andere aard is 
    &lt;em&gt;Hellend vlak of de misdaad in miniatuur&lt;/em&gt;

    , eveneens in 1941 verschenen, waarin hij verslag deed van de
    zittingen van de Amsterdamse politierechter die hij had
    bijgewoond. Van zijn historische belangstelling zou Mens blijk
    geven in geromantiseerde biografie&amp;euml;n als 
    &lt;em&gt;Meester Rembrandt&lt;/em&gt;

    uit 1946 en 
    &lt;em&gt;Elisabeth&lt;/em&gt;

    , over het leven van Betje Wolff, uit 1953.&lt;/p&gt;
&lt;p&gt;Stuk voor stuk haalden boeken als deze hoge verkoopcijfers,
    en op grond hiervan zou Mens een van onze populairste
    'volksschrijvers' worden. De NV Uitgevers-Maatschappij
    'Kosmos', die hem tijdens de Duitse bezetting van een maandgeld
    voorzag - Mens werd geen lid van de Kultuurkamer - voer er wel
    bij. In september 1962 werd burgemeester G. van Hall van
    Amsterdam tijdens een kleine plechtigheid het miljoenste
    exemplaar van Mens' werk ter hand gesteld. Bij deze zelfde
    gelegenheid kreeg de schrijver de zilveren medaille van de stad
    die hij door en door kende en innig liefhad, getuige zijn in
    1947 verschenen 
    &lt;em&gt;Amsterdam, paradijs der herinnering&lt;/em&gt;

    .&lt;/p&gt;
&lt;p&gt;Ondanks dit voor Nederlandse begrippen spectaculaire
    verkoopsucces zal men de naam van Jan Mens tevergeefs zoeken in
    verreweg de meeste literatuurgeschiedenissen. Gevestigde
    recensenten weigerden hem als volwaardig literator te
    beschouwen. Op zijn best heette zijn oeuvre vakwerk te zijn,
    maar vaker gold het als louter maakwerk. Jan Greshoff
    bijvoorbeeld schreef: 'Men mist alles wat ook maar in de verte
    op eigen waarneming, een eigen opvatting, een eigen stijl
    gelijkt'. Hij trof slechts de 'gewoonste oppervlakkigheid' en
    de 'oppervlakkigste gewoonheid' aan. Iemand als Kees Fens dacht
    er niet anders over: hij beweerde zijn best te hebben gedaan de
    boeken van Mens ernstig te nemen, maar daarin toch niet te zijn
    geslaagd door hun volkomen gebrek aan oorspronkelijkheid.&lt;/p&gt;
&lt;p&gt;Aanvankelijk toonde Mens zich buitengewoon ge&amp;euml;rgerd
    door dergelijke oordelen en liet hij weten zich miskend te
    voelen. Op den duur berustte hij en vond hij troost in de
    wetenschap dat zijn boeken desondanks als warme broodjes
    verkocht werden. Hij zou een publiek hebben bereikt dat
    voordien nauwelijks gelezen had. Voor zeer velen vormde de
    lectuur van zijn werk een aangename tijdpassering; zijn
    hoofdpersonen waren herkenbaar en net als de auteur
    realistische optimisten, zoals onder meer werd vastgesteld door
    een van zijn vrienden, de predikant J.J. Buskes.&lt;/p&gt;
&lt;p&gt;Mens wist van zichzelf dat hij dikwijls te omslachtig
    schreef en dat zijn humor veel weg had van 'stevig hooggesloten
    ondergoed'; daarom zei hij Willem Elsschot te bewonderen, die
    immers geen woord te veel gebruikte. In zijn eigen werk is geen
    sprake van een bepaalde ontwikkeling. Alle romans van Mens zijn
    min of meer volgens hetzelfde stramien opgezet. Hij was en
    bleef een verteller pur sang en schreef zoals hij ooit
    biljarttafels en meubelen had gemaakt: schrijverschap als
    eerlijk ambacht. De trilogie 
    &lt;em&gt;De kleine waarheid&lt;/em&gt;

    , bestaande uit 
    &lt;em&gt;Marleen&lt;/em&gt;

    (1960), 
    &lt;em&gt;Het heldere uur&lt;/em&gt;

    (1962) en 
    &lt;em&gt;Het kleine verschil&lt;/em&gt;

    (1964) - aan het begin van de jaren zeventig gebruikt als
    script voor een veelbekeken televisieserie - behoort tot het
    werk uit zijn nadagen. Kort na het bereiken van zijn
    zeventigste jaar zou Mens, die was blijven wonen in een
    eenvoudige woning in Tuindorp Watergraafsmeer ('Betondorp' in
    Amsterdam-Oost), overlijden. De boeken van deze nuchtere
    Amsterdamse vakman vinden nog steeds aftrek. Mens schreef
    ontspanningsliteratuur in de beste zin van het woord. Een
    vernieuwer of fraai stilist was hij beslist niet, een fenomeen
    in de kleine wereld van de vaderlandse fictie w&amp;egrave;l.&lt;/p&gt;
&lt;p&gt;
  &lt;a href='agedeelte'&gt;A: &lt;/a&gt;Collectie-J. Mens in het Nederlands Letterkundig
  Museum en Documentatiecentrum te 's-Gravenhage.&lt;/p&gt;
&lt;p&gt;
  &lt;a href='pgedeelte'&gt;P: &lt;/a&gt;Bibliografie in Willem Brandt [e.a.], 
    &lt;em&gt;65 Jaar Mens onder mensen. Overpeinzingen en ontboezemingen
    bij de vijfenzestigste verjaardag van Jan Mens&lt;/em&gt;

    (Amsterdam [1962]), 33.&lt;/p&gt;
&lt;p&gt;
  &lt;a href='lgedeelte'&gt;L: &lt;/a&gt;'Kosmos-Eerstelingen-Prijs: Roman Jan Mens bekroond
  met duizend gulden prijs', in 
  &lt;em&gt;Algemeen Handelsblad&lt;/em&gt;

  , 28-12-1938 (av.); 'Een Amsterdamsche werklooze jongen schrijft
  een roman', in 
  &lt;em&gt;De Telegraaf&lt;/em&gt;

  , 18-2-1939 (av.); Menno ter Braak, 'Een spruit van de familie
  der letterkundige knaapjes', in 
  &lt;em&gt;Het Vaderland&lt;/em&gt;

  , 7-3-1939; G. Smit, 'De bekroonde eersteling', in 
  &lt;em&gt;De Gooi- en Eeemlander&lt;/em&gt;

  , 19-3-1939; Theun de Vries, ' ''Mensen zonder geld'' en
  schrijvers zonder overtuiging', in 
  &lt;em&gt;Het Volksdagblad&lt;/em&gt;

  , 1-4-1939; 'Jan Mens met vacantie te Huisduinen', in 
  &lt;em&gt;Heldersche Courant&lt;/em&gt;

  , 5-8-1939; 'Jan Mens, een naam en een symbool', in 
  &lt;em&gt;De Maasbode&lt;/em&gt;

  , 22-10-1949; R. Bulthuis, 'Schrijvers over zichzelf: Jan Mens.
  Vlucht in het verleden', in 
  &lt;em&gt;Haagse Post&lt;/em&gt;

  , 14-1-1956; Jan Greshoff, 'Werkelijkheid zonder wezenlijke
  kern', in 
  &lt;em&gt;Het Vaderland&lt;/em&gt;

  , 14-1-1961; A. Bevers, 'Jan Mens: gouden realen van het
  ongekunsteld woord', in 
  &lt;em&gt;de Volkskrant&lt;/em&gt;

  , 5-9-1962; 'Stempelaar werd bekend boekenmiljonair', in 
  &lt;em&gt;Algemeen Dagblad&lt;/em&gt;

  , 15-9-1962; Ab. Visser, in 
  &lt;em&gt;De Telegraaf&lt;/em&gt;

  , 2-11-1967; A. den Doolaard, in 
  &lt;em&gt;De Gelderlander&lt;/em&gt;

  , 3-11-1967; J.J. Buskes, in 
  &lt;em&gt;Het Vrije Volk&lt;/em&gt;

  , 4-11-1967; Kees Fens, in 
  &lt;em&gt;De Tijd&lt;/em&gt;

  , 4-11-1967; M. van Rooy, 'Vertellen is geen kunst', in 
  &lt;em&gt;NRC Handelsblad&lt;/em&gt;

  , 27-10-1972 (CS).&lt;/p&gt;


&lt;p&gt;
&lt;a href=&amp;quot;igedeelte&amp;quot;&gt;I: &lt;/a&gt;Eddy en Tessa Posthuma de Boer, &lt;i&gt; 222 schrijvers. Literaire portretten&lt;/i&gt; ([Amsterdam] 2005) 140 [Foto: Eddy Posthuma de Boer, 1962].&lt;/p&gt;




&lt;p&gt;A. Lammers&lt;/p&gt; 
&lt;dtml-var bwn_footer&gt;</text>
  </biography>
</biodes>

