<biodes version="1.0">
  <fileDesc>
    <title>Cals, Jozef Maria Laurens Theo (1914-1971)</title>
    <ref target="http://resources.huygens.knaw.nl/bwn1880-2000/lemmata/bwn1/cals"/>
    <publisher>
      <name>Biografisch Woordenboek van Nederland:1880-2000</name>
      <ref target="http://resources.huygens.knaw.nl/bwn1880-2000"/>
    </publisher>
  </fileDesc>
  <person>
    <idno type="id">cals</idno>
    <persName><name type="geslachtsnaam">Cals</name>, Jozef Maria Laurens Theo</persName>
    <sex value="1"/>
    <event type="birth" when="1914"/>
    <event type="death" when="1971"/>
    <state type="occupation">minister</state>
    <state type="occupation">minister-president</state>
    <state type="occupation">staatssecretaris</state>
  </person>
  <biography>
    <graphic url="http://resources.huygens.knaw.nl/bwn1880-2000/lemmata/bwn1/images/images/CALS.jpg"/>
    <text>&lt;dtml-var bwn_header&gt;
 &lt;p class='genealogie'&gt;
  &lt;strong&gt;Cals, Jozef Maria Laurens Theo&lt;/strong&gt;, katholiek politicus (Roermond 18-7-1914 - 's-Gravenhage 30-12-1971).

Zoon van Jacob Cals, inspecteur lager onderwijs, en Maria Elisabeth
Hubertina Smeets. Gehuwd op 6-5-1941 met Geertruida Catrien van der
Heijden. Uit dit huwelijk werden 3 zoons en 2 dochters geboren.

&lt;img src=&amp;quot;images/CALS.jpg&amp;quot; align=&amp;quot;right&amp;quot; BORDER=&amp;quot;0&amp;quot; alt=&amp;quot;afbeelding van Cals, Jozef Maria Laurens Theo&amp;quot; class=&amp;quot;bwnimg&amp;quot;&gt;

&lt;/p&gt;
&lt;p&gt;Na zijn gymnasiumopleiding te Roermond (1927-1933) ging Cals naar
het groot-seminarie te Rolduc met de bedoeling priester te worden. Maar
in 1935 trok hij naar Nijmegen om rechten te studeren. Naast zijn
studie was Cals actief in het studentenleven, o.a. als senator en
praeses van het Nijmeegsch Studenten Corps; medebestuurslid was zijn
studiegenote en latere vrouw Geertruida, dochter van de Nijmeegse
hoogleraar in het burgerlijk recht en handelsrecht. In 1940 deed hij
doctoraal examen.&lt;/p&gt;
&lt;p&gt;Cals vestigde zich te Nijmegen als advocaat en procureur, werd in
1941 tevens assistent aan de universiteit bij zijn schoonvader en was
ook in de periode van 1943 tot 1945 leraar economie, staatsinrichting
en handelsrecht aan het Bisschoppelijk College te Roermond. Na de
bevrijding van het Zuiden bekleedde Cals bovendien functies bij de
Politieke Opsporings Dienst en het Militair Gezag en werd plv.
kantonrechter te Nijmegen en plv. raadsheer in het Bijzonder
Gerechtshof te Arnhem.&lt;/p&gt;
&lt;p&gt;Zijn politieke loopbaan begon in Nijmegen: lid van de
nood-gemeenteraad van 1945-1946; oprichter van de KVP-afdeling ter
stede en tot in 1948 voorzitter van de KVP-fractie in de Nijmeegse
raad. In dat jaar kwam hij in de Tweede Kamer, behorend tot de
linkervleugel van de KVP-fractie. Deze functie combineerde hij, totdat
hij in maart 1950 staatssecretaris werd op het ministerie van Onderwijs
Kunsten en Wetenschappen, met zijn activiteiten in beroep en vrije
tijd. Daar waren belangrijke functies in de katholieke jeugdorganisatie
bijgekomen: enige jaren na de bevrijding hoofdkwartiercommissaris van
de Katholieke Jeugdbeweging en in die hoedanigheid tevens plv.
hoofdcommissaris van de Nederlandse Padvinderij, van 1949 tot 1950
voorzitter van de Katholieke Jeugdraad van Nederland. In dezelfde
periode was hij ook nog enige maanden voorzitter van de
Mijn-industrieraad.&lt;/p&gt;
&lt;p&gt;Met de aanvaarding van het ministerschap van OKW in september 1952
begon Cals aan - wat men zou kunnen noemen - zijn levenswerk; hij
vervulde het ministerschap onafgebroken tot juli 1963. Bekwaam en zeer
volhardend tegenover zich verzettende onderwijspolitici en op den duur
ook tegenover de zich openbarende broosheid van zijn gezondheid,
gebruikte Cals heel zijn dynamische persoonlijkheid om een omvangrijke
hoeveelheid wetten, zeventig in totaal, en regelingen tot stand te
brengen. Daarbij stond hem voor ogen het onderwijsaanbod te verbreden
en de mogelijkheden om voortgezet en hoger onderwijs te volgen te
verruimen, niet alleen met het oog op de behoeften die de versnelde
industrialisatie in de jaren '50 stelde, maar ook vanuit de
opvatting dat iedereen recht op langduriger vorming heeft. Zijn
belangrijkste prestatie is de totstandkoming in 1963 van de 
&lt;em&gt;Wet tot regeling van het Voortgezet Onderwijs&lt;/em&gt;

(WVO), de zg. Mammoetwet, die met het van kracht worden van de 
&lt;em&gt;Overgangswet WVO&lt;/em&gt;

op l augustus 1968 in werking trad. Cals heeft het zelf als zijn
voornaamste taak gezien deze wet in het 
&lt;em&gt;Staatsblad te&lt;/em&gt;

brengen. Juist daarvoor is hij bereid geweest in 1959 naar het
confessioneel-liberale kabinet-De Quay over te stappen, hoewel zijn
voorkeur steeds uitging naar samenwerking met de PvdA. Deze Mammoetwet
bracht een geheel nieuwe inrichting van alle vormen tussen
basisonderwijs en universiteit waarbij een optimale doorstromings- en
aansluitingsmogelijkheid beoogd werd. In dit kader paste dan ook de
invoering van het zg. brugjaar dat jeugdige scholieren de gelegenheid
bood pas in een later stadium voor een bepaald schooltype hun keuze
kenbaar te maken. Verder werden kern- en keuzevakken ingevoerd en aan
VWO-abituri&amp;euml;nten in principe de mogelijkheid geboden om examens
aan alle faculteiten of afdelingen van universiteiten of hogescholen af
te leggen. De verdediging van het wetsontwerp in de Tweede Kamer, in het voorjaar en de zomer van
1962, vormt het hoogtepunt in de politieke carri&amp;egrave;re van Cals;
tegen de drang van de Kamer om veel te wijzigen wist Cals met de hem
kenmerkende zelfverzekerdheid, humor, tact en vechtlust het ontwerp
vrijwel ongeschonden te houden.&lt;/p&gt;
&lt;p&gt;De reorganisatie van het voortgezet onderwijs preoccupeerde hem
evenwel zozeer, dat het vernieuwingsstreven met betrekking tot vooral
het basisonderwijs minder recht werd gedaan. Buiten het voortgezet
onderwijs was Cals meer registrerend dan vernieuwend bezig. Dat kwam
tot uiting in de overigens eerste, wettelijke regeling voor het
kleuteronderwijs en voor de opleiding van kleuterleidsters (1955) en in
de vervanging van de Hoger Onderwijswet van 1876 door de 
&lt;em&gt;Wet op het Wetenschappelijk Onderwijs&lt;/em&gt;

(1960), waarin de gelijkwaardige ontwikkeling van de financi&amp;euml;le
positie van openbare en bijzondere universiteiten en hogescholen als
uitgangspunt werd gekozen. Belangrijke maatregelen tot democratisering
van het onderwijs trof Cals met de afschaffing van het schoolgeld voor
het lager onderwijs, de verlaging van de collegegelden van f.325 naar
f.200 en het verschaffen van meer belastingsfaciliteiten aan ouders van
studerende kinderen. Onder Cals' bewind werd de TH in Eindhoven
geopend, de oprichting en inrichting (campus) van de TH in Twente - een
typisch voorbeeld van zijn sterk Angelsaksisch ge&amp;iuml;nspireerde
hervormingswil - mogelijk gemaakt. Verder vond de instelling van de
Academische Raad plaats en verkregen de Rijksuniversiteiten
rechtspersoonlijkheid. Ook kwam in 1955 een nieuwe spelling van het
Nederlands tot stand (de zg. voorkeurspelling).&lt;/p&gt;
&lt;p&gt;Na zijn ministerschap werd Cals in september 1963 weer lid van de
Tweede Kamer, waar hij een weinig opvallende, maar vanwege zijn
progressiviteit voor de KVP-fractie wel een lastige rol speelde,
Ondanks een minder goede gezondheid vervulde hij in deze jaren nog het
curatorschap van de Rijksuniversiteit Groningen, het voorzitterschap
van de Raad voor de Kunst en het lidmaatschap van de Raad voor de
Journalistiek.&lt;/p&gt;
&lt;p&gt;In april 1965 formeerde Cals na de breuk in het kabinet-Marijnen
over een nieuwe regeling voor het omroepbestel een nieuw kabinet, dat
steunde op KVP, ARP en PvdA. Vervroegde verkiezingen achtte de KVP te
riskant en omdat met de VVD over de omroep geen compromis gesloten kon
worden, moest de KVP voor de rest van de regeringsperiode, die tot in
1967 liep, wel van partner veranderen. Op grond van zijn jarenlange
ervaring als minister in de omgang met socialisten en om de sympathie
die hij als progressieve KVP'er in socialistische kring genoot,
werd Cals de aangewezen persoon bevonden om de samenwerking met de PvdA
weer tot stand te brengen, een samenwerking die men in katholieke kring
mede nodig achtte om de na 1959 op gang gekomen radicalisering in de
PvdA te stoppen. Tegen zijn aanvankelijke bedoeling in werd Cals zelf
minister-president. Het kabinet startte met een ambitieus programma,
onder het motto: wij werken voor het jaar 2000. Met de aankondiging van
structurele hervormingen bood het de jongere generaties in hun opkomend
verzet tegen de welvaartsstaat hoopvolle perspectieven. Maar de positie
van het kabinet werd spoedig ondermijnd door problemen als die rond het
koninklijk huis (huwelijk van prinses Beatrix), de gezagscrisis in
Amsterdam (rellen, Provo) en vooral de financi&amp;euml;le politiek. Deze
laatste problemen waren aanleiding tot het voortijdig verdwijnen van
het kabinet. Aanvaarding van een motie tegen de financieel-economische
politiek van het kabinet, door KVP-leider Schmelzer in de nacht van 13
op 14 oktober 1966 zonder overleg met de KVP-ministers in de Tweede
Kamer ingediend, maakte een einde aan Cals' ploeg. Op 22 november
ruimde Cals zijn plaats voor het tussenkabinet-Zijlstra, dat vervroegde
verkiezingen uitschreef; de KVP koos weer voor de liberalen, de PvdA
verhuisde naar de oppositie en radicaliseerde verder. In deze politieke
situatie nam bij de jongeren naar aanleiding van de val van het
kabinet-Cals de polarisatie toe, die het politieke toneel voor lange
tijd zou gaan beheersen.&lt;/p&gt;
&lt;p&gt;Cals heeft de 'nacht van Schmelzer' moeilijk kunnen
verwerken, vooral door de wijze waarop zijn eigen partij hem in de
steek had gelaten. Het overgebleven trauma deed hem verloren gaan voor
de politiek, maar Cals bleef ondanks alles de KVP trouw. Hij
manifesteerde zich weliswaar nadrukkelijk als radicaal, maar volgde
zijn geestverwanten niet, die later (1968) zouden overstappen naar de
PPR; hij nam zelfs zitting in een college van wijze mannen om de breuk
tussen de KVP en deze radicalen te helen, vanuit de gedachtengang dat
de KVP beter van binnenuit in progressieve richting geduwd kon
worden.&lt;/p&gt;
&lt;p&gt;Hoewel Cals zich bewust afwendde van de politiek en zijn lichaam
geleidelijk aan gesloopt werd door een, naar later bleek, ongeneeslijke
ziekte, bleef hij actief op talloze terreinen. In december 1966 werd
hij minister van Staat en in augustus 1967 aanvaard de hij samen met
mr. A.M. Donner het voorzitterschap van de Staatscommissie van advies
inzake de Grondwet en de Kieswet; deze commissie werd ingesteld wegens
de sterke roep, midden jaren '60, om staatkundige vernieuwing. De
commissie bracht in 1971 haar eindrapport uit; het beoogde een algehele
grondwetswijziging, die onder meer de kiezer meer invloed zou moeten
bezorgen op het regeringsbeleid, maar deze vernieuwing kwam in de jaren
'70 althans wat deze voorstellen betrof niet tot stand. Van
1968-1970 was Cals ook nog commissaris-generaal voor de Nederlandse
inzending op de de wereldtentoonstelling te Osaka (Japan) en in 1970
werd hij benoemd tot voorzitter van de Nederlandse Organisatie voor
Internationale Bijstand (NOVIB). Verder was Cals in zijn laatste
levensjaren presidentcommissaris van het Elsevier-concern.&lt;/p&gt;
&lt;p&gt;
  &lt;a href='agedeelte'&gt;A: &lt;/a&gt;Collectie-Cals, aanwezig op het Katholiek
Documentatiecentrum te Nijmegen.&lt;/p&gt;
&lt;p&gt;
  &lt;a href='pgedeelte'&gt;P: &lt;/a&gt;
  &lt;em&gt;Jeugdwerk en volksontwikkeling.&lt;/em&gt;

Samen met K.I.L.M. Peters (Alphen aan den Rijn, 1949); 'De
Nederlandse cultuur en het buitenland', in 
&lt;em&gt;Handelingen van het 36e Nederlands Congres&lt;/em&gt;

(Antwerpen [enz., 1964]) 23-30; 'Visie op de toekomst', in 
&lt;em&gt;Geest van de tijd&lt;/em&gt;

(Utrecht, 1964) 120-137; 'De moderne democratie', in 
&lt;em&gt;Adelbert&lt;/em&gt;

13 (1965) 39-43; 
&lt;em&gt;De zin der vrijheid&lt;/em&gt;

(S. l., 1965); 'Gesprek met J.M.L.Th. Cals' in G. Puchinger, 
&lt;em&gt;Hergroepering der partijen?&lt;/em&gt;

(Delft, 1968) 465-520.&lt;/p&gt;
&lt;p&gt;
  &lt;a href='lgedeelte'&gt;L: &lt;/a&gt;Van de necrologie&amp;euml;n dienen vermeld te worden die in 
&lt;em&gt;De Tijd,&lt;/em&gt;

31 december 1971 (Ton Elias en Rob Vermaas) en 
&lt;em&gt;Vrij Nederland,&lt;/em&gt;

8 januari 1972 (Jan Regier); M. Klomp&amp;eacute;, in 
&lt;em&gt;Politiek perspectief 1&lt;/em&gt;

(1972) 3-6; E. van Raalte, in 
&lt;em&gt;De Gids&lt;/em&gt;

135 (1972) 142-147; verder herdenkingsartikelen van C.E. Schelfhout,
H.H. Janssen en P.A.H.J. Kuipers in 
&lt;em&gt;Uitleg 7&lt;/em&gt;

(1971-1972) 270 (19 januari) 4-17. Verder: 
&lt;em&gt;Handleiding bij de Wet op het Voortgezet Onderwijs.&lt;/em&gt;

Onder red. van J.L. Meertens (Groningen [enz.], c. I960-), waarin
overzicht parlementaire behandeling van de Wet; F.J.F.M. Duynstee, 
&lt;em&gt;De kabinetsformaties 1946-1965&lt;/em&gt;

(Deventer, 1966); A. Vondeling, 
&lt;em&gt;Nasmaak en voorproef. Een handvol ervaringen en idee&amp;euml;n&lt;/em&gt;

(Amsterdam, 1968); 
&lt;em&gt;Onze Jaren 45-70 ...&lt;/em&gt;

(Amsterdam, 1972) III, 1498-1503; Robbert Ammerlaan. 
&lt;em&gt;Het verschijnsel Schmelzer. Uit het dagboek van een politieke teckel
&lt;/em&gt;(Leiden, [1973]).

&lt;p&gt;

&lt;a href='igedeelte'&gt;I: &lt;/a&gt;J.A. Bornewasser, &lt;i&gt;Katholieke Volkspartij 1945-1980. &lt;/i&gt; I: &lt;i&gt;Herkomst en groei (tot 1963)&lt;/i&gt; (Nijmegen 1995) 596 [Foto: Max Koot, 1973]).&lt;/p&gt;
&lt;p&gt;J. Bosmans&lt;/p&gt; 
&lt;dtml-var bwn_footer&gt;
</text>
  </biography>
</biodes>

