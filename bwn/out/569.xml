<biodes version="1.0">
  <fileDesc>
    <title>Gelder, Jan Gerrit van (1903-1980)</title>
    <ref target="http://resources.huygens.knaw.nl/bwn1880-2000/lemmata/bwn3/gelderjg"/>
    <publisher>
      <name>Biografisch Woordenboek van Nederland:1880-2000</name>
      <ref target="http://resources.huygens.knaw.nl/bwn1880-2000"/>
    </publisher>
  </fileDesc>
  <person>
    <idno type="id">gelderjg</idno>
    <persName><name type="geslachtsnaam">Gelder</name>, Jan Gerrit van</persName>
    <sex value="1"/>
    <event type="birth" when="1903"/>
    <event type="death" when="1980"/>
    <state type="occupation">kunsthistoricus</state>
    <state type="occupation">museumdirecteur</state>
  </person>
  <biography>
    <graphic url="http://resources.huygens.knaw.nl/bwn1880-2000/lemmata/bwn3/images/images/GELDERJG.jpg"/>
    <text>&lt;dtml-var bwn_header&gt;
 &lt;p class='genealogie'&gt;
  &lt;strong&gt;Gelder, Jan Gerrit van&lt;/strong&gt;, kunsthistoricus (Alkmaar 27-2-1903 - Utrecht 9-12-1980).

  Zoon van Hendrik Enno van Gelder, archivaris en museumdirecteur,
  en Johanna Helena Scalongne. Gehuwd op 10-1-1928 met Nannette
  Fran&amp;ccedil;oise Schrijver. Uit dit huwelijk werden 1 zoon en 1
  dochter geboren. Na echtscheiding (12-6-1956) gehuwd op 3-7-1956 met Emilie Engelberts. Na haar overlijden (5-4-1961) gehuwd op 5-7-1963 met Ingrid Isolde Edith Jost. Beide laatste huwelijken bleven kinderloos.

  

  &lt;img src=&amp;quot;images/GELDERJG.jpg&amp;quot; align=&amp;quot;right&amp;quot; BORDER=&amp;quot;0&amp;quot; alt=&amp;quot;afbeelding van Gelder, Jan Gerrit van&amp;quot; class=&amp;quot;bwnimg&amp;quot;&gt;

  
  &lt;/p&gt;
&lt;p&gt;Van Gelder groeide op in Den Haag, waar zijn vader in 1906
    benoemd was tot gemeentearchivaris. Na de gymnasiumopleiding
    begon in 1923 de studie kunstgeschiedenis aan de
    Rijksuniversiteit Utrecht onder leiding van W. Vogelsang. Reeds
    per 1 mei 1924 werd Van Gelder benoemd bij het Museum Boymans
    te Rotterdam, waar hij aanvankelijk als assistent en later als
    conservator belast was met het beheer over het prentenkabinet
    en de bibliotheek. Deze functie belette hem niet in snel tempo
    zijn studie voort te zetten, zodat hij in 1927 het doctoraal
    examen kon afleggen. Nog geen zes jaar later, op 9 juni 1933,
    promoveerde hij bij Vogelsang op het proefschrift 
    &lt;em&gt;Jan van de Velde, 1593-1641, teekenaar-schilder.&lt;/em&gt;

    Intussen waren reeds tal van kunsthistorische en kunstkritische
    artikelen van zijn hand verschenen en had hij in 
    &lt;em&gt;De Wereldkroniek&lt;/em&gt;

    in de jaren 1931 - 1933 tientallen filmrecensies gepubliceerd.
    In 1935 trad hij toe tot de redactie van 
    &lt;em&gt;Elsevier's Ge&amp;iuml;llustreerd Maandschrift&lt;/em&gt;

    en vanaf 1937 tot 1942 redigeerde hij samen met A.M. Hammacher
    het door H.P. Bremmer opgerichte tijdschrift 
    &lt;em&gt;Beeldende Kunst.&lt;/em&gt;

    In 1936 werd hij tevens privaatdocent in de kunstgeschiedenis
    te Leiden.&lt;/p&gt;
&lt;p&gt;Met ingang van 1 december 1940 werd Van Gelder benoemd tot
    waarnemend directeur van het Rijksbureau voor Kunsthistorische
    Documentatie (RKD) in Den Haag ter vervanging van de met
    ziekteverlof naar zijn vaderland teruggekeerde Zwitser H.
    Schneider. In de oorlogsjaren besteedde Van Gelder onder andere
    veel aandacht aan het behoud van kunstcollecties, o.a. het
    kunstbezit van Frits Lugt, een der grondleggers van het RKD,
    die tijdens de Tweede Wereldoorlog in Zwitserland en Amerika
    verbleef. Het was de bedoeling dat hij in 1941 tevens zou
    worden benoemd tot directeur van het Mauritshuis als opvolger
    van prof. W. Martin, maar in verband met de joodse afkomst van
    zijn schoonvader werd de benoeming opgehouden en bleef Martin
    als directeur aan. Eerst op 27 juni 1945 volgde Van Gelders
    aanstelling tot directeur van het Mauritshuis en werd hij
    tevens als opvolger van Schneider benoemd tot directeur van het
    RKD. In het Mauritshuis organiseerde hij twee
    tentoonstellingen, 
    &lt;em&gt;Nederlandsche kunst van de XVde en XVIde eeuw... 1 September
    tot 15 Oktober 1945&lt;/em&gt;

    en 
    &lt;em&gt;Herwonnen Kunstbezit... Maart-Mei 1946,&lt;/em&gt;

    de eerste exposities die in dit museum werden gehouden.
    Gedurende Van Gelders korte directoraat overleed de vroegere
    directeur A. Bredius, waardoor het museum de reeds jarenlang in
    bruikleen aanwezige schilderijen in eigendom verwierf. Bij het
    RKD werden onder leiding van Van Gelder nieuwe initiatieven
    genomen, waaronder de uitgave van een eigen mededelingenblad,
    de 
    &lt;em&gt;Kunsthistorische Mededeelingen&lt;/em&gt;

    (1946). Ook buiten de beide Haagse instellingen ontplooide hij
    allerlei activiteiten, zoals de oprichting van het 
    &lt;em&gt;Nederlandsch Kunsthistorisch Jaarboek&lt;/em&gt;

    (1947), waartoe hij het initiatief nam.&lt;/p&gt;
&lt;p&gt;Aan het dubbele directoraat kwam reeds een einde in 1946,
    toen Van Gelder op aandrang van de toenmalige minister van
    Onderwijs, Kunsten en Wetenschappen de benoeming tot hoogleraar
    in de kunstgeschiedenis te Utrecht als opvolger van zijn
    leermeester Vogelsang, die met emeritaat ging, aanvaardde. Op
    18 november 1946 hield hij zijn intreerede 
    &lt;em&gt;Kunstgeschiedenis en kunst.&lt;/em&gt;
&lt;/p&gt;
&lt;p&gt;Onder zijn leiding onderging het Utrechtse Kunsthistorisch
    Instituut een grote uitbreiding, o.a. door de aandacht die werd
    besteed aan de hulpmiddelen voor het ikonografisch onderzoek,
    en werd het voordien sterk op de Duitse kunsthistorische school
    geori&amp;euml;nteerde apparaat verbreed door het leggen van
    contacten in Engeland en de Verenigde Staten. Deze contacten
    leidden ook tot een toeloop van jonge buitenlandse, vooral
    Amerikaanse, geleerden, die naar Utrecht kwamen voor het
    schrijven van hun proefschrift of voor ander voortgezet
    wetenschappelijk onderzoek. In de periode tot 1976 trad Van
    Gelder 33 maal op als promotor bij proefschriften over een
    grote verscheidenheid van kunsthistorische onderwerpen, terwijl
    hij bovendien herhaaldelijk een belangrijk aandeel had in de
    voorbereidingen van elders verdedigde dissertaties en andere
    wetenschappelijke publikaties. Dank zij zijn grote kennis, zijn
    enthousiasme en zijn open opstelling tegenover vakgenoten en
    leerlingen was hij een belangrijk stimulator voor binnen- en
    buitenlandse kunsthistorici. Inmiddels verschenen ook vele
    publikaties van zijn eigen hand over diverse onderwerpen,
    waaronder artikelen over de schilders van de Oranjezaal, over
    Rubens en Van Dijck en hun invloed in Holland, over de vroegste
    ontwikkeling van Rembrandt, over de tekenaar Jan de Bisschop
    en, samen met zijn tweede echtgenote Ingrid van Gelder-Jost,
    over Adam Elsheimer en Aelbert Cuyp. Van 1946 tot 1976 had Van
    Gelder zitting in de redactie van het tijdschrift 
    &lt;em&gt;Oud-Holland,&lt;/em&gt;

    van 1947 tot 1962 tevens in die van het 
    &lt;em&gt;Nederlands(ch) Kunsthistorisch Jaarboek.&lt;/em&gt;

    Bovendien had hij dank zij zijn bestuurlijke kwaliteiten
    zitting in tal van besturen en commissies, veelal als
    voorzitter, ook binnen de Koninklijke Akademie van
    Wetenschappen, waarvan hij in 1951 lid was geworden. Genoemd
    kunnen verder worden de Fondation Custodia en het Institut
    N&amp;eacute;erlandais in Parijs, het Istituto Olandese te Florence,
    de Stichting Openbaar Kunstbezit en de Vereniging
    Rembrandt.&lt;/p&gt;
&lt;p&gt;In verband met een conflict binnen het Kunsthistorisch
    Instituut te Utrecht verruilde hij in 1966 zijn functie binnen
    dit instituut voor die van directeur van het toen opgerichte
    Centrum voor Voortgezet Kunsthistorisch Onderzoek, dat tot zijn
    emeritaat in 1973 bleef bestaan.&lt;/p&gt;
&lt;p&gt;Door zijn warme belangstelling voor de onderzoekingen van
    leerlingen en andere kunsthistorici en door de genereuze wijze
    waarop hij zijn brede kennis, vooral op het terrein van de
    17e-eeuwse schilderkunst in de Nederlanden, ter beschikking
    stelde heeft Van Gelder jarenlang een centrale plaats ingenomen
    in de Nederlandse kunsthistorische wereld en bovendien een
    belangrijke rol gespeeld op internationaal niveau. Het
    inspireren en enthousiasmeren van anderen vormt, te zamen met
    zijn omvangrijke en belangrijke eigen wetenschappelijke oeuvre,
    een blijvende bijdrage aan de beoefening van de
    kunstgeschiedenis in ons land in de periode sinds de Tweede
    Wereldoorlog.&lt;/p&gt;
&lt;p&gt;
  &lt;a href='pgedeelte'&gt;P: &lt;/a&gt;
  Bibliografie door E. Verwey over de jaren 1925- 1961 in 
    &lt;em&gt;Album Discipulorum aangeboden aan Prof.Dr. J.G. van Gelder
    ter gelegenheid van zijn zestigste verjaardag 27 februari
    1963&lt;/em&gt;

    (Utrecht, 1963) 187 - 205; addenda en vervolg over de jaren
    1962-1972 in 
    &lt;em&gt;Album Amicorum J.G. van Gelder.&lt;/em&gt;

    Onder red. van J. Bruyn [et al.] (The Hague, 1973) 361 - 364;
    addenda en vervolg over de jaren 1973 - 1981 in het hieronder
    genoemde 
    &lt;em&gt;In Memoriam...,&lt;/em&gt;

    69-76.
&lt;/p&gt;
&lt;p&gt;
  &lt;a href='lgedeelte'&gt;L: &lt;/a&gt;
  &lt;em&gt;In Memoriam J.G. van Gelder 1903 - 1980.&lt;/em&gt;

  Met bijdragen van J. Bruyn [et al.] (Utrecht, 1982).&lt;/p&gt;

&lt;p&gt;
&lt;a href=&amp;quot;igedeelte&amp;quot;&gt;I: &lt;/a&gt;&lt;i&gt;Jaarboek van de Koninklijke Nederlandse Akademie van Wetenschappen 1980&lt;/i&gt; (Amsterdam 1981) 186 [Foto: E. de Jongh, 1972].&lt;/p&gt;





&lt;p&gt;R.E.O. Ekkart&lt;/p&gt; 
&lt;dtml-var bwn_footer&gt;</text>
  </biography>
</biodes>

