<biodes version="1.0">
  <fileDesc>
    <title>Gunning [Wzn.], Johannes Hermanus (1859-1951)</title>
    <ref target="http://resources.huygens.knaw.nl/bwn1880-2000/lemmata/bwn5/gunning"/>
    <publisher>
      <name>Biografisch Woordenboek van Nederland:1880-2000</name>
      <ref target="http://resources.huygens.knaw.nl/bwn1880-2000"/>
    </publisher>
  </fileDesc>
  <person>
    <idno type="id">gunning_5</idno>
    <persName><name type="geslachtsnaam">Gunning [Wzn.]</name>, Johannes Hermanus</persName>
    <sex value="1"/>
    <event type="birth" when="1859"/>
    <event type="death" when="1951"/>
    <state type="occupation">pedagoog</state>
  </person>
  <biography>
    <graphic url="http://resources.huygens.knaw.nl/bwn1880-2000/lemmata/bwn5/images/images/gunning.jpg"/>
    <text>&lt;dtml-var bwn_header&gt;
 &lt;p class='genealogie'&gt;
  &lt;strong&gt;Gunning [Wzn.], Johannes Hermanus&lt;/strong&gt;, pedagoog (Utrecht 13-7-1859 - Hilversum 5-3-1951). 
Zoon van Jan Willem Gunning, hoogleraar scheikunde, en
  Petronella Adriana Pierson. Gehuwd op 14-12-1882 met Cecilia van
  Eeghen (1858-1899). Uit dit huwelijk werden 3 zoons en 3 dochters
  geboren. Na haar overlijden gehuwd op 21-7-1904 met Elisabeth
  Antonia Boissevain (1864-1906). Uit dit huwelijk werd 1 zoon
  geboren. Na haar overlijden gehuwd op 13-7-1912 met Minna Anne
  H&amp;eacute;l&amp;egrave;ne Breyer (1877-1971). Uit dit huwelijk werden 2
  dochters geboren.
  

  
  &lt;/p&gt;
&lt;p&gt;
  &lt;img class='bwnimg' BORDER='0' align='right' src='images/gunning.jpg' alt='afbeelding van Gunning [Wzn.], Johannes Hermanus'&gt;'Wordt mij dat (sic!) voor een zoon aangerekend?', moet
    vader Gunning verschrikt hebben uitgeroepen toen hij het
    uiterlijk van zijn te vroeg geboren zoon Jan zag. 'Gedurende
    het eerste levensjaar was ik dan ook een stumpertje', vertelde
    Gunning junior later, 'daarna is mijn constitutie ... altijd
    een levend protest geweest tegen de meening, die aan
    te-vroeg-geborenen verminderde vitaliteit toeschrijft' (&lt;em&gt;Autobiographie&lt;/em&gt;

    , 16).&lt;/p&gt;
&lt;p&gt;Jan Gunning stamde uit een vooraanstaand, academisch
    geslacht en groeide vanaf zijn zesde op in Amsterdam, als de
    oudste zoon in een hoogleraarsgezin van acht kinderen. Van zijn
    ouders kreeg hij een ongewone opvoeding. Zo lieten zij hun
    dertienjarige zoon in 1872 ruim een half jaar in Parijs wonen,
    waar hij het Coll&amp;egrave;ge Municipal Chaptal bezocht. Daarna
    verbleef hij een klein jaar in Heidelberg in het gezin van oom
    Allard Pierson, die daar toen buitengewoon hoogleraar in de
    theologie was. Door de familie van zijn moeder onderging de
    jonge Gunning de invloed van het R&amp;eacute;veil. Maar het meest
    werd hij, naar eigen zeggen, gevormd door het krachtige
    voorbeeld van zijn vader. Diens moderne gedachten over de
    zelfstandigheid van de wetenschap tegenover het geloof en over
    de voorlopigheid van alle wetenschappelijke kennis zou hij zich
    vrijwel geheel eigen maken.&lt;/p&gt;
&lt;p&gt;Al in Parijs en Heidelberg bleek Gunning een tamelijk
    vroegrijpe en eerzuchtige knaap. Dat werd niet anders toen hij,
    bij terugkeer in Nederland, in augustus 1873 naar het
    Amsterdamsch Gymnasium ging: na priv&amp;eacute;-lessen Grieks en
    Latijn begon hij op eigen verzoek onmiddellijk in de tweede
    klas. Vanaf zijn zestiende jaar volgde hij godsdienstonderwijs
    bij zijn oom en naamgenoot J.H. Gunning jr., predikant in Den
    Haag en de grondlegger van de zogeheten ethische theologie.
    Mogelijk onder zijn invloed ging Gunning in 1877, na als
    'primus' het gymnasium te hebben verlaten, aan de Universiteit
    van Amsterdam klassieke talen studeren. Reeds twee jaar later,
    in oktober 1879, deed hij hier kandidaatsexamen, in juni 1882
    gevolgd door het doctoraal. Nog diezelfde maand aanvaardde hij
    een betrekking als leraar Grieks en Latijn aan het gymnasium in
    Utrecht, sindsdien zijn woonplaats. In zijn vrije tijd werkte
    Gunning aan zijn proefschrift 
    &lt;em&gt;De Babyloniis Aristophanis fabula&lt;/em&gt;

    , waarop hij op 2 december 1882 in Amsterdam bij prof. S.A.
    Naber cum laude promoveerde. Nog geen twee weken later trouwde
    hij met de doopsgezinde Amsterdamse koopmansdochter Cecilia van
    Eeghen.&lt;/p&gt;
&lt;p&gt;Naast zijn leraarsbaan ontplooide Gunning in Utrecht vele
    activiteiten, waarbij zijn familierelaties hem toegang gaven
    tot 'de beste kringen' (&lt;em&gt;Autobiographie&lt;/em&gt;

    , 23). Zo werd hij diaken in de kerkenraad en deed daar
    ervaring op in het armenwerk. Ook raakte hij betrokken in de
    politiek: in 1886 uitte hij in het openbaar kritiek op de
    antirevolutionaire onderwijspolitiek, waarin moraal en
    politiek, naar zijn mening, te veel werden vermengd. Gunning
    achtte geloof en geweten een persoonlijke zaak en bleef -
    niettegenstaande aanvankelijke vage sociaal-democratische
    sympathie&amp;euml;n - heel zijn leven op de liberalen stemmen, al
    was hij, in tegenstelling tot de meesten van hen, een
    voorstander van subsidi&amp;euml;ring van het bijzonder onderwijs,
    van verdergaande uitbreiding van het kiesrecht en - als
    geheelonthouder - van krachtige bestrijding van
    alcoholmisbruik.&lt;/p&gt;
&lt;p&gt;In 1888 werd Gunning conrector van het gymnasium in Zwolle.
    In het relatieve isolement van dit 'zoo onsympathieke stadje' (&lt;em&gt;ibidem&lt;/em&gt;

    , 24) was hij actief in verscheidene verenigingen op
    maatschappelijk terrein. Gunnings ambities reikten echter
    verder. Toen het in 1896 vacerende rectoraat van het
    Amsterdamsch Gymnasium - fel begeerd vanwege het daaraan
    verbonden buitengewoon hoogleraarschap in de pedagogiek aan de
    gemeentelijke universiteit - hem ontging, moest hij vooralsnog
    genoegen nemen met een bevordering tot rector in Zwolle.&lt;/p&gt;
&lt;p&gt;In 1898 besloot Gunning terug te keren naar Utrecht, waar
    hij aan de Rijksuniversiteit werd toegelaten als privaatdocent
    in de praktische en theoretische pedagogiek. Alvorens in dit
    vak colleges te geven, ging hij met zijn gezin naar Jena om
    zich daar aan de universiteit in de pedagogiek en psychologie
    te bekwamen. Gunning had weliswaar al het een en ander over
    onderwijs en opvoeding gepubliceerd, maar er nog geen
    systematische studie van gemaakt. Toen daar na een jaar
    onverwacht zijn vrouw overleed, keerde hij met zijn zes
    kinderen naar Nederland terug. Begin januari 1900 werd hij
    opnieuw door een zware slag getroffen, toen ook zijn vader
    stierf. Een maand later opende Gunning zijn colleges aan de
    universiteit. Voorshands waren zijn vooruitzichten echter even
    onzeker als die van het vak dat hij als enige aan een
    Nederlandse universiteit doceerde.&lt;/p&gt;
&lt;p&gt;Om zichzelf en zijn kinderen meer bestaanszekerheid te geven
    aanvaardde Gunning in januari 1902 de functie van
    schoolopziener voor het district Amsterdam. Hij ging toen weer
    in de hoofdstad wonen, waarheen hij in 1904 ook zijn
    privaatdocentschap verplaatste. Aangezien hij maar weinig
    studenten trok, zou het schoolopzienerschap jarenlang zijn
    voornaamste betrekking blijven. Inmiddels had Gunning zich op
    pedagogisch gebied een zekere reputatie verworven. Dat bleek
    bijvoorbeeld uit zijn benoeming in 1903 in het Algemeen College
    van Toezicht, Bijstand en Advies voor het Rijks-Tucht- en
    Opvoedingswezen. In zijn werk voor dit belangrijke college -
    waarvan hij tot 1945 deel zou uitmaken - legde hij vooral de
    nadruk op differentiatie in kinderbeschermingsinstellingen naar
    aard en ernst van de misdaad of de verwaarlozing en op de
    noodzaak van een opleiding voor pedagogisch personeel.&lt;/p&gt;
&lt;p&gt;Met &amp;eacute;&amp;eacute;n van de medeleden van het Algemeen College
    van Toezicht, Elisabeth Boissevain, trad Gunning in 1904 in het
    huwelijk. Zij kenden elkaar al langer, omdat Boissevain
    directrice was van de Opleidings-inrichting voor Socialen
    Arbeid in Amsterdam, waaraan Gunning sinds 1902 als docent en
    sinds 1903 als bestuurslid verbonden was. Het huwelijk duurde
    niet langer dan twee jaar: in augustus 1906, nog geen vijf
    maanden na de geboorte van hun zoontje, overleed zij. In 1912
    trouwde Gunning opnieuw, ditmaal met de achttien jaar jongere
    H&amp;eacute;l&amp;egrave;ne Breyer uit Lotharingen. Het was 'een hoogst
    gelukkig huwelijk', vertelde hij later, 'dat voor veel geleden
    leed vergoeding heeft gebracht' (&lt;em&gt;ibidem&lt;/em&gt;

    , 30).&lt;/p&gt;
&lt;p&gt;Reeds met zijn 'paedagogische eersteling' (&lt;em&gt;ibidem&lt;/em&gt;

    , 32), het in 1898 in Jena geschreven artikel over de
    'Organizatie van ons onderwijs' in 
    &lt;em&gt;De Gids&lt;/em&gt;

    (62 (1898) IV, 188-238), verwierf Gunning zich enige faam. Hij
    bepleitte hierin als eerste in Nederland de oprichting van een
    lyceum, een nieuw schooltype dat zowel een HBS- als een
    gymnasiumopleiding omvatte, maar met een gemeenschappelijke
    onderbouw, waardoor de schoolkeuze enkele jaren werd
    uitgesteld. Gunning zou hierna in velerlei tijdschriften
    blijven publiceren, maar vooral in 
    &lt;em&gt;Het Kind. Veertiendaagsch blad voor ouders en opvoeders&lt;/em&gt;

    , dat hij van 1900 tot 1926 - eerst samen met anderen en vanaf
    1912 alleen - redigeerde. Zijn artikelen waren meestal
    beschouwend, ethisch geladen, zonder schroom voor opvoedkundige
    aanwijzingen en gebaseerd op een grote kennis van de pedagogiek
    in heden en verleden.&lt;/p&gt;
&lt;p&gt;In 1917 nam Gunning ontslag als districtsschoolopziener en
    verplaatste hij zijn privaatdocentschap wederom naar Utrecht.
    Hij verhuisde toen naar Hilversum, waar hij tot aan zijn dood
    zou blijven wonen. Door de reputatie die Gunning inmiddels had
    opgebouwd en omdat hij met 'een schijntractementje' (&lt;em&gt;Autobiographie&lt;/em&gt;

    , 30) genoegen wilde nemen - de inkomsten uit zijn andere
    functies stelden hem daartoe in staat -, ging de Utrechtse
    universiteit er in 1923 toe over hem te benoemen tot
    buitengewoon hoogleraar. De 64-jarige Gunning werd hiermee niet
    de eerste, maar wel de eerste door de rijksoverheid betaalde
    hoogleraar in de pedagogiek in Nederland. Ondanks geringe
    aantallen studenten vervulde hij dit ambt tot 1931; de twee
    jaar die volgden op zijn emeritaat, deed hij dit ad
    interim.&lt;/p&gt;
&lt;p&gt;Gunnings status was toen zo onaantastbaar, dat hij bij
    vrijwel elk initiatief op pedagogisch terrein was betrokken. Zo
    had hij - als vanzelfsprekend - vanaf de oprichting in 1919
    zitting in de Onderwijsraad. Binnen dit ministeri&amp;euml;le
    adviesorgaan ijverde hij voor hervorming van het secundair
    onderwijs, voor een pedagogische en didactische opleiding van
    aanstaande leraren en voor de instelling van een MO-akte
    pedagogiek; zonder veel succes overigens. 'De Onderwijsraad
    heeft mij ... nooit veel satisfactie gegeven', was zijn
    conclusie toen hij in 1932 teleurgesteld aftrad (geciteerd in:
    Mulder, 
    &lt;em&gt;Beginsel&lt;/em&gt;

    , 52). Verder maakte Gunning deel uit van het curatorium van de
    bijzondere leerstoel pedagogiek, die in 1918 aan de
    Universiteit van Amsterdam was ingesteld door de Maatschappij
    tot Nut van 't Algemeen. Tot zijn spijt werd niet hij, als
    pedagoog, maar de fysicus en filosoof Ph.A. Kohnstamm hierop
    benoemd. Met laatstgenoemde onderhield hij niettemin goede
    betrekkingen. Samen maakten zij bijvoorbeeld vanaf de
    oprichting in 1920 deel uit van de redactie van het tijdschrift
    
    &lt;em&gt;Paedagogische Studi&amp;euml;n&lt;/em&gt;

    . Overigens kon de goede verhouding niet verhinderen dat beide
    pedagogen omstreeks 1930 ernstig met elkaar in botsing kwamen
    over de vraag of opvoeding ook gewoontevorming inhield, zoals
    Gunning vond. Het conflict werd gesust en buiten de
    openbaarheid gehouden. Gunnings reputatie als pedagoog bleek
    ook toen koningin Wilhelmina hem in 1919 vroeg een plan op te
    stellen voor de middelbare schoolopleiding van haar dochter
    Juliana. Tot haar meerderjarigheid in 1927 zou hij de prinses
    zelf Latijn en Grieks geven.&lt;/p&gt;
&lt;p&gt;Ook op gevorderde leeftijd gaf Gunning blijk van grote
    energie. Zo ging hij naast zijn vele pedagogische, publicitaire
    en bestuurlijke activiteiten, nog de praktische politiek in.
    Als bestuurslid van de Amsterdamse afdeling van de Liberale
    Unie had hij zich in verscheidene kringen uitgesproken voor een
    ethisch geladen, niet dogmatische, vooruitstrevende politiek.
    Na een kortstondig lidmaatschap, van 1916 tot 1919, van de
    Provinciale Staten van Noord-Holland, maakte Gunning van 1925
    tot 1935 deel uit van de gemeenteraad van zijn woonplaats
    Hilversum. Daar bereikte hij echter weinig, niet alleen door de
    toentertijd noodzakelijke bezuinigingen, maar ook omdat hij
    meer bestuurder dan politicus was.&lt;/p&gt;
&lt;p&gt;Door afkomst, eruditie en enorme werkkracht was Gunning een
    man van groot gezag, die zich, vooral in familiekring, maar ook
    soms daarbuiten, patriarchaal en enigszins regentesk gedroeg.
    'In houding en gebaar, stem en optreden, had hij iets van een
    edelman - en ik heb vaak kunnen waarnemen, welk een indruk hij
    juist daardoor maakte, hoe dit imponeerde, tot eerbied opriep',
    meende zijn zoon Christiaan (geciteerd in: 
    &lt;em&gt;ibidem&lt;/em&gt;

    , 75). Anderen ergerden zich juist aan Gunnings zelfverzekerde
    stijl. Vanaf het eind van de jaren dertig, en zeker tijdens de
    Duitse bezetting, trok hij zich terug uit vrijwel al zijn
    functies en pedagogische activiteiten.&lt;/p&gt;
&lt;p&gt;Zoals Gunning in politiek opzicht ethisch-religieus liberaal
    was, voorzichtig vooruitstrevend met een zekere allergie voor
    confessionele en socialistische bemoeizucht, zo was hij in de
    pedagogiek voorstander van ethische vorming. Opvoeding diende
    niet te geschieden door dogmatische zedenpreken, maar door het
    goede voorbeeld en met de nadruk op morele en intellectuele
    zelfstandigheid van het kind. Gunning sloot hiermee aan bij een
    internationale beweging tot hervorming van het onderwijs. Van
    een samenhangende, oorspronkelijke pedagogiek was bij hem geen
    sprake: 'ik heb nooit getracht mijn denkbeelden tot een
    ''systeem'' samen te voegen en tot het schrijven van een groot,
    systematisch werk ben ik blijkbaar niet in staat' (&lt;em&gt;Autobiographie&lt;/em&gt;

    , 33). Vooral Gunnings relativisme was hieraan debet. Naar zijn
    mening school in elke opvoeding een subjectief element: 'in de
    paedagogiek is altijd het omgekeerde ook waar' (geciteerd in:
    Mulder, 
    &lt;em&gt;Beginsel&lt;/em&gt;

    , 81). Gunnings geschriften zijn hierdoor een verzameling losse
    stukken gebleven. Wetenschappelijk onderzoek heeft hij niet
    verricht, maar wel bevorderd. Het is Gunnings grote verdienste
    geweest dat hij met grote volharding de pedagogiek aan de
    universiteit heeft vertegenwoordigd, dat hij in talloze
    artikelen en voordrachten een serieuze benadering van
    pedagogische vraagstukken heeft gegeven en bepleit, en dat hij
    daaraan ook in vele besturen, raden, commissies en redacties
    heeft bijgedragen.&lt;/p&gt;
&lt;p&gt;
  &lt;a href='agedeelte'&gt;A: &lt;/a&gt;Archief-J.H. Gunning Wzn. in het Algemeen Rijksarchief
  te 's-Gravenhage.&lt;/p&gt;
&lt;p&gt;
  &lt;a href='pgedeelte'&gt;P: &lt;/a&gt;
  &lt;em&gt;Autobiographie&lt;/em&gt;

    (Groningen [etc.] 1934); P.L. van Eck jr., 'Bibliographie', in 
    &lt;em&gt;Keur uit de werken van prof.dr. J.H. Gunning Wzn.&lt;/em&gt;

    (Groningen [etc.] 1940) 587-614; Bibliografie in de onder L
    genoemde publicatie van Mulder, 
    &lt;em&gt;Beginsel en beroep&lt;/em&gt;

    , 331-335.&lt;/p&gt;
&lt;p&gt;
  &lt;a href='lgedeelte'&gt;L: &lt;/a&gt;J.G. Nijk, 'Dr. J.H. Gunning als
  districtsschoolopziener, 1902-1917', in 
  &lt;em&gt;Het Kind&lt;/em&gt;

  [Extranummer] (1919) 5-8; R. Casimir, 'Dr. J.H. Gunning J.Wzn.',
  in idem, 
  &lt;em&gt;Paedagogische Studi&amp;euml;n&lt;/em&gt;

  10 (1929) 1-16; Ernst Mulder, 'Onder professoren. Het conflict
  tussen Gunning en Kohnstamm', in 
  &lt;em&gt;De kunst van het mores leren&lt;/em&gt;

  . Onder red van J. Eggink [e.a.] (Amersfoort 1988) 16-23; idem,
  'J.H. Gunning Wzn.: Den genius der jeugd gewijd', in idem, 
  &lt;em&gt;Beginsel en beroep. Pedagogiek aan de universiteit in
  Nederland, 1900-1940&lt;/em&gt;

  (Amsterdam 1989) 25-88.&lt;/p&gt;
&lt;p&gt;
  &lt;a href='igedeelte'&gt;I: &lt;/a&gt;
  &lt;em&gt;Keur uit de werken van prof.dr. J.H. Gunning Wzn.&lt;/em&gt;

  (Groningen [etc.] 1940) afbeelding na titelblad.&lt;/p&gt;
&lt;p&gt;E. Mulder&lt;/p&gt; 
&lt;dtml-var bwn_footer&gt;</text>
  </biography>
</biodes>

