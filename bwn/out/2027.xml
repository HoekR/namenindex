<biodes version="1.0">
  <fileDesc>
    <title>Wilson, Johannes Jacobus Cornelis Pieter (1893-1975)</title>
    <ref target="http://resources.huygens.knaw.nl/bwn1880-2000/lemmata/bwn1/wilson"/>
    <publisher>
      <name>Biografisch Woordenboek van Nederland:1880-2000</name>
      <ref target="http://resources.huygens.knaw.nl/bwn1880-2000"/>
    </publisher>
  </fileDesc>
  <person>
    <idno type="id">wilson</idno>
    <persName><name type="geslachtsnaam">Wilson</name>, Johannes Jacobus Cornelis Pieter</persName>
    <sex value="1"/>
    <event type="birth" when="1893"/>
    <event type="death" when="1975"/>
    <state type="occupation">legerofficier</state>
  </person>
  <biography>
    <text>&lt;dtml-var bwn_header&gt;
 &lt;p class='genealogie'&gt;
  &lt;strong&gt;Wilson, Johannes Jacobus Cornelis Pieter&lt;/strong&gt;, luitenant-generaal (Hoorn 18-6-1893 - Doorn 29-12-1975).

Zoon van Jacobus Wilson, sigarenhandelaar, en Maria Carolina Andrea.
Gehuwd op 12-12-1916 met Geertruida Hofland (gestorven op 17-10-1969)
en hertrouwd op 14-8-1975 met Rosalia Augusta Justina du Gardein,
weduwe van R. Sorgedrager. Beide huwelijken waren kinderloos.



&lt;/p&gt;
&lt;p&gt;Na op 19 september 1910 zijn opleiding aan de Koninklijke Militaire
Akademie (KMA) te Breda begonnen te zijn werd hij in 1913 benoemd tot
tweede luitenant bij het Wapen der Genie. Van 1914 tot 1917 was hij
Chef van het Verlichtingspark waarover hij in 1919 het artikel
publiceerde: 'De Organisatie van den Nederlandschen
Verlichtingsdienst' 
&lt;em&gt;(De Militaire Spectator&lt;/em&gt;

88 (1919) 387-397).&lt;/p&gt;
&lt;p&gt;Ondertussen was hij sinds 1 november 1917 leraar aan de KMA geworden
waar hij onderricht gaf in de pionier- en versterkingskunst. In 1922
werd de inmiddels tot kapitein bevorderde Wilson gedetacheerd bij de
Hogere Krijgsschool (HKS) waar hij de driejarige cursus met succes
doorliep. Van 1930 tot 1937 was hij aan de HKS verbonden als docent in
de strategie, de krijgsgeschiedenis en de militaire aardrijkskunde.
Naast vele artikelen van zijn hand in o.a. 
&lt;em&gt;De Militaire Spectator&lt;/em&gt;

en het 
&lt;em&gt;Orgaan van de Vereeniging ter beoefening van de krijgswetenschap&lt;/em&gt;

publiceerde hij in 1923 samen met C.P. Brest van Kempen het 
&lt;em&gt;Leerboek der Veldversterkingskunst voor de cadetten van alle
wapens&lt;/em&gt;

(Breda, 1923) en in 1934 zijn 
&lt;em&gt;Beginselen der Militaire Aardrijkskunde van Nederland&lt;/em&gt;

(Breda, 1934). Gedurende de periode 1932-1942 maakte hij deel uit van
de redactie van 
&lt;em&gt;De Militaire Spectator.&lt;/em&gt;

In 1934 verkende hij het Peelgebied en bereidde vervolgens de
strategische versperring van dit gebied voor. De aanleg van de
Peelstelling beschouwde hij als een deel van zijn levenswerk.&lt;/p&gt;
&lt;p&gt;Op 16 april 1939 werd Wilson geplaatst bij de Generale Staf in de
functie van hoofd van de Afdeling Operati&amp;euml;n. Bij generaal H.G.
Winkelman genoot hij, die inmiddels op 1 mei 1940 was bevorderd tot
luitenant-kolonel, zulk een vertrouwen dat de opperbevelhebber hem op
12 mei 1940, toen de oorlogshandelingen tussen Nederland en Duitsland
de strijd tot bij Rotterdam hadden gebracht, met belangrijke volmachten
naar de Maasstad stuurde. De jaren 1942-1945 bracht hij in Duitse
krijgsgevangenschap door. Op 13 augustus 1945 volgde zijn benoeming tot
generaal-majoor en werd hij belast met de waarneming van de functie van
Inspecteur der Genie. Zijn voorstel om aan de Opzichters van
Fortificati&amp;euml;n de officiersrang toe te kennen ontmoette weliswaar
veel verzet, maar werd ten slotte toch aanvaard (1952). Over deze
periode schreef Wilson in het blad 
&lt;em&gt;Genie. Maandblad van de Vereniging van Officieren der Genie&lt;/em&gt;

5 (1955) 7 (juli) 16-26. Nog in 1945 werd hij plaatsvervangend
kwartiermeester-generaal van de Koninklijke Landmacht en vervolgens in
1946 kwartiermeester-generaal in welke functies zeer belangrijke
bijdragen door hem geleverd konden worden aan de materi&amp;euml;le opbouw
van de Koninklijke Landmacht. Met ingang van 8 juni 1948 benoemd tot
luitenant-generaal, volgde in 1951 de verlening van eervol ontslag uit
de militaire dienst.&lt;/p&gt;
&lt;p&gt;Als militair medewerker van de 
&lt;em&gt;Nieuwe Rotterdamse Courant&lt;/em&gt;

verzorgde Wilson een artikelenreeks over de Tweede Wereldoorlog. Deze
artikelen werden bewerkt, samengevoegd en in 1959 in boekvorm
uitgegeven onder de titel van: 
&lt;em&gt;Van Warschau tot Hirosjima&lt;/em&gt;

(Assen, 1956-1957. 3 dln.).&lt;/p&gt;
&lt;p&gt;Wilson was geen gemakkelijk mens. Zijn grote bekwaamheden, zijn
onbuigzaam karakter, zijn energie en zijn diep gevoel voor
rechtvaardigheid maakten hem tot een dominerende persoonlijkheid.&lt;/p&gt;
&lt;p&gt;
  &lt;a href='agedeelte'&gt;A: &lt;/a&gt;Collectie-Wilson bij de Sectie Krijgsgeschiedenis
Koninklijke Landmacht.&lt;/p&gt;
&lt;p&gt;
  &lt;a href='pgedeelte'&gt;P: &lt;/a&gt;Behalve de hierboven genoemde publikaties en de talloze artikelen in
allerlei tijdschriften publiceerde hij 
&lt;em&gt;Motoren- en Automobieltechniek&lt;/em&gt;

([Breda], 1924); 
&lt;em&gt;Vijf oorlogsdagen en hun twintigjarige voorgeschiedenis&lt;/em&gt;

(Assen, [1960]).&lt;/p&gt;
&lt;p&gt;
  &lt;a href='lgedeelte'&gt;L: &lt;/a&gt;J.J. de Wolf, 'Luitenant-generaal J.J.C.P. Wilson 80
jaar', in 
&lt;em&gt;Genie. Maandblad van de Vereniging van Officieren der Genie&lt;/em&gt;

23 (1973) 207-208; idem, in 
&lt;em&gt;Genie. Maandblad van de Vereniging van Officieren der Genie&lt;/em&gt;

26 (1976) 56-57.&lt;/p&gt;
&lt;p&gt;C.M. Schulten&lt;/p&gt; 
&lt;dtml-var bwn_footer&gt;</text>
  </biography>
</biodes>

