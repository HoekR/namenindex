<biodes version="1.0">
  <fileDesc>
    <title>Termijtelen, Jan Willem (1893-1977)</title>
    <ref target="http://resources.huygens.knaw.nl/bwn1880-2000/lemmata/bwn5/termijt"/>
    <publisher>
      <name>Biografisch Woordenboek van Nederland:1880-2000</name>
      <ref target="http://resources.huygens.knaw.nl/bwn1880-2000"/>
    </publisher>
  </fileDesc>
  <person>
    <idno type="id">termijt</idno>
    <persName><name type="geslachtsnaam">Termijtelen</name>, Jan Willem</persName>
    <sex value="1"/>
    <event type="birth" when="1893"/>
    <event type="death" when="1977"/>
    <state type="occupation">marineofficier</state>
  </person>
  <biography>
    <graphic url="http://resources.huygens.knaw.nl/bwn1880-2000/lemmata/bwn5/images/images/termijt.jpg"/>
    <text>&lt;dtml-var bwn_header&gt;
 &lt;p class='genealogie'&gt;
  &lt;strong&gt;Termijtelen, Jan Willem&lt;/strong&gt;, marineofficier (Soerabaja (Java, Nederlands-Indi&amp;euml;) 10-1-1893 - 's-Gravenhage 12-9-1977). 
Zoon van Jan Willem Termijtelen, marineofficier, en Aaltje
  Maria Catharina Wijnveldt. Gehuwd op 29-9-1925 met Margaretha
  Klazina Wilhelmina Keij (1905-1976). Uit dit huwelijk werden 2
  dochters geboren. Na echtscheiding (8-10-1936) gehuwd op
  19-6-1939 met Alida Wilhelmina Hendrika de Heer (1903-1966). Uit
  dit huwelijk werden 1 zoon en 1 dochter geboren.
  

  
  &lt;/p&gt;
&lt;p&gt;
  &lt;img class='bwnimg' BORDER='0' align='right' src='images/termijt.jpg' alt='afbeelding van Termijtelen, Jan Willem'&gt;Jan Termijtelen stamde uit een Europese familie die reeds
    geruime tijd banden met 'Indi&amp;euml;' had en al eerder diverse
    officieren bij zee- en landmacht had voortgebracht. Hij groeide
    met zijn zuster op in een liberaal geori&amp;euml;nteerd gezin. Na
    de vijfjarige HBS in Den Haag te hebben doorlopen ging hij in
    1910 naar het Koninklijk Instituut voor de Marine te
    Willemsoord. Dat hij waardering vond bij zijn medeleerlingen,
    blijkt daaruit dat hij in 1912/1913 optrad als president van de
    senaat van het Korps Adelborsten. Op 23 augustus 1913 volgde
    zijn benoeming tot adelborst der eerste klasse. Kort daarna
    werd hij uitgezonden naar Nederlands-Indi&amp;euml;. Tijdens de
    Eerste Wereldoorlog diende Termijtelen meestentijds in
    Nederland. Hij was toen vooral betrokken bij het
    'mijnenvisschen' en het onschadelijk maken van aangespoelde
    mijnen. Bij de uitvoering van dit bijzonder riskante werk liep
    hij in november 1918 ernstige verwondingen op, die overigens
    geen blijvende gevolgen hadden.&lt;/p&gt;
&lt;p&gt;In 1919 kwam Termijtelen bij de Onderzeedienst; hij voerde
    er onder meer het bevel over twee onderzee&amp;euml;rs: de 'K 1' en
    de 'K IV'. In september 1923 werd hij adjudant van de minister
    van Marine, een post die hij drie&amp;euml;nhalf jaar later
    verruilde voor een andere typische vertrouwensfunctie. Van 16
    februari 1927 tot 15 maart 1934 was hij adjudant van prins
    Hendrik, de echtgenoot van koningin Wilhelmina. Over zijn
    relatie tot de Prins is weinig bekend. Termijtelen placht ook
    tegenover intimi de episode uit zijn loopbaan waarin hij deel
    uitmaakte van het 'cordon sanitaire' rond Hendrik met uiterste
    discretie te omgeven. Ook in deze jaren bleef hij bij zijn
    eigenlijke werk bij de marine, zowel in theoretisch als in
    praktisch opzicht, betrokken. Hij hield de vakliteratuur
    serieus bij en commandeerde bijvoorbeeld ook in 1933 enige tijd
    een divisie mijnenvegers. Na zijn vertrek van het hof voerde
    hij van 1934 tot 1936 in Nederlands-Indi&amp;euml; het bevel over
    de mijnenlegger 'Prins van Oranje'.&lt;/p&gt;
&lt;p&gt;Van oktober 1936 tot juli 1938 bekleedde Termijtelen - sinds
    1935 kapitein-luitenant-ter-zee - de functie van souschef van
    de Marinestaf onder schout-bij-nacht J.Th. Furstner in Den
    Haag. Het was symptomatisch voor de toenmalige schaarste aan
    personeel dat hij op die post werd benoemd, terwijl hij de
    daarvoor eigenlijk gewenste opleiding aan de Hoogere Marine
    Krijgsschool ontbeerde. Niettemin heeft Termijtelen als
    souschef uitstekend voldaan. In de zomer van 1939 werd bij
    belast met het bevel over de nieuwe flottieljeleider 'Tromp',
    waarmee hij in augustus 1939 naar Indi&amp;euml; voer. Een maand
    later kwam zijn bevordering tot kapitein-ter-zee af.&lt;/p&gt;
&lt;p&gt;Begin augustus 1941 - enkele maanden voor het uitbreken van
    de oorlog met Japan - reisde Termijtelen met zijn tweede
    echtgenote, die hij omstreeks 1936 in Nederlands-Indi&amp;euml; had
    ontmoet, naar Groot-Brittanni&amp;euml;. Hij deed dit op verzoek
    van Furstner, van 1941 tot 1945 minister van Marine in het
    tweede kabinet-Gerbrandy. Deze was hem bij de Marinestaf gaan
    waarderen en wenste hem opnieuw als naaste medewerker. Van 16
    oktober 1941 - de dag waarop hij tijdelijk schout-bij-nacht
    werd - tot 1 september 1945 fungeerde Termijtelen als chef van
    de Marinestaf bij het departement in Londen. Tevens trad hij op
    als Commandant der Marine in Groot-Brittanni&amp;euml;, een
    overigens louter administratieve functie, aangezien de
    operationele leiding was overgedragen aan de Royal Navy.&lt;/p&gt;
&lt;p&gt;Begin 1942 zag het er even naar uit dat aan Termijtelens
    plaatsing in Londen alweer een einde zou komen. Hij vertoefde
    toen enige tijd in Washington voor besprekingen met Amerikaanse
    autoriteiten. Aanvankelijk was het de bedoeling dat hij daar de
    Nederlandse marine zou gaan vertegenwoordigen bij de Combined
    Chiefs of Staff, maar door de 'onverwacht snelle ineenstorting'
    - aldus Termijtelen na de oorlog - van de verdediging van de
    Maleise archipel zou Nederland zich moeten vergenoegen met een
    secundaire rol in dit geallieerde orgaan. Furstner zag hem
    daarom liever terug in zijn Londense functie.&lt;/p&gt;
&lt;p&gt;Eind juli 1944 werden Termijtelens werkzaamheden uitgebreid
    door zijn benoeming tot directeur der Luchtstrijdkrachten. Dit
    was een voor de marine zeer belangrijke post, omdat er plannen
    bestonden de Nederlandse luchtstrijdkrachten naar Brits model
    te reorganiseren, wat de marine waarschijnlijk haar eigen
    luchtwapen zou hebben gekost. Het is stellig mede aan
    Termijtelen te danken dat dit niet doorging.&lt;/p&gt;
&lt;p&gt;Op 28 augustus 1945 legde Termijtelen de functie van
    directeur der Luchtstrijdkrachten en die van Commandant der
    Marine in Groot-Brittanni&amp;euml; neer in verband met zijn
    vertrek naar het bevrijde vaderland. Hij bleef chef van de
    Marinestaf met standplaats Den Haag tot 15 januari 1947. In dit
    laatste anderhalve jaar, waarin ook met betrekking tot de
    Nederlandse zeemacht belangrijke beslissingen moesten worden
    genomen, was hij de 'tweede man' onder de militairen in de
    marineleiding. Hij stond direct onder de bevelhebber der
    Zeestrijdkrachten, een functie die gedurende het grootste deel
    van deze periode werd bekleed door admiraal C.E.L. Helfrich.
    Doordat deze ouder in rang en leeftijd was en bovendien graag
    op de voorgrond trad, kwam Termijtelens invloed toen
    voornamelijk intern tot gelding.&lt;/p&gt;
&lt;p&gt;Op 1 mei 1947 ging de 54-jarige Termijtelen met pensioen als
    vice-admiraal, de rang die hij sinds september 1944 had
    bekleed. Hij trad toen in dienst bij het Koninklijk Nederlands
    Metereologisch Instituut (KNMI) in De Bilt als
    adjunct-directeur van de afdeling Oceanografie en Maritieme
    Meteorologie. Waarschijnlijk was deze benoeming mede het gevolg
    van contacten die hij aan het einde van de oorlog te Londen had
    gelegd, toen daar bij het directoraat Luchtstrijdkrachten werd
    gesproken over een na de bevrijding op te richten nationale
    meteorologische dienst. Begin december 1948 werd hij directeur
    van deze afdeling. Na zijn 'tweede' pensionering bij het KNMI
    vervulde hij hier nog enige tijd de speciaal voor hem
    gecre&amp;euml;erde functie van directeur in algemene dienst.&lt;/p&gt;
&lt;p&gt;Termijtelen bleef tot op hoge leeftijd een imponerende
    verschijning, die opviel door zijn stijlvolle omgangsvormen en
    zijn brede belangstelling, in het bijzonder voor de natuur in
    diverse verschijningsvormen. 'Mensen' waren voor hem steeds
    meer dan 'nummers', en mede daardoor gelukte het hem - in
    opvallende tegenstelling tot Furstner - soepel om te gaan met
    lieden van allerlei slag. Door deze souplesse is het
    functioneren van de marineleiding in Londen zeker gunstig
    be&amp;iuml;nvloed. Dat hij in de geschiedschrijving betreffende
    zijn tijd niet meer geprofileerd naar voren komt, is
    waarschijnlijk vooral terug te voeren op het feit dat veel van
    wat hij na 1941 deed zich min of meer achter de schermen
    afspeelde en dat hij geenszins gebrand was op publiciteit.
    Daarom is de precieze draagwijdte van zijn invloed op het
    marinebeleid tijdens en na de Tweede Wereldoorlog voorshands
    moeilijk te schatten. Dat zijn arbeid in de marineleiding zeer
    gewaardeerd werd blijkt overigens alleen reeds uit zijn lange
    aanblijven als chef Marinestaf onder zeer verschillende
    politieke 'regimes'.&lt;/p&gt;
&lt;p&gt;
  &lt;a href='agedeelte'&gt;A: &lt;/a&gt;Particulier archief-J.W. Termijtelen in
  familiebezit.&lt;/p&gt;
&lt;p&gt;
  &lt;a href='lgedeelte'&gt;L: &lt;/a&gt;Verhoor van J.W. Termijtelen, in 
  &lt;em&gt;Verslag houdende de uitkomsten van het onderzoek [der]
  Enqu&amp;ecirc;tecommissie Regeringsbeleid, 1940-1945&lt;/em&gt;

  VIIIc-1 ('s-Gravenhage 1956) 557-564; Ph.M. Bosscher, 
  &lt;em&gt;De Koninklijke Marine in de Tweede Wereldoorlog&lt;/em&gt;

  I (Franeker 1984). Een carri&amp;egrave;reoverzicht in: 
  &lt;em&gt;Gedenkboek honderd jarig bestaan der adelborsten-opleiding te
  Willemsoord, 1854-1954&lt;/em&gt;

  . Samengest. door P.S. van 't Haaff en M.J.C. Klaassen (Bussum
  [1954]) 228.&lt;/p&gt;
&lt;p&gt;
  &lt;a href='igedeelte'&gt;I: &lt;/a&gt;

  Luc Eekhout, 
  &lt;em&gt;Het admiralenboek. De vlagofficieren van de Nederlandse
  marine, 1382-1991&lt;/em&gt;

  (Amsterdam 1992) 98 [Termijtelen in de eerste helft van de jaren
  veertig].&lt;/p&gt;
&lt;p&gt;Ph.M. Bosscher&lt;/p&gt; 
&lt;dtml-var bwn_footer&gt;</text>
  </biography>
</biodes>

