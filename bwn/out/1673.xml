<biodes version="1.0">
  <fileDesc>
    <title>Sitter, Willem de (1872-1934)</title>
    <ref target="http://resources.huygens.knaw.nl/bwn1880-2000/lemmata/bwn2/sitter"/>
    <publisher>
      <name>Biografisch Woordenboek van Nederland:1880-2000</name>
      <ref target="http://resources.huygens.knaw.nl/bwn1880-2000"/>
    </publisher>
  </fileDesc>
  <person>
    <idno type="id">sitter</idno>
    <persName><name type="geslachtsnaam">Sitter</name>, Willem de</persName>
    <sex value="1"/>
    <event type="birth" when="1872"/>
    <event type="death" when="1934"/>
    <state type="occupation">sterrenkundige</state>
  </person>
  <biography>
    <graphic url="http://resources.huygens.knaw.nl/bwn1880-2000/lemmata/bwn2/images/images/SITTER.jpg"/>
    <text>&lt;dtml-var bwn_header&gt;
 &lt;p class='genealogie'&gt;
  &lt;strong&gt;Sitter, Willem de&lt;/strong&gt;, astronoom (Sneek 6-5-1872 - Leiden 20-11-1934).

Zoon van Lamoraal Ulbo de Sitter, rechter, en Catharine Theodore
Wilhelmine Bertling. Gehuwd op 6-12-1898 met Eleonore Suermondt. Uit
dit huwelijk werden, behalve 1 jong overleden zoon, 2 zoons en 2
dochters geboren.

&lt;img src=&amp;quot;images/SITTER.jpg&amp;quot; align=&amp;quot;right&amp;quot; BORDER=&amp;quot;0&amp;quot; alt=&amp;quot;afbeelding van Sitter, Willem de&amp;quot; class=&amp;quot;bwnimg&amp;quot;&gt;

&lt;/p&gt;
&lt;p&gt;De Sitter bezocht het gymnasium in Arnhem, waar zijn vader president
van het gerechtshof was, en studeerde in Groningen bij J.C. Kapteyn,
bij wie hij in 1901 promoveerde op het proefschrift 
&lt;em&gt;Discussion of heliometer observations of Jupiter's
satellites...&lt;/em&gt;

In 1908 werd hij hoogleraar in de sterrenkunde te Leiden - met een
inaugurele rede over 
&lt;em&gt;De nieuwe methoden in de mechanica der hemellichamen -&lt;/em&gt;

en in 1919 directeur van de sterrewacht aldaar, een functie die hij tot
zijn dood in 1934 zou bekleden. Zijn belangrijkste bijdragen tot de
sterrenkunde liggen op drie gebieden: de hemelmechanica, de bepaling
van de meest waarschijnlijke waarden van fundamentele astronomische
constanten, en de kosmologie. Bovendien moderniseerde hij de Leidse
Sterrewacht en speelde hij een voorname rol bij de bevordering van de
internationale betrekkingen in de sterrenkunde.&lt;/p&gt;
&lt;p&gt;Na aanvankelijk de studie van de wis- en natuurkunde voor ogen te
hebben gehad, richtte De Sitter zich onder invloed van Kapteyn op de
sterrenkunde. Als gevolg daarvan verbleef hij reeds direct na het
doctoraal examen, van 1897 tot 1899, op uitnodiging van de directeur,
David Gill, op de Sterrewacht van Kaapstad. Reeds sinds 1885 had
Kapteyn samengewerkt met Gill aan 
&lt;em&gt;The Cape photographie Durchmusterung.&lt;/em&gt;

Het waren vooral Kapteyn en Gill die, zoals De Sitter zelf opgemerkt
heeft, zijn wetenschappelijke werkwijze diepgaand be&amp;iuml;nvloed
hebben.&lt;/p&gt;
&lt;p&gt;Tijdens zijn verblijf op de Kaap-Sterrewacht nam De Sitter deel aan
de waarnemingen van de vier helderste manen van de planeet Jupiter: Io,
Europa, Ganymedes en Callisto, die Gill reeds eerder met zijn
medewerker W.H. Finlay was begonnen. Het ging erom hun posities
veelvuldig en met hoge nauwkeurigheid te leren kennen en vooral ook de
wederzijdse storingen daarin, en vervolgens een verklaring daarvan in
het kader van de hemelmechanica te ontwikkelen. Omstreeks de
eeuwwisseling was naast de positionele sterrenkunde, die de voornaamste
tak van de sterrenkunde was geweest, de hemelmechanica opgebloeid,
vooral door de werken van beroemde Franse wiskundigen als H.
Poincar&amp;eacute; en F. Tisserand. Ook voor De Sitter zou de hemelmechanica
uitgangspunt van zijn onderzoek zijn. De waarnemingen werden nog niet
fotografisch gedaan maar met het oog met behulp van de heliometer, een
apparaat ontworpen om de relatieve posities van hemellichamen die
tegelijkertijd in het veld van de kijker verschijnen te meten.&lt;/p&gt;
&lt;p&gt;Al spoedig na zijn terugkeer in Groningen voltooide De Sitter zijn
reeds genoemde proefschrift over dit werk. Op het sterrenkundig
laboratorium werkte hij samen met Kapteyn aan diens grote onderzoek
naar de structuur van het Melkwegstelsel, met name aan de bepaling van
parallaxen (afstanden) van de sterren en van hun schijnbare
helderheden. De studie van het manenstelsel van Jupiter bleef De Sitter
echter steeds bezighouden. Op zijn instigatie werden op de
Sterrewachten van Kaapstad, Johannesburg, Greenwich, Pulkova (bij
Leningrad) en ook te Leiden fotografische waarnemingen van de posities
van de manen gedaan, die De Sitter te zamen met waarnemingen uit
vroeger eeuwen betrok bij een nieuwe discussie. Een afsluitende
publikatie hierover, 
&lt;em&gt;New mathemathical theory of Jupiter's satellites,&lt;/em&gt;

verscheen in 1925 in deel 12 van de 
&lt;em&gt;Annalen van de Sterrewacht te Leiden.&lt;/em&gt;

Leerlingen van De Sitter op dit gebied waren o.a. D. Brouwer en J.
Woltjer.&lt;/p&gt;
&lt;p&gt;De Sitters werk aan de fundamentele astronomische constanten
verscheen in twee delen: het eerste in 1927 onder de titel 'On the
most probable values of some astronomical constants. First paper:
constants connected with the earth', het tweede postuum in 1938,
geredigeerd en met notities door Brouwer onder de titel 'On the
system of astronomical constants', beide in het 
&lt;em&gt;Bulletin of the Astronomical Institutes of the Netherlands&lt;/em&gt;

4 (1927) 57-61 en 8 (1938) 213-231, een gezamenlijk tijdschrift van de
Nederlandse sterrenkundige instituten, dat op De Sitters initiatief was
opgericht. De vraag hoe te komen tot een coherent systeem van waarden
voor deze constanten had De Sitter reeds vroeg beziggehouden. Zo'n
fundamentele constante is bijvoorbeeld de zonsparallax, ofwel de
afstand van de aarde tot de zon. Langs vaak heel verschillende wegen
worden uit de waarnemingen grootheden afgeleid die op hun beurt bepaald
worden door verschillende combinaties van de fundamentele constanten;
aan die waarnemingen kleven echter onvermijdelijke meetfouten, en het
gaat er dan om die combinatie van waarden van de constanten aan te
geven die met de metingen het best in overeenstemming is te brengen. De
Sitter bestreek daarbij het brede gebied van geodetische en
zwaartekrachtmetingen tot metingen van de beweging van de maan, de
planeten en de sterren.&lt;/p&gt;
&lt;p&gt;De Sitter behoort, met Einstein, A.A. Friedman en G. Lema&amp;icirc;tre,
tot de pioniers van de moderne kosmologie. Zijn verdiensten waren
twee&amp;euml;rlei: niet alleen ontwikkelde hij een nieuwe visie op de
structuur en de bewegingstoestand van het heelal, maar ook was hij het
die, gedurende de Eerste Wereldoorlog, de door Einstein ontwikkelde
relativiteitstheorie met haar diepgaande sterrenkundige aspecten
bekendheid gaf onder de geleerden van de geallieerde landen, speciaal
die in Engeland. Daarbij werkte hij deze aspecten zelf van de grond af
uit en publiceerde hij het resultaat in drie artikelen onder de titel
'Einstein's theory of gravitation and its astronomical
consequences', in het Engelse vaktijdschrift 
&lt;em&gt;Monthly notices of the royal astronomical society&lt;/em&gt;

71 (1916) 699-728 en 72 (1917) 377-382; 445-447. De Engelse astronoom
A.S. Eddington zag er dadelijk de grote betekenis van in en voerde
direct na be&amp;euml;indiging van de oorlog, in 1919, te zamen met A.C.D.
Crommelin &amp;eacute;&amp;eacute;n van de tests van de theorie uit: de meting van
de afbuiging van het het licht van sterren dat op zijn weg naar de
aardse waarnemer vlak langs het zonsoppervlak loopt. De test viel
positief uit en droeg er veel toe bij de wereld der sterrenkundigen
opmerkzaam te maken op het belang van de nieuwe theorie.&lt;/p&gt;
&lt;p&gt;Een wezenlijk aspect van De Sitters model was dat het de algemene
expansie van het heelal voorzag, die niet lang daarna door E.C. Slipher
en E.P. Hubble werd geconstateerd in de snelheden van de verre
sterstelsels: hoe groter hun afstand, hoe sneller de van ons afgerichte
beweging. Aan De Sitters verwerking van Einsteins relativiteitstheorie
was intensief schriftelijk overleg met Einstein in de periode van
1916tot 1918, en mondeling o.a. te Leiden in de jaren '20,
voorafgegaan en veelvuldige gedachtenwisseling met de Leidse
theoretisch-natuurkundige P. Ehrenfest. De Sitters werk op dit terrein
werd minder intensief door ziekte, die verpleging in een sanatorium in
Nederland en een tweejarig verblijf, van 1919 tot 1921, in een Zwitsers
sanatorium te Arosa meebracht, en door de reorganisatie van de Leidse
Sterrewacht nadat hij in 1919 tot directeur was benoemd. In 1933 echter
zou hij nog een reeks voordrachten over dit onderwerp publiceren.&lt;/p&gt;
&lt;p&gt;De reorganisatie van de Sterrewacht, opgezet ca. 1920 in overleg met
de toen reeds bijna 70-jarige Kapteyn, betekende grondige modernisering
en uitbreiding. Voor de snel in opkomst zijnde astrofysica werd E.
Hertzsprung in 1920 als hoogleraar aangetrokken en in 1924 een nieuw
gebouw aan de Sterrewacht toegevoegd. Met de Unie Sterrewacht te
Johannesburg had De Sitter inmiddels in 1923 een overeenkomst
afgesloten waardoor Leidse waarnemers daar waarnemingen konden
verzamelen, terwijl nu Leidse faciliteiten voor de Unie Sterrewacht
beschikbaar zouden komen; het eerste deel van deze overeenkomst zou de
basis worden van veel van het werk van Hertzsprung en zijn leerlingen.
Een ander initatief van De Sitter betrof een expeditie naar Kenia van
november 1931 tot maart 1933, om daar vanaf de equator een methode in
de praktijk te brengen waardoor posities van sterren gemeten worden
vrij van de moeilijk te beheersen fouten die kleven aan waarnemingen
met de klassieke meridiaankijker. Dat De Sitter niet alleen de
toekomst, maar ook het verleden van de Sterrewacht zeer ter harte ging
blijkt uit zijn mooie boekje 
&lt;em&gt;Short history of the observatory of the university at Leiden,
1633-1933,&lt;/em&gt;

geschreven ter gelegenheid van het 300-jarig bestaan van de Sterrewacht
in 1933. Een ander blijk van De Sitters belangstelling in historie is
de serie Lowell lectures, gepubliceerd onder de titel 
&lt;em&gt;Kosmos, a course of six lectures on the development of our insight
into the structure of the universe&lt;/em&gt;

(Cambridge, Mass, 1932).&lt;/p&gt;
&lt;p&gt;De Sitters internationale reputatie kwam tot uiting in zijn
verkiezing tot president van de Internationale Astronomische Unie voor
de jaren 1925-1928, welke zittingsperiode culmineerde in het congres
van de Unie in Leiden in 1928. Toentertijd waren de voormalige
vijandelijke staten van de geallieerden in de Eerste Wereldoorlog
alsmede de Sovjetunie nog niet tot de Astronomische Unie toegelaten -
een algemene regel van de International Research Council - maar door De
Sitters aandringen bij die Council werd het mogelijk individuele
geleerden uit genoemde landen uit te nodigen tot deelneming aan de
activiteiten van de Unie, en zodoende ook aan het congres in
Leiden.&lt;/p&gt;
&lt;p&gt;De Sitter telde door zijn grote wetenschappelijke kwaliteiten en
zijn beminnelijke, rustige natuur talloze vrienden en bewonderaars.
Veel eerbewijzen vielen hem dan ook ten deel. Op de jongste generatie
van studenten die hij in de laatste jaren van zijn leven het college
elementaire sterrenkunde gaf, maakte hij de indruk van een vaderlijke
figuur die de leerstof bepaald niet moeilijk maakte; het besef met een
bijzonder geleerde te doen te hebben gehad zou pas later tot hen
doordringen.&lt;/p&gt;
&lt;p&gt;
  &lt;a href='agedeelte'&gt;A: &lt;/a&gt;Collectie-De Sitter in archief van de Sterrewacht te Leiden
in het Huygens Laboratorium te Leiden. Briefwisseling Einstein-De
Sitter tussen 1916-1918 ook in 
&lt;em&gt;400 jaar Leidse Universiteit&lt;/em&gt;

[Maastricht, 1975] 16-29.&lt;/p&gt;
&lt;p&gt;
  &lt;a href='pgedeelte'&gt;P: &lt;/a&gt;Lijst van de voornaamste publikaties en onderscheidingen in
hieronder vermeld levensbericht door C.H. Hins.&lt;/p&gt;
&lt;p&gt;
  &lt;a href='lgedeelte'&gt;L: &lt;/a&gt;C.H. Hins, in 
&lt;em&gt;Hemel en Dampkring&lt;/em&gt;

33 (1935) 3-18; H. Spencer Jones, in 
&lt;em&gt;Monthly Notices of the Royal Astronomical Society&lt;/em&gt;

95 (1935) 343-347; J.H. Oort, in 
&lt;em&gt;Observatory&lt;/em&gt;

58 (1935) 22-27; J. Huizinga, in 
&lt;em&gt;Almanak van het Leidsche Studentencorps&lt;/em&gt;

121 (1935) 103-104; E. de Sitter-Suermondt, 
&lt;em&gt;Willem de Sitter. Een menschenleven&lt;/em&gt;

(Haarlem, 1948); W.H. McCrea, in 
&lt;em&gt;Journal of the British Astronomical Association 82 (1972)&lt;/em&gt;

178-181.&lt;/p&gt;


&lt;p&gt;
&lt;a href=&amp;quot;igedeelte&amp;quot;&gt;I: &lt;/a&gt; &lt;i&gt;Hemel en Dampkring&lt;/i&gt; 32 (1934) afbeelding tegenover pagina 401.



&lt;p&gt;A. Blaauw&lt;/p&gt; 
&lt;dtml-var bwn_footer&gt;</text>
  </biography>
</biodes>

