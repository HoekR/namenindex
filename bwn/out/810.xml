<biodes version="1.0">
  <fileDesc>
    <title>Huijbers, Henricus Franciscus Maria (1881-1929)</title>
    <ref target="http://resources.huygens.knaw.nl/bwn1880-2000/lemmata/bwn1/huijbers"/>
    <publisher>
      <name>Biografisch Woordenboek van Nederland:1880-2000</name>
      <ref target="http://resources.huygens.knaw.nl/bwn1880-2000"/>
    </publisher>
  </fileDesc>
  <person>
    <idno type="id">huijbers</idno>
    <persName><name type="geslachtsnaam">Huijbers</name>, Henricus Franciscus Maria</persName>
    <sex value="1"/>
    <event type="birth" when="1881"/>
    <event type="death" when="1929"/>
    <state type="occupation">historicus</state>
  </person>
  <biography>
    <text>&lt;dtml-var bwn_header&gt;
 &lt;p class='genealogie'&gt;
  &lt;strong&gt;Huijbers, Henricus Franciscus Maria&lt;/strong&gt;, historicus (Utrecht 26-12-1881 - Nijmegen 17-3-1929).

Zoon van Johannes Henricus Huijbers, notaris te Utrecht, en Helena
Margaretha Roosen. Gehuwd sinds 17-6-1913 met Maria Joanna Gerarda
Baesjou. Het huwelijk bleef kinderloos.



&lt;/p&gt;
&lt;p&gt;Huijbers studeerde, na zijn eindexamen aan het Utrechts stedelijk
gymnasium in 1901 behaald te hebben, Nederlandse letteren en
geschiedenis aan de Universiteit van Utrecht (doctoraal 1907). Tijdens
zijn studietijd was hij bestuurslid van de jonge katholieke
studentenvereniging Veritas en redacteur van het 
&lt;em&gt;Annuarium der R.K. Studenten in Nederland.&lt;/em&gt;

In deze periode legde Huijbers de grondslag voor zijn dissertatie. Van
1910 tot 1917 was hij als leraar werkzaam bij het middelbaar onderwijs
te Goes en Wageningen (Rijkslandbouwschool) - hier behoorde Huijbers
tot een der oprichters van de katholieke studentenvereniging St.
Franciscus Xaverius - alsmede in Bergen op Zoom en Tiel. Tevens was hij
sinds 1913 als buitengewoon en na 1917 als gewoon docent verbonden aan
de R.K. Leergangen te Tilburg. Ondertussen had zijn promotie in 1913
bij G.W. Kernkamp plaatsgevonden op 
&lt;em&gt;Don Juan van Oostenrijk. Landvoogd der Nederlanden&lt;/em&gt;

I (II kwam in 1914 uit). In dat laatste jaar verscheen tevens een
biografie van 
&lt;em&gt;Jan Pieterszoon Coen.&lt;/em&gt;

Huijbers die in deze tijd al een sterk voorstander was van het doen
horen van het katholieke geluid in zijn vakgebied richtte samen met Th.
Goossens en J. Witlox in 1913 het 
&lt;em&gt;Historisch Tijdschrift&lt;/em&gt;

op waarvan hij tot zijn dood redactielid zou blijven. Andere
bemoeienissen ten behoeve van een specifiek katholieke
geschiedbeoefening vooral op het gebied van nationale en internationale
samenwerking bleven evenwel zonder gevolg. Bij de oprichting van de
R.K. Universiteit te Nijmegen in 1923 werd de eerste leerstoel in de
algemene en vaderlandse geschiedenis der nieuwere tijden door hem
bezet.&lt;/p&gt;
&lt;p&gt;Hoewel zijn gezondheid al ondermijnd was - hij zou in 1929 aan een
nierkwaal sterven - onttrok hij zich niet aan maatschappelijke
verplichtingen. Zo was hij o.a. bestuurlijk en propagandistisch actief
in de katholieke drankbestrijdingsorganisatie en werkte mee aan vele
katholieke periodieken.&lt;/p&gt;
&lt;p&gt;Huijbers behoorde tot een nieuwe generatie van zelfbewuste
katholieke intellectuelen die voor hun geloof en wereldbeschouwing een
eigen plaats opeisten. Zijn betekenis ligt niet zo zeer in het zuiver
wetenschappelijke vlak, maar eerder in de invloed die hij door de veel
gebruikte geschiedenisleerboeken - geschreven met J. Kleijntjens S.J. -
op het middelbaar onderwijs uitoefende. Generaties katholieke
scholieren kregen les aan de hand van deze boeken waarvan er sommige
meer dan twintig drukken beleefden.&lt;/p&gt;
&lt;p&gt;
  &lt;a href='agedeelte'&gt;A: &lt;/a&gt;Een collectie-Huijbers bevindt zich in de archieven van het
Katholiek Documentatie Centrum te Nijmegen.&lt;/p&gt;
&lt;p&gt;
  &lt;a href='pgedeelte'&gt;P: &lt;/a&gt;Behalve de reeds genoemde werken: Corn. J.F. Slootmans, 'Lijst
van geschriften van prof.dr. H.F.M. Huijbers', in 
&lt;em&gt;Jaarboek van de Studenten aan de R.K. Leergangen 1924,&lt;/em&gt;

54-60 en 'Lijst van opstellen en artikelen van dr. Huijbers'
achter hieronder genoemd levensbericht van J. Kleijntjens.&lt;/p&gt;
&lt;p&gt;
  &lt;a href='lgedeelte'&gt;L: &lt;/a&gt;J. Kleijntjens, in 
&lt;em&gt;Handelingen van de Maatschappij der Nederlandsche Letterkunde te
Leiden 1928-1929. Levensberichten&lt;/em&gt;

38-43; J.H.E.J. Hoogveld in 
&lt;em&gt;Jaarboek der Sint Radboud-Stichting 1929,&lt;/em&gt;

85-89; Th. Goossens in 
&lt;em&gt;Historisch Tijdschrift&lt;/em&gt;

8 (1929) I-IV.&lt;/p&gt;
&lt;p&gt;J.P. de Valk&lt;/p&gt; 
&lt;dtml-var bwn_footer&gt;</text>
  </biography>
</biodes>

