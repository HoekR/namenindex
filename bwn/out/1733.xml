<biodes version="1.0">
  <fileDesc>
    <title>Star Busmann, Cornelis Willem (1877-1966)</title>
    <ref target="http://resources.huygens.knaw.nl/bwn1880-2000/lemmata/bwn1/star"/>
    <publisher>
      <name>Biografisch Woordenboek van Nederland:1880-2000</name>
      <ref target="http://resources.huygens.knaw.nl/bwn1880-2000"/>
    </publisher>
  </fileDesc>
  <person>
    <idno type="id">star_1</idno>
    <persName><name type="geslachtsnaam">Star Busmann</name>, Cornelis Willem</persName>
    <sex value="1"/>
    <event type="birth" when="1877"/>
    <event type="death" when="1966"/>
    <state type="occupation">jurist</state>
  </person>
  <biography>
    <text>&lt;dtml-var bwn_header&gt;
 &lt;p class='genealogie'&gt;
  &lt;strong&gt;Star Busmann, Cornelis Willem&lt;/strong&gt;, rechtsgeleerde (Leeuwarden 6-7-1877 - Utrecht 5-7-1966).

Zoon van Eduard Star Busmann, raadsheer in het gerechtshof te
Amsterdam, en jkvr. Marie Frederique Isabelle de Milly. Gehuwd op
3-8-1903 met Johanna Wilhelmine van Kregten. Uit dit huwelijk werden 2
zoons geboren. Na haar overlijden op 19-1-1922 hertrouwd met Margaretha
Reinharda Smidt op 30-3-1926. Uit dit huwelijk werden 1 zoon en 1
dochter geboren.



&lt;/p&gt;
&lt;p&gt;Star Busmann doorliep het gymnasium te Amsterdam en ging in 1895 te
Utrecht rechtswetenschappen studeren, waarin hij op 30 mei 1902 cum
laude promoveerde op het proefschrift 
&lt;em&gt;De exceptio plurium litis consortium in het burgerlijk
procesrecht&lt;/em&gt;

(Utrecht, 1902). Van zijn leermeesters hebben hebben H.J. Hamaker
(burgerlijk recht) en W.L.P.A. Molengraaff (handelsrecht en
procesrecht) het meeste tot zijn wetenschappelijke vorming
bijgedragen.&lt;/p&gt;
&lt;p&gt;Na enkel jaren te Amsterdam als advocaat werkzaam te zijn geweest,
werd hij in 1905 benoemd tot ambtenaar van het openbaar ministerie bij
een vijftal kantongerechten in het arrondissement 's-Hertogenbosch.
In 1909 volgde zijn benoeming tot rechter in de
arrondissementsrechtbank te Almelo. In 1912 werd hij in dezelfde
functie in de rechtbank te Utrecht benoemd. Op 20 juli 1917 volgde hij
Molengraaff op als hoogleraar in het handelsrecht en de burgerlijke
rechtsvordering aan de Rijksuniversiteit te Utrecht. Zijn op 10 oktober
1917 uitgesproken intreerede was getiteld 
&lt;em&gt;Doelmatigheid in rechtswetenschap en rechtspleging&lt;/em&gt;

(Haarlem, 1917). Hij bleef na deze benoeming tot de leeftijdsgrens
rechter-plaatsvervanger in de rechtbank te Utrecht. In het academiejaar
1933-1934 was hij rector magnificus. Zijn op 17 april 1934 uitgesproken
diesrede was getiteld 
&lt;em&gt;De verzekerbare en de verzekerde waarde in het wordende recht&lt;/em&gt;

(Haarlem, 1934). Op hem als rector rustte o.m. de taak een
disciplinaire vervolging ter hand te nemen van enige studenten, die
zich tijdens de groentijd aan onverantwoordelijke handelingen hadden
schuldig gemaakt. In zijn op 17 september 1934 aan de Universiteit
uitgebrachte verslag maakte hij daarvan uitvoerig melding.
Verschillende malen preadviseerde hij voor de Nederlandse Juristen
Vereniging o.a. in 1915 en 1931. Het eerstgenoemde preadvies, handelend
over de plicht van procederende partijen de rechter inlichtingen te
verstrekken, heeft mede geleid tot de invoering van art. 19a 
&lt;em&gt;Wetboek van burgerlijke rechtsvordering c.a.&lt;/em&gt;

over de comparitie van partijen. In 1925 werd hij benoemd tot lid der
Commissie inzake wettelijke regeling van het Binnenvaartrecht, waarvan
hij na het overlijden van Molengraaff in 1931 voorzitter werd. De
voorstellen dezer Commissie leidden tot de opneming van een nieuwe 13e
titel 'Van de binnenvaart' in het 2e boek van het 
&lt;em&gt;Wetboek van koophandel&lt;/em&gt;

bij de Wet van 24 juni 1939, S. 201. In 1931 werd Star Busmann benoemd
tot lid der Staatscommissie tot wegneming van onjuistheden en
aanvulling van leemten in de Nederlandse Burgerlijke Wetgeving. Na het
neerleggen van zijn hoogleraarschap in 1946 bleef hij van deze
Commissie, later Staatscommissie voor de Burgerlijke Wetgeving genaamd,
deel uitmaken tot 1 januari 1963, sedert vele jaren als vice-voorzitter
en als voorzitter van de subcommissie Rechtsvordering. Hij werkte hier
onder meer mee aan de vaststellingsovereenkomst en de dading. Hij
schreef annotaties op de rechtspraak in het 
&lt;em&gt;Weekblad van het Recht,&lt;/em&gt;

waarvan hij, vanaf 1931 tot aan de samensmelting van dit blad met het 
&lt;em&gt;Nederlands Juristenblad&lt;/em&gt;

op 1 januari 1936, redacteur was. Voorts was hij van 1 januari 1911 tot
en met 1944 lid van de redactie van het 
&lt;em&gt;Rechtsgeleerd Magazijn,&lt;/em&gt;

ook na de samensmelting van dit tijdschrift op 1 januari 1939 met 
&lt;em&gt;Themis.&lt;/em&gt;

Bovendien was hij van 1918 tot en met 1930 redacteur van 
&lt;em&gt;Vragen des Tijds.&lt;/em&gt;

Lange tijd nam hij deel aan de belastingrechtspraak door zijn
lidmaatschap van de Raad van Beroep voor de directe belastingen te
Utrecht. Voorts maakte hij jarenlang deel uit van een Staatscommissie,
welke was belast met het afnemen van examens voor de toelating als
kandidaat-notaris. In de jaren 1912-1916 had hij zitting in een door de
Nederlandsche Juristen Vereeniging ingestelde commissie onder
voorzitterschap van H.L. Drucker, die zich bezig hield met de middelen
tot verbetering van de Nederlandse rechtstaal. Het werk dezer commissie
resulteerde in een uitgebreid rapport, vergezeld van een woordenlijst
('s-Gravenhage, 1916. 2 dln.).&lt;/p&gt;
&lt;p&gt;Star Busmanns invloed op het Nederlandse rechtsleven heeft zich
vooral doen gelden op het terrein van het procesrecht. Het is steeds
zijn streven geweest het burgerlijk geding te bevrijden van formalisme,
waardoor somtijds geschillen niet tot een juiste oplossing worden
gebracht. In zijn proefschrift reeds betoogde hij dat de 'exceptie
plurium litis consortium' eigenlijk geen reden van bestaan had.
Zijn hoofdwerk was getiteld 
&lt;em&gt;Hoofdstukken van burgerlijke rechtsvordering;&lt;/em&gt;

het is nog steeds een standaardwerk. Als voorzitter van de subcommissie
procesrecht van de Staatscommissie voor de Burgerlijke Wetgeving gaf
hij leiding aan de vernieuwing van ons procesrecht. De voorontwerpen
tot wijziging van de eis in burgerlijke zaken 
&lt;em&gt;(Wet van 23 april 1952,&lt;/em&gt;

S. 204), die der regeling betreffende de verwijzing in geval van
onbevoegdheid 
&lt;em&gt;(Wet van 21 januari 1954.&lt;/em&gt;

S. 27) en het voorontwerp procureurstelling in het kort geding (&lt;em&gt;Wet&lt;/em&gt;

van 
&lt;em&gt;11 december 1964,&lt;/em&gt;

S. 360) zijn mede te danken aan zijn werkzaamheden, vooral omdat hij
goed wist te formuleren en dan ook gewoonlijk zelf de opstelling van de
voorontwerpen met de daarbij behorende toelichting op zich nam. De
plannen van de Commissie betreffende de requestprocedure zijn als titel
12 van boek I van het 
&lt;em&gt;Wetboek van burgerlijke rechtsvordering&lt;/em&gt;

opgenomen bij de 
&lt;em&gt;Wet van 16 mei 1969,&lt;/em&gt;

S. 200. Pas toen de beraadslagingen van de commissie over het
voorontwerp van het nieuwe bewijsrecht waren voltooid, legde hij op 1
januari 1963 op ruim 85-jarige leeftijd zijn functie neer.&lt;/p&gt;
&lt;p&gt;Star Busmann had velerlei belangstelling: hij was een Goethe-kenner
en bespeelde verschillende muziekinstrumenten. Hij was curator en later
president-curator van het Nieuwe Lyceum te Bilthoven. Zijn uitstekende
gezondheid stelde hem in staat regelmatig te fietsen en zo mogelijk
's winters te schaatsen. Hij was vriendelijk en gezellig in de
persoonlijke omgang, tot in zijn laatste ogenblikken helder van geest
en onverstoorbaar van humeur.&lt;/p&gt;
&lt;p&gt;
  &lt;a href='pgedeelte'&gt;P: &lt;/a&gt;N.K.F. Land, 
&lt;em&gt;Verklaring van het Burgerlijk Wetboek&lt;/em&gt;

2e dr. (Haarlem, 1909-1933) 6 dln. waarvan dl. I en dl. V (1-265) herz.
door C.W. Star Busmann ; 
&lt;em&gt;Verspreide geschriften van H.J. Hamaker,&lt;/em&gt;

verz. door W.L.P.A. Molengraaff en C.W. Star Busmann (Haarlem,
1911-1913); W.L.P.A. Molengraaff, 
&lt;em&gt;De Faillissementswet verklaard&lt;/em&gt;

('s-Gravenhage, 1898) 4e dr. bew. door C.W. Star Busmann (Zwolle,
1951); W.L.P.A. Molengraaff, 
&lt;em&gt;Leidraad hij de beoefening van het Nederlandse handelsrecht&lt;/em&gt;

(Haarlem, 1899) 9e herz. dr. door C.W. Star Busmann e.a. (Haarlem,
1953-); 
&lt;em&gt;Hoofdstukken van burgerlijke rechtsvordering&lt;/em&gt;

(Haarlem, 1920-1947) 3e dr. bew. en herz. door L.E.H. Rutten. Met
medew. van W.H. Ari&amp;euml;ns (Haarlem, 1972); verder vele artikelen in
periodieken als 
&lt;em&gt;Tijdschrift voor Strafrecht, Vragen des Tijds, Rechtsgeleerd
Magazijn Themis, Weekblad van het Recht&lt;/em&gt;

en 
&lt;em&gt;Nederlands Juristenblad.&lt;/em&gt;
&lt;/p&gt;
&lt;p&gt;
  &lt;a href='lgedeelte'&gt;L: &lt;/a&gt;T.J. Dorhout Mees, in 
&lt;em&gt;Nederlands Juristenblad&lt;/em&gt;

41 (1966) 1065-1067.&lt;/p&gt;
&lt;p&gt;W.M. Peletier&lt;/p&gt; 
&lt;dtml-var bwn_footer&gt;</text>
  </biography>
</biodes>

