<biodes version="1.0">
  <fileDesc>
    <title>Peters, Cornelis Hendrik (1847-1932)</title>
    <author>Han Timmer</author>
    <ref target="http://resources.huygens.knaw.nl/bwn1880-2000/lemmata/bwn6/petersch"/>
    <publisher>
      <name>Biografisch Woordenboek van Nederland:1880-2000</name>
      <ref target="http://resources.huygens.knaw.nl/bwn1880-2000"/>
    </publisher>
  </fileDesc>
  <person>
    <idno type="id">petersch</idno>
    <persName><name type="geslachtsnaam">Peters</name>, Cornelis Hendrik</persName>
    <sex value="1"/>
    <event type="birth" when="1847"/>
    <event type="death" when="1932"/>
    <state type="occupation">architect</state>
  </person>
  <biography>
    <graphic url="http://resources.huygens.knaw.nl/bwn1880-2000/lemmata/bwn6/images/images/PETERS.jpg"/>
    <text>&lt;dtml-var bwn_header&gt;
 &lt;p class=&amp;quot;genealogie&amp;quot;&gt;

  

  &lt;strong&gt;Peters, Cornelis Hendrik&lt;/strong&gt;, architect 

  (Groningen 1-1-1847 - 's-Gravenhage 19-12-1932). Zoon van

  Charles Peters, employ&amp;eacute;, later directeur van de Bank van Lening,

  en Johanna Bernardina Blaauw. Gehuwd op 14-10-1869 met Anna

  Helena Knoop (1843-1916). Uit dit huwelijk werden 1 zoon en 2

  dochters geboren.

  

  &lt;/p&gt;&lt;img src=&amp;quot;images/PETERS.jpg&amp;quot; align=&amp;quot;right&amp;quot; BORDER=&amp;quot;0&amp;quot; alt=&amp;quot;afbeelding van Peters, Cornelis Hendrik&amp;quot; class=&amp;quot;bwnimg&amp;quot;&gt;

    &lt;p&gt;Cornelis Peters, enig kind in een Nederlands-hervormd gezin,

    groeide op aan de voet van de Martinitoren in Groningen.

    Voorbestemd om predikant te worden, bezocht hij het Stedelijk

    Gymnasium, een opleiding die hij echter niet afmaakte. In de

    zomer van 1863 vertrok hij op zestienjarige leeftijd naar Sneek

    om daar in de leer te gaan bij de architect, tevens directeur

    van de plaatselijke gasfabriek, A. Breunissen Troost. Bij hem

    leerde Peters, zoals in die tijd gebruikelijk, de verschillende

    aspecten van het vak - timmeren, metselen, optreden als

    opzichter - in de praktijk. Zijn al vroeg aanwezige

    belangstelling voor middeleeuwse bouwkunst uitte zich in deze

    periode in het inventariseren en beschrijven van vele

    middeleeuwse kerkjes en andere bouwwerken in Groningen en

    Friesland, waarvoor hij per stoom- of paardentram, met de fiets

    of te voet beide provincies doortrok.&lt;/p&gt;

    &lt;p&gt;Door bemiddeling van Breunissen Troost kreeg Peters in mei

    1867 de gelegenheid zijn opleiding te vervolgen op het bureau

    van de bekende architect P.J.H. Cuypers in Amsterdam. Daar

    bleek dat hij nog veel te leren had. Peters was er bovendien de

    enige protestant tussen allemaal katholieken: 'Het bureau, kwam

    aan de koffij-tafel binnen, &amp;eacute;n, jong als ik was, en Catholisch

    als alles om mij heen was, had ik altijd veel te vragen en

    stond dra de bibliotheek in huis v&amp;oacute;&amp;oacute;r mij open' (Van de Schoor

    I, 349). Hij maakte zo kennis met het werk van de invloedrijke

    Franse architectuurtheoreticus E.E. Viollet-le-Duc, die,

    evenals Cuypers, een op de constructieve principes van de

    gotiek gebaseerde rationele bouwstijl voorstond. Deze

    Amsterdamse periode zou het begin vormen van een levenslange

    band met Cuypers.&lt;/p&gt;

    &lt;p&gt;Al in november 1867 ging Peters terug naar Friesland,

    ditmaal in dienst van Cuypers als hoofdopzichter bij de bouw

    van de rooms-katholieke St. Vituskerk in Blauwhuis. In 1869

    solliciteerde hij naar de functie van directeur van de

    gasfabriek in Bolsward en werd hij, op voorspraak van zijn oude

    leermeester Breunissen Troost, aangenomen. Tegelijkertijd

    vestigde Peters zich in dit Friese stadje als particulier

    architect, overigens zonder grote opdrachten te krijgen. In

    1870 werd hij hoofdopzichter bij de bouw van Cuypers' St.

    Martinuskerk in Sneek. Zijn vaste betrekking stelde hem evenwel

    in staat een gezin te stichten. Hij trouwde met de

    doopsgezinde Leentje Knoop - een verre verwante van hem -, die

    hij had leren kennen tijdens zijn verblijf in Amsterdam. Tussen

    1870 en 1882 zouden zij drie kinderen krijgen.&lt;/p&gt;

    &lt;p&gt;Peters bleef in contact met Cuypers, en in de zomer van 1873

    werd hij bureauchef op het atelier Cuypers&amp;amp;Stoltzenberg,

    waartoe hij naar Roermond verhuisde. Hier werd vrijwel alles

    vervaardigd - meubilair, beelden, gebrandschilderd glas etc. -

    wat nodig was voor de inrichting van de door Cuypers ontworpen

    kerken. Waarschijnlijk in verband met de werkomstandigheden -

    hij had vooral veel last van het overal aanwezige stof - zocht

    Peters na anderhalf jaar toch ander werk. Via familierelaties

    trad hij in maart 1875 in dienst bij de Maastrichtse

    behangselfabrikant Zeller&amp;amp;Co., maar vertrok daar door de

    slechte werksfeer al weer binnen enkele maanden. Peters restte

    op dat moment weinig meer dan op zijn spaargeld te teren. Wel

    publiceerde hij zijn eerste bouwhistorische boek 

    &lt;em&gt;Overzicht der boerenplaatsenbouw in Nederland&lt;/em&gt; (1875) en

    bracht hij gestaag een prenten- en boekenverzameling bijeen

    over historische monumenten in Nederland. Zijn blijmoedige

    karakter hield hem in die periode op de been. Later zou Peters

    over zichzelf zeggen het altijd als een voordeel te hebben

    gezien dat hij 'een Gr&amp;ouml;nninger' was, 'die een kop hebben harder

    dan het flint van den Hondsrug, die doorzetten tegen alle

    verzet in; die zuinig en spaarzaam zijn, nuchter en zekere

    zelfbewustheid bezitten' (

    &lt;em&gt;De Nieuwe Courant&lt;/em&gt;).&lt;/p&gt;

    &lt;p&gt;Opnieuw bleek Cuypers van grote betekenis voor Peters'

    loopbaan. Op diens instigatie en op die van Victor de Stuers,

    de invloedrijke secretaris van het College van Rijksadviseurs

    voor de Monumenten van Geschiedenis en Kunst, werd de functie

    in het leven geroepen van Rijksbouwkundige voor de Gebouwen van

    Financi&amp;euml;n. Hoewel hij op dat moment nog geen enkel zelfstandig

    ontworpen en uitgevoerd gebouw op zijn naam had staan, werd

    Peters op 1 april 1876 als zodanig aangesteld. Hij verhuisde

    toen met zijn gezin van Zuid-Limburg naar Den Haag. Deze

    benoeming was bedoeld om de positie van Cuypers en De Stuers,

    bondgenoten in een architectonische richtingenstrijd, te

    verstevigen. Beiden propageerden een nationale bouwstijl die

    was gebaseerd op de 16de-eeuwse bouwkunst, met een mengeling

    van neogotische en neorenaissance-elementen; een bouwstijl ook

    van v&amp;oacute;&amp;oacute;r de Reformatie. Dat Peters protestants was, kon daarbij

    worden gebruikt als argument tegen de beschuldigingen dat de

    overheidsbouw een volledig ultramontaanse aangelegenheid

    was.&lt;/p&gt;

    &lt;p&gt;De verheven titel van Rijksbouwkundige voor de Gebouwen van

    Financi&amp;euml;n was allerminst in overeenstemming met de

    omstandigheden waaronder Peters zijn werkzaamheden diende te

    verrichten. In het begin moest hij het op het departement

    namelijk doen met een bodekamertje, naar eigen zeggen 'een

    vertrek van 2 &amp;frac12; bij 3 meter, met een tafel van 75 bij 100, twee

    stoelen en een potkacheltje. Voil&amp;agrave; le bureau!' (

    &lt;em&gt;Het Vaderland&lt;/em&gt; (1927)). Een assistent had hij aanvankelijk

    niet, maar na enige tijd werd een geschikte scholier gevonden

    voor allerlei werk op het bureau, 'en zoo had de bouwmeester

    van het Rijk dan een hulp... na schooltijd' (

    &lt;em&gt;Ibidem&lt;/em&gt;).&lt;/p&gt;

    &lt;p&gt;Peters' primaire taak was het ontwerpen van post- en

    telegraafkantoren, waaraan een grote behoefte bestond sinds de

    invoering van de Postwet van 1870. Aangezien dit werk te veel

    werd voor &amp;eacute;&amp;eacute;n bureau, kwam het in 1884 tot een splitsing van de

    Dienst Landsgebouwen in een noordelijk en zuidelijk district.

    Peters kreeg daarbij het noorden toegewezen. In het laatste

    kwart van de 19de eeuw zou Peters' bureau een veertigtal

    postkantoren neerzetten, onder andere in Arnhem (1888), Edam

    (1888), Harlingen (1895) en Oude Pekela (1898). Het Amsterdamse

    hoofdpostkantoor aan de Nieuwezijds Voorburgwal (1895-1899) was

    in dit opzicht Peters' grootste en - door de excentrieke torens

    - meest omstreden ontwerp. Zo was het open lokettenfront in de

    grote hal een noviteit voor Nederland.&lt;/p&gt;

    &lt;p&gt;Peters' eerste jaren als Rijksbouwkundige werden echter

    volledig bepaald door de bouw van het nieuwe ministerie van

    Justitie aan de noordzijde van het Plein in Den Haag

    (1876-1883). Hij kreeg deze opdracht, die officieel niet onder

    zijn competentie viel, mede door toedoen van De Stuers. Het

    departementsgebouw - stilistisch sterk verwant aan het door

    Cuypers ontworpen Rijksmuseum in Amsterdam - werd een van de

    zuiverste voorbeelden van de nieuwe nationale bouwstijl voor

    overheidsgebouwen en tegelijkertijd Peters' visitekaartje.&lt;/p&gt;

    &lt;p&gt;In 1878 werd Peters, na een herstructurering van enkele

    ministeries, benoemd tot Rijksbouwkundige voor de Landsgebouwen

    bij het ministerie van Waterstaat, Handel en Nijverheid. Dit

    betekende een belangrijke stap voorwaarts in zijn carri&amp;egrave;re. Hij

    kreeg nu zijn eigen bouwkundig bureau met eigen assistenten.

    Peters werd betrokken bij de restauratie van de gevel van de

    Ridderzaal, waarvoor hij de twee nieuwe torenspitsen ontwierp

    (1878-1883) en bij de restauratie en verbouwing van het

    Stadhouderlijk Kwartier aan het Binnenhof (1880). In dezelfde

    periode bouwde Peters voor zichzelf een nieuw woonhuis in de

    Surinamestraat 42 (1880-1883): 'een klein museum en

    prentenkabinet daarbij' (Brugmans).&lt;/p&gt;

    &lt;p&gt;In het oeuvre van Peters - sinds 1884 officieel

    Rijksbouwmeester - deed zich in deze tijd een stijlverandering

    voor. Hij liet zich steeds meer inspireren door de 13de-eeuwse

    Groningse romano-gotiek, die hij op zijn omzwervingen door de

    provincie goed had leren kennen en waarover hij ook geregeld

    publiceerde. In zijn herwaardering van de baksteen als

    constructief element ging hij hierbij verder dan zijn

    leermeester Cuypers. Peters' gebruik van rode baksteen

    doorschoten met natuurstenen speklagen, segmentbogen boven

    kruisvensters, spitsboogfriezen en klimmende blindvensters, dit

    alles verpakt in een schilderachtig silhouet, leidde tot de

    term 'postkantorengotiek'. Het gebouw dat hij ontwierp voor de

    stad Groningen, is daarvan een typerend voorbeeld.&lt;/p&gt;

    &lt;p&gt;Incidenteel werkte Peters ook voor andere opdrachtgevers dan

    zijn eigen departement. In Nijmegen bouwde hij bijvoorbeeld het

    station voor de Staatsspoorwegen (1890-1893). Dit in de Tweede

    Wereldoorlog verwoeste gebouw had een voor Peters typische

    gevel en een ruime hal met rijke aankleding. Tussen 1894 en

    1907 was hij betrokken bij de langdurige en grootscheepse

    restauratie en verbouwing van het Binnenhof en de Ridderzaal,

    in het kader waarvan hij veel historisch onderzoek verrichtte.

    Een unicum in Peters' oeuvre is het door hem als particulier

    architect ontworpen neorenaissancistische raadhuis van

    Winschoten, met een karakteristieke toren (1895-1896).&lt;/p&gt;

    &lt;p&gt;Tot de grote opdrachten die Peters uitvoerde, behoorde ook

    de uitbreiding van het complex van de Rijksveeartsenijschool in

    Utrecht (1903-1916), waarvoor hij een aantal gebouwen ontwierp

    in zijn bekende, maar toentertijd al gedateerde stijl. Na de

    nieuwbouw van de Koninklijke Stallen op Het Loo in Apeldoorn

    voor zijn rekening te hebben genomen (1904-1909) was Peters ook

    verantwoordelijk voor de restauratie van het paleis zelf

    (1910-1914). Hij verhoogde het middendeel van paleis Het Loo en

    pleisterde de voorgevel geheel wit, een indertijd al omstreden

    aanpak. Intussen bleven er overal door hem ontworpen

    postkantoren verrijzen, zoals die in Veendam (1901), Kampen

    (1901), Rhenen (1905), Winschoten (1906), Deventer (1907),

    Groningen (1907), Zuidhorn (1908), Zwolle (1908), Emmen (1910),

    Baarn (1912) en Zevenaar (1915).&lt;/p&gt;

    &lt;p&gt;Na in 1915 te zijn gepensioneerd en reeds het jaar daarop

    weduwnaar te zijn geworden bleef Peters zich wijden aan de

    geschiedschrijving van zijn geboorteprovincie. In 1921

    verscheen het rijkge&amp;iuml;llustreerde 

    &lt;em&gt;Oud-Groningen. Stad en Lande&lt;/em&gt;, dat een standaardwerk zou

    worden. 'Hij heeft ontdekt een eigen in Groningen gewortelde

    kunst, heeft Groningen uit den dommel gewekt, heeft zoo

    bezielend gewerkt, dat het reeds een bescherming voor een

    bouwkundig monument is als er van gezegd wordt: het staat in

    het boek van Peters', aldus J.A. Mulock Houwer, de

    oud-directeur van Publieke Werken in Groningen (

    &lt;em&gt;De Nieuwe Courant&lt;/em&gt;). Behalve in geschrifte hield Peters

    zich ook in de praktijk met het kunsthistorisch erfgoed van

    zijn geboorteprovincie bezig. Zo was hij betrokken bij de

    restauratie van enkele Groningse kerken.&lt;/p&gt;

    &lt;p&gt;Peters keerde niet naar Groningen terug, maar bleef in Den

    Haag wonen. Daar was hij een bekende persoonlijkheid: 'rechtop,

    stevig, de parapluie in de rechterhand, een groote

    teekenportefeuille onder den linkerarm, de lange witte baard

    golvend op de manteljas' (

    &lt;em&gt;Het Vaderland&lt;/em&gt; (1932)). Tot op hoge leeftijd bleef hij

    actief. Zo hield hij als lid van de Haagse

    kunstenaarsvereniging 'Pulchri Studio' geregeld voordrachten

    over de meest uiteenlopende onderwerpen. In 1932 overleed de

    man die in bijna veertig jaar zo'n honderdtwintig postkantoren

    bouwde en daarmee - zonder bij een breed publiek bekend te zijn

    - &amp;eacute;&amp;eacute;n van de meest gezichtsbepalende architecten van Nederland

    mag worden genoemd.&lt;/p&gt;

  &lt;p&gt;&lt;a href=&amp;quot;agedeelte&amp;quot;&gt;A: &lt;/a&gt;Archief-C.H. Peters (i.h.b. prentencollectie van

  historische monumenten) in het Nederlands Architectuurinstituut

  te Rotterdam.&lt;/p&gt;&lt;p&gt;&lt;a href=&amp;quot;pgedeelte&amp;quot;&gt;P: &lt;/a&gt;In de onder L genoemde publicatie van Van de Schoor:

  overzicht van publicaties van C.H. Peters (I, 476-477) en een

  oeuvrelijst met archiefverwijzingen (II, 510-675).&lt;/p&gt;&lt;p&gt;&lt;a href=&amp;quot;lgedeelte&amp;quot;&gt;L: &lt;/a&gt;Behalve necrologie&amp;euml;n o.a. in 

  &lt;em&gt;Het Vaderland&lt;/em&gt;, 19-12-1932 (av.), door H. Brugmans, in 

  &lt;em&gt;Bouwkundig Weekblad Architectura&lt;/em&gt; 54 (1933) 53-54;

  'Huldiging oud-Rijksbouwmeester C.H. Peters', in 

  &lt;em&gt;De Nieuwe Courant&lt;/em&gt;, 5-1-1927 (ocht.); 'Uit het leven van

  een Rijksbouwmeester', in 

  &lt;em&gt;Het Vaderland&lt;/em&gt;, 5-1- 1927 (av.); P.T.E.E. Rosenberg,

  'Peters, een gewetensvol historist', in 

  &lt;em&gt;De Rijksbouwmeesters. Twee eeuwen architectuur van de

  Rijksgebouwendienst en zijn voorlopers&lt;/em&gt;. Onder red. van Corjan

  van der Peet en Guido Steenmeijer (Rotterdam 1995) 267-299; Auke

  van der Woud, 

  &lt;em&gt;Waarheid en karakter. Het debat over de bouwkunst,

  1840-1900&lt;/em&gt; (Rotterdam 1997); Henk van de Schoor, 

  &lt;em&gt;Bedrijfspanden van post, telegrafie en telefonie in Nederland,

  1850-1915. Een typologisch onderzoek&lt;/em&gt; (3 dln.; [Leiden]

  1999).&lt;/p&gt;&lt;p&gt;&lt;a href=&amp;quot;igedeelte&amp;quot;&gt;I: &lt;/a&gt;

  

  &lt;em&gt;Jaarboek Die Haghe&lt;/em&gt; 1933 ('s-Gravenhage 1933) t/o p.

  1.&lt;/p&gt;&lt;p&gt;Han Timmer&lt;/p&gt;
 
&lt;dtml-var bwn_footer&gt;</text>
  </biography>
</biodes>

