<biodes version="1.0">
  <fileDesc>
    <title>Gorter, Herman (1864-1927)</title>
    <ref target="http://resources.huygens.knaw.nl/bwn1880-2000/lemmata/bwn2/gorterh"/>
    <publisher>
      <name>Biografisch Woordenboek van Nederland:1880-2000</name>
      <ref target="http://resources.huygens.knaw.nl/bwn1880-2000"/>
    </publisher>
  </fileDesc>
  <person>
    <idno type="id">gorterh</idno>
    <persName><name type="geslachtsnaam">Gorter</name>, Herman</persName>
    <sex value="1"/>
    <event type="birth" when="1864"/>
    <event type="death" when="1927"/>
    <state type="occupation">schrijver</state>
  </person>
  <biography>
    <graphic url="http://resources.huygens.knaw.nl/bwn1880-2000/lemmata/bwn2/images/images/GORTERH.jpg"/>
    <text>&lt;dtml-var bwn_header&gt;
 &lt;p class='genealogie'&gt;
  &lt;strong&gt;Gorter, Herman&lt;/strong&gt;, letterkundige (Wormerveer 26-11-1864 - Sint-Joost-ten-Node, gem. Brussel 15-9-1927).

Zoon van Simon Gorter, doopsgezind predikant, en Johanna Catharina
Lugt. Gehuwd op 17-7-1890 met Catharina Louise Cnoop Koopmans. Uit dit
huwelijk werden geen kinderen geboren.

&lt;img src=&amp;quot;images/GORTERH.jpg&amp;quot; align=&amp;quot;right&amp;quot; BORDER=&amp;quot;0&amp;quot; alt=&amp;quot;afbeelding van Gorter, Herman&amp;quot; class=&amp;quot;bwnimg&amp;quot;&gt;

&lt;/p&gt;
&lt;p&gt;Herman Gorters vader, die enige naam gemaakt had als medewerker aan 
&lt;em&gt;De Gids&lt;/em&gt;

, stierf in 1871 - na ongeveer een jaar hoofdredacteur van het 
&lt;em&gt;Nieuws van den Dag&lt;/em&gt;

te zijn geweest - op 32-jarige leeftijd. Het gezin - behalve Herman was
er nog een oudere broer en een jongere zuster - woonde toen reeds in
Amsterdam. Door het houden van een pension trachtte de moeder de
middelen te verschaffen voor de opvoeding van haar kinderen.&lt;/p&gt;
&lt;p&gt;Herman bezocht het Barlaeus-gymnasium. Na in 1883 eindexamen behaald
te hebben ging hij in hetzelfde jaar klassieke talen studeren aan de
Universiteit van Amsterdam. Hij was lid van het Amsterdamse
studentencorps en het dispuutgezelschap UNICA, toonde zich een actief
sportbeoefenaar (cricket) en raakte al spoedig bekend met de dichters
uit de kring van de Tachtigers. Gorter legde in 1888 zijn doctoraal
examen af; hij had toen al een aantal gedichten geschreven (nog niet
gepubliceerd) en vermoedelijk ook al een fragment van het grote gedicht

&lt;em&gt;Mei.&lt;/em&gt;
&lt;/p&gt;
&lt;p&gt;Dit gedicht verscheen in boekvorm in 1889, na een voorpublikatie in 
&lt;em&gt;De Nieuwe Gids&lt;/em&gt;

van de eerste van de drie zangen, waaruit Mei bestaat. Dit gedicht
heeft Gorter toen en later zijn naam als dichter bezorgd. Dat hij, in
hetzelfde jaar waarin Mei verscheen, promoveerde op een proefschrift
over de beeldspraak bij de Griekse tragedieschrijver Aeschylus (&lt;em&gt;De&lt;/em&gt;
  &lt;em&gt;interpretatione Aeschyli Metaphorarum&lt;/em&gt;) is in het gedicht herkenbaar. Een van de vele opvallende
eigenschappen van 
&lt;em&gt;Mei&lt;/em&gt;

is nl. de bijzondere beeldspraak, de ver uitgewerkte (Homerische)
vergelijkingen. Men heeft bij de interpretatie van 
&lt;em&gt;Mei&lt;/em&gt;

, dat algemeen als een van de mooiste scheppingen van de Tachtigers
wordt beschouwd, er dikwijls een conflict in willen zien tussen de
aardse zintuiglijke schoonheid en de eeuwige absolute Schoonheid, of
ook wel de drang naar bovenzinnelijke vereniging met hetgeen zich in
het natuurleven openbaart; een drang die dan helaas niet bevredigd kan
worden. Dit soort verklaringen zijn echter enigszins in tegenspraak met
wat Gorter zelf aan een oom schreef dat hij '...iets van heel veel
licht en met een mooie klank' had willen schrijven, en dat
'...er een geschiedenis doorloopt en er een beetje filosofie in
zit, maar dat is, om zo te zeggen bij ongeluk'. Enige weemoed over
de voorbije jeugd is in ieder geval een van de motieven in 
&lt;em&gt;Mei.&lt;/em&gt;

Het weergeven van natuurimpressies en eigen gewaarwordingen - ook in 
&lt;em&gt;Mei&lt;/em&gt;

reeds duidelijk aanwezig - is tot een zeer individueel taalgebruik
uitgegroeid in de bundel 
&lt;em&gt;Verzen&lt;/em&gt;

(1890).&lt;/p&gt;
&lt;p&gt;Na 1890, toen Gorter inmiddels leraar was geworden aan het gymnasium
te Amersfoort, kwam er een duidelijke kentering in Gorters opvatting
over po&amp;euml;zie. Later, in 1905, in een voorbericht bij de herdruk van
zijn verzamelbundel 
&lt;em&gt;De school der po&amp;euml;zie&lt;/em&gt;

, zou hij zelf een duidelijk beeld van zijn ontwikkeling als dichter
geven: 'Want mijne beperkte zinnelijk-individueele emotie
bevredigde mij niet. Was dat nu al de rijkheid, dacht ik? Bestond er nu
niets meer dan dat? Altijd maar weer mij zelf, mijn eigen onmiddellijke
omgeving, en niets meer?... In mijn wanhoop over mijn armoede besloot
ik toen nog een geheel anderen weg te beproeven. Ik voelde dat ik
waarheid, niet alleen over mij zelf, maar over de wereld, noodig had.
Ik wist dat de filosofie eeuwen lang getracht heeft de wereldwaarheid
te vinden. Daarom stortte ik mij in de filosofie. Maar moet ik nog
zeggen dat de bevrediging die ik daar vond een valsche, een halve
was?... Dorst naar schoonheid, onbevredigd, is een diepe pijn. Ik
wendde mij naar alle kanten in den dag, ik wentelde mij op mijn leger
en doorzocht mij zelf, maar ik vond de schoonheid, waartoe ik was
uitgegaan, niet. Toen, terwijl mijn krachten reeds gevaar liepen te
verslappen door overinspanning, liet ik mij naar het socialisme gaan.
En daar, in de boeken van Karl Marx, vond ik wat ik gezocht had: den
weg naar de algemeene schoonheid onzer onmiddellijke wereld, onzer
maatschappij.' Het schrijven van wijsgerige verzen, waar Gorter in
boven aangehaald citaat op doelt, begon ongeveer in 1892. In 1893 nam
hij ontslag als leraar - hij gaf nog slechts enkele priv&amp;eacute;-lessen -
en ging hij zich aan literatuur en filosofie wijden. Hij vestigde zich
in een door H.P. Berlage gebouwd huis te Bussum, hetgeen mede mogelijk
was door het vermogen van zijn schoonouders. In 1895 publiceerde hij
een vertaling van Spinoza's Ethica. Toch is het spinozisme voor
Herman Gorter slechts een tussenstation geweest op weg naar het
marxisme. In 1897 werd hij lid van de Sociaal-Democratische Arbeiders
Partij (SDAP), een jaar later redacteur van het Soc. Dem. Maandschrift
De Nieuwe Tijd. Tot de belangrijkste artikelen die hij in dit
tijdschrift tussen 1897 en 1900 publiceerde, behoort: 'Kritiek op
de litteraire beweging van 1880 in Holland'. Hij beschouwde de
beweging van Tachtig als een bourgeois-beweging, en dus beperkt.&lt;/p&gt;
&lt;p&gt;Gorter heeft de volle consequenties van zijn politieke keuze
getrokken, praktisch en theoretisch. Wat de praktische kant betreft:
hij voerde propaganda voor de partij, gaf cursussen, hield lezingen en
schreef en vertaalde historisch-materialistische geschriften; veel
gelezen en in bijna alle Europese landen vertaald werd zijn brochure
Het historisch materialisme (1908). Wat de theoretische kant betreft:
hij streefde naar een zuiver socialisme, bestudeerde socialistische
auteurs als J. Dietzgen en K. Kautsky. Zijn opvattingen brachten hem in
conflict met P.J. Troelstra; in 1909 werd hij redacteur van het
links-socialistisch weekblad De Tribune. Na de scheuring in de SDAP
sloot hij zich aan bij hen die al jaren tegen het parlementair
socialisme van Troelstra hadden gevochten, mannen als D.J. Wijnkoop en
J.C. Ceton. Zij stichtten de Sociaal-Democratische Partij (SDP) in
Nederland - later Communistische Partij in Nederland (CPN). Herman
Gorter werd lid van het partijbestuur.&lt;/p&gt;
&lt;p&gt;In de socialistische idealen vond hij als dichter zijn bezieling.
Zijn bundel Verzen (1903) geeft daar een duidelijk bewijs van. In zijn
postuum door Jenne Clinge Doorenbos en Ant. Pannekoek uitgegeven studie

&lt;em&gt;De groote dichters&lt;/em&gt;

(1935, grotendeels geschreven in 1922 en 1923), beschouwingen over
Vondel, Shakespeare, Aeschylus, Homerus e.a., valt hij Vondel aan,
omdat deze zich aanvankelijk wel, maar later niet meer liet inspireren
door de strijd van de opkomende klasse, de calvinistische burgerij,
tegen imperialisme en katholicisme. Hoewel misschien historisch onjuist
is deze visie typerend voor Gorters opvatting over de positie van de
dichter. Zijn latere grotere gedichten tonen een visionaire bezieling.
Dit geldt enigszins voor 
&lt;em&gt;Een klein Heldendicht&lt;/em&gt;

(1906) en zeker voor zijn grote epische gedicht 
&lt;em&gt;Pan&lt;/em&gt;

(1912, uitgebreide versie 1916). Zijn socialistische po&amp;euml;zie, maar
ook zijn proza zijn vol van een geluksgevoelen, een
toekomstverwachting, gericht op vrijwording van de gehele mensheid in
eenwording met de natuur. Hij was echter niet een idealist die onkundig
was van sociologische, economische en maatschappelijke wetten. Gorter
wilde een bezield socialistisch dichter zijn, maar beschouwde zichzelf
ook als een belangrijk theoreticus van het socialisme, die aanvankelijk
in eigen partijkringen veel aandacht trok. Al spoedig bleek dat hij tot
de meest radicale groeperingen ging behoren. In 1917 reisde hij naar
Bern en kwam daar in contact met een aantal uitgeweken Russische
revolutionairen. Zijn brochure 
&lt;em&gt;De Wereldrevolutie&lt;/em&gt;

[1918] toont een afwijking van de door de SDP van Wijnkoop gevolgde
koers. Ook bij Wijnkoop c.s. meende de absolutist Gorter, net als bij
Troelstra vroeger, te veel opportunisme en tactiek te ontdekken. In
1920 sloot Gorter zich aan bij de Kommunistische Arbeiter-Partei
Deutschlands (KAPD), een radicale afsplitsing van de Duitse
Communistische Partij. Het is Gorter geweest die het initiatief nam om
een zusterorganisatie van de KAPD in Nederland te stichten: de
Kommunistische Arbeiders Partij Nederland (KAPN). Een partijtje dat
overigens in Nederland zo weinig aanhang vond, dat spoedig Gorter van
de zijde van SDAP en CPN de beschuldiging kreeg te horen een
'sectari&amp;euml;r' te zijn. Zeker is wel dat Gorter geen
werkelijke aansluiting meer vond bij enige politieke partij en als
typisch individualist na 1920 politiek vereenzaamd geraakte. Zijn
radicalisme vervreemdde hem ook van iemand als Lenin, met wie hij in
1920 besprekingen voerde tijdens bijeenkomsten van de Komintern te
Moskou. In 1920 antwoordde hij op Lenins brochure 
&lt;em&gt;Der Radikalismus, eine Kinderkrankheit des Kommunismus&lt;/em&gt;

met 
&lt;em&gt;Offener Brief an den Genossen Lenin.&lt;/em&gt;

Tegenover de tactische politiek van Lenin stelde Gorter, evenals zijn
medestrijder Anton Pannekoek, dat de 'groote revolutie' in het
Westen moest komen, en dat die met 'slimme Politiek' vanuit
Moskou niet te verwerkelijken zou zijn: de opbouw van
'Arbeidersraden' was voor Gorter de weg naar het zuivere
communisme.&lt;/p&gt;
&lt;p&gt;Zo ver was het nog niet, dat wist Gorter ook wel, maar hij bezong
het in zijn postuum verschenen 
&lt;em&gt;De Arbeidersraad&lt;/em&gt;

(1931). Niet alleen politiek vervreemdde hij, ook in zijn persoonlijk
leven. In 1916 overleed zijn vrouw; meer nog dan vroeger had hij
behoefte aan retraite, om zich te bezinnen op zijn werk; zijn idealen
werden steeds meer onbereikbaar en onvervulbaar; bovendien, de altijd
zeer sportieve Gorter (bergtochten, zeilen) werd ouder, en na 1920
kwamen hartaandoeningen geregeld voor. De dichter was bovendien niet
altijd opgewassen tegen de vele spanningen die hij dikwijls zelf
veroorzaakte, zowel op politiek als erotisch gebied. Twee
oud-leerlingen waren voor hem begrijpende vriendinnen geworden, met wie
hij - afzonderlijk - vele reizen maakte, ook reeds tijdens zijn
huwelijk. Na de dood van zijn vrouw is het echter nooit tot een tweede
huwelijk gekomen: hij wilde de een niet kwetsen door een huwelijk met
de andere. In 1927, op terugreis uit Zwitserland, kreeg hij in de trein
een hartaanval, en de volgende morgen in een hotel te Brussel overleed
Herman Gorter, een dichter voor wie - naar zijn eigen zeggen - de
vrijwording van de arbeidersklasse tegelijk po&amp;euml;ziewording was,
maar die ironisch genoeg vooral te boek zou blijven staan als de
schepper van 
&lt;em&gt;Mei&lt;/em&gt;

, de 'allerindividueelste expressie van de allerindividueelste
emotie'.&lt;/p&gt;
&lt;p&gt;
  &lt;a href='agedeelte'&gt;A: &lt;/a&gt;Gegevens over alle beschikbare documentatie zijn te vinden
in het Nederlands Letterkundig Museum te Den Haag; 
&lt;em&gt;Herman Gorter documentatie over de jaren 1864 tot en met 1897&lt;/em&gt;

. Samengest. door Enno Endt (Amsterdam, 1964).&lt;/p&gt;
&lt;p&gt;
  &lt;a href='pgedeelte'&gt;P: &lt;/a&gt;Een overzicht van de afzonderlijk verschenen werken is te
vinden in de Documentatiedienst van het Nederlands Letterkundig Museum.
Gorters po&amp;euml;zie en zijn literair essayistisch werk zijn uitgegeven
in 
&lt;em&gt;Verzamelde Werken I-VIII&lt;/em&gt;

(Bussum, 1948-1952). Van een uitgave 
&lt;em&gt;Herman Gorter Verzamelde lyriek&lt;/em&gt;

in twee delen verscheen deel I (Amsterdam, 1966). Hierin de lyriek tot
1905; het gedicht 
&lt;em&gt;Mei&lt;/em&gt;

is in deze bundel niet opgenomen. Voor Gorters politieke geschriften
zie onder A, en H. de Liagre B&amp;ouml;hl, 
&lt;em&gt;Herman Gorter&lt;/em&gt;

(Nijmegen, 1973). Proefschrift Leiden.&lt;/p&gt;
&lt;p&gt;
  &lt;a href='lgedeelte'&gt;L: &lt;/a&gt;Behalve hieronder genoemde werken zie de onder P genoemde
dissertatie van De Liagre B&amp;ouml;hl voor literatuur over Gorter; W. van
Ravesteyn, 
&lt;em&gt;Herman Gorter, de dichter van Pan. Een hero&amp;iuml;sch en tragisch
leven&lt;/em&gt;

(Rotterdam, 1928); J. C. Brandt Corstius, 
&lt;em&gt;Herman Gorter. Een bijdrage tot de kennis van zijn leven en werk&lt;/em&gt;

(Amsterdam, 1934). Proefschrift Utrecht; T.J. Langeveld-Bakker, 
&lt;em&gt;Herman Gorter's dichterlijke ontwikkeling in Mei, Verzen en
eerste sonnetten&lt;/em&gt;

(Groningen, 1934). Proefschrift Leiden; J. de Kadt, 
&lt;em&gt;Herman Gorter: neen en ja&lt;/em&gt;

(Amsterdam, 1947); Jenne Clinge Doorenbos, 
&lt;em&gt;Wisselend getij. Dichterlijke en politieke activiteit in Herman
Gorters leven&lt;/em&gt;

(Amsterdam, 1964); Henri Huyghe, 
&lt;em&gt;Mei van Herman Gorter: gewikt en gewogen...&lt;/em&gt;

(Louvain [etc.], 1974); 
&lt;em&gt;Herman Gorter en Henriette Roland Holst in hun tijd&lt;/em&gt;

. [Red.: G. Borgers et al.] ('s-Gravenhage, 1977); 
&lt;em&gt;Acht over Gorter. Een reeks beschouwingen over po&amp;euml;zie en
politiek&lt;/em&gt;

. Onder red. van Garmt Stuiveling (Amsterdam, 1978); Mathijs C.
Wiessing, 'Herman Gorter im Jahre 1918', in
&lt;em&gt;Die Holl&amp;auml;ndische Schule des Marxismus. Die Tribunisten.
Erinnerungen und Dokumente&lt;/em&gt;

(Hamburg, 1980) 68-87.&lt;/p&gt;

&lt;p&gt;
&lt;a href=&amp;quot;igedeelte&amp;quot;&gt;I: &lt;/a&gt;Beeldbank van het Nationaal Archief in Den Haag [Collectie ANEFO].&lt;/p&gt;



&lt;p&gt;W.A. Orn&amp;eacute;e&lt;/p&gt; 
&lt;dtml-var bwn_footer&gt;</text>
  </biography>
</biodes>

