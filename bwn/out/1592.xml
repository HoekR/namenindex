<biodes version="1.0">
  <fileDesc>
    <title>Samkalden, Hugo (1906-1943)</title>
    <ref target="http://resources.huygens.knaw.nl/bwn1880-2000/lemmata/bwn4/samkald"/>
    <publisher>
      <name>Biografisch Woordenboek van Nederland:1880-2000</name>
      <ref target="http://resources.huygens.knaw.nl/bwn1880-2000"/>
    </publisher>
  </fileDesc>
  <person>
    <idno type="id">samkald</idno>
    <persName><name type="geslachtsnaam">Samkalden</name>, Hugo</persName>
    <sex value="1"/>
    <event type="birth" when="1906"/>
    <event type="death" when="1943"/>
    <state type="occupation">koloniaal ambtenaar</state>
    <state type="occupation">publicist</state>
  </person>
  <biography>
    <graphic url="http://resources.huygens.knaw.nl/bwn1880-2000/lemmata/bwn4/images/images/SAMKALDENH.jpg"/>
    <text>&lt;dtml-var bwn_header&gt;
 &lt;p class='genealogie'&gt;
  &lt;strong&gt;Samkalden, Hugo&lt;/strong&gt;, jurist en publicist (Idi (Nederlands-Indi&amp;euml;) 18-2-1906 - Mauthausen (Oostenrijk) 15-1-1943). Zoon van Joseph Samkalden, ondernemer, en Debora de Beer.
  

  &lt;img src=&amp;quot;images/SAMKALDENH.jpg&amp;quot; align=&amp;quot;right&amp;quot; BORDER=&amp;quot;0&amp;quot; alt=&amp;quot;afbeelding van Samkalden, Hugo&amp;quot; class=&amp;quot;bwnimg&amp;quot;&gt;

  
  &lt;/p&gt;
&lt;p&gt;De eerste vier jaar van zijn leven bracht Hugo Samkalden
    door op Sumatra, waar zijn vader oliewinplaatsen van de
    Dordtsche Petroleummaatschappij (later gelieerd met de
    Koninklijke/Shell) inspecteerde. Atjeh was een onrustig gebied,
    en het was zeker niet tegen de zin van de moeder dat de familie
    Samkalden in 1910 naar Nederland repatrieerde. Hugo's vader
    maakte carri&amp;egrave;re bij de firma R.S. Stokvis &amp;amp; Zoonen te
    Rotterdam, waarvan hij tot een beurscrisis in 1923
    president-directeur was.&lt;/p&gt;
&lt;p&gt;Na de lagere school bezocht Hugo het Gymnasium Erasmianum.
    De geestelijke gezondheid van zijn moeder bleek intussen reeds
    tijdens het verblijf in Atjeh te zijn aangetast door de dood
    van een zoontje en de gedurige ongerustheid over de gevaren die
    haar man bij de uitoefening van zijn werk liep. Tijdens de
    Eerste Wereldoorlog was zij actief betrokken bij de
    hulpverlening aan Belgische vluchtelingen in Rotterdam. In 1918
    werd zij het slachtoffer van de Spaanse griep, waarvan ze
    geestelijk niet herstelde. Vanaf dat jaar verbleef zij in
    psychiatrische inrichtingen, eerst te Oegstgeest, later in
    Apeldoorn, waar ze in 1927 overleed. Hoewel Hugo volgens de
    Joodse traditie nog zijn bar mitzwa had gedaan, assimileerde
    het gezin Samkalden.&lt;/p&gt;
&lt;p&gt;Na zijn eindexamen op 27 juni 1925 ging Samkalden aan de
    Leidse universiteit rechten studeren. Daar schreef hij teksten
    voor het groentoneel van de indologen. Hij was een briljant
    student en vond er een grote vriendenkring. Feesten kon hij met
    studeren afwisselen. In Leiden koos hij ook voor een
    homoseksueel bestaan. De studie zelf verliep snel: op 17
    januari 1927 deed hij zijn kandidaatsexamen Nederlands recht,
    op 10 december 1929 zijn doctoraal Nederlands burgerlijk recht
    met als bijvakken adatrecht en criminologie. Op 2 juli 1931
    legde hij met een studiebeurs van het Nederlands-Indische
    gouvernement een aanvullend doctoraal examen af in het
    adatrecht, het Nederlands-Indisch burgerlijk recht, het Javaans
    en de sociologie.&lt;/p&gt;
&lt;p&gt;Intussen had Samkalden zich reeds aan de voorbereiding van
    een proefschrift gezet. Hij kon in 1930 met een beurs ruim een
    jaar lang onderzoek doen in Berlijn, het toenmalige Mekka van
    cultuur en wetenschap. Op het Deutsches Institut f&amp;uuml;r
    Zeitungskunde bereidde hij zijn dissertatie 
    &lt;em&gt;Publieke meening, pers en staat&lt;/em&gt;

    voor, die op 26 februari 1932 te Leiden voor de juridische
    faculteit werd verdedigd. Dit proefschrift over een onderwerp
    uit de perswetenschap, waarbij hij juridische, psychologische
    en sociologische invalshoeken combineerde, bevatte ook enkele
    voorstellen tot hervorming van het staatsrecht, die
    belangstelling verraden voor pragmatische,
    juridisch-bestuurlijke moderniseringen.&lt;/p&gt;
&lt;p&gt;Hoewel zijn politieke belangstelling uitging naar het
    socialisme, betoonde Samkalden zich een progressieve liberaal.
    Op zijn promotiediner waren, behalve zijn mannelijke
    familieleden, tevens studievrienden aanwezig, onder wie Job van
    Leur en Bram Jansen, die later ook tot de vriendenkring van E.
    du Perron zouden behoren. Een baan die kon aansluiten bij het
    onderwerp van zijn proefschrift vond hij niet: de economische
    crisis bood weinig kansen en er bestond geen
    regeringspersdienst. Op aandringen van zijn vader, die zijn
    zoon een vaste werkkring raadde, zag Samkalden af van een
    Praagse uitnodiging voor een jaar onderzoek in de
    perswetenschap en koos hij voor een juridische loopbaan in
    Nederlands-Indi&amp;euml;: per 15 maart 1932 werd hij in Medan aan
    Sumatra's oostkust benoemd tot buitengewoon substituut-griffier
    bij de Raad van Justitie.&lt;/p&gt;
&lt;p&gt;Samkalden bleef anderhalf jaar in dienst op zijn
    geboorte-eiland. In diezelfde tijd begon van zijn hand een
    stroom van wetenschappelijke publicaties in Nederland en
    Nederlands-Indi&amp;euml; over perswetenschap en recht te
    verschijnen. In Medan legde Samkalden ook zijn eerste contacten
    met de Nederlands-Indische pers: de 
    &lt;em&gt;Deli-Courant&lt;/em&gt;

    van Willem Brandt. Al spoedig maakte hij promotie: op 15
    oktober 1933 werd Samkalden tijdelijk tewerkgesteld op de
    Algemeene Secretarie te Buitenzorg bij Afdeeling I:
    staatkundige, sociale en juridische zaken. Hij maakte dank zij
    zijn uitstekende werk in de centrale bureaucratie van
    Nederlands-Indi&amp;euml; snel carri&amp;egrave;re: op 17 augustus 1934
    werd hij redacteur, op 18 maart 1936 adjunct-referendaris en op
    1 april 1938 referendaris 2e klas. Zijn contacten met de
    Nederlands-Indische pers namen toe: J.H. Ritman van het 
    &lt;em&gt;Bataviaasch Nieuwsblad&lt;/em&gt;

    werd een vriend. In diens blad en in de 
    &lt;em&gt;Indische Courant&lt;/em&gt;

    publiceerde hij regelmatig over literaire en historische
    onderwerpen, niet zelden zonder ondertekening - zoals toen
    gebruikelijk was - of slechts met 'Sk'. Het merendeel van zijn
    niet gesigneerde artikelen is nog niet achterhaald. Ook een
    Indisch courantier als Willem Brandt was Samkaldens medewerking
    aan de 
    &lt;em&gt;Indische Courant&lt;/em&gt;

    ontgaan, omdat zijn werk niet-ondertekend verscheen.&lt;/p&gt;
&lt;p&gt;Vanaf 1934 nam Hugo Samkalden deel aan het maandelijkse
    filosofische dispuut in Batavia van prof. H.R. Hoetink, dat
    beurtelings ten huize van de leden W.F. Wertheim, P.J. Koets en
    anderen werd gehouden. Algemene filosofische, juridische en
    koloniale vraagstukken kwamen aan de orde, voordat de
    conversatie begon. Samkalden was ook in Buitenzorg actief in
    het amateurtoneel. Hij vertaalde van Jean Anouilh 
    &lt;em&gt;Y'avait un prisonnier&lt;/em&gt;

    uit 1935 als 
    &lt;em&gt;Een gevangene keert terug&lt;/em&gt;

    , dat onder zijn regie op 2 november 1935 in Buitenzorg in
    aanwezigheid van 'de landvoogdelijke familie' werd
    opgevoerd.&lt;/p&gt;
&lt;p&gt;Op 14 maart 1937 zocht Samkalden Du Perron in Tjitjoeroeg op
    met de bedoeling hem om een lezing te vragen; zoals altijd
    weigerde Du Perron. Wel ontstond er een zeer intensieve
    vriendschap. Via Samkalden leerde Du Perron vele jonge
    indologen en bestuursambtenaren kennen. Samkalden introduceerde
    hem ook bij Ritman van het 
    &lt;em&gt;Bataviaasch Nieuwsblad&lt;/em&gt;

    , waaraan Du Perron vast medewerker zou worden. Samkalden had
    Brandt al op zijn verzoek geadviseerd over de oprichting van
    een algemeen Indisch cultureel tijdschrift, waarin Du Perron -
    die toen nog in Parijs woonde - een rol zou moeten spelen.
    Samen met Du Perron, Koets, Van Leur, Thomas Nix en enkele
    Indonesi&amp;euml;rs, zoals Abdoel Karim Pringgodigdo en Achmad
    Soebardjo, bereidde hij de oprichting van het tijdschrift
    'Noesantara' voor, eerst na de Tweede Wereldoorlog zou een
    dergelijk tijdschrift verschijnen onder dezelfde naam.&lt;/p&gt;
&lt;p&gt;Bij het in 1938 aan de dag tredende Bataviase zedenschandaal
    ten tijde van gouverneur-generaal A.W.L. Tjarda van
    Starkenborgh Stachouwer, waarbij ook vele homoseksuele
    ambtenaren werden vervolgd, was Samkalden betrekkelijk laat aan
    de beurt. Zijn arrestatie in februari 1939 wegens seksuele
    contacten met - volgens de toen vigerende wet nog minderjarige
    - Nederlandse soldaten leidde op 21 maart 1939 tot een
    veroordeling van &amp;eacute;&amp;eacute;n jaar gevangenisstraf.
    Doorslaggevend was een schriftelijk document, dat hij bewaard
    had. Tijdens zijn gevangenschap lieten zijn familie en vrienden
    hem niet in de steek. Volgens een aantekening uit zijn
    nalatenschap ontving hij van 26 verschillende correspondenten
    brieven. Du Perron zond hem 15 brieven, die niet zijn
    teruggevonden. In gevangenschap schreef Samkalden veel
    artikelen, en aforismen over vrijheid, die in het progressieve
    Indische tijdschrift 
    &lt;em&gt;Kritiek en Opbouw&lt;/em&gt;

    werden gepubliceerd.&lt;/p&gt;
&lt;p&gt;Na zijn ontslag uit de gevangenis kon Samkaldens Indische
    loopbaan geen vervolg krijgen. Hij vertrok in april 1940 naar
    Nederland, waar hij emplooi in de pers hoopte te vinden en Du
    Perron en Ter Braak wilde ontmoeten. Op 3 mei 1940 - ongeveer
    het slechtste moment voor een joodse Nederlander - kwam hij in
    Nederland aan. Nog twee keer had Samkalden contact met Du
    Perron, en met Ter Braak kon hij nog een premi&amp;egrave;re van
    Gerhart Hauptmanns 
    &lt;em&gt;Vor Sonnenuntergang&lt;/em&gt;

    in Den Haag bezoeken, v&amp;oacute;&amp;oacute;r Ter Braak en Du Perron in
    mei 1940 stierven. Onder de Duitse bezetting hoefde Hugo
    Samkalden niet meer op een baan te rekenen. Hij bewoog zich in
    de kring van de vrienden van Du Perron; met diens weduwe,
    Elisabeth de Roos, had hij een bijzonder contact. Ondertussen
    begaf hij zich in het verzet. Wegens zijn betrokkenheid bij het
    in kaart brengen van luchtlandingsplaatsen in Haamstede werd
    Hugo Samkalden op 26 september 1941 gearresteerd en op 2 maart
    1942 in Scheveningen door een Duitse marinekrijgsraad ter dood
    veroordeeld. Samkalden bracht zijn detentie door in
    Scheveningen en Utrecht. Zijn vader zocht hem regelmatig op. De
    brieven aan zijn vader uit de gevangenis groeiden uit tot
    brieven die tot al zijn vrienden waren gericht. Zij vormen een
    document van ongebroken geestkracht en sto&amp;iuml;cijnse houding.
    Na de omzetting van de doodstraf in een lange gevangenisstraf,
    op 22 juli 1942 te Utrecht, werd Hugo Samkalden ten slotte naar
    het concentratiekamp Mauthausen getransporteerd, waar hij werd
    vermoord. Zijn korte leven heeft in wetenschap en literatuur
    zijn sporen nagelaten.&lt;/p&gt;
&lt;p&gt;
  &lt;a href='agedeelte'&gt;A: &lt;/a&gt;De nalatenschap berust bij de Erven Hugo
  Samkalden.&lt;/p&gt;
&lt;p&gt;
  &lt;a href='pgedeelte'&gt;P: &lt;/a&gt;Behalve de in de tekst genoemde publikaties: artikelen in 
    &lt;em&gt;Indologenblad&lt;/em&gt;

    , 
    &lt;em&gt;Indisch Tijdschrift van het Recht&lt;/em&gt;

    , 
    &lt;em&gt;Haagsch Maandblad&lt;/em&gt;

    , 
    &lt;em&gt;De Stuw&lt;/em&gt;

    , 
    &lt;em&gt;Nederlandsch Juristenblad&lt;/em&gt;

    , 
    &lt;em&gt;Mensch en Maatschappij&lt;/em&gt;

    , 
    &lt;em&gt;Indische Courant&lt;/em&gt;

    , 
    &lt;em&gt;Bataviaasch Nieuwsblad&lt;/em&gt;

    , 
    &lt;em&gt;Kritiek en Opbouw&lt;/em&gt;

    , 
    &lt;em&gt;Nieuws van den Dag voor Nederlandsch-Indi&amp;euml;&lt;/em&gt;

    en 
    &lt;em&gt;Criterium&lt;/em&gt;

    .&lt;/p&gt;
&lt;p&gt;
  &lt;a href='lgedeelte'&gt;L: &lt;/a&gt;E. du Perron, 
  &lt;em&gt;Brieven&lt;/em&gt;

  VI-IX (Amsterdam, 1980-1990); Kees Snoek, 
  &lt;em&gt;De Indische jaren van E. du Perron&lt;/em&gt;

  (Amsterdam, 1990); Jaap Vogel, 
  &lt;em&gt;De opkomst van het Indocentrische geschiedbeeld. Leven en
  werken van B.J.O. Schrieke en J.C. van Leur&lt;/em&gt;

  (Hilversum, 1992).&lt;/p&gt;


&lt;p&gt;
&lt;a href=&amp;quot;igedeelte&amp;quot;&gt;I: &lt;/a&gt;Kees Snoek, 
  &lt;em&gt;De Indische jaren van E. du Perron&lt;/em&gt;

  (Amsterdam, 1990) 386 [Samkalden circa 1940].&lt;/p&gt;


&lt;p&gt;Ronald Spoor&lt;/p&gt; 
&lt;dtml-var bwn_footer&gt;</text>
  </biography>
</biodes>

