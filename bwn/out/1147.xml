<biodes version="1.0">
  <fileDesc>
    <title>Lubberhuizen, Geertjan (1916-1984)</title>
    <ref target="http://resources.huygens.knaw.nl/bwn1880-2000/lemmata/bwn5/lubberhuizen"/>
    <publisher>
      <name>Biografisch Woordenboek van Nederland:1880-2000</name>
      <ref target="http://resources.huygens.knaw.nl/bwn1880-2000"/>
    </publisher>
  </fileDesc>
  <person>
    <idno type="id">lubberhuizen</idno>
    <persName><name type="geslachtsnaam">Lubberhuizen</name>, Geertjan</persName>
    <sex value="1"/>
    <event type="birth" when="1916"/>
    <event type="death" when="1984"/>
    <state type="occupation">uitgever</state>
  </person>
  <biography>
    <graphic url="http://resources.huygens.knaw.nl/bwn1880-2000/lemmata/bwn5/images/images/lubberhuizen.jpg"/>
    <text>&lt;dtml-var bwn_header&gt;
 &lt;p class='genealogie'&gt;
  &lt;strong&gt;Lubberhuizen, Geertjan&lt;/strong&gt;, uitgever (Schoten (N.H.) 15-3-1916 - Cornamona (Ierland) 18-7-1984). 
Zoon van Jan Willem Lubberhuizen, werktuigbouwkundig ingenieur,
  en Josina Petronella de Muijnck. Gehuwd op 19-4-1944 met
  Wilhelmina Jacoba van Reenen (geb. 1917). Uit dit huwelijk werden
  2 zoons geboren. Na echtscheiding (24-9-1952) gehuwd op 1-11-1952
  met Anna Simonis (geb. 1920). Dit huwelijk bleef kinderloos. Na
  echtscheiding (24-9-1955) gehuwd op 20-10-1955 met Hilda Helena
  Nelly Tjeenk Willink (1919-1998). Dit huwelijk bleef kinderloos.
  Na echtscheiding (10-1-1967) gehuwd op 24-2-1967 met Cornelia
  Harmsen (geb. 1930). Uit dit huwelijk werden 1 zoon en 1 dochter
  geboren.
  

  
  &lt;/p&gt;
&lt;p&gt;
  &lt;img class='bwnimg' BORDER='0' align='right' src='images/lubberhuizen.jpg' alt='afbeelding van Lubberhuizen, Geertjan'&gt;Wie in mijn jeugd mijn verdere levensloop had voorspeld,
    moet Geert Lubberhuizen eens gezegd hebben, zou aan alles
    hebben gedacht behalve aan wat het werkelijk is geworden. Hij
    groeide op als halve wees - zijn moeder overleed toen hij
    anderhalf jaar oud was -, maar hij werd door de tweede vrouw
    van zijn vader liefderijk opgevangen. Pas op zijn achttiende
    ontdekte hij dat zij niet zijn echte moeder was. Zijn
    avontuurlijke vader kon door grote vakkennis overal werk
    vinden. Zo woonde het gezin enige tijd in Buenos Aires in
    Argentini&amp;euml; (1920) en in Weltevreden in
    Nederlands-Indi&amp;euml; (1921). Toen Geert de leerplichtige
    leeftijd had bereikt, werd van eind 1922 tot 1928 Ede en
    aansluitend, tot 1938, Arnhem de vaste woonplaats. Wel reisde
    vader Lubberhuizen voor de kunstzijdefabriek ENKA de halve
    wereld af, zodat de opvoeding van Geert en zijn jongere
    halfbroer en -zuster op zijn vrouw neerkwam.&lt;/p&gt;
&lt;p&gt;Lubberhuizen was een rustige leerling, die zonder moeite
    zijn scholen doorliep, al toonde hij in de laatste jaren van
    het Christelijk Lyceum in Arnhem meer aandacht voor het
    bespelen van klarinet en saxofoon, voor toneel en bovenal voor
    medeleerlinge Willy van Reenen, die tien jaar later zijn
    (eerste) vrouw zou worden. In 1935 schreef hij zich in voor de
    studie chemie aan de Rijksuniversiteit te Utrecht. De student
    begon veelbelovend, want vader Lubberhuizen eiste dat de zoon
    tot zijn 21ste jaar thuis zou wonen. Eenmaal op kamers in
    Utrecht gaf Lubberhuizen zich over aan muziek, toneel,
    studentenjool en - niet te vergeten - vrouwelijk schoon. Hij
    speelde in het muziekgezelschap van het Utrechtsch
    Studentencorps en trad op in toneelstukken. Van afstuderen zou
    het nooit komen: eerst niet door de Duitse bezetting en daarna
    niet omdat Lubberhuizen volledig opging in zijn
    uitgeverswerk.&lt;/p&gt;
&lt;p&gt;In bijdragen aan 
    &lt;em&gt;Vox Studiosorum&lt;/em&gt;

    , het blad van het corps, gaf Lubberhuizen voor het eerst blijk
    van maatschappelijk engagement. Zo riep hij in oktober 1939
    zijn medestudenten op meer aandacht te schenken aan de oorlog
    die elders in Europa was begonnen. Na de Duitse inval, in mei
    1940, ging het universitaire leven aanvankelijk door alsof er
    niets aan de hand was. Ook 
    &lt;em&gt;Vox Studiosorum&lt;/em&gt;

    - waarvan Lubberhuizen in 1939 medewerker was geworden en in
    het volgende jaar officieel redactielid - stelde zich apolitiek
    op. Maar een Duits bevel, in november 1940, dat joodse
    hoogleraren moesten worden ontslagen, griefde hem diep, evenals
    het feit dat in Leiden en Delft w&amp;egrave;l protestacties werden
    gevoerd, terwijl Utrecht passief bleef. Openlijk kwam zijn
    woede tot uiting in een bespreking (&lt;em&gt;Vox Studiosorum&lt;/em&gt;

    , 14-2-1941) van de Duitse propagandafilm 
    &lt;em&gt;Jud S&amp;uuml;ss&lt;/em&gt;

    , een toonbeeld van antisemitisme. Hij stelde dat de film 'bij
    den argeloozen toeschouwer slechts haat wekt, blinde haat,
    zonder eenig kunstgenot'.&lt;/p&gt;
&lt;p&gt;Uit woede over deze filmbespreking legden de Duitse
    autoriteiten 
    &lt;em&gt;Vox&lt;/em&gt;

    een verschijningsverbod op. De recensent kreeg opdracht zich
    drie maanden lang dagelijks te melden bij de Sicherheitsdienst
    in Utrecht, wat hij ook deed. Het betekende de geboorte van de
    verzetsstrijder Lubberhuizen, die zich bij zijn illegale
    activiteiten van verschillende schuilnamen zou bedienen,
    vari&amp;euml;rend van Bas Ruys (of Ruysch), Karel Ferdinand de
    Lange - hij was 1 meter 93 - tot B. de Busy. In het laatste
    pseudoniem valt de naam te herkennen van de uitgeverij die
    Lubberhuizen in de oorlog oprichtte en die hij nadien jarenlang
    zou leiden, 'De Bezige Bij'.&lt;/p&gt;
&lt;p&gt;De uitgeverij vloeide voort uit illegale activiteiten,
    aanvankelijk van studentikoze aard, zoals het leggen van een
    krans met oranje lint bij een standbeeld van Jan van Nassau in
    Utrecht. Maar geleidelijk werd het verzet serieus. Lubberhuizen
    maakte zich sterk voor het onderbrengen van joodse kinderen;
    naar schatting driehonderd kinderen zijn in de maanden van de
    jodendeportaties - van de zomer van 1942 tot de herfst van 1943
    - via het door hem in Utrecht geleide kanaal aan een
    onderduikadres geholpen. Omdat met het transport en de
    huisvesting van de kinderen hoge kosten waren gemoeid, werd
    besloten een rijmprent te maken van 
    &lt;em&gt;Het lied der achttien doden&lt;/em&gt;

    van Jan Campert en de opbrengst voor dit doel te bestemmen. Dat
    gebeurde begin 1943. Nog in de oorlog is de prent herhaaldelijk
    herdrukt, tot een oplage van ten minste 15.000. Vanzelfsprekend
    deed Lubberhuizen dit werk niet alleen. Met name Charles van
    Blommestein, Rut Matthijsen en Sjoerd Leiker behoorden tot de
    waardevolle medewerkers. Maar Lubberhuizen was de
    inspirator.&lt;/p&gt;
&lt;p&gt;Het succes van de rijmprent bracht bij Lubberhuizen een
    onvermoed talent aan het licht: het bezielend omgaan met
    schrijvers, tekenaars, clich&amp;eacute;makers, drukkers. Binnen
    anderhalf jaar verscheen een stroom van illegale uitgaven. Deze
    betroffen vertalingen van bijvoorbeeld Edgar Allan Poe, John
    Steinbeck en Andr&amp;eacute; Gide, literair proza in de reeks
    'Quousque tandem' - 'Hoe lang nog?', naar de eerste woorden van
    Cicero's befaamde rede over de heersende terreur in Rome - met
    werk van Maurits Mok, P. Geyl, F. Bordewijk en anderen (allen
    onder schuilnaam), rijmprenten, liedteksten, een toespraak van
    koningin Wilhelmina. In totaal betrof het 72 uitgaven, een
    gigantische prestatie, want alles gebeurde in het diepste
    geheim. Tot veler verbazing ontpopte Lubberhuizen zich als een
    ware bibliofiel met een voorkeur voor fraai verzorgde
    boeken.&lt;/p&gt;
&lt;p&gt;Na zijn huwelijk en verhuizing naar Amsterdam lieten de
    omstandigheden het verder publiceren van geschriften niet toe.
    Lubberhuizen gebruikte de vrijgekomen tijd om een basis te
    leggen voor voortzetting van de uitgeverij na de bevrijding.
    Samen met Charles van Blommestein en Wim Schouten - die erkend
    uitgever was - vormde Geert Lubberhuizen twee dagen na de
    capitulatie van Duitsland de driekoppige directie van wat
    notarieel werd vastgelegd als 'Co&amp;ouml;peratieve Vereeniging
    ''De Bezige Bij'' '. Auteurs wier werk bij de uitgeverij
    verscheen, zouden zowel medezeggenschap krijgen als delen in de
    te maken winst. Overigens liet Lubberhuizen meteen vastleggen
    dat 'de dagelijkse leiding en de leiding van technische zaken
    berusten bij de Directie'. Het startkapitaal van 25.000 guldenwas
    in het laatste oorlogsjaar verkregen door reservering van de
    winst op twee in 1944 verschenen illegale boeken: 
    &lt;em&gt;W.A.-man&lt;/em&gt;

    van W. Swaertreger (pseudoniem van Theun de Vries) en 
    &lt;em&gt;Het raadsel van Arend en Hendrik Goudt&lt;/em&gt;

    van Jan Jacob ten Hove (pseudoniem van D. Hoek). Vrij spoedig
    na de bevrijding bleek dit bedrag onvoldoende, en de prille
    uitgeverij kwam in de problemen. De opbrengst van het boek 
    &lt;em&gt;Die van ons&lt;/em&gt;

    (1945) van Willy Corsari zorgde voor een betere basis. In
    oktober 1945 vond 'De Bezige Bij' een definitief onderkomen aan
    de Frans van Miereveldstraat in Amsterdam-Zuid.&lt;/p&gt;
&lt;p&gt;De geschiedenis van 'De Bezige Bij' is nauw verbonden met de
    oprichter. Het was Lubberhuizen die de goodwill van een
    ondergrondse uitgeverij omzette in een respectabel fonds, dat
    vooral literair betekenis kreeg. De directeur behandelde de
    schrijvers als een vader en sprong voor hen in de bres. Alleen
    van inspraak in de co&amp;ouml;peratieve uitgeverij kwam weinig
    terecht, want Lubberhuizen hield de teugels strak en besliste
    zelf. Hoewel hem werd verweten dat 'economie absoluut
    prevaleert boven kultuur' (Wennekes, 217-218), was onmiskenbaar
    dat hij bij een uitgave niet alleen lette op zakelijke
    aspecten, maar terdege de literaire kwaliteiten voor ogen
    hield. Zelfs was hij bereid de kansen op winst weg te wuiven
    wanneer een manuscript afweek van geaccepteerde stijlen, maar
    hij er zelf de betekenis van inzag. Ook gaf hij geregeld
    po&amp;euml;zie uit die zakelijk kansloos moest worden geacht. Zelf
    zei hij hierover: 'Een uitgever heeft een januskop. Hij is half
    commercieel en half niet. Je moet alleen maar uitgeven wat je
    fijn vindt' (Frenkel Frank). Lubberhuizen ging sterk op zijn
    gevoel af. Oude gevestigde literatuur lag hem niet,
    baanbrekende des te meer.&lt;/p&gt;
&lt;p&gt;Het driemanschap als directie heeft niet lang bestaan. Van
    Blommestein nam in 1953 ontslag, omdat zijn vrouw, Anneke
    Simonis, een relatie had aangeknoopt met Lubberhuizen; drie
    jaar later zou hij met haar trouwen. Schouten vertrok in 1956
    en werd vervolgens door de leden-auteurs tot bestuurslid
    benoemd. Lubberhuizen gaf daarna, als enig overgebleven
    directeur, op eigen wijze inhoud aan de uitgeverij. Ook wanneer
    de ledenvergadering het met zijn beleid oneens was - en dat
    gebeurde nogal eens -, ging hij zijn eigen gang, en omdat de
    resultaten gunstig waren, wist hij zijn positie moeiteloos te
    handhaven. Zelfs bij zware kritiek bleef hij rustig en werd
    nooit driftig.&lt;/p&gt;
&lt;p&gt;Geregeld uitten de leden-auteurs van 'De Bezige Bij'
    bezwaren tegen niet-literaire uitgaven, die volgens hen niet in
    het fonds thuishoorden. Maar juist zulk werk zorgde voor de
    winst waarmee de uitgeverij zich kon wagen aan literaire
    experimenten. Zo boekte het bedrijf succes met de 'Gouden
    Boekjes', een Amerikaanse serie die vanaf 1949 door Annie M.G.
    Schmidt en Han G. Hoekstra op eigenzinnige manier werd
    vertaald. Veel deeltjes zijn nadien keer op keer herdrukt. In
    1967 golden de bezwaren de gebundelde uitgave van de
    krantenstrips van 'Tom Poes' en 'Ollie B. Bommel' van Marten
    Toonder. In tegenstelling tot Lubberhuizen vonden de leden der
    co&amp;ouml;peratie deze verhalen niet literair. Maar de bundel
    werd gevolgd door meer dan dertig andere 'reuzenpockets', die
    de jaren door zijn herdrukt en enorme oplagen bereikten. 'De
    Bezige Bij', die omstreeks 1970 voor financi&amp;euml;le problemen
    stond, werd erdoor gered. Lubberhuizen kon doorgaan met zijn
    creatieve manier van uitgeven. De uitgeverij werd in literair
    opzicht als een van de belangrijkste van Nederland
    beschouwd.&lt;/p&gt;
&lt;p&gt;Lubberhuizen dankte zijn succes aan zijn charme, aan zijn
    talent als weinig anderen te kunnen omgaan met schrijvers,
    zelfs de vedetten onder hen. Overigens konden veel vrouwen hem
    evenmin weerstaan. Naast zijn vier huwelijken begon hij voor
    korte of lange tijd een relatie, soms enkele tegelijk. Die met
    de schrijfster Mischa de Vreede duurde een aantal jaren; zij
    zou haar ervaringen in 1977 verwerken in de roman 
    &lt;em&gt;Eindelijk mezelf&lt;/em&gt;

    , waarin Lubberhuizen herkenbaar wordt opgevoerd. De uitgever
    zag er geen been in het werk zelf te publiceren en te
    herdrukken. Toen zijn tweede vrouw, Anneke Simonis, hem verliet
    voor een ander, raakte hij evenwel totaal uit balans, omdat
    niet hij, maar zij het initiatief had genomen.&lt;/p&gt;
&lt;p&gt;Geert Lubberhuizen beschikte over een gigantische
    werkkracht. Zijn medewerkers op de uitgeverij klaagden geregeld
    dat de directeur vaak afwezig was, zij het bijna altijd in
    functies die betekenis hadden voor de uitgeverij. Toch werd hem
    nooit gebrek aan leiding verweten, want op cruciale momenten
    was hij er altijd. Hij hield de touwtjes strak in handen en nam
    alle belangrijke beslissingen. De jaren door ontplooide hij
    nevenactiviteiten, doorgaans onbezoldigd, maar in het belang
    van 'De Bezige Bij'. In vakkringen was Lubberhuizen actief,
    onder meer van 1961 tot 1964 als voorzitter van de Commissie
    voor de Collectieve Propaganda van het Nederlandse Boek. Van
    1967 tot 1968 was hij voorzitter van de Koninklijke Nederlandse
    Uitgeversbond en tegelijkertijd, van 1964 tot 1970, redacteur
    van het vakblad 
    &lt;em&gt;De Uitgever&lt;/em&gt;

    . Van 1974 tot kort voor zijn overlijden was hij als
    organisator en als presentator betrokken bij het
    dichtersfestival 'Poetry International' in Rotterdam.&lt;/p&gt;
&lt;p&gt;Na zijn pensionering nam Geert Lubberhuizen - die zich
    omstreeks die tijd opeens Geertjan ging noemen - zich voor, op
    een vergelijkbare manier door te gaan. Vanuit Ierland, waar hij
    het grootste deel van het jaar wilde wonen, richtte hij in 1981
    de naar zijn woonplaats genoemde 'Cornamona Pers/Press' op,
    bedoeld om in typografisch opzicht verfijnde boekjes uit te
    geven. Het aantal uitgaven zou beperkt blijven, ten eerste om
    de tijdrovende zorg die ze vroegen en ook omdat Lubberhuizen
    een beperkt aantal jaren te leven had. Ook stelde hij in 1984
    de bloemlezing 
    &lt;em&gt;Dichters bij De Bezige Bij, 1944-1984&lt;/em&gt;

    samen. Een voorgenomen autobiografie kwam nooit tot stand; zijn
    geschreven herinneringen beperken zich tot vier bijdragen aan
    het tijdschrift 
    &lt;em&gt;Bijster&lt;/em&gt;

    in 1969. Eind 1983 werd Lubberhuizen onwel; bij onderzoek werd
    een hersentumor geconstateerd. Na een aantal zorgelijke maanden
    overleed hij op 68-jarige leeftijd in zijn huis in Ierland. Op
    zijn verzoek werd hij in Ierland begraven.&lt;/p&gt;
&lt;p&gt;
  &lt;a href='pgedeelte'&gt;P: &lt;/a&gt;'De directeur', in 
    &lt;em&gt;Bijster&lt;/em&gt;

    1 (1969) nrs. 1, 2, 3 en 4.&lt;/p&gt;
&lt;p&gt;
  &lt;a href='lgedeelte'&gt;L: &lt;/a&gt;K. Heeroma, 'Onderdrukking en verzet in de
  literatuur', in 
  &lt;em&gt;Onderdrukking en verzet. Nederland in oorlogstijd&lt;/em&gt;

  . II. Onder red. van J.J. van Bolhuis [e.a.] (Arnhem [etc.] z.j.)
  536-548; interview door Dimitri Frenkel Frank, in 
  &lt;em&gt;De Telegraaf&lt;/em&gt;

  , 2-3-1961; Richter Roegholt, 
  &lt;em&gt;De geschiedenis van De Bezige Bij, 1942-1972&lt;/em&gt;

  (Amsterdam 1972); L. de Jong, 
  &lt;em&gt;Het Koninkrijk der Nederlanden in de Tweede Wereldoorlog&lt;/em&gt;

  VII ('s-Gravenhage 1976) 833 e.v. en Xb ('s-Gravenhage 1981) 454;
  Lisette Lewin, 
  &lt;em&gt;Het clandestiene boek,&lt;/em&gt;
  &lt;em&gt;1940-1945&lt;/em&gt;

  (Amsterdam 1983); Hans Mulder, 
  &lt;em&gt;Een groote laars, een plompe voet. Nederland en de Nazi's in
  spotprent en karikatuur, 1933-1945&lt;/em&gt;

  (Amsterdam [etc.] 1985) 124-126; Wim Schouten, 
  &lt;em&gt;Een vak vol boeken. Herinneringen aan veertig jaar leven in en
  om de uitgeverij&lt;/em&gt;

  (Amsterdam 1988); Marten Toonder, 
  &lt;em&gt;Het geluid van bloemen. Autobiografie&lt;/em&gt;

  . II: 
  &lt;em&gt;1939-1945&lt;/em&gt;

  (Amsterdam 1993) 366-378, 453; idem, 
  &lt;em&gt;Onder het kollende meer Doo. Autobiografie&lt;/em&gt;

  . III: 
  &lt;em&gt;1945-1965&lt;/em&gt;

  (Amsterdam 1996) 18, 179-181; Wim Wennekes, 
  &lt;em&gt;Geert Lubberhuizen, uitgever. Het mysterie van de Van
  Miereveldstraat&lt;/em&gt;

  (Amsterdam 1994); Max Nord, 'Uitgever van het verzet', in 
  &lt;em&gt;Achterwaarts. Memoires&lt;/em&gt;

  (Amsterdam 1998) 259-266.&lt;/p&gt;
&lt;p&gt;
  &lt;a href='igedeelte'&gt;I: &lt;/a&gt;

  Wim Wennekes, 
  &lt;em&gt;Geert Lubberhuizen, uitgever. Het mysterie van de Van
  Miereveldstraat.&lt;/em&gt;

  (Amsterdam 1994) 201.&lt;/p&gt;
&lt;p&gt;Frans Oudejans &amp;#134;&lt;/p&gt; 
&lt;dtml-var bwn_footer&gt;
</text>
  </biography>
</biodes>

