<biodes version="1.0">
  <fileDesc>
    <title>Blok, Petrus Johannes (1855-1929)</title>
    <ref target="http://resources.huygens.knaw.nl/bwn1880-2000/lemmata/bwn1/blokpj"/>
    <publisher>
      <name>Biografisch Woordenboek van Nederland:1880-2000</name>
      <ref target="http://resources.huygens.knaw.nl/bwn1880-2000"/>
    </publisher>
  </fileDesc>
  <person>
    <idno type="id">blokpj</idno>
    <persName><name type="geslachtsnaam">Blok</name>, Petrus Johannes</persName>
    <sex value="1"/>
    <event type="birth" when="1855"/>
    <event type="death" when="1929"/>
    <state type="occupation">historicus</state>
  </person>
  <biography>
    <graphic url="http://resources.huygens.knaw.nl/bwn1880-2000/lemmata/bwn1/images/images/BLOKPJ.jpg"/>
    <text>&lt;dtml-var bwn_header&gt;
 &lt;p class='genealogie'&gt;
  &lt;strong&gt;Blok, Petrus Johannes&lt;/strong&gt;, hoogleraar geschiedenis (Den Helder 10-1-1855 - Leiden 24-10-1929).

Zoon van Cornelis Johannes Blok, schoolhouder, en Dieuwertje Ruijter.
Gehuwd op 14-7-1881 met Maria Dorothea Felix, en na haar overlijden op
23-8-1908 met Johanna Frederika Kuiper op 12-4-1911. Uit het eerste
huwelijk werden 2 zoons en 1 dochter geboren.

&lt;img src=&amp;quot;images/BLOKPJ.jpg&amp;quot; align=&amp;quot;right&amp;quot; BORDER=&amp;quot;0&amp;quot; alt=&amp;quot;afbeelding van Blok, Petrus Johannes&amp;quot; class=&amp;quot;bwnimg&amp;quot;&gt;

&lt;/p&gt;
&lt;p&gt;Blok doorliep de Latijnse school te Alkmaar en ging klassieke
letteren studeren in Leiden. De studieresultaten waren behoorlijk, doch
zonder extra luister, waaraan zijn toenmalige bekrompen financi&amp;euml;le
omstandigheden - na het plotseling overlijden van zijn vader - niet
geheel vreemd waren. Na in 1879 gepromoveerd te zijn op 
&lt;em&gt;Sextus Pompejus Magnus Gnaei filius&lt;/em&gt;

werd hij leraar aan het Leids gymnasium. De altijd zeer werkzame Blok
vond in het onderwijs niet genoeg bezigheid, en zocht op aanraden van
Fruin ontplooiing in het Leidse gemeentearchief. Zo ontstond in 1883 
&lt;em&gt;Eene Hollandsche stad in de Middeleeuwen&lt;/em&gt;

(1883), een jaar later reeds gevolgd door 
&lt;em&gt;Eene Hollandsche stad onder de Bourgondisch-Oostenrijksche
heerschappij&lt;/em&gt;

(1884). Deze beide eerstelingen over Leidens geschiedenis toonden
dadelijk Bloks deugden en gebreken: de werkkracht, de voortvarendheid,
het driftig verlangen naar zichtbare resultaten die een ander van nut
konden zijn; maar tevens de slordige compositie, de onverzorgde stijl,
de al te vluchtige ori&amp;euml;ntatie op terreinen die hijzelf voor het
eerst betrad. Werkelijke kenners van de middeleeuwen als Samuel Muller
stonden tegenover dit jeugdwerk nogal kritisch, maar in den lande
vestigde Blok met deze boeken zijn naam als een meester in het vak.
Niet onverdiend ook: na de grote critici van de negentiende eeuw was er
behoefte aan mannen die de synthese zouden aandurven. Juist aan die
moed heeft het Blok nooit ontbroken.&lt;/p&gt;
&lt;p&gt;Zijn ster rees nu snel. In 1884 werd hij hoogleraar in de algemene
en vaderlandse geschiedenis te Groningen. De tien gelukkigste jaren van
zijn leven, waarin niets hem teveel was en niets te gering. Blok was
naar Fruins woord, 'een levenwekkend man', die graag nieuwe
dingen begon en anderen stimuleerde. De regio zou daarvan profiteren.
Blok gaf de stoot tot de uitgave van het 
&lt;em&gt;Oorkondenboek van Groningen en Drenthe&lt;/em&gt;

(1895-1899. 2 dln.), richtte het Groninger Historisch Genootschap op en
deed de 
&lt;em&gt;Groninger Volksalmanak&lt;/em&gt;

herleven. In zijn onderwijs appelleerde hij bewust aan het
provincialisme, met colleges over Friesland in de middeleeuwen. Zijn
kritische behandeling van dierbaar geworden tradities kon de studenten
misschien wel eens schokken - Troelstra moet eenmaal boos de zaal zijn
uitgelopen - maar Blok heeft ten slotte toch de noorderlingen voor zich
weten te winnen.&lt;/p&gt;
&lt;p&gt;In zijn Groningse jaren begon Blok ook zijn archiefreizen, om in het
buitenland voor de Nederlandse geschiedenis belangrijke documenten op
te sporen. Daaruit is een reeks verslagen ontstaan, en uiteindelijk ook
het Nederlands historisch instituut te Rome, Bloks creatie bij uitstek.
Zo wees hij aan waar meer bouwstenen te vinden zouden zijn voor wat hij
zelf intussen al was begonnen: zijn 
&lt;em&gt;Geschiedenis van het Nederlandsche volk,&lt;/em&gt;

waarvan in 1892 het eerste deel van de pers kwam, en in 1907 als
laatste deel VIII. Zo klom Blok steeds hoger in de hi&amp;euml;rarchie van
Nederlandse historici. Fruins aftreden in 1894 bracht hem met de Leidse
leerstoel voor vaderlandse geschiedenis het onbetwiste primaat. Na
Fruins dood nam hij ook in 1899 de redactie van de 
&lt;em&gt;Bijdragen voor Vaderlandsche Geschiedenis en Oudheidkunde&lt;/em&gt;

over. Sinds 1893 al redacteur van het 
&lt;em&gt;Museum. Maandblad voor philologie en geschiedenis,&lt;/em&gt;

zou Blok bovendien later nog een eigen tijdschrift stichten in 
&lt;em&gt;Onze Eeuw&lt;/em&gt;

(1901-1924). Intussen zagen natuurlijk ook tal van historische
publikaties het licht, vooral biografie&amp;euml;n, zowel kleine - meer dan
300 artikelen in het 
&lt;em&gt;Nieuw Nederlandsch Biografisch Woordenboek -&lt;/em&gt;

als afzonderlijke boekdelen over Oranje (1919-1920), Frederik Hendrik
(1924) en De Ruyter (1928). Dat laatste boek wordt gewoonlijk als zijn
beste werk beschouwd.&lt;/p&gt;
&lt;p&gt;Maar zijn naam is onvermijdelijk het meest verbonden aan de 
&lt;em&gt;Geschiedenis van het Nederlandsche volk,&lt;/em&gt;

waarvan bij zijn leven drie Nederlandse uitgaven, twee Engelse
bewerkingen en een Duitse vertaling het licht zagen. Een Nederlandse,
vaderlandse geschiedenis. Dat was voor Blok een roeping, vooral toen
hij de Leidse katheder bezet hield, met zijn unieke leeropdracht voor
alleen de vaderlandse geschiedenis. Blok zag het als zijn plicht het
nationale verleden te laten spreken, tot versterking van het
volksbewustzijn. Het best kon hij zich uitleven in de beschrijving van
de opstand tegen Spanje,'...bij de behandeling van een tijdvak, dat
meer dan eenig ander het hart sneller doet kloppen, bij de gedachte aan
den heldenkamp, door de vaderen gestreden voor de hoogste goederen der
menschheid...' ('Voorrede' op p. VII in deel II van 
&lt;em&gt;Geschiedenis van het Nederlandsche volk.&lt;/em&gt;

3e herz. dr.).&lt;/p&gt;
&lt;p&gt;Nationaal verleden, verleden dus ook van de gehele natie:
geschiedenis van het Nederlandse volk, niet van de Nederlandse staat.
Wat hij daarmee bedoelde had hij in zijn Groningse oratie van 1884
reeds uiteengezet: 'de geschiedenis van een volk is de ontwikkeling
zijner maatschappelijke toestanden'. Ze moest daarom niet alleen
staatsinrichting en politiek beschrijven, maar ook godsdienst, schone
kunsten, recht en wet, dagelijkse levensomstandigheden en economische
krachten. Toch bleef in zijn beschrijving de politieke geschiedenis
centraal staan. Zijn boek onderscheidde zich van voorgangers door een
bredere garnering van economie en cultuur, niet door een wezenlijk
andere conceptie, die haar eenheid vond in het maatschappelijk leven.
Een werkelijk sociale geschiedenis kon zo niet ontstaan. De tijd was er
niet rijp voor, dachten sommigen. Ook Blok zelf beriep zich erop dat
men bij de toenmalige stand van de geschiedwetenschap niet meer kon
geven dan hij had gedaan. Anderen meenden dat Pirenne in zijn 
&lt;em&gt;Histoire de Belgique&lt;/em&gt;

(Brussel, 1909-1932. 7 dln.) dat schijnbaar onmogelijke wel had
bereikt. Bloks verontschuldiging is even billijk als het verwijt. Hij
had gegeven wat hij vermocht; een Pirenne zou er meer van gemaakt
hebben. Moest men Blok nu prijzen dat hij voor het eerst sinds Wagenaar
beproefd had een doorlopend verhaal van de Nederlandse geschiedenis te
schrijven, met verwerking van alle winst die de negentiende eeuw had
geboekt? Of moest men hem laken dat hij iets had aangedurfd waarvoor
een Pirenne nodig zou zijn geweest?&lt;/p&gt;
&lt;p&gt;Bij de tijdgenoten lijken de kritische stemmen wel te overwegen -
misschien omdat ze zoal niet op een Nederlandse Pirenne, dan toch op
een tweede Fruin hadden gehoopt, die ook nog handboeken kon schrijven.
Daarom moest Blok hen wel teleurstellen: 'een man, die stellig niet
alles heeft gegeven wat men van hem heeft verwacht', aldus zijn
necroloog Hajo Brugmans. Ontdoen we Blok echter van Elia's mantel,
dan blijft er een toegewijd historicus over, die met onvoorstelbare
ijver zijn eigen mogelijkheden heeft benut. Bij zijn ambtsaanvaarding
in Groningen vroeg hij 'de gelegenheid om veel te doen'. Het is
hem ernst geweest, want hij heeft een oeuvre van imponerende omvang
bijeengeschreven. Als desondanks de onsterfelijkheid hem ontgaan is,
mag men dat niet alleen wijten aan zijn beperkte macht over de taal.
Eerder is het een gevolg van Bloks rusteloos jagen naar snelle
resultaten. Zijn grondgedachte van een sociale geschiedenis had een
geniale greep kunnen zijn, als Blok zich van zijn eigen conceptie
volledig en weldoordacht rekenschap had gegeven. Dan had hij werkelijk
zijn tijd vooruit kunnen zijn. Maar met al zijn ijver mist hij het
vermogen tot transpiratie, dat genialiteit niet ontberen kan. 'Blok
was iemand die zeer ongaarne een bladzijde overschreef (&lt;em&gt;Jb. RUL 1930,&lt;/em&gt;

155). Dat verklaart de omvang van zijn nalatenschap, maar beperkt de
bruikbaarheid.&lt;/p&gt;
&lt;p&gt;
  &lt;a href='agedeelte'&gt;A: &lt;/a&gt;Collectie-Blok in Universiteitsbibliotheek
Leiden.&lt;/p&gt;
&lt;p&gt;
  &lt;a href='pgedeelte'&gt;P: &lt;/a&gt;J.E. Kroon, 
&lt;em&gt;Bibliografie der werken van Petrus Johannes Blok 1879-1925.&lt;/em&gt;

(Amsterdam, [1925]). Aanvullende bibliografie 1925-1930 in hieronder
genoemd artikel van I.H. Gosses.&lt;/p&gt;
&lt;p&gt;
  &lt;a href='lgedeelte'&gt;L: &lt;/a&gt;S. Muller Fzn., 'Jan Wagenaars opvolger', in 
&lt;em&gt;Tweemaandelijks Tijdschrift&lt;/em&gt;

2 (1896) 3 (januari) 411-444; I.H. Gosses, in 
&lt;em&gt;Levensberichten van de Maatschappij der Nederlandsche Letterkunde te
Leiden 1929-1930,&lt;/em&gt;

107-132; 
&lt;em&gt;Jaarboek der Rijksuniversiteit te Leiden 1930,&lt;/em&gt;

154-156; H. Brugmans, in 
&lt;em&gt;Jaarboek der Koninklijke Akademie van Wetenschappen te Amsterdam
1930-1931.&lt;/em&gt;

Levensberichten 1-30.&lt;/p&gt;

&lt;p&gt;
&lt;a href=&amp;quot;igedeelte&amp;quot;&gt;I: &lt;/a&gt;
Website Universiteit Leiden: http://www.geschiedenis.leidenuniv.nl/index.php3?m=114&amp;c=490 [8-8-2007].
&lt;/p&gt;





&lt;p&gt;A.Th. van Deursen&lt;/p&gt; 
&lt;dtml-var bwn_footer&gt;</text>
  </biography>
</biodes>

