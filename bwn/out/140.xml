<biodes version="1.0">
  <fileDesc>
    <title>Beus, Jacobus Gijsbertus de (1909-1991)</title>
    <ref target="http://resources.huygens.knaw.nl/bwn1880-2000/lemmata/bwn4/beus"/>
    <publisher>
      <name>Biografisch Woordenboek van Nederland:1880-2000</name>
      <ref target="http://resources.huygens.knaw.nl/bwn1880-2000"/>
    </publisher>
  </fileDesc>
  <person>
    <idno type="id">beus</idno>
    <persName><name type="geslachtsnaam">Beus</name>, Jacobus Gijsbertus de</persName>
    <sex value="1"/>
    <event type="birth" when="1909"/>
    <event type="death" when="1991"/>
    <state type="occupation">diplomaat</state>
  </person>
  <biography>
    <graphic url="http://resources.huygens.knaw.nl/bwn1880-2000/lemmata/bwn4/images/images/BEUS.jpg"/>
    <text>&lt;dtml-var bwn_header&gt;
 &lt;p class='genealogie'&gt;
  &lt;strong&gt;Beus, Jacobus Gijsbertus de&lt;/strong&gt;, diplomaat (Batavia (Nederlands-Indi&amp;euml;) 18-10-1909 - Founex (Zwitserland) 23-6-1991). Zoon van Willem Louis de Beus, agent van de Nederlandsche
  Handel Maatschappij, en Johanna Frederika Christina van Kooten.
  Gehuwd op 6-9-1935 met Maria Geertruida IJssel de Schepper. Uit
  dit huwelijk werd 1 dochter geboren. Na echtscheiding (20-4-1957)
  gehuwd op 17-8-1960 met Louise Leonore Broussard. Uit dit
  huwelijk werden geen kinderen geboren.
  
&lt;img src=&amp;quot;images/BEUS.jpg&amp;quot; align=&amp;quot;right&amp;quot; BORDER=&amp;quot;0&amp;quot; alt=&amp;quot;afbeelding van Beus, Jacobus Gijsbertus de&amp;quot; class=&amp;quot;bwnimg&amp;quot;&gt;
  
  &lt;/p&gt;
&lt;p&gt;Co de Beus was negen jaar oud toen hij met zijn ouders en
    oudere zuster Indi&amp;euml; verliet. Na een christelijke HBS te
    hebben bezocht, kwam hij in 1923 op het Amsterdamsch Lyceum,
    waar hij in 1928 het eindexamen gymnasium-&amp;szlig; behaalde. In
    hetzelfde jaar schreef hij zich te Leiden in voor de
    rechtenstudie. De Beus bleek een talentvol student: als
    kandidaat won hij in 1932 de Marburgprijsvraag met een opstel
    over het Volkenbondsrecht, en het doctoraal examen legde hij op
    10 juli 1934 cum laude af. Het jaar daarop trad hij, na
    geslaagd examen, toe tot de diplomatieke dienst. Na enige tijd
    op het ministerie te hebben gewerkt, ging hij in 1936 als
    gezantschapsattach&amp;eacute; naar Brussel. Hierop volgden vanaf
    1938 Kopenhagen en vanaf 1939 Berlijn. Intussen promoveerde hij
    op 6 mei 1938 te Leiden op het proefschrift 
    &lt;em&gt;The jurisprudence of the General Claims Commission, United
    States and Mexico under the convention of september 8, 1923&lt;/em&gt;.&lt;/p&gt;
&lt;p&gt;Na de Duitse inval in Nederland en het verbreken van de
    diplomatieke betrekkingen verliet De Beus, met het grootste
    deel van het gezantschapspersoneel, Berlijn om, via Zwitserland
    en het nog niet door de Duitsers bezette Parijs, in juni 1940
    Londen te bereiken. Hier werd hij aanvankelijk gedetacheerd bij
    het ministerie van Financi&amp;euml;n. In oktober 1941 keerde De
    Beus terug naar zijn eigen departement, waar hij, na eerst
    consulaire en handelszaken te hebben behartigd, in 1942 hoofd
    van het Bureau Na-Oorlogsche Vraagstukken werd. Van zijn hand
    is onder meer een memorandum uit februari 1942 over het ten
    opzichte van het naoorlogse Duitsland te voeren beleid. Hierin
    bepleit hij een verweving van Duitsland met het politieke en
    economische leven van de Westeuropese landen. Tevens was De
    Beus secretaris van de commissie-Voorbereiding Terugkeer, een
    commissie uit de ministerraad die tot taak had de wetgeving van
    het herstel na de bevrijding voor te bereiden, maar die zich
    allengs ook met staatkundige kwesties ging bezighouden.&lt;/p&gt;
&lt;p&gt;Zelf had De Beus zich al dadelijk na zijn aankomst in Londen
    op eigen initiatief met dit soort vraagstukken beziggehouden.
    Vrucht hiervan is het in 1943 verschenen boek 
    &lt;em&gt;De wedergeboorte van het Koninkrijk&lt;/em&gt;

    , dat hij onder de schuilnaam 'Boisot' publiceerde. Hierin
    ontvouwde hij gedachten die zowel in Nederlandse kringen in
    Londen als in bezet gebied - onder andere bij de Nederlandsche
    Unie - populair waren: afkeer van te ver doorgevoerde invloed
    van de politieke partijen, versterking van het overheidsgezag,
    ook op economisch gebied. Het boek bereikte eveneens het
    bezette Nederland, waar het nog in 1943 vier illegale oplagen
    bereikte. Een legale druk verscheen in 1945. De Beus had
    minister-president P.S. Gerbrandy gevraagd een woord vooraf te
    schrijven, maar deze wilde niet de indruk wekken dat hij De
    Beus' idee&amp;euml;n voor zijn rekening nam. Dit nam niet weg dat
    hij hem begin 1943 tot zijn secretaris benoemde. In deze
    functie, die hij twee jaar zou uitoefenen, bevond De Beus zich
    in het middelpunt van de - overigens beperkte, zij het niet
    door het parlement geremde - Nederlandse macht. Hij had die
    positie aan zijn bekwaamheid te danken, want hij was, zoals een
    oud-minister later zou getuigen, 'een van de beste krachten'
    waarover de Nederlandse regering te Londen beschikte.&lt;/p&gt;
&lt;p&gt;In februari 1945 vertrok De Beus naar de ambassade te
    Washington, waar hij twee jaar bleef. Na een plaatsing van twee
    maanden op het ministerie ging hij naar de permanente
    vertegenwoordiging bij de Verenigde Naties te New York; in 1949
    werd hij chef van de directie Verre Oosten, met standplaats
    Batavia, en na de soevereiniteitsoverdracht aan Indonesi&amp;euml;,
    tweede plaatsvervangend Hoge Commissaris in dezelfde hoofdstad
    (die van dat ogenblik af Djakarta ging heten).&lt;/p&gt;
&lt;p&gt;Tussen 1950 en 1954 was De Beus opnieuw in Washington, nu
    als tweede man (gezant) ter ambassade. Hierop volgden
    ambassadeurschappen in Karachi van 1954 tot 1957, in Moskou van
    1957 tot 1960, in Canberra van 1960 tot 1963 en bij de
    Verenigde Naties in New York van 1964 tot 1967. De Beus was er
    trots op dat een door hem ingediende en door de Veiligheidsraad
    aangenomen resolutie in september 1965 leidde tot een bestand
    tussen India en Pakistan. Zijn carri&amp;egrave;re had hij graag als
    ambassadeur in Washington ge&amp;euml;indigd, maar hij kreeg in
    1967 de ambassade in Bonn, een minder gewilde, maar voor
    Nederland op z'n minst even belangrijke post. Hier bleef hij
    tot het bereiken van de pensioengerechtigde leeftijd, in 1974.
    Daarna was hij nog, van 1975 tot en met 1977, met de rang van
    assistent-secretaris-generaal, uitvoerend directeur van het
    United Nations Fund for Drug Abuse Control, met standplaats
    Gen&amp;egrave;ve.&lt;/p&gt;
&lt;p&gt;Naast zijn diplomatieke werk heeft De Beus vrij veel
    geschreven. Behalve het reeds vermelde 
    &lt;em&gt;Wedergeboorte van het Koninkrijk&lt;/em&gt;

    verschenen van zijn hand in 1963 
    &lt;em&gt;In Rusland. Momentopnamen en perspectieven&lt;/em&gt;

    , schetsen van het leven in de Sovjetunie zoals hij dat tijdens
    zijn ambassadeurschap in Moskou had meegemaakt; en in 1977 
    &lt;em&gt;Morgen, bij het aanbreken van de dag. Nederland driemaal aan
    de vooravond van oorlog&lt;/em&gt;

    , waarin hij zijn ervaringen in het Duitsland van 1939-1940,
    het Indonesi&amp;euml; van 1949-1950 en het Australi&amp;euml; van
    1960-1962 beschrijft. Vooral het laatste deel van dit in
    verschillende talen vertaalde boek is niet onbelangrijk, om het
    nieuwe licht dat het op de crisis om Nederlands Nieuw-Guinea
    wierp.&lt;/p&gt;
&lt;p&gt;De Beus had echter ambities die verder reikten dan het
    diplomatieke werk en de beschrijving ervan. In 1953 verscheen
    in New York 
    &lt;em&gt;The future of the West&lt;/em&gt;

    - in hetzelfde jaar ook in het Nederlands gepubliceerd onder de
    titel: 
    &lt;em&gt;De toekomst van het Westen&lt;/em&gt;

    -, een bekwame compilatie van oudere werken van schrijvers die
    zich hadden beziggehouden met de vraag of onze beschaving tegen
    haar eind liep, zoals N. Danilewski, O. Spengler, J. Huizinga,
    A. Toynbee en F. Sorokin. In 1982 verscheen 
    &lt;em&gt;Halen wij het jaar 2000? De beslissende uitdaging van de
    westerse beschaving&lt;/em&gt;

    , dat, hoewel aangekondigd als een vervolg op het boek van
    1953, niet veel meer is dan een 'up to date' gebrachte versie
    ervan.&lt;/p&gt;
&lt;p&gt;De Beus zelf beschouwde 
    &lt;em&gt;De wedergeboorte van het Koninkrijk&lt;/em&gt;

    als 'het nuttigste wat ik in mijn leven heb gedaan' (&lt;em&gt;Morgen&lt;/em&gt;

    , 116). Dit oordeel kan, wat zijn publikaties betreft, worden
    onderschreven: het heeft immers - blijkens de vele oplagen -
    zowel in Londen als in bezet gebied, bijgedragen tot de
    discussie over de toekomst van Nederland. Als diplomaat
    behoorde De Beus, ofschoon niet van de klasse van de door hem
    vereerde J.H. van Roijen - onder wie hij driemaal werkte,
    namelijk in de Verenigde Naties, Indonesi&amp;euml; en Washington
    -, zeker tot de top, zij het niet tot de inner circle, van het
    apparaat. Zijn te duidelijk blijkende zucht om erkenning
    verbood hem die toegang.&lt;/p&gt;
&lt;p&gt;
  &lt;a href='pgedeelte'&gt;P: &lt;/a&gt;Behalve de in de tekst genoemde publikaties:
    'Regeeringsvoorbereidingen voor den terugkeer', in Kolonel
    Kuils [= H.J. Kruls] en Boisot, 
    &lt;em&gt;De gevaarlijke bocht. Twee voordrachten over den
    overgangstijd&lt;/em&gt;

    (S.l. [1944]); 
    &lt;em&gt;De geheime informant. Berlijn, 1939 - 10 mei 1940&lt;/em&gt;

    [herz. ed. van een onderdeel van 
    &lt;em&gt;Morgen, bij het aanbreken van de dag&lt;/em&gt;

    ] (3e dr.; Rotterdam, 1984).&lt;/p&gt;
&lt;p&gt;
  &lt;a href='lgedeelte'&gt;L: &lt;/a&gt;Verhoor van J.G. de Beus, in 
  &lt;em&gt;Verslag houdende de uitkomsten van het onderzoek [der]
  Enqu&amp;ecirc;tecommissie Regeringsbeleid 1940-1945&lt;/em&gt;

  IIc ('s-Gravenhage, 1949) 556-568; L. de Jong, 
  &lt;em&gt;Het Koninkrijk der Nederlanden in de Tweede Wereldoorlog&lt;/em&gt;

  IX ('s-Gravenhage, 1979); A.E. Kersten, 
  &lt;em&gt;Buitenlandse Zaken in ballingschap 1940-1945. Institutionele
  aspecten van het buitenlands beleid in een stroomversnelling&lt;/em&gt;

  (Alphen aan den Rhijn, 1981); Cees Wiebes en Bert Zeeman, 
  &lt;em&gt;Indonesische dagboeknotities van dr. H.N. Boon 1946-1949&lt;/em&gt;

  (Houten, 1986); 
  &lt;em&gt;NRC Handelsblad&lt;/em&gt;

  , 26-6-1991; H. Leopold, in 
  &lt;em&gt;BZ. Personeelsblad voor de medewerkers van het ministerie van
  Buitenlandse Zaken&lt;/em&gt;

  18 (1991) 6 (sept.) 10; Cees Wiebes en Bert Zeeman, 
  &lt;em&gt;Belgium, the Netherlands and Alliances, 1940-1949&lt;/em&gt;

  ([Leiden] 1993) 148.&lt;/p&gt;

&lt;p&gt;
&lt;a href=&amp;quot;igedeelte&amp;quot;&gt;I: &lt;/a&gt;Beeldbank van het Nationaal Archief in Den Haag [Collectie ANEFO; De Beus in maart 1942].&lt;/p&gt;



&lt;p&gt;J.L. Heldring&lt;/p&gt; 
&lt;dtml-var bwn_footer&gt;</text>
  </biography>
</biodes>

