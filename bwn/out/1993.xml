<biodes version="1.0">
  <fileDesc>
    <title>Wensinck, Arent Jan (1882-1939)</title>
    <ref target="http://resources.huygens.knaw.nl/bwn1880-2000/lemmata/bwn4/wensinck"/>
    <publisher>
      <name>Biografisch Woordenboek van Nederland:1880-2000</name>
      <ref target="http://resources.huygens.knaw.nl/bwn1880-2000"/>
    </publisher>
  </fileDesc>
  <person>
    <idno type="id">wensinck</idno>
    <persName><name type="geslachtsnaam">Wensinck</name>, Arent Jan</persName>
    <sex value="1"/>
    <event type="birth" when="1882"/>
    <event type="death" when="1939"/>
    <state type="occupation">taalkundige</state>
    <state type="occupation">islamoloog</state>
  </person>
  <biography>
    <graphic url="http://resources.huygens.knaw.nl/bwn1880-2000/lemmata/bwn4/images/images/WENSINCK.jpg"/>
    <text>&lt;dtml-var bwn_header&gt;
 &lt;p class='genealogie'&gt;
  &lt;strong&gt;Wensinck, Arent Jan&lt;/strong&gt;, hoogleraar in de Semitische talen (Aarlanderveen (Z.H.) 7-8-1882 - Leiden 19-9-1939). Zoon van Johan Herman Wensinck, Nederlands hervormd predikant,
  en Anna Sara Geertruida Vermeer. Gehuwd op 3-10-1912 met Maria
  Elisabet Daubanton. Uit dit huwelijk werden 2 zoons en 2 dochters
  geboren.
  
&lt;img src=&amp;quot;images/WENSINCK.jpg&amp;quot; align=&amp;quot;right&amp;quot; BORDER=&amp;quot;0&amp;quot; alt=&amp;quot;afbeelding van Wensinck, Arent Jan&amp;quot; class=&amp;quot;bwnimg&amp;quot;&gt;
  

  
  &lt;/p&gt;
&lt;p&gt;Wensinck leek aanvankelijk de vaderlijke voetsporen te
    zullen drukken. Vandaar dat hij zich, na het gymnasium te
    Amersfoort en Leiden te hebben doorlopen, in 1901 aan de
    Utrechtse universiteit liet inschrijven als student in de
    theologie. Een jaar later verkoos hij echter zich geheel te
    wijden aan de studie der Semitische talen en hij zou dat
    blijven doen tot aan het door hem in 1902 met lof afgelegde
    kandidaatsexamen. Vanaf juli 1904 zette hij deze studie voort
    te Leiden, waar de arabisten M.J. de Goeje en C. Snouck
    Hurgronje de toon aangaven. Op 30 april 1906 legde hij hier cum
    laude het doctoraal examen af.&lt;/p&gt;
&lt;p&gt;Naast het Hebreeuws en Aramees had Wensinck zich ook
    bekwaamd in het Syrisch en Arabisch. Hij volgde colleges in
    Berlijn en Heidelberg, en promoveerde vervolgens op 18 maart
    1908 met lof in Leiden bij Snouck Hurgronje op het proefschrift
    
    &lt;em&gt;Mohammed en de Joden te Medina&lt;/em&gt;

    . De talentvolle jonge doctor was duidelijk bestemd voor het
    academisch onderwijs, maar ter voorbereiding gaf hij enkele
    jaren lessen Hebreeuws aan middelbare scholen, terwijl hij
    sinds 1909 tevens optrad als privaatdocent in de Westarameese
    dialecten en het Syrisch te Utrecht. In 1912 kwam zijn
    benoeming tot hoogleraar in het Hebreeuws te Leiden, een ambt
    dat werd aanvaard met een rede over 
    &lt;em&gt;De beteekenis van het Jodendom voor de andere Semitische
    volken van Voor-Azi&amp;euml;&lt;/em&gt;

    .&lt;/p&gt;
&lt;p&gt;Als hoogleraar beperkte Wensinck zich niet tot zijn
    leeropdracht, maar bleef hij publiceren over de Semitische
    wereld in het algemeen. Naast filologische studies waren dat
    vooral werken op het terrein van de godsdienstgeschiedenis, die
    geregeld verschenen bij de Koninklijke Akademie van
    Wetenschappen, waarvan hij sinds 1917 lid was. In het bijzonder
    trok hem de studie der mystiek, zowel in haar christelijke als
    in haar islamitische gedaante. Vertalingen uit het Syrisch
    zagen het licht, zoals 
    &lt;em&gt;Book of the dove&lt;/em&gt;

    van Bar Hebraeus in 1919 en 
    &lt;em&gt;Mystic treatises&lt;/em&gt;

    van Isaac of Nineveh in 1923, terwijl latere werken vooral
    gericht waren op Ghazzali, de grote 11e-eeuwse Perzische
    mysticus en geleerde. Voor een ruimer publiek verscheen in 1930
    een overzicht 
    &lt;em&gt;Oostersche mystiek: christelijke en mohammedaansche&lt;/em&gt;

    .&lt;/p&gt;
&lt;p&gt;Intussen had er een verandering van leerstoel
    plaatsgevonden: in 1927 volgde Wensinck Snouck Hurgronje op als
    hoogleraar voor Arabisch, Syrisch en islam. Hij was toen reeds
    vele jaren bezig met een tweetal projecten die zijn faam als
    arabist blijvend zouden vestigen. In een vroeg stadium was hij
    reeds als redactiesecretaris aangetrokken voor de 
    &lt;em&gt;Enzyklopaedie des Islam&lt;/em&gt;

    , die in vijf delen van 1913 tot 1938 verscheen en die tevens
    in het Frans en Engels werd uitgegeven. Tevens werkte hij samen
    met enkele andere geleerden aan een omvattend overzicht van de
    traditieliteratuur van de islam. Zelf publiceerde Wensinck op
    basis van het verzamelde materiaal een tweetal werken, namelijk
    in 1927 
    &lt;em&gt;A handbook of early Muhammadan tradition...&lt;/em&gt;

    en vijf jaar later 
    &lt;em&gt;The muslim creed&lt;/em&gt;

    . In 1933 werd een begin gemaakt met de afleveringen van de
    geheel in het Arabisch geredigeerde 
    &lt;em&gt;Concordance et indices de la tradition musulmane&lt;/em&gt;

    , waarvan in totaal zeven delen zouden verschijnen. Dit werk
    zou pas in 1969, dertig jaar na Wensincks dood, door anderen
    worden voltooid. In zijn latere jaren voegde hij aan zijn
    veelzijdige activiteit nog toe de bestudering van de Aramese
    achtergrond van de taal van het Nieuwe Testament.&lt;/p&gt;
&lt;p&gt;Wensinck voelde zich steeds verbonden met de Nederlandse
    hervormde kerk, maar pas in de jaren dertig bemoeide hij zich
    als belijdend lidmaat nadrukkelijk met kerk en geloof. Zijn
    gewonnen inzicht in het belang van de liturgie mondde in 1939,
    kort voor zijn overlijden, uit in een brochure over 
    &lt;em&gt;De Nederlandsch-Hervormde Kerk en de Gemeente van
    Christus&lt;/em&gt;

    .&lt;/p&gt;
&lt;p&gt;Wensinck leidde een kalm bestaan als geleerde, die zijn
    voornaamste ontspanning vond in de muziek. Als persoon was hij
    het tegendeel van de avontuurlijke Snouck Hurgronje, met wie
    hij overigens de hechte band had van de gezamenlijke
    belangstelling voor de islam. Binnen de kring van zijn
    vakgenoten genoot Wensinck internationaal aanzien.&lt;/p&gt;
&lt;p&gt;
  &lt;a href='pgedeelte'&gt;P: &lt;/a&gt;
  Bibliografie in 
    &lt;em&gt;Semietische studi&amp;euml;n uit de nalatenschap van prof.dr.
    A.J. Wensinck ...&lt;/em&gt;. Onder red. van H. Kraemer [e.a.] (Leiden, 1941) 9-12.
&lt;/p&gt;
&lt;p&gt;
  &lt;a href='lgedeelte'&gt;L: &lt;/a&gt;Virginia Vacca, in 
  &lt;em&gt;Oriente moderno&lt;/em&gt;

  19 (1939) 673-675; G. van der Leeuw, in 
  &lt;em&gt;Algemeen Weekblad voor Kerk en Christendom&lt;/em&gt;

  , 6-10-1939; Ph.S. van Ronkel, in 
  &lt;em&gt;Almanak van het Leidsche Studentencorps 1940&lt;/em&gt;

  (Leiden, 1939!) 91-92; C. van Arendonk, in 
  &lt;em&gt;Jaarboekje voor geschiedenis en oudheidkunde van Leiden en
  Rijnland 1940&lt;/em&gt;

  (Leiden, 1940) 81-82; 
  &lt;em&gt;Jaarboek der Rijksuniversiteit te Leiden 1940&lt;/em&gt;

  (Leiden, 1940) 76-77; J. Pedersen, in 
  &lt;em&gt;Acta orientalia&lt;/em&gt;

  18 (1940) 161-163; J. Huizinga, in 
  &lt;em&gt;Jaarboek der Koninklijke Nederlandsche Akademie van
  Wetenschappen 1939-40&lt;/em&gt;

  (Amsterdam, 1940) 214-224; M. Black, 'Appendix C. The unpublished
  work of the late A.J. Wensinck of Leiden', in 
  &lt;em&gt;An Aramaic approach to the gospels and acts&lt;/em&gt;

  (3e dr.; Oxford, 1967) 296-304; W.C. van Unnik, `Professor A.J.
  Wensinck en de studie van de oosterse mystiek', in 
  &lt;em&gt;Woorden gaan leven. Opstellen van en over Willem Cornelis van
  Unnik&lt;/em&gt;

  . Onder red. van A.J. Bronkhorst [e.a.] (Kampen, 1979) 238-263;
  lemma door J. Waardenburg, in 
  &lt;em&gt;The encyclopedia of religion&lt;/em&gt;

  XV (New York [etc.], 1987) 369-370.&lt;/p&gt;

&lt;a href='igedeelte'&gt;I: &lt;/a&gt;&lt;i&gt;Jaarboek der Nederlandsche Akademie van Wetenschappen 1939-1940 &lt;/i&gt;(Amsterdam 1940) Afbeelding tegenover pagina 215.&lt;/p&gt;


&lt;p&gt;H. van der Hoeven&lt;/p&gt; 
&lt;dtml-var bwn_footer&gt;</text>
  </biography>
</biodes>

