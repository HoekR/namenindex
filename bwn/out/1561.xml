<biodes version="1.0">
  <fileDesc>
    <title>Rouffaer, Gerret Pieter (1860-1928)</title>
    <ref target="http://resources.huygens.knaw.nl/bwn1880-2000/lemmata/bwn1/rouffaer"/>
    <publisher>
      <name>Biografisch Woordenboek van Nederland:1880-2000</name>
      <ref target="http://resources.huygens.knaw.nl/bwn1880-2000"/>
    </publisher>
  </fileDesc>
  <person>
    <idno type="id">rouffaer</idno>
    <persName><name type="geslachtsnaam">Rouffaer</name>, Gerret Pieter</persName>
    <sex value="1"/>
    <event type="birth" when="1860"/>
    <event type="death" when="1928"/>
    <state type="occupation">indoloog</state>
  </person>
  <biography>
    <graphic url="http://resources.huygens.knaw.nl/bwn1880-2000/lemmata/bwn1/images/images/ROUFFAER.jpg"/>
    <text>&lt;dtml-var bwn_header&gt;
 &lt;p class='genealogie'&gt;
  &lt;strong&gt;Rouffaer, Gerret Pieter&lt;/strong&gt;, veelzijdig wetenschappelijk deskundige t.a.v. Nederlandsch-Indi&amp;euml; (Kampen 7-7-1860 - 's-Gravenhage 8-1-1928).

Zoon van Benjamin Rouffaer, kapitein bij de koopvaardij, en Johanna
Suzanna Bondam. Hij was ongehuwd.

&lt;img src=&amp;quot;images/ROUFFAER.jpg&amp;quot; align=&amp;quot;right&amp;quot; BORDER=&amp;quot;0&amp;quot; alt=&amp;quot;afbeelding van Rouffaer, Gerret Pieter&amp;quot; class=&amp;quot;bwnimg&amp;quot;&gt;

&lt;/p&gt;
&lt;p&gt;Rouffaer liet zich na de HBS in 1877 aan de Polytechnische
Hogeschool te Delft inschrijven. Na twee jaar brak hij zijn studie voor
mijningenieur af. Er volgde een tijd van lange kunstreizen door Europa
en van veel zelfstudie. Aan deze periode kwam in 1885 een einde toen
zijn zuster, bij wie hij in Diepenveen inwoonde, overleed. Rouffaer
besloot naar Nederlands-Indi&amp;euml; te gaan, vermoedelijk om afleiding
te zoeken. Een andere reden was ongetwijfeld zijn bewondering voor
Multatuli, wiens geschriften hij in Delft had leren kennen. Eind 1885
kwam hij in Batavia aan. Al vlug werd hij geconfronteerd met het
Indische geroddel en gemopper. In talloze gesprekken probeerde hij
achter de oorzaken hiervan te komen. Veel van wat hij hoorde noteerde
hij in zijn priegelig handschrift in dito dagboekjes, daarmee
waardevolle gegevens vastleggend over de Indische 'histoire
intime'. Dit zoeken naar de achtergronden van het Indische gevoel
van onvrede leidde ertoe dat Rouffaer sterk ging twijfelen aan zijn
liberale koloniale idee&amp;euml;n. Hij vroeg zich af of het verantwoord
was dat een parlement in Nederland zich bemoeide met Indonesische
zaken. Intussen begon Rouffaer zich zo voor de Indische samenleving te
interesseren dat zijn aanvankelijke plannen (na 8 maanden terug naar
Nederland om de Hollandse schilderkunst te bestuderen) op de
achtergrond raakten. Telkens en telkens weer stelde hij zijn vertrek
uit, zodat zijn verblijf in Indi&amp;euml; er ten slotte een van vijfjaar
werd. Het werd tevens de basis voor zijn verdere loopbaan. Aanvankelijk
hield Rouff&amp;agrave;er zich bezig met de Havelaar-zaak. Hij documenteerde
zich hiervoor grondig, onder meer door vele gesprekken te voeren met de
ambtenaren die bij de zaak betrokken waren geweest. Helaas heeft hij
zijn onderzoek nooit voltooid. Zijn aantekeningen en voorstudies zijn
echter bewaard gebleven. R. Nieuwenhuys getuigt in zijn artikel
'Rouffaer en Multatuli' van hoeveel belang dit materiaal ook nu
nog is. Ondanks de bewondering die Rouffaer had voor Multatuli als
schrijver, was hij niet blind voor zijn fouten als ambtenaar. Vooral
zijn gebrek aan inlevingsvermogen in de Bantamse tradities rekende hij
Multatuli aan.&lt;/p&gt;
&lt;p&gt;In de loop van 1886 wordt Rouffaers aandacht getrokken door de
Hindu-Javaanse oudheden. In brieven aan het Bataviaasch Genootschap van
Kunsten en Wetenschappen beschrijft hij bijvoorbeeld enkele
bas-reli&amp;euml;fs van de Borobudur en de ru&amp;iuml;nes op Di&amp;euml;ng. Als
hij echter in 1887 naar Yogyakarta vertrekt raakt hij hoe langer hoe
meer ge&amp;iuml;nteresseerd in de agrarische toestanden van de
Vorstenlanden, hoewel hij zijn belangstelling voor de Javaanse oudheden
nimmer verloor. Voor zijn agrarische onderzoekingen maakte hij veel
afschriften uit de plaatselijke archieven. Evenals hij dat bij de
Havelaar-zaak had gedaan, probeerde hij zich ook hier in de
Indonesische kant van de koloniale verhoudingen in te leven. Pas jaren
later echter, namelijk in 1905 werden de resultaten van zijn studies in
deel IV van de 
&lt;em&gt;Encyclopaedie van Nederlandsch-Indi&amp;euml;&lt;/em&gt;

gepubliceerd onder het hoofd 'Vorstenlanden'. In 1931 werd dit
baanbrekende werk in een 
&lt;em&gt;Adatrechtbundel&lt;/em&gt;

herdrukt.&lt;/p&gt;
&lt;p&gt;Hoewel in 1887 al ziek bleef Rouffaer tot 1890 op Java werken. Een
malaria-aanval dwong hem naar Nederland (Den Haag) te vertrekken. Pas
na een reis door Spanje in 1897, met als resultaat het artikel
'Spaansche indrukken', in 
&lt;em&gt;De Gids&lt;/em&gt;

voelde hij zich zodanig hersteld dat hij zijn Indische studies weer
dorst op te nemen. Hij had daarvoor nodig de bibliotheek van het
Koninklijk Instituut voor de Taal-, Land- en Volkenkunde van
Nederlandsch-Indi&amp;euml; (KITLV). Daar trof hij echter een chaos aan.
Geheel belangeloos ordende hij de kaartenverzameling. Al in 1898
publiceerde hij daarvan de catalogus. In september van het jaar werd
hij adjunct-secretaris van het Instituut waarvoor hij een bescheiden
honorarium kreeg en hij begon onmiddellijk te werken aan de catalogus
van de boekerijen van het KITLV en het Indisch Genootschap, dat nauw
met het Instituut samenwerkte. In 1902 was het manuscript gereed.
Telkens echter meende Rouff&amp;agrave;er nieuwe aanwinsten te moeten
toevoegen, zodat de catalogus pas in 1908 werd gepubliceerd in
samenwerking met W.C. Muller.&lt;/p&gt;
&lt;p&gt;Behalve met de catalogus bemoeide Rouffaer zich ook met de
acquisitie, hetgeen zijn taak niet was, maar hij kon het niet laten. Er
ontstonden wrijvingen met de secretaris, onder wiens verantwoording het
aanschafbeleid berustte, vooral toen Rouffaer aankopen deed waarvan het
nut voor het Instituut niet werd ingezien. Hem werd verboden buiten
zijn chef om boeken aan te schaffen. Het mocht niet baten. Rouffaer
kocht nu boeken uit eigen middelen of hij wist anderen te bewegen om
bepaalde werken aan het Instituut te schenken. Het gevolg van zijn
drijven is in ieder geval geweest dat het Instituut over een van de
belangrijkste koloniale boekerijen in Nederland beschikt. Hetzelfde kan
gezegd worden van de fotoverzameling die Rouffaer aanlegde ten behoeve
van zijn studies.&lt;/p&gt;
&lt;p&gt;Vanaf 1898 komt ook een stroom van publikaties los. De meeste
artikelen verschenen in de 
&lt;em&gt;Bijdragen tot de Taal-, Land- en Volkenkunde van
Nederlandsch-Indi&amp;euml;&lt;/em&gt;

(BKI) en het 
&lt;em&gt;Tijdschrift van het Koninklijk Nederlandsch Aardrijkskundig
Genootschap&lt;/em&gt;

(TAG) van welke twee tijdschriften hij redacteur was. In 1904 verscheen

&lt;em&gt;Overzicht van den economischen toestand der Inlandsche bevolking van
Java en Madoera&lt;/em&gt;

('s-Gravenhage, 1904). Dit rapport dat in opdracht van minister
A.W.F. Idenburg met behulp van vijf medewerkers (onder wie C.Th. van
Deventer) was samengesteld bevatte in feite een niet mis te verstane
kritiek op het beleid van de overheid. Bovendien schreef hij veel
stukken voor de 
&lt;em&gt;Encyclopaedie van Nederlandsch-Indi&amp;euml;.&lt;/em&gt;

Als gevolg van zijn perfectionisme worden zijn geschriften gekenmerkt
door een overvloed van details, hetgeen de leesbaarheid vaak niet ten
goede komt. Aan de andere kant was hij niet bang om soms gewaagde
hypotheses te lanceren. Hoewel hij zich op etymologisch gebied nog al
eens vergaloppeerde, waren toch de meeste vooronderstellingen
inspirerende stimulansen tot verder onderzoek. Uit zijn artikelen over
Indonesische kunst blijkt zijn zin voor traditie, hij voelde
bijvoorbeeld niets voor de mechanisering van het
batik-proc&amp;eacute;d&amp;eacute;.&lt;/p&gt;
&lt;p&gt;Naast alle bovengenoemde activiteiten zag Rouffaer ook nog kans een
aantal nevenfuncties te vervullen. In 1901 werd hij secretaris van de
Commissie van Bijstand der Oudheidkundige Commissie. In deze functie
was hij betrokken bij de voorbereidingen tot de restauratie van de
Borobudur. Van 1903 tot 1906 was hij secretaris van de NV Bocalan, een
organisatie die meer bekendheid wilde geven aan de Indonesische kunst.
In 1906 werd hij secretaris van het Koninklijk Nederlandsch
Aardrijkskundig Genootschap en in 1908 was hij secretaris en
medeoprichter van De Linschoten-Vereeniging.&lt;/p&gt;
&lt;p&gt;Nadat Rouff&amp;agrave;er in 1908 de KITLV-catalogus voltooid had nam hij
ontslag uit al zijn functies. Hij wilde een tweede reis naar
Nederlands-Indi&amp;euml; maken. Het Aardrijkskundig Genootschap betaalde
een deel en de rest werd dank zij de bemiddeling van C. Snouck
Hurgronje en C.Th. van Deventer door de regering gesubsidieerd. De
bedoeling was om meer volkenkundige gegevens te verzamelen en daartoe
zou hij ook buiten Java onderzoek doen. In april 1909 vertrok hij. Ook
van deze reis zijn de aantekeningen bewaard gebleven. Hieruit blijkt
dat hij bij het Indische gouvernement (onder andere bij J.B. van
Heutsz) het organiseren van Nieuw-Guinea-expedities bepleitte. Zelf had
Rouffaer in het 
&lt;em&gt;TAG&lt;/em&gt;

enkele artikelen over dit gebied geschreven. Het is dan ook geen toeval
dat een van de rivieren aldaar later naar Rouffaer werd vernoemd
(tegenwoordig Tariku geheten).&lt;/p&gt;
&lt;p&gt;In januari 1910 vertrok Rouffaer naar Timor. Vandaar uit maakte hij
tochten naar Portugees Timor, Solor, Flores, R&amp;ocirc;ti, Sumba, Wetar,
Kisar, Leti, Damar en zelfs naar Celebes. In december 1910 keerde hij
naar Batavia terug vanwaar hij begin 1911 via Singapore en Hongkong
naar Manilla vertrok. In de Filippijnen ging zijn gezondheid hard
achteruit waardoor hij genoodzaakt was naar Batavia terug te reizen.
Een rustkuur in de Padangse Bovenlanden bleef zonder resultaat.
Volkomen uitgeput kwam hij tenslotte in september in Marseille aan.&lt;/p&gt;
&lt;p&gt;Hoewel Rouffaer in 1912 bestuurslid werd van het KITLV (het jaar
daarvoor was hij tot erelid benoemd), was hij pas in 1913 zover
hersteld dat hij op zijn bekende energieke wijze aan de slag kon gaan.
In dat jaar werd hij voorzitter van De Linschoten-Vereeniging en werd
hij weer secretaris van de Commissie van Bijstand voor het
oudheidkundig onderzoek. In 1914 verscheen eindelijk in twee dikke
delen 
&lt;em&gt;De batikkunst in Nederlandsch-Indi&amp;euml; en haar geschiedenis.&lt;/em&gt;

In samenwerking met H.H. Juynboll had hij vanaf 1900 aan deze
toonaangevende publikatie gewerkt. Rouffaers bemoeienissen met de
Indonesische kunst leidden er vanzelfsprekend toe dat hij in 1918
bestuurslid werd van de Vereeniging van Vrienden der Aziatische Kunst.
Intussen was Rouffaer in samenwerking met J.W. IJzerman begonnen aan de
publikatie van de journalen van De Houtman. In 1915 verscheen als deel
7 van de werken van De Linschoten-Vereeniging het eerste deel van 
&lt;em&gt;De eerste schipvaart der Nederlanders naar Oost-Indi&amp;euml; onder
Cornelis de Houtman 1595-1597.&lt;/em&gt;

Deel twee verscheen in 1925 en deel drie verscheen postuum in 1929
(respectievelijk deel 25 en 32 van de werken van De
Linschoten-Vereeniging). Eveneens publiceerde hij een aantal
topografische en historische artikelen voornamelijk voor de tweede druk
van de 
&lt;em&gt;Encyclopaedie van Nederlandsch-Indi&amp;euml;&lt;/em&gt;

en voor de 
&lt;em&gt;BKI.&lt;/em&gt;

In 1920 ging echter zijn gezondheid zo achteruit dat hij genoodzaakt
was zijn activiteiten te verminderen. Hij trok zich dan ook terug uit
alle bestuursfuncties. In 1921 was hij zelfs zo zeer verzwakt dat hij
niet aanwezig kon zijn bij de plechtigheid ter gelegenheid van zijn
benoeming door de Leidse Universiteit tot eredoctor. Vanaf 1925 ging
het ook met zijn geestelijke gesteldheid bergafwaarts. In 1926 werd hij
opgenomen in de psychiatrische inrichting Oud-Rosenburg te
's-Gravenhage, waar hij in 1928 overleed.&lt;/p&gt;
&lt;p&gt;Het is eigenlijk niet goed mogelijk om Roufraer onder &amp;eacute;&amp;eacute;n
noemer te vangen, daarvoor was hij te veelzijdig. Rouffaer, die behalve
de HBS nimmer een opleiding voltooide, noemde zichzelf bij voorkeur
'vrij werker', een betiteling die hij volledig waarmaakte, al
was het alleen maar vanwege de veelheid van onderwerpen waarmee hij
zich bezighield. Rouffaer publiceerde onder meer op het gebied van de
schilderkunst, kunstnijverheid, archeologie, geschiedenis, volkenkunde,
aardrijkskunde en cartografie. Daarnaast verschenen enkele catalogi en
artikelen over het bibliotheekwezen van zijn hand. Hij heeft zich
binnen dit scala van wetenschappen vooral met de Indonesische Archipel
beziggehouden. Opvallende eigenschappen zijn hierbij zijn
documentatiedrift en zijn tomeloze energie, men krijgt zelfs de indruk
dat hij roofbouw pleegde op zijn krachten. Zijn zin voor perfectie
heeft hem echter nogal eens parten gespeeld. Veel van wat Rouffaer
begonnen was heeft hij niet afgemaakt, deels omdat hij zijn plannen te
groots opzette, deels omdat hij er vaak niet toe kon besluiten zijn
studies af te ronden. Men kan zich dan ook afvragen in welk opzicht
Rouffaer van meer belang is: als auteur van soms baanbrekende
geschriften of als verzamelaar van niet gepubliceerde aantekeningen.
Een ding is in ieder geval zeker, door zijn visie op de Indonesische
samenlevingen zijn de resultaten van zijn studies ook heden nog van
grote waarde. Rouffaer heeft als een van de weinigen in zijn tijd
geprobeerd Indonesi&amp;euml; van binnenuit te bestuderen en niet alleen
maar 'vanaf het dek van een koopvaardijschip'.&lt;/p&gt;
&lt;p&gt;
  &lt;a href='agedeelte'&gt;A: &lt;/a&gt;Collectie-Rouffaer, berustend in het KITLV.&lt;/p&gt;
&lt;p&gt;
  &lt;a href='pgedeelte'&gt;P: &lt;/a&gt;Behalve de in de tekst genoemde werken: W.C. Muller,
'Publicaties van Dr. Rouffaer', in 
&lt;em&gt;BKI&lt;/em&gt;

84 (1928) 288-299. Brieven over Hindu-Javaanse oudheden, in 
&lt;em&gt;Notulen van de Algemeene en Bestuurs-vergaderingen [van het
Bataviaasch Genootschap van Kunsten en Wetenschappen&lt;/em&gt;

24 (1886) 160-165, 186-189, 25 (1887) 86, 160-162, 174-175, 26 (1888)
64-65, 74-75, 154; 'Encyclopaedie-artikelen van Dr. G.P.
Rouffaert', in 
&lt;em&gt;BKI&lt;/em&gt;

86 (1930) 191-215; 'Vorstenlanden', in 
&lt;em&gt;Adatrechtbundel&lt;/em&gt;

('s-Gravenhage, 1931) XXXIV, 233-378; 'Beeldende kunst in
Nederlandsch-Indi&amp;euml;', in 
&lt;em&gt;BKI&lt;/em&gt;

89 (1932) 321-658; 
&lt;em&gt;Ethnographie van de Kleine Soenda eilanden in beeld&lt;/em&gt;

('s-Gravenhage, 1937).&lt;/p&gt;
&lt;p&gt;
  &lt;a href='lgedeelte'&gt;L: &lt;/a&gt;N.J. Krom, in 
&lt;em&gt;BKI&lt;/em&gt;

84 (1928) 163-288; 'Rouffaer (Dr. Gerret Pieter)', in 
&lt;em&gt;Encyclopaedie van Nederlandsch-Indi&amp;euml;.&lt;/em&gt;

2e dr. ('s-Gravenhage, 1932) VI, 347-349; H.J. de Graaf, in 
&lt;em&gt;BKI&lt;/em&gt;

116 (1960) 397-407; R. Nieuwenhuys, 'Rouffaer en Multatuli', 
&lt;em&gt;ibidem,&lt;/em&gt;

408-423.&lt;/p&gt;


&lt;p&gt;&lt;a href=&amp;quot;igedeelte&amp;quot;&gt;I: &lt;/a&gt;&lt;i&gt;Inventaris Collectie-G.P. Rouffaer&lt;/i&gt;. Samengest. door Doroth&amp;eacute;e Buur (Leiden 1990) afbeelding tegenover inleiding [G.P. Rouffaer op ruim dertigjarige leeftijd].


&lt;p&gt;F.G.P.Jaquet&lt;/p&gt; 
&lt;dtml-var bwn_footer&gt;</text>
  </biography>
</biodes>

