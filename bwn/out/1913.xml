<biodes version="1.0">
  <fileDesc>
    <title>Vissering, Gerard (1865-1937)</title>
    <ref target="http://resources.huygens.knaw.nl/bwn1880-2000/lemmata/bwn3/vissering"/>
    <publisher>
      <name>Biografisch Woordenboek van Nederland:1880-2000</name>
      <ref target="http://resources.huygens.knaw.nl/bwn1880-2000"/>
    </publisher>
  </fileDesc>
  <person>
    <idno type="id">vissering</idno>
    <persName><name type="geslachtsnaam">Vissering</name>, Gerard</persName>
    <sex value="1"/>
    <event type="birth" when="1865"/>
    <event type="death" when="1937"/>
    <state type="occupation">financieel ambtenaar</state>
  </person>
  <biography>
    <text>&lt;dtml-var bwn_header&gt;
 &lt;p class='genealogie'&gt;
  &lt;strong&gt;Vissering, Gerard&lt;/strong&gt;, bankier en publicist (Leiden 1-3-1865 - Bloemendaal 19-12-1937).

  Zoon van Simon Vissering, hoogleraar en minister van
  Financi&amp;euml;n, en Grietje Corver. Gehuwd op 12-8-1891 met jkvr.
  Maria Adrienne Sandberg. Uit dit huwelijk werden 1 zoon en 3
  dochters geboren. Na haar overlijden (5-3-1924) gehuwd op
  6-9-1926 met Geertruida Cornelia Krayenhoff van de Leur. Uit dit
  huwelijk werd, behalve 1 jong overleden zoon, 1 dochter geboren.
  

  
  &lt;/p&gt;
&lt;p&gt;Vissering stamde zowel van vaders- als moederszijde uit een
    doopsgezind milieu. Zijn vader was de vooraanstaande liberale
    econoom, in 1850 opvolger op Thorbeckes Leidse leerstoel, van
    1879 tot 1881 minister van Financi&amp;euml;n, lange tijd
    commissaris van De Nederlandsche Bank en bekend redacteur van 
    &lt;em&gt;De Gids.&lt;/em&gt;

    Voor Gerard, twaalfde en laatste kind, waren volop
    maatschappelijke perspectieven aanwezig, zodat hij na een
    rechtenstudie in Leiden (1884-1890) en enige jaren advocatuur
    te Amsterdam (1891-1895) koos voor het hoofdstedelijk
    bankwezen. Achtereenvolgens vervulde hij de functies van
    secretaris van de Vereeniging voor den Effectenhandel
    (1895-1897), directeur der Kas-Vereeniging (1897-1900) en
    directeur der Amsterdamsche Bank (1900-1906). Het getuigde van
    het welslagen van deze vormingsjaren dat Vissering hierna tot
    president der Javasche Bank, de centrale bank van
    Ned.-Indi&amp;euml;, werd benoemd (1906-1912).&lt;/p&gt;
&lt;p&gt;Met visie en voortvarendheid speelde Vissering als
    bankpresident in op de noodzaken en mogelijkheden die de
    destijds sterk groeiende Indische economie aan de Javasche Bank
    bood. Ten behoeve van het expanderend verkeer met het
    buitenland bewerkstelligde hij in 1908 een verruiming van het
    octrooi, die een verdere ontplooiing van het goudwisselstelsel
    betekende. Het actiever optreden op de wisselmarkt lokte veel
    kritiek uit, doch deze was ongegrond, daar de omvang der
    buitenlandse portefeuille binnen redelijke grenzen bleef en de
    klacht van andere banken, o.a. de Nederlandsche
    Handel-Maatschappij, uit onverhuld eigenbelang voortsproot. In
    samenhang met de onderwerping van grote gebieden aan het
    directe Nederlandse gezag en de erop volgende vlucht van het
    bedrijfsleven waren regionale muntzuiveringen noodzakelijk, die
    Vissering knap tot stand bracht: West-Borneo (1906) en
    Sumatra's Oostkust (1907-1908). Veelvuldig reizend in de
    Indische Archipel stichtte hij een achttal agentschappen van de
    Javasche Bank. Invoering van het giroverkeer bij deze en
    bestrijding van wantoestanden in de Indische effectenhandel
    completeren het beeld van Visserings eminente moderniserende
    arbeid ten behoeve der Indische economie.&lt;/p&gt;
&lt;p&gt;Zijn allure en prestaties trokken ook internationaal de
    aandacht, vooral van het syndicaat der grote mogendheden
    (Engeland, Frankrijk, Duitsland, de VS), dat aan een grote
    lening voor China de eis van munthervorming in dit land verbond
    en daarvoor behoefte had aan een onafhankelijk adviseur. Het
    vond deze in Vissering, die in oktober 1911 door de Chinese
    regering werd benoemd tot adviseur in de rang van mandarijn van
    de tweede graad. De in 1912 in China uitgebroken revolutie
    verhinderde dat zijn voorstellen, neergelegd in het tweedelig
    rapport 
    &lt;em&gt;On Chinese Currency&lt;/em&gt;

    (Amsterdam, 1912-1914. 2 dl.), effectief werden. Aan Visserings
    loopbaan gaf dit adviseurschap een internationale dimensie.
    Tegen de Eerste Wereldoorlog was hij ook buiten de Nederlandse
    grenzen een bankier van gezag. Zijn benoeming tot president van
    De Nederlandsche Bank in 1912, als opvolger van N.P. van den
    Berg, vormde daarop een vanzelfsprekendheid.&lt;/p&gt;
&lt;p&gt;De tot oktober 1931 durende ambtsperiode van Vissering
    kenmerkte zich door problemen als geen van zijn voorgangers had
    ervaren. Zij waren van structurele en conjuncturele aard, zowel
    politiek als economisch. Vanuit nationaal gezichtspunt bevond
    Nederland zich sedert 1890 in een fase van versnelde
    economische groei, die in alle delen der volkshuishouding tot
    herstructurering aanleiding gaf, o.a. in het bankwezen met een
    omstreeks 1900 aanvangende concentratiebeweging. Internationaal
    hechter verbonden met de wereldeconomie onderging het land veel
    scherper dan tevoren de wendingen in de internationale
    economische conjunctuur. Na de stabiele economische
    verhoudingen onder vigeur van de gouden standaard der
    vooroorlogse periode brachten de jaren sinds 1914 een ongekende
    ontwrichting en na 1918 slechts een gedeeltelijk herstel, ook
    van de gouden standaard. De voortdurende economische
    instabiliteit, versterkt door de nasleep van de Eerste
    Wereldoorlog, mondde ten slotte uit in de depressie der jaren
    '30. In deze omstandigheden moest Vissering de moeilijke opgave
    vervullen aan De Nederlandsche Bank leiding te geven en van
    daaruit mede aan 's lands economie in het algemeen en het
    bankwezen in het bijzonder.&lt;/p&gt;
&lt;p&gt;Met grote toewijding heeft hij zich van deze taak gekweten.
    In een economisch (en politiek) veel minder voorspelbaar
    geworden wereld waren daarbij fouten onvermijdelijk en kritiek
    hierop een normaal uitvloeisel. Aan de omvangrijke monetaire
    maatregelen van de in 1914 noodzakelijke oorlogseconomie gaf
    hij voortvarend medewerking en uitvoering. Na de oorlog riep
    hij in zijn woning te Amsterdam een aantal internationale
    persoonlijkheden bijeen uit Engeland, Frankrijk, de VS,
    Zwitserland en de Scandinavische landen, onder wie J.M. Keynes,
    teneinde het economisch herstel van Europa te bespreken
    (oktober 1919). Het daaruit voortspruitend 'Memorandum' (zie
    voor Engelse vert. G. Vissering, 
    &lt;em&gt;Over den internationalen financieelen en economischen
    toestand&lt;/em&gt;

    (Amsterdam [etc.], 1920) 96-102) lag ten grondslag aan de
    eerste naoorlogse internationale financi&amp;euml;le en economische
    conferentie van Brussel (sept.-okt. 1920), waarvan Vissering
    vice-president was. Hij nam vervolgens deel aan een
    soortgelijke conferentie te Genua (april-mei 1922), de
    bankiersconferentie te Parijs (juni 1922), de internationale
    commissie van deskundigen voor de stabilisering van de Duitse
    mark (okt.-nov. 1922), bracht te zamen met prof. E.W. Kemmerer
    advies uit aan de regering der Unie van Zuid-Afrika over het
    herstel van de gouden standaard (winter 1924-1925) en aan de
    Turkse regering voor de regeling van het munt- en bankwezen
    (juni 1928). In mei 1931 volgde nog zijn benoeming tot lid van
    de Raad van Bestuur van de in dit jaar opgerichte Bank voor
    Internationale Betalingen.&lt;/p&gt;
&lt;p&gt;Het internationale aspect was meer dan ooit met het
    nationale verbonden. De structurele lijn uit het verleden die
    De Nederlandsche Bank door de bankconcentratie deed evolueren
    naar de functie van bankers' bank werd in Visserings periode
    krachtig doorgetrokken. In het bankwezen in het algemeen
    stimuleerde hij de moderne ontwikkeling van het giroverkeer.
    Ge&amp;euml;nt op de naoorlogse verhoudingen was de door hem
    bevorderde groei van het internationaal acceptkrediet te
    Amsterdam en het versterkt accent op de buitenlandse
    wisselportefeuille van De Nederlandsche Bank. In de bezwering
    van de dreigende bancaire crisis der jaren '20 had Vissering
    als bankpresident een werkzaam aandeel, evenals in het herstel
    van de gouden standaard in Nederland (1925). Zonder kritiek
    bleef zijn beleid niet, getuige het zg. 'Manifest der veertien'
    van 15 mei 1920 (
    &lt;em&gt;Economisch-Statistische Berichten 1920&lt;/em&gt;

    I, 431-432), waartegen in het als bijval voor Vissering te
    beschouwen zg. 'Manifest der zeventien' van 23 mei 1920 
    &lt;em&gt;(ibidem,&lt;/em&gt;

    498) protest oprees. Had het eerstgenoemde gewezen op de
    gevaren van de vergrote geldcirculatie en de noodzaak van
    herstel der gouden standaard, het tweede waarschuwde tegen het
    deflatiegevaar bij geforceerde vermindering der geldcirculatie
    en het inopportune van het herstel der gouden standaard.&lt;/p&gt;
&lt;p&gt;Een grotere dreiging, die tijdens de stijgende conjunctuur
    in de tweede helft der jaren '20 verborgen bleef, school in de
    goudwisselpolitiek. Zij trad pas aan de dag na de in 1929
    ingetreden depressie. Omdat de buitenlandse wisselportefeuille
    van De Nederlandsche Bank voor een belangrijk deel in ponden
    sterling luidde, zouden een verlaten van de gouden standaard
    door Engeland en een daarmee samenhangende depreciatie van het
    pond een ernstig verlies voor de centrale bank ten gevolge
    hebben. Dit gevaar werd aan de oude Turfmarkt onderkend, doch
    De Nederlandsche Bank mocht vertrouwen op uitspraken van de
    Bank of England dat haar pondenportefeuille geen gevaar liep.
    Toen Engeland in september 1931 de gouden standaard verliet,
    kwam de Bank of England evenwel de op zich genomen verplichting
    niet na, noch overigens ten aanzien van andere landen. Met de
    gouden standaard was tevens een morele verlaten. Het
    aanzienlijk verlies voor De Nederlandsche Bank is Vissering
    sedertdien ten onrechte nagehouden. Dit gebeuren en zijn
    geschokte gezondheid noopten hem in oktober 1931 tot aftreden.
    De Nederlandsche Bank trok zich in hoofdzaak terug van het
    terrein der buitenlandse wisselpolitiek.&lt;/p&gt;
&lt;p&gt;Als bankier met allure en visie behoorde Vissering destijds
    tot de generatie van ondernemers die wij kunnen aanduiden als
    de 'empire-builders'. Mannen als C.J.K. van Aalst, F.H.
    Fentener van Vlissingen, A.F. Philips, A. Plesman en F.G.
    Waller maakten daar op hun terrein eveneens deel van uit. Zij
    vormden de wegbereiders van het moderne bedrijfsleven in
    Nederland, liberaal geori&amp;euml;nteerde, energieke stichters en
    leiders van zakelijke imperia, doordrongen van
    vooruitgangsgevoel, met een internationaal open blik, veelal
    nauw verbonden aan het koloniaal bezit en het verwante
    Zuid-Afrika, belangstellend in en bevorderend werkzaam voor
    algemeen belang, wetenschap en schone kunsten. Voor het
    algemeen belang stond bij Vissering de Zuiderzee-Vereeniging
    centraal, die hij o.a. als secretaris (1901-1906) en voorzitter
    (1913-1934) heeft gediend. Passief als kunstgevoelig man,
    vooral voor beeldende kunsten en muziek, betoonde hij zich
    daarentegen bijzonder actief op wetenschappelijk terrein,
    vooral van de monetaire economie en het bankwezen. Sinds 1917
    was hij dan ook lid van de Koninklijke Akademie van
    Wetenschappen te Amsterdam. Zijn indrukwekkende bibliografie
    bevat naast wetenschappelijke bijdragen vele levendige
    commentaren op de gebeurtenissen van de dag. Zijn
    schrijverschap vond eveneens uitdrukking in (nog niet
    gepubliceerde) dagboeken, reisbeschrijvingen en brieven. Een
    persoonlijke behoefte tot rekenschap ging hierbij gepaard aan
    een ietwat didactische aandrang tot uitleg aan de samenleving.
    In afzondering was Vissering een ongemeen harde werker,
    daarnaast onttrok hij zich niet aan het sociale leven, ietwat
    dominerend en met een bij zijn generatie passend gevoel voor
    eigenwaarde. In zijn jonge jaren was hij een geducht roeier en
    schaatser; op latere leeftijd bleef hij beoefenaar van de
    zeilsport.&lt;/p&gt;
&lt;p&gt;
  &lt;a href='agedeelte'&gt;A: &lt;/a&gt;Collectie-Vissering in Algemeen Rijksarchief te
  's-Gravenhage; voorts veel materiaal in archief van De
  Nederlandsche Bank, Amsterdam, en archief van de Indonesische
  Overzeese Bank, Amsterdam.&lt;/p&gt;
&lt;p&gt;
  &lt;a href='pgedeelte'&gt;P: &lt;/a&gt;
  A.M. van de Waal, 
    &lt;em&gt;Lijst van de verzamelde geschriften en redevoeringen van G.
    Vissering&lt;/em&gt;

    (Amsterdam, 1935).
&lt;/p&gt;
&lt;p&gt;
  &lt;a href='lgedeelte'&gt;L: &lt;/a&gt;C.J. Pekelharing, in 
  &lt;em&gt;Eigen Haard&lt;/em&gt;

  38 (1912) 693-694; G.W.J. Bruins, in 
  &lt;em&gt;Grotius annuaire international pour l'ann&amp;eacute;e 1929,&lt;/em&gt;

  1-6; H. Wortman, in 
  &lt;em&gt;De Ingenieur&lt;/em&gt;

  53 (1938) A 23-A 25; D. van Blom, in 
  &lt;em&gt;Jaarboek der Koninklijke Nederlandsche Akademie van
  Wetenschappen 1937-38,&lt;/em&gt;

  201-210; R.S. Sayers, 
  &lt;em&gt;The Bank of England 1891-1944&lt;/em&gt;

  (Cambridge [etc.], 1976. 3 dl.) II, 414-415.&lt;/p&gt;
&lt;p&gt;Joh. de Vries&lt;/p&gt; 
&lt;dtml-var bwn_footer&gt;</text>
  </biography>
</biodes>

