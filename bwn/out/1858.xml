<biodes version="1.0">
  <fileDesc>
    <title>Veder, Anthony (1914-1967)</title>
    <ref target="http://resources.huygens.knaw.nl/bwn1880-2000/lemmata/bwn2/vedera"/>
    <publisher>
      <name>Biografisch Woordenboek van Nederland:1880-2000</name>
      <ref target="http://resources.huygens.knaw.nl/bwn1880-2000"/>
    </publisher>
  </fileDesc>
  <person>
    <idno type="id">vedera</idno>
    <persName><name type="geslachtsnaam">Veder</name>, Anthony</persName>
    <sex value="1"/>
    <event type="birth" when="1914"/>
    <event type="death" when="1967"/>
    <state type="occupation">ondernemer</state>
  </person>
  <biography>
    <text>&lt;dtml-var bwn_header&gt;
 &lt;p class='genealogie'&gt;
  &lt;strong&gt;Veder, Anthony&lt;/strong&gt;, reder (Rotterdam 7-10-1914 - Rotterdam 30-8-1967).

Zoon van Anthony Veder, koopman en radiopionier, en Maria Johanna van
Hoboken. Gehuwd op 26-7-1946 met Wilhelmina Annechiena Bok. Uit dit
huwelijk werden 2 dochters geboren.



&lt;/p&gt;
&lt;p&gt;Anton Veder, zoals hij kortweg werd genoemd, was een spontane en
levendige persoonlijkheid vol initiatief. Na middelbaar onderwijs te
hebben genoten in zijn vaderstad en in Zwitserland was hij enkele jaren
stagiair in het bankwezen en de scheepvaart in binnen- en buitenland.
Doch reeds op 23-jarige leeftijd volbracht hij de krachtproef om een
eigen zeerederijbedrijf op te richten. Ook als men er rekening mee
houdt dat een aanzienlijk familiekapitaal hem meer dan gewone
mogelijkheden bood, blijft deze stap een bepaald ongewone
prestatie.&lt;/p&gt;
&lt;p&gt;Verscheidene van zijn voorouders en verdere familieleden hadden zich
in scheepvaartzaken bewogen, doch zijn besluit om als jonge man een
scheepvaartlijn op de grote meren in het grensgebied tussen Canada en
de Verenigde Staten op te zetten was toch wel van uitzonderlijk
formaat. De nieuwe onderneming werd gedreven onder de naam Maatschappij
Zeetransport NV te Rotterdam (in verloop van tijd formeel lichtelijk
gewijzigd), waarvan Anthony Veder &amp;amp; Co NV de directie voerde. Hij
doopte zijn rederij Oranje Lijn en al haar schepen werden genoemd naar
leden van het Koninklijk Huis. Daarnaast was Anthony Veder &amp;amp; Co. NV
in het havenbedrijf werkzaam als cargadoor en met soortverwante
werkzaamheden. De rederij bewoog zich aanvankelijk uitsluitend in de
vrachtvaart. Na de Tweede Wereldoorlog werden er schepen met
accommodatie voor passagiers aan toegevoegd. In de eerste jaren van
haar bestaan heeft deze onderneming pionierswerk verricht in de vaart
tussen West-Europa en het door haar in Noord-Amerika bediende gebied.
In 1959 bleek het, voor haar niet langer mogelijk onafhankelijk te
opereren en traden dientengevolge de Koninkijke Paketvaart Maatschappij
te Amsterdam en de Holland-Amerika Lijn te Rotterdam als commissarissen
op. Ook onder deze nieuwe constellatie bleef Veder haar directeur. Na
een ernstige ziekte liet hij in 1964 de directie aan anderen over en
werd hij zelf president-commissaris. Hij nam ook een commissariaat waar
bij het stuwadoorsbedrijf Rotterdam Terminal NV en bij andere met zijn
bedrijf samenhangende vennootschappen.&lt;/p&gt;
&lt;p&gt;Daarnaast bekleedde Veder verschillende maatschappelijke functies in
verband met zijn commerci&amp;euml;le activiteiten. Zo trad hij sedert 1964
op als honorair-secretaris van de Stichting Havenbelangen, een functie
die hij geenszins als een erebaantje beschouwde, maar met een uit zijn
ernstig verantwoordelijkheidsgevoel voortvloeiende toewijding vervulde.
In 1955 was hij ook voorzitter van de Nederlands-Canadese Kamer van
Koophandel en van 1954 tot 1962 bestuurslid van de Nederlandse
redersvereniging. Zijn belangstelling voor het vreemdelingenbezoek
bleek uit zijn vice-voorzitterschap van de raad van commissarissen van
de hotelmaatschappij Hilton Rotterdam. Van 1956 tot 1963 maakte Veder
bovendien deel uit van de Kamer van Koophandel en Fabrieken voor
Rotterdam. Verder was hij o.a. commissaris van de tabakshandel A.L. van
Beek NV te Rotterdam en de verffabriek Pieter Schoen &amp;amp; Zoon te
Zaandam.&lt;/p&gt;
&lt;p&gt;Evenals zijn vader, die in de jaren twintig een vooraanstaand
bevorderaar was geweest van de ontwikkeling van de radio-omroep, toonde
Anton Veder warme belangstelling voor het culturele en kunstzinnige
leven. Hij trad als de stuwende voorzitter op van het comit&amp;eacute; dat
het koopvaardijmonument De Boeg aan de Boompjes te Rotterdam in 1957
heeft bewerkstelligd. Zijn belangstelling voor de Nederlandse film kwam
aan de dag bij zijn commissariaat van de NV Nederlandse Film Productie
Maatschappij. Ook in het algemeen leefde hij met de moderne beoefening
van schilderkunst en het toneel mee; een benoeming tot adviseur van
culturele zaken van Prins Bernhard in 1965 vloeide daaruit voort.&lt;/p&gt;
&lt;p&gt;Een hartkwaal heeft betrekkelijk vroeg een einde gemaakt aan dit van
geestdrift bruisende leven.&lt;/p&gt;
&lt;p&gt;
  &lt;a href='lgedeelte'&gt;L: &lt;/a&gt;A. Bluss&amp;eacute; van Oud-Alblas, in 
&lt;em&gt;Rotterdams Jaarboekje&lt;/em&gt;

7e reeks 7 (1969) 217-218.&lt;/p&gt;
&lt;p&gt;W.F. Lichtenauer&lt;/p&gt; 
&lt;dtml-var bwn_footer&gt;</text>
  </biography>
</biodes>

