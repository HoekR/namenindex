<biodes version="1.0">
  <fileDesc>
    <title>Nobel, Otto Willem de (1867-1950)</title>
    <ref target="http://resources.huygens.knaw.nl/bwn1880-2000/lemmata/bwn3/nobelow"/>
    <publisher>
      <name>Biografisch Woordenboek van Nederland:1880-2000</name>
      <ref target="http://resources.huygens.knaw.nl/bwn1880-2000"/>
    </publisher>
  </fileDesc>
  <person>
    <idno type="id">nobelow</idno>
    <persName><name type="geslachtsnaam">Nobel</name>, Otto Willem de</persName>
    <sex value="1"/>
    <event type="birth" when="1867"/>
    <event type="death" when="1950"/>
    <state type="occupation">componist</state>
    <state type="occupation">dirigent</state>
  </person>
  <biography>
    <text>&lt;dtml-var bwn_header&gt;
 &lt;p class='genealogie'&gt;
  &lt;strong&gt;Nobel, Otto Willem de&lt;/strong&gt;, koordirigent en componist (Haarlem 10-2-1867 - Voorburg 28-11-1950).

  Zoon van Willem George Lodewijk de Nobel, drukker, en Susanna
  Maria Otto. Gehuwd op 12-1-1893 met Theodora Groeneveld. Uit dit
  huwelijk werden 2 zoons geboren.
  

  

  
  &lt;/p&gt;
&lt;p&gt;Otto de Nobel was aanvankelijk voorbestemd om in de
    drukkerij van zijn vader te werken, maar alras bleek dat zijn
    belangstelling voor muziek niet te onderdrukken was. Op
    zeventienjarige leeftijd werd hij koorlid van Haarlemsch
    Zanggenot en ging hij studeren aan de Haarlemse muziekschool.
    Vervolgens studeerde hij in Amsterdam zang bij Ambrosius Knoop,
    en na het vervullen van zijn militaire dienstplicht verbond hij
    zich als baszanger aan de toen net opgerichte Hollandsche Opera
    van J.G. de Groot. Na een keelaandoening zette hij in de jaren
    1889-1894 zijn muziekstudie voort aan het Amsterdamse
    conservatorium in de vakken piano en zang. In deze periode
    maakte hij deel uit van Daniel de Langes Amsterdamsch a
    Capella-Koor. Na het eindexamen werd hij aan hetzelfde
    conservatorium plaatsvervangend leraar solozang; hij verving
    daar Joh. M. Messchaert, die door zijn talrijke concertreizen
    vaak afwezig was. In het seizoen 1894/ 1895 was De Nobel
    verbonden aan de Nederlandsche Opera van Cornelis van der
    Linden te Amsterdam. Voor een operacarri&amp;egrave;re bleek hij
    echter niet geschikt. Hierna vond hij een bestaan als
    priv&amp;eacute;leraar in zang- en spraakkunst, en in de avonduren
    dirigeerde hij koren in enkele steden in het westen des lands.
    Door zijn bekwame leiding bereikten deze doorgaans een hoog
    artistiek niveau. Ook componeerde hij verscheidene koorwerken,
    zoals 
    &lt;em&gt;Super flumina Babylonis&lt;/em&gt;

    (ca. 1900), 
    &lt;em&gt;Psalm 8&lt;/em&gt;

    (ca. 1900) en 
    &lt;em&gt;Gloria in excelsis Deo&lt;/em&gt;

    (ca. 1920).&lt;/p&gt;
&lt;p&gt;In mei 1898 werd De Nobel gevraagd dirigent te worden van
    het socialistische koor 'De Stem des Volks' in Amsterdam, dat
    op 17 januari van dat jaar was opgericht. Aangezien hij
    welwillend tegenover de arbeidersbeweging stond, aanvaardde hij
    het dirigentschap. Uit vrees echter zijn betrekking aan het
    conservatorium te verliezen, omdat hij voor 'de rooien' werkte,
    trad hij aanvankelijk op onder de schuilnaam Lebon (een
    woordomkeer). In korte tijd slaagde hij erin dit koor, waarvan
    veel diamantbewerkers lid waren, tot grote bloei te brengen. In
    sociaal-democratische kringen was men zeer ingenomen met het
    aanzien dat dit arbeiderskoor - ook buiten de eigen kring -
    verwierf. Binnen enkele jaren rezen in verschillende plaatsen
    van ons land soortgelijke koorverenigingen als paddestoelen uit
    de grond. Deze arbeiderskoren lieten zich graag horen: bij
    vergaderingen van de Sociaal-Democratische Arbeiderspartij
    (SDAP) en de vakverenigingen, bij protestbij eenkomsten en
    &amp;eacute;&amp;eacute;n-meivieringen. Op initiatief van de Amsterdamse
    'Stem des Volks' werd in 1902 de Bond van
    Arbeiderszangvereenigingen in Nederland opgericht, waarbij de
    'rode' koren zich aansloten en waarvan De Nobel adviseur
    was.&lt;/p&gt;
&lt;p&gt;Al meteen ergerde De Nobel zich aan het lage artistieke peil
    van de werken die de Amsterdamse 'Stem' aanvankelijk vertolkte.
    Het duurde dan ook niet lang of hij ging zelf strijdliederen
    componeren. Vanaf ca. 1900 heeft hij tientallen dichtwerken van
    socialistische strijders getoonzet, waaronder 
    &lt;em&gt;De Nieuwe Tijd&lt;/em&gt;

    (ca. 1900), 
    &lt;em&gt;Morgenrood&lt;/em&gt;

    (ca. 1900), 
    &lt;em&gt;Eens komt een klare, schoone dag&lt;/em&gt;

    (1905) en 
    &lt;em&gt;Heil u, vaandel van den arbeid&lt;/em&gt;

    (1930). Binnen korte tijd oogstten de arbeiderskoorvereniging
    met deze werken heel veel succes. Nog grotere bekendheid kregen
    De Nobels strijdliederen vanaf 1926 door de talrijke
    uitvoeringen voor de VARA-microfoon en de verkoop van
    grammofoonplaten. Na de Tweede Wereldoorlog verflauwde evenwel
    geleidelijk de belangstelling voor zijn liederen, omdat de
    socialisten, door de verbeterde levensomstandigheden, niet meer
    zo strijdbaar waren en de retorisch-stichtelijke teksten wat
    ouderwets begonnen te vinden en ook omdat de
    arbeiderszangverenigingen met hun repertoire andere wegen
    insloegen. Alleen het 
    &lt;em&gt;Morgenrood,&lt;/em&gt;

    op tekst van Dirk Troelstra, behield nationale bekendheid.&lt;/p&gt;
&lt;p&gt;Ondanks de roem die hij vergaarde met de Amsterdamse 'Stem
    des Volks' ontstond er toch gaandeweg een verwijdering. De
    Nobel was een man met een moeilijke en driftige aard, en veel
    rechtzinnige Amsterdamse koorleden vonden hem 'een burger'. Na
    een langdurige ziekte en strubbelingen daarna, werd in 1914 de
    band tussen dirigent en koor verbroken; zijn opvolger werd de
    eveneens bekwame dirigent Frans Rigter. Wel is Otto de Nobel
    daarna nog jarenlang dirigent geweest van 'De Stem des Volks'
    in Den Haag, Leiden, Dordrecht, Gouda, Haarlem en Rotterdam. In
    1917 vestigde hij zich in Den Haag, waar hij overdag muziek- en
    zanglessen gaf. In de jaren dertig was hij directeur van een
    bescheiden muziekschool aan de Haagse Adelheidstraat, waar hij
    ook woonde. Enkele jaren voor de Tweede Wereldoorlog moest hij
    zijn dirigeerstok neerleggen, omdat zijn gezondheid en vooral
    zijn gezichtsvermogen achteruit gingen. Op 3 maart 1945 werd
    hij zwaar getroffen - bij het bombardement op het Bezuidenhout
    werd zijn woning verwoest; daarbij verloor hij zijn vleugel,
    boeken en muziek. Gedurende zijn laatste levensjaren bewoonde
    hij in Voorburg een gemeubileerde kamer, waar het luisteren
    naar de radio hem veel afleiding schonk. Dank zij bijdragen van
    socialistische organisaties en particulieren, benevens een
    subsidie van het ministerie van Onderwijs, Kunsten en
    Wetenschappen, bleven hem ernstige financi&amp;euml;le zorgen
    bespaard.&lt;/p&gt;
&lt;p&gt;
  &lt;a href='agedeelte'&gt;A: &lt;/a&gt;Manuscripten, foto's en documentatie in collectie-De
  Nobel in het Nederlands Muziek Instituut te 's-Gravenhage.&lt;/p&gt;
&lt;p&gt;
  &lt;a href='pgedeelte'&gt;P: &lt;/a&gt;Artikelen over zangkunst en de arbeiderszangverenigingen in 
    &lt;em&gt;De Stem des Volks&lt;/em&gt;

    1 (1919) t/m 8 (1927), waaronder de 13-delige artikelenserie
    'Zang en Spraak' (1924- 1927), opnieuw verschenen 
    &lt;em&gt;ibidem,&lt;/em&gt;

    1950- 1952.&lt;/p&gt;
&lt;p&gt;
  &lt;a href='lgedeelte'&gt;L: &lt;/a&gt;J.H. Letzer, 'Otto Willem de Nobel', in 
  &lt;em&gt;Muzikaal Nederland 1850 -1910&lt;/em&gt;

  (Utrecht, 1911) 126; A. Pols, 'Een jubileum', in 
  &lt;em&gt;Het Volk,&lt;/em&gt;

  27-1-1913; J.A.K. (=J.A. Krelage sr.), 'Otto de Nobel 1898-1925 '
  en W.H. Vliegen,' Otto de Nobel', in 
  &lt;em&gt;De Stem des Volks&lt;/em&gt;

  1 (1925)1; Nico Polak, 'Van ruige, ruwe zangers tot 'Messiah&amp;quot;, in
  
  &lt;em&gt;Het Vrije Volk,&lt;/em&gt;

  1-2-1958. Verder artikelen in 
  &lt;em&gt;Het Vrije Volk,&lt;/em&gt;

  8-2-1947 en 28-11-1950, 
  &lt;em&gt;Het Parool,&lt;/em&gt;

  29-11-1950 en de 
  &lt;em&gt;Haagsche Courant,&lt;/em&gt;

  28-11-1950, 29-11-1950 en 4-12-1950. Jaap van de Merwe, 
  &lt;em&gt;Gij zijt kanalje, heeft men ons verweten!&lt;/em&gt;

  (Utrecht [etc., 1974]); idem, in 
  &lt;em&gt;Biografisch woordenboek van het socialisme en de
  arbeidersbeweging in Nederland&lt;/em&gt;

  (Amsterdam, 1987) II, 102-103.&lt;/p&gt;
&lt;p&gt;A.W.J. de Jonge&lt;/p&gt; 
&lt;dtml-var bwn_footer&gt;</text>
  </biography>
</biodes>

