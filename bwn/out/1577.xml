<biodes version="1.0">
  <fileDesc>
    <title>Ruis, Klaas Willem (1945-1986)</title>
    <ref target="http://resources.huygens.knaw.nl/bwn1880-2000/lemmata/bwn5/ruis"/>
    <publisher>
      <name>Biografisch Woordenboek van Nederland:1880-2000</name>
      <ref target="http://resources.huygens.knaw.nl/bwn1880-2000"/>
    </publisher>
  </fileDesc>
  <person>
    <idno type="id">ruis</idno>
    <persName><name type="geslachtsnaam">Ruis</name>, Klaas Willem</persName>
    <sex value="1"/>
    <event type="birth" when="1945"/>
    <event type="death" when="1986"/>
    <state type="occupation">omroepmedewerker</state>
  </person>
  <biography>
    <graphic url="http://resources.huygens.knaw.nl/bwn1880-2000/lemmata/bwn5/images/images/ruis.jpg"/>
    <text>&lt;dtml-var bwn_header&gt;
 &lt;p class='genealogie'&gt;
  &lt;strong&gt;Ruis, Klaas Willem&lt;/strong&gt;, omroepmedewerker (Haarlem 29-3-1945 - Denia (Spanje) 4-8-1986). Zoon van Nicolaas Marinus Verdel en Reinoutje Ruis, naaister.
  Gehuwd op 14-8-1970 met Catharina Maria Mulder (geb. 1942). Dit
  huwelijk, waaruit 1 zoon en 2 dochters werden geboren, werd
  ontbonden op 18-1-1984.
  

  
  &lt;/p&gt;
&lt;p&gt;
  &lt;img class='bwnimg' BORDER='0' align='right' src='images/ruis.jpg' alt='afbeelding van Ruis, Klaas Willem'&gt;Willem Ruis werd in de nacht van 28 op 29 maart om klokslag
    twaalf uur geboren. Zijn moeder koos voor de 29ste als
    geboortedatum, omdat volgens haar 'een nieuw leven hoort bij
    een nieuwe dag'. Ruis was een buitenechtelijk kind, dat, samen
    met zijn tien jaar oudere halfzuster, door zijn moeder werd
    opgevoed. Hoewel de vader vanaf zijn geboorte contact met hem
    onderhield, bleef de moeder steeds de belangrijkste persoon in
    Willems leven. 'Ja, het was armoede', zei hij later over zijn
    jeugd, 'maar het was warm, het was zo verdomde warm'
    (Schroevers).&lt;/p&gt;
&lt;p&gt;Na de MULO in Haarlem te hebben doorlopen wilde Ruis maar
    &amp;eacute;&amp;eacute;n ding: 'beroemd worden'. toen hij in
    1961 niet werd toegelaten tot de Amsterdamse Toneelschool,
    besloot hij een jaar lang de wereld in te trekken en monsterde
    hij aan als 'bell-boy' op een van de passagiersschepen van de
    Holland-Amerika Lijn. Hier was hij in de gelegenheid om, naast
    zijn werk, tijdens de showavonden aan boord zijn hang naar
    entertainment uit te leven. Het jaar daarop deed Ruis een
    tweede poging om op de Toneelschool te komen, die opnieuw
    mislukte. Hij moest het doen met wat figurantenrollen bij de
    toneelgroep 'Ensemble'.&lt;/p&gt;
&lt;p&gt;Na zijn militaire diensttijd - die grotendeels in
    West-Duitsland werd vervuld - trad Ruis in 1967 gedurende drie
    jaar als hofmeester in dienst bij de Koninklijke Luchtvaart
    Maatschappij (KLM). In deze periode ontstond zijn
    belangstelling voor de journalistiek. Een krantenartikeltje
    over een dagelijkse Mariaverschijning in een Koptische kerk in
    Ca&amp;iuml;ro bracht hem op het idee om hiervan, tijdens een
    oponthoud in Egypte, met een bandrecorder verslag te doen. Zo
    ontstond in 1967 Ruis' eerste reportage, waarin hij de
    gebeurtenis op ongewone wijze - als was hij sportverslaggever
    Theo Koomen bij een wielerwedstrijd - van commentaar voorzag:
    'Jahaaa, ik zie haar komen ...'. De KRO zond deze, door haar
    originaliteit opvallende opname in een van haar programma's
    uit, waarna Ruis de smaak van het verslaggeversvak te pakken
    kreeg. Tijdens zijn vluchten met de KLM maakte hij verscheidene
    reportages, die hij verkocht aan de VARA. Daaronder waren ook
    interviews met beroemde Amerikaanse filmsterren als Liza
    Minnelli en Danny Kaye, tot wie de 23-jarige Ruis zich met de
    woorden 'Dutch radio' toegang had weten te verschaffen.&lt;/p&gt;
&lt;p&gt;In 1970 verliet Ruis de KLM en ging hij, na korte tijd
    werkloos te zijn geweest, radioreportages maken voor de VARA,
    waar hij onder meer bijdragen leverde aan de
    actualiteitenrubriek 
    &lt;em&gt;Dingen van de dag&lt;/em&gt;

    en het sportprogramma 
    &lt;em&gt;Tussen start en finish&lt;/em&gt;

    . Daarnaast werkte hij van 1970 tot 1982 mee aan 
    &lt;em&gt;Langs de lijn&lt;/em&gt;

    van de NOS. Vooral met zijn optreden in dit drukbeluisterde
    sportprogramma op de zondagmiddag verwierf Ruis zich grote
    populariteit door zijn gekscherende commentaren, snedige
    replieken en de melig-humoristische tweegesprekken die hij met
    medepresentator Koos Postema voerde. 'Hier volgt een gunstig
    bericht voor Amsterdammers' - kregen de luisteraars eens vijf
    minuten na aanvang van de wedstrijd Feijenoord-Ajax van hem te
    horen - 'het staat nog 0-0' (Verdonck). Ook taalkundig was hij
    vaak spitsvondig. Toen een elfjarig jongetje hem in een van de
    uitzendingen opbelde om mee te delen dat het niet 'Sint
    Michielsgest&amp;egrave;l' was, zoals Ruis zei, maar 'Sint
    Michielsg&amp;egrave;stel', antwoordde hij: 'Nee hoor, want het is
    ook landingsgest&amp;egrave;l'. Ruis' ijver en enthousiasme werden
    gewaardeerd en beloond, en allengs kreeg hij steeds meer
    radiowerk te doen. Het hoogtepunt beschouwde hij later het
    programma 
    &lt;em&gt;Alleen op een eiland&lt;/em&gt;

    uit juli 1971. Hierin onderhield hij het radiocontact met de
    schrijvers Godfried Bomans en Jan Wolkers, die ieder een week
    alleen op het onbewoonde Groningse waddeneilandje Rottumerplaat
    doorbrachten om vandaar dagelijks over hun ervaringen te
    berichten.&lt;/p&gt;
&lt;p&gt;Het daaropvolgende jaar kreeg Ruis ook bij de televisie
    vaste voet aan de grond. Na te hebben geassisteerd in het
    amusementsprogramma van presentatrice Mies Bouwman 
    &lt;em&gt;Een mens wil...&lt;/em&gt;

    van de AVRO en bijdragen te hebben geleverd aan het satirische
    programma 
    &lt;em&gt;De J.C.J. van Speykshow, of: dan liever de lucht in!&lt;/em&gt;

    van de KRO, zorgde regisseur en producent Jos van der Valk in
    1976 voor de echte doorbraak. Van der Valk - die al spoedig
    zijn mentor in het televisieamusement zou worden - vroeg Ruis
    tijdens de zomermaanden voor de KRO een korte quiz te
    presenteren. Deze blufte toen niet ge&amp;iuml;nteresseerd te zijn
    in 'een zomerkwisje', maar wel een programma te willen doen van
    anderhalf uur, in het gewone seizoen met als titel 
    &lt;em&gt;De Willem Ruis Show&lt;/em&gt;

    . Tot zijn grote verbazing kreeg hij zijn zin. Het programma
    dat hij vervolgens maandelijks op het beeldscherm bracht, zou
    voor een ommekeer op de Nederlandse televisie zorgen. Ruis viel
    op, niet alleen door zijn uiterlijk - jongensachtig, met lang
    haar en een open boord in plaats van een das -, maar vooral
    door zijn manier van presenteren. Zijn spontaan-brutale,
    uitgelaten optreden, ad rem, met veel improvisatie en, naar
    eigen zeggen, 'menselijker' tegenover de quizdeelnemers, stond
    in schril contrast tot dat van zijn bedaagde en vormelijke
    voorgangers. In zijn shows stond altijd een modelspoorbaan
    opgesteld; treinen waren zijn grote hobby. Hoewel in wezen erg
    verlegen maakte Ruis van het zoenen van iedere vrouwelijke
    kandidaat zijn handelsmerk. Het bezorgde hem de bijnaam 'de
    kissmaster'.&lt;/p&gt;
&lt;p&gt;Ruis hield van uitdagingen, van het nemen van risico's. Door
    zijn enorme populariteit bij het Nederlandse publiek dacht hij
    dat zijn shows ook in West-Duitsland wel in de smaak zouden
    vallen. Naast zijn Nederlandse shows presenteerde hij daarom in
    1980/1981 voor de kleine Saarl&amp;auml;ndische Rundfunk eenzelfde
    soort quizprogramma. Maar zijn gebrekkige taalkennis en zijn,
    naar de mening van de Duitse kijkers, te amicale en te drukke
    optreden verhinderden dat het hier een succes werd. Een ander
    avontuur waarin Ruis zich stortte, was zijn hoofdrol in de
    Nederlands-Belgische speelfilm 
    &lt;em&gt;Het beest&lt;/em&gt;

    van regisseur Paul Collet uit 1982. Ook hier bleef het succes
    uit: de film, met een onsamenhangend scenario en excessieve
    geweldssc&amp;egrave;nes, werd door de kritiek genadeloos
    neergesabeld en verdween snel uit de bioscopen.&lt;/p&gt;
&lt;p&gt;Intussen was Ruis in 1981 van de KRO overgestapt naar de
    VARA om daar 
    &lt;em&gt;De Willem Ruis Lotto Show&lt;/em&gt;

    te presenteren. Voor de grap vroeg hij drie ton jaarsalaris,
    maar hij kreeg het, wat niet alleen hemzelf maar heel Nederland
    verbaasde. De kranten en bladen stonden er vol van, en in de
    Tweede Kamer werden er zelfs vragen over gesteld. In het live
    uitgezonden showprogramma kreeg Ruis de gelegenheid om, naast
    het presenteren, ook te zingen, te dansen en sketches te
    spelen, iets wat Jos van der Valk hem nooit had toegestaan. In
    de 
    &lt;em&gt;Lotto Show&lt;/em&gt;

    kon hij zijn ideaal van de veelzijdige, alom tegenwoordige
    showmaster naar Amerikaans model in de praktijk brengen.&lt;/p&gt;
&lt;p&gt;Ruis was een gedreven perfectionist: hij moest en zou in
    zijn vak de beste zijn. Hij bezocht shows in Las Vegas en
    musicals in Londen om idee&amp;euml;n op te doen. Het werk nam in
    het leven van Ruis zo'n belangrijke plaats in dat hij
    nauwelijks tijd overhield voor zijn gezin. Uiteindelijk liep
    zijn huwelijk stuk. Op den duur ging Ruis meer nadenken over
    het vermaak dat hij bracht en begon hij zijn vak te analyseren.
    Enerzijds zag hij de betrekkelijkheid ervan in en besefte hij
    'wegwerpamusement' te brengen, terwijl hij zich anderzijds,
    steeds gebrand op eerlijkheid, in toenemende mate ergerde aan
    de pers die zijn werk niet serieus nam. 'Je blijft altijd ''die
    kwismaster'' - al maak je de mooiste show ter wereld - van
    ''dat spel-le-tjes-pro-gram-ma!''', merkte hij eens bitter op
    (Rooduijn (1985)).&lt;/p&gt;
&lt;p&gt;Ruis kreeg voor zijn programma's bij de VARA alle technische
    en financi&amp;euml;le middelen die hij nodig achtte om er een
    succes van te maken. Als het hoogtepunt van het
    televisieamusement tot dan toe presenteerde hij vanaf de herfst
    van 1984 
    &lt;em&gt;De Sterrenshow&lt;/em&gt;

    . Dit programma werd twee winters lang live vanuit een reizende
    circustent in steeds een andere plaats in Nederland
    uitgezonden. Op de drie grote podia, te midden van allerlei
    technische hoogstandjes, tegen de achtergrond van enorme decors
    en in een zee van licht kon Ruis zich geheel uitleven. 'Het
    grootste elektronische circus ter wereld' noemde hij het. De
    spelshow eiste hem helemaal op; met ieder onderdeel, hoe klein
    ook, wenste hij zich te bemoeien. Niet ten onrechte vermeldde
    de aftiteling van het programma: 'Concept, ontwikkeling,
    creatie en uitvoering: Willem Ruis'.&lt;/p&gt;
&lt;p&gt;Maar de spanning en werkdruk eisten hun tol, terwijl ook de
    dood van zijn moeder in 1983 en zijn echtscheiding in het jaar
    daarop Ruis niet loslieten. hij versomberde, en het werd steeds
    moeilijker om met hem samen te werken; kritiek kon hij niet
    verdragen. In een van de laatste uitzendingen van 
    &lt;em&gt;De Sterrenshow&lt;/em&gt;

    leidde dit tot een in de media breed uitgemeten incident, toen
    hij een echtpaar dat bij een spelopdracht een fout maakte, op
    al te grove wijze terechtwees: 'Ga nou weg, stommeling!'&lt;/p&gt;
&lt;p&gt;Na twee jaar kon de VARA het zich niet langer veroorloven de
    peperdure show voort te zetten. Bovendien begonnen de kijk- en
    waarderingscijfers te dalen. Ruis begreep niet wat de oorzaak
    hiervan was en trachtte het tij te keren door nog harder te
    werken. Aan het einde van de laatste 
    &lt;em&gt;Sterrenshow&lt;/em&gt;

    , op 16 april 1986, waarin de showmaster terugkeek op de twee
    afgelopen seizoenen, zei hij: 'Mijn doek valt met deze tent'.
    Die woorden kregen een profetische strekking toen enkele
    maanden later bleek dat het Ruis' allerlaatste show was
    geweest. Volkomen onverwacht overleed hij op 41-jarige leeftijd
    aan een hartaanval op zijn vakantieadres aan de Spaanse Costa
    Blanca. Op abrupte wijze kwam daarmee een einde aan het leven
    van een veelzijdig getalenteerde man, die het Nederlandse
    televisieamusement met zijn manier van presenteren wist te
    veranderen.&lt;/p&gt;
&lt;p&gt;
  &lt;a href='agedeelte'&gt;A: &lt;/a&gt;Korte 'Biografie Willem Ruis' bij de afdeling
  Documentatie van de VARA te Hilversum.&lt;/p&gt;
&lt;p&gt;
  &lt;a href='lgedeelte'&gt;L: &lt;/a&gt;Behalve necrologie&amp;euml;n op 5-8-1986 o.a. door Hans
  van Reijsen in 
  &lt;em&gt;Algemeen Dagblad&lt;/em&gt;

  , door Milco Aarts in 
  &lt;em&gt;Haarlems Dagblad&lt;/em&gt;

  , door Tom Rooduijn in 
  &lt;em&gt;NRC Handelsblad&lt;/em&gt;

  , door Roelfien Sant in 
  &lt;em&gt;Het Parool&lt;/em&gt;

  , door Henk van der Meyden in 
  &lt;em&gt;De Telegraaf&lt;/em&gt;

  , door Ruud Verdonck in 
  &lt;em&gt;Trouw&lt;/em&gt;

  en door Ale van Dijk in 
  &lt;em&gt;Het Vrije Volk&lt;/em&gt;

  : interview door Marinus Schroevers, in 
  &lt;em&gt;VARA-Gids&lt;/em&gt;

  , 9-7-1977; interview door Tom Rooduijn, in 
  &lt;em&gt;Haagse Post&lt;/em&gt;

  , 21-12-1985; interview door Hans Linnekamp, in 
  &lt;em&gt;VARA-Gids&lt;/em&gt;

  , 8-2-1986; Fred Lammers, 'Het is over en voorbij', in 
  &lt;em&gt;Trouw&lt;/em&gt;

  , 7-12-1988; Bert van der Veer, 
  &lt;em&gt;Is er nog iets leuks vanavond? 40 jaar tv-favorieten in
  Nederland&lt;/em&gt;

  (Utrecht 1991); Gabri de Wagt, 
  &lt;em&gt;... En niet vergeten. Zeventig jaar VARA&lt;/em&gt;

  (Hilversum 1995) 84-85; Hans van Reijsen, 'Willem Ruis was de
  grootste', in 
  &lt;em&gt;Algemeen Dagblad&lt;/em&gt;

  , 25-1-1996; Milou van Rossum, 'De kissmaster', in 
  &lt;em&gt;HP/De Tijd&lt;/em&gt;

  , 2-8-1996. Op 10 december 1988 zond de VARA-televisie het
  programma 
  &lt;em&gt;Willem Ruis, een terugblik&lt;/em&gt;

  van Bob Rooyens uit. Op 4 april 1992 zond de VARA-televisie het
  programma 
  &lt;em&gt;Een man, een tent, een droom ... Willem Ruis&lt;/em&gt;

  van Rinus Spoor uit.&lt;/p&gt;
&lt;p&gt;
  &lt;a href='igedeelte'&gt;I: &lt;/a&gt;

  Milou van Rossum, `De kissmaster', in 
  &lt;em&gt;HP/De Tijd&lt;/em&gt;

  , 2-8-1996 (p. 72).&lt;/p&gt;
&lt;p&gt;Rianne Schuurman&lt;/p&gt; 
&lt;dtml-var bwn_footer&gt;</text>
  </biography>
</biodes>

