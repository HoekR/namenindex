<biodes version="1.0">
  <fileDesc>
    <title>Lidth de Jeude, jhr. Otto Cornelis Adriaan van (1881-1952)</title>
    <ref target="http://resources.huygens.knaw.nl/bwn1880-2000/lemmata/bwn1/lidth"/>
    <publisher>
      <name>Biografisch Woordenboek van Nederland:1880-2000</name>
      <ref target="http://resources.huygens.knaw.nl/bwn1880-2000"/>
    </publisher>
  </fileDesc>
  <person>
    <idno type="id">lidth</idno>
    <persName><name type="geslachtsnaam">Lidth de Jeude</name>, jhr. Otto Cornelis Adriaan van</persName>
    <sex value="1"/>
    <event type="birth" when="1881"/>
    <event type="death" when="1952"/>
    <state type="occupation">waterbouwkundige</state>
    <state type="occupation">minister</state>
  </person>
  <biography>
    <graphic url="http://resources.huygens.knaw.nl/bwn1880-2000/lemmata/bwn1/images/images/LIDTHOCA.jpg"/>
    <text>&lt;dtml-var bwn_header&gt;
 &lt;p class='genealogie'&gt;
  &lt;strong&gt;Lidth de Jeude, jhr. Otto Cornelis Adriaan van&lt;/strong&gt;, directeur Nederl. Mij. van Havenwerken, minister van Waterstaat en
Oorlog (Tiel 7-7-1881 - 's-Gravenhage 1-2-1952).

Zoon van jhr. Cornelis Christiaan van Lidth de Jeude, dijkgraaf van
Nederbetuwe, en jkvr. Catharina Carolina von Weiler tot Poelwijk. Op
17-4-1908 gehuwd met Dina Cornelia van Rossem. Uit dit huwelijk werden
1 zoon en 1 dochter geboren.



&lt;img src=&amp;quot;images/LIDTHOCA.jpg&amp;quot; align=&amp;quot;right&amp;quot; BORDER=&amp;quot;0&amp;quot; alt=&amp;quot;afbeelding van Lidth de Jeude, jhr. Otto Cornelis Adriaan van&amp;quot; class=&amp;quot;bwnimg&amp;quot;&gt;


&lt;/p&gt;
&lt;p&gt;[Van] Lidth de Jeude doorliep de Rijkshogereburgerschool te Tiel en
van 1898 tot 1903 de Polytechnische school te Delft, waar hij van 1901
tot 1903 lid was van de Phoenixcommissie. Als jong civiel ingenieur
werd hij in november 1903 als adjunct-ingenieur van de Rijkswaterstaat
toegevoegd aan de inspecteur-generaal der 2e inspectie. In de jaren
1904-1909 was hij geplaatst bij de werken der Maasmondverbetering in
het bijzonder aan het kanaal van 's-Hertogenbosch naar Drongelen,
sedert september 1906 als ingenieur 2e klasse. In augustus 1909 kreeg
hij verlof tot het maken van een studie van de haven van Cura&amp;ccedil;ao,
waarvan hij de resultaten in 1910 en 1911 publiceerde. Na zijn
terugkeer werd hij als arrondissementsingenieur van het Pannerdens
kanaal, Nederrijn en Lek te Utrecht geplaatst, maar in september 1913
(kort voor zijn benoeming oktober d.a.v. tot ingenieur 1e klasse) kreeg
hij wederom verlof tot het bestuderen van de haven van Tsjifoe in
China. Een van de grondslagen van zijn ontwerpen was de constructie van
de golfbreker in een zg. sloping bond, waardoor kleine nazakkingen
gemakkelijk konden worden opgevangen, terwijl het stellen van de
blokken in het algemeen snel kan geschieden (zie: 
&lt;em&gt;De Ingenieur,&lt;/em&gt;

1952). Een rapport volgde in 1914, maar hij bleef er tot 1918. Ook
later kwam hij nog herhaalde malen in China, waardoor hij een levendige
belangstelling voor Oostaziatische kunst kreeg. Van de in 1923
opgerichte Nederlandsch-Chineesche Vereeniging werd hij voorzitter. De
werkzaamheden te Tsjifoe waren uitgevoerd door de in 1912 uit een fusie
van drie baggerfirma's ontstane Nederlandse Mij. voor Havenwerken,
waarbij hij in 1919 in dienst trad als technisch directeur. Hij werkte
als zodanig twee jaar in Ned.-Indi&amp;euml;, daarna op het hoofdkantoor te
Amsterdam. Vele ontwerpen en variant-ontwerpen van havens of onderdelen
als kademuren, pieren etc. werden onder zijn leiding gemaakt en
uitgevoerd door dit bedrijf, &amp;eacute;&amp;eacute;n der oudste zg. civil
engineeringcontractors. In 1929 verwierf hij te zamen met ir. W.C.
K&amp;ouml;hler, stadsingenieur van Amsterdam, een tweede prijs bij de
beantwoording van een door het bestuur van Barcelona uitgeschreven
prijsvraag over de haven aldaar.&lt;/p&gt;
&lt;p&gt;Te Baarn, waar hij zich had gevestigd, zat hij van 1923 tot 1935
voor de Liberale Staatspartij &amp;quot;De Vrijheidsbond&amp;quot; in de
gemeenteraad. In 1931 werd hij tevens lid van de Provinciale Staten van
Utrecht. Na het overlijden van ir. J.A. Kalff werd hij 4 maan 1935
benoemd tot minister van Waterstaat in het tweede en later in het derde
ministerie-Colijn, dat 25 mei 1937 zijn portefeuille ter beschikking
stelde. Vervolgens nam hij zitting in de Tweede Kamer, werd gedelegeerd
commissaris van Havenwerken (oktober 1937), ondervoorzitter van
&amp;quot;De Vrijheidsbond&amp;quot; (21 januari 1938), voorzitter van de Raad
van het Openbaar Lichaam de Wieringermeer, ondervoorzitter
Zuiderzeeraad en commissaris van enige banken en
stoomvaartmaatschappijen. Na nog even (25 juli - 10 augustus 1939) van
het vijfde ministerie-Colijn deel te hebben uitgemaakt, vertrok hij in
februari 1940 als voorzitter van het Koloniaal Instituut, lid van de
Raad van Beheer der Billitonmij. en als voorzitter van het Koninklijk
Instituut van Ingenieurs naar Indi&amp;euml;, maar door de oorlog verrast,
vloog hij terug naar Londen, waar hij daags na aankomst (26 mei 1940)
werd benoemd tot regeringscommissaris voor vluchtelingen en voorzitter
van het Londens comit&amp;eacute; van het Nederlandse Rode Kruis. Onder
Gerbrandy was hij van 15 september 1942 tot 23 februari 1945 minister
van Oorlog.&lt;/p&gt;
&lt;p&gt;Na zijn terugkeer werd hij 26 mei 1946 lid van de Provinciale en 3
juli d.a.v. buitengewoon lid van Gedeputeerde Staten. Het door hem
geambieerde lidmaatschap van de Raad van State kon blijkbaar voor hem
als liberaal onder de toenmalige politieke situatie niet verwezenlijkt
worden, hoewel hij alle vereiste kwaliteiten bezat. Als voorzitter van
het Koninklijk Instituut van Ingenieurs leidde hij in 1951 het
petroleumcongres. Inmiddels was hij op 2 augustus 1950 voorzitter van
de Raad van Commissarissen van de Billitonmij. geworden.&lt;/p&gt;
&lt;p&gt;Van Lidth de Jeude, enige zoon met twee oudere en vier jongere
zusters, was betrekkelijk eenvoudig opgevoed in een milieu van
provinciale notabelen, waarin de mannen, al naar hun capaciteiten, land
en vorst als ambtenaar of officier behoorden te dienen. De studie te
Delft verwekte dan ook onrust, pas weggenomen door zijn aanstelling als
ingenieur bij de Rijkswaterstaat.&lt;/p&gt;
&lt;p&gt;Zelf meer werklustig dan eerzuchtig, zou hij directeur van
Gemeentewerken te Breda zijn geworden, als zijn vrouw, die meer
mogelijkheden zag, hem niet had tegengehouden tot het aanbod van
Havenwerken kwam. Begiftigd met een enorme werkkracht en helder
inzicht, wist hij de door hem geleide instanties tot grote produktie te
brengen, ook na zijn vertrek met achterlating van laden vol plannen.
Juist na de crisisjaren minister geworden, kreeg hij de kans wegennet
en bruggenbouw te organiseren; als minister van Oorlog verkreeg hij de
instemming van de zeer kritische enqu&amp;ecirc;tecommissie Donker. In zijn
hart was hij echter de eenvoudige en gemoedelijke, maar ook vaak
eigenwijze en lastige Geldersman gebleven, die met koningin Wilhelmina
- die daar prijs op stelde - Betuws sprak en het liefst zou hij zijn
laatste levensjaren op het familiebuiten 'De Groote Brug' aan
de Linge hebben doorgebracht, zich wijdende aan de geschiedenis van
zijn geslacht.&lt;/p&gt;
&lt;p&gt;
  &lt;a href='pgedeelte'&gt;P: &lt;/a&gt;
      &lt;em&gt;De haven van Cura&amp;ccedil;ao&lt;/em&gt;

('s-Hertogenbosch, 1910); 
&lt;em&gt;Eenige opmerkingen in verband met de havenplannen voor
Cura&amp;ccedil;ao&lt;/em&gt;

('s-Hertogenbosch, 1911); 
&lt;em&gt;De kanaalverbinding Amsterdam - Boven-Rijn&lt;/em&gt;

(Tiel, [1929]); Nota [voor de Betuwsche kanaalvereeniging]; 'De
organisatie van de overheidsbemoeiing', in 
&lt;em&gt;Maatschappij-belangen&lt;/em&gt;

102 (1934) 108-114. Rede tijdens 157e ... Algemeene Vergadering voor
Nijverheid en Handel. Verder vele artikelen o.a. in 
&lt;em&gt;De Ingenieur&lt;/em&gt;

zoals 'De haven van Chefoo' 36 (1921) 895-897.
&lt;/p&gt;
&lt;p&gt;
  &lt;a href='lgedeelte'&gt;L: &lt;/a&gt;W.E. Boerman, in 
&lt;em&gt;Verkeer en Vervoer.&lt;/em&gt;

Orgaan van het Nederlands Verkeersinstituut 4 (1951) 3 (,) 33; H.
Sangster, in 
&lt;em&gt;De Ingenieur&lt;/em&gt;

64 (1952) A46-A47.&lt;/p&gt;

&lt;p&gt;
&lt;a href=&amp;quot;igedeelte&amp;quot;&gt;I: &lt;/a&gt;&lt;i&gt;Persoonlijkheden in het Koninkrijk der Nederlanden in woord en beeld&lt;/i&gt;. Onder hoofdred. van H.P. van den Aardweg (Amsterdam 1938) 924.
&lt;/p&gt;

&lt;p&gt;M.J.van Lennep&lt;/p&gt; 
&lt;dtml-var bwn_footer&gt;</text>
  </biography>
</biodes>

