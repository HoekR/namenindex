<biodes version="1.0">
  <fileDesc>
    <title>Verkade, Eduard Rutger (1878-1961)</title>
    <ref target="http://resources.huygens.knaw.nl/bwn1880-2000/lemmata/bwn1/verkade"/>
    <publisher>
      <name>Biografisch Woordenboek van Nederland:1880-2000</name>
      <ref target="http://resources.huygens.knaw.nl/bwn1880-2000"/>
    </publisher>
  </fileDesc>
  <person>
    <idno type="id">verkade</idno>
    <persName><name type="geslachtsnaam">Verkade</name>, Eduard Rutger</persName>
    <sex value="1"/>
    <event type="birth" when="1878"/>
    <event type="death" when="1961"/>
    <state type="occupation">acteur</state>
    <state type="occupation">regisseur</state>
  </person>
  <biography>
    <graphic url="http://resources.huygens.knaw.nl/bwn1880-2000/lemmata/bwn1/images/images/VERKADEER.jpg"/>
    <text>&lt;dtml-var bwn_header&gt;
 &lt;p class='genealogie'&gt;
  &lt;strong&gt;Verkade, Eduard Rutger&lt;/strong&gt;, toneelspeler en -leider (Amsterdam 15-6-1878 - Breukelen 11-2-1961).

Zoon van Ericus Gerhardus Verkade, koopman, en Eduarda Thalia Koning.
Gehuwd met 1) Johanna van Wulfften Palthe, uit welk huwelijk (gesloten
28-8-1902, door echtscheiding ontbonden 22-4-1910) 2 zoons en 1 dochter
werden geboren; 2) Maria Magdalena M&amp;uuml;ller (als actrice Enny Vrede
genaamd), uit welk huwelijk (gesloten 21-5-1910, door echtscheiding
ontbonden 28-1-1919) 1 dochter en 1 zoon geboren werden; 3) Marie
Cramer (bekend als de schrijfster Rie Cramer), uit welk huwelijk
(gesloten 4-7-1922, door echtscheiding ontbonden 2-12-1933) geen
kinderen geboren werden; 4) Eline Fran&amp;ccedil;oise Cartier van Dissel,
uit welk huwelijk (gesloten 23-11-1935) geen kinderen geboren werden.
Een op 3-8-1921 geboren zoon uit de verbintenis met Henriette Jacoba
Maria Carolina Croes werd door hem erkend.


&lt;img src=&amp;quot;images/VERKADEER.jpg&amp;quot; align=&amp;quot;right&amp;quot; BORDER=&amp;quot;0&amp;quot; alt=&amp;quot;afbeelding van Verkade, Eduard Rutger&amp;quot; class=&amp;quot;bwnimg&amp;quot;&gt;


&lt;/p&gt;
&lt;p&gt;Verkade richtte, aanvankelijk opgeleid voor nijverheid en handel in
Engeland en Duitsland - waar hij veel toneel zag! - in 1902 te Hengelo
een trijpweverij op die hij echter een jaar later overdeed om zich
uitsluitend aan de dramatische kunst te wijden. Na kortstondige lessen
bij Willem Royaards, Jan C. de Vos e.a. volgde zijn debuut als
voordrachtskunstenaar in Hengelo met fragmenten uit Shakespeares 
&lt;em&gt;Macbeth.&lt;/em&gt;

Dit te Amsterdam herhaalde programma leidde per 1-1-1905 tot een
engagement bij de Koninklijke Vereeniging Het Nederlandsch Tooneel. In
1906 volgde Verkade de lessen aan de Reinhardtschule te Berlijn en
sloot vriendschap met Edward Gordon Craig, de Engelse toneelhervormer,
wiens inzicht dat de kunstenaar niet de natuur moest weergeven zoals
hij was, maar dat hij het wezen der dingen diende te tonen, een nieuwe
wereld voor hem deed opengaan. In 1907 konden door hem samen met Willem
Royaards de zg. Zomerspelen in Laren (N.H.) met opvoeringen van 
&lt;em&gt;Elckerlyc&lt;/em&gt;

en 
&lt;em&gt;Lanseloet van Denemarken&lt;/em&gt;

worden georganiseerd, terwijl van 1908 tot 1911 hem de leiding toeviel
van een eerste eigen gezelschap: De Haghespelers. In het seizoen
1911/1912 maakte Verkade een tournee door het toenmalige
Nederlandsch-Oost-Indi&amp;euml; en het daaropvolgende seizoen werd het
bestuur door hem samen met Herman Heijermans gevoerd over de N.V.
&amp;quot;Tooneelvereeniging&amp;quot;. Van 1913 tot 1917 had hij wederom een
eigen groep, opnieuw De Haghespelers geheten en gedurende dit
directoraat werd hem zelfs in 1915/1916 de leiding toevertrouwd van de
drie grote Amsterdamse, Haagse en Rotterdamse gezelschappen samen. Van
1917 tot 1920 voerde Verkade het beheer over de Koninklijke Vereeniging
Het Nederlandsch Tooneel. Na een verblijf in Londen volgden van 1921
tot 1924 de leiding van De Haghespelers in 't Voorhout, en samen
met Dirk Verbeek van 1924 tot 1930 die van het Vereenigd Tooneel en ten
slotte nog drie combinaties van korte duur, alsmede een tournee door
het toenmalige Nederlandsch-West-Indi&amp;euml;. Na 1935 was Verkades
toneelwerkzaamheid losser van aard en zonder specifieke leiding van
gezelschappen: gastregies, gastrollen en voordrachten, terwijl van 1935
tot 1937 een toneelrecensentschap van 
&lt;em&gt;De Groene Amsterdammer&lt;/em&gt;

werd vervuld. Tijdens de bezetting trad Verkade niet op en in 1947 trok
hij zich uit het actieve toneelleven terug.&lt;/p&gt;
&lt;p&gt;Het tekent de situatie en de man dat hij - afkomstig uit een goed
burgerlijk milieu - de toneelloopbaan koos (wat omstreeks 1900 nog een
zeldzaamheid was) en dat hij dit deed met het besef een zending te
hebben. Hijzelf noemde die: vergeestelijking, en bedoelde daarmee en zo
ver mogelijk doorgevoerde abstractie. De nauwkeurige nabootsing van de
werkelijkheid (hedendaags of historisch) was voortaan uit den boze -
botsingen met de oudere generatie, vooral met Louis Bouwmeester, konden
dus niet uitblijven - het ging om dat wat achter die realiteit school,
het essenti&amp;euml;le, het algemeen-menselijke, het algemeen-geldige.
Alleen een tegenstander van het naturalisme zoals hij kon schrijven :
'Het vuur [in de brandende haard] mag echter niet opvlammen bij het
openen van deur of venster, maar kan oplaaien en lichtbeweging in de
kamer veroorzaken waar dit b.v. onrust van een der hoofdpersonen kan
onderstrepen, of een uitbrekenden twist helpen voorbereiden' 
&lt;em&gt;(Aanteekeningen over tooneelkunst&lt;/em&gt;

('s-Gravenhage, 1916) 34). Daarmee is hem zijn plaats te midden van
het Europese symbolisme aangewezen. In het verlengde daarvan lagen zijn
afwijzing van elke politieke strekking op het toneel, zijn neiging tot
het magische en mystieke, zijn hoop dat de kunst eenheid kon suggereren
in een tijd van verscheurdheid, versplintering en tegenstelling. In het
middelpunt van zijn repertoire stond Shakespeares 
&lt;em&gt;Hamlet.&lt;/em&gt;

Daaromheen groepeerden zich de stukken van Shaw, Wilde, Schnitzler,
Moln&amp;agrave;r e.v.a. Voor het eigentijdse Nederlandse stuk heeft hij
gedaan wat hij kon. Bijgestaan door H.Th. Wijdeveld kwam hij tot een
strak en eenvoudig decor dat door zijn symbolische potentie het spel
ondersteunde. Hij verstond bovendien de kunst om uit de speler via
uitleg en gesprek te halen wat deze met het karakter van de rol
verbond, hij was a.h.w. diens vroedmeester. Als acteur was hij graficus
en had aan enkele, zeer fijne gebaren genoeg: de symbolische geste
stond boven de natuurgetrouwe. In zijn school zijn diegenen gevormd die
na hem aan het Nederlands toneel leiding hebben gegeven: Albert van
Dalsum, Cees Laseur, Johan de Meester.&lt;/p&gt;
&lt;p&gt;
  &lt;a href='agedeelte'&gt;A: &lt;/a&gt;Documentatie in het Toneelmuseum te Amsterdam.&lt;/p&gt;
&lt;p&gt;
  &lt;a href='pgedeelte'&gt;P: &lt;/a&gt;
  Zie voor lijst van geschriften en vertalingen onder L genoemd
artikel van H.H.J. de Leeuwe. Belangrijkste regies (met het seizoen van
de eerste produktie): 
&lt;em&gt;Gijsbreght van Aemstel&lt;/em&gt;

1917-18, 
&lt;em&gt;Maria Stuart&lt;/em&gt;

1928-29, 
&lt;em&gt;Fa&amp;euml;ton&lt;/em&gt;

1938 (Vondel); 
&lt;em&gt;Hamlet&lt;/em&gt;

1908-09, 
&lt;em&gt;Macbeth&lt;/em&gt;

1909-10, 
&lt;em&gt;Romeo en Julia&lt;/em&gt;

1910-11, 
&lt;em&gt;Naar het u lijkt&lt;/em&gt;

1910-11, 
&lt;em&gt;Een blijspel vol verwarring&lt;/em&gt;

1924-25 (Shakespeare); 
&lt;em&gt;Don Karlos&lt;/em&gt;

1922-23 (Schiller); 
&lt;em&gt;Een ideaal echtgenoot&lt;/em&gt;

1908-09, 
&lt;em&gt;De ernst van ernst&lt;/em&gt;

1909-10 (Wilde); 
&lt;em&gt;Candida&lt;/em&gt;

1908-09, 
&lt;em&gt;St. Joan&lt;/em&gt;

1924-25 (Shaw); 
&lt;em&gt;Nachtasyl&lt;/em&gt;

1923-24 (Gorki); 
&lt;em&gt;Uitkomst&lt;/em&gt;

1912-13 (Heijermans); 
&lt;em&gt;Prof. Bernhardi&lt;/em&gt;

1917-18 (Schnitzler); 
&lt;em&gt;Het adelaarsjong&lt;/em&gt;

1926-27 (Rostand); 
&lt;em&gt;De blauwe vogel van het geluk&lt;/em&gt;

1926-27 (Maeterlinck); 
&lt;em&gt;De gele mantel&lt;/em&gt;

1921-1922 (Hazelton en Benrimo); 
&lt;em&gt;De duivel&lt;/em&gt;

1914-15 (Moln&amp;agrave;r); 
&lt;em&gt;De woonschuit&lt;/em&gt;

1925-26 (Defresne).&lt;/p&gt;
  &lt;p&gt;Belangrijkste rollen: 'Hamlet', 'Claudius',
'Macbeth', 'Jacques' 
&lt;em&gt;(Naar het U lijkt),&lt;/em&gt;

'Prosp&amp;egrave;re' 
&lt;em&gt;(De storm)&lt;/em&gt;

(alle in het werk van Shakespeare) ; 'Elckerlyc';
'Gijsbreght' (Vondel); 'Lord Goring' (Wilde, 
&lt;em&gt;Een ideaal echtgenoot);&lt;/em&gt;

'Manson' (Kennedy, 
&lt;em&gt;De dienstknecht in het huis);&lt;/em&gt;

'de duivel' (Moln&amp;agrave;r, 
&lt;em&gt;De duivel).&lt;/em&gt;

Een uitgebreider lijst van ensceneringen en gespeelde rollen vindt men
in het onder L genoemde boek van Johan van der Woude, blz. 165-174.
&lt;/p&gt;
&lt;p&gt;
  &lt;a href='lgedeelte'&gt;L: &lt;/a&gt;Edmond Visser, 
&lt;em&gt;Eduard Verkade&lt;/em&gt;

(Amsterdam, 1922). Onze tooneelkunstenaars: 1; Folkert Kramer, 
&lt;em&gt;Eduard Verkade&lt;/em&gt;

(Amsterdam, 1925). Menschen op het toneel: 4 en 5; B. Hunningher, 
&lt;em&gt;Een eeuw Nederlands toneel&lt;/em&gt;

(Amsterdam, 1949); Johan van der Woude, 
&lt;em&gt;Eduard Verkade en het toneel&lt;/em&gt;

['s-Gravenhage, 1962]; H.H.J. de Leeuwe, in 
&lt;em&gt;Jaarboek van de Maatschappij der Nederlandse Letterkunde 1961-1962.
Levensberichten&lt;/em&gt;

170-177; Elsa den Hertog, 'Eduard Verkade. Toneelvernieuwer en
bezieler van jongeren', in 
&lt;em&gt;Facetten van vijftig jaar Nederlands toneel 1920-1970&lt;/em&gt;

(Amsterdam, 1970) 19-34; E.F. Verkade-Cartier van Dissel, 
&lt;em&gt;Eduard Verkade en zijn strijd voor een nieuw toneel&lt;/em&gt;

(Zutphen, 1978).&lt;/p&gt;

&lt;p&gt;
&lt;a href=&amp;quot;igedeelte&amp;quot;&gt;I: &lt;/a&gt;E.F. Verkade-Cartier van Dissel, &lt;i&gt;Eduard Verkade en zijn strijd voor een nieuw toneel&lt;/i&gt; (Zutphen, 1978) 165 [Verkade in &lt;i&gt;Lanseloet&lt;/i&gt;, 1908].
&lt;/p&gt;



&lt;p&gt;H.H.J. de Leeuwe&lt;/p&gt; 
&lt;dtml-var bwn_footer&gt;</text>
  </biography>
</biodes>

