<biodes version="1.0">
  <fileDesc>
    <title>Hillenius, Dirk (1927-1987)</title>
    <author>J. Goudsblom</author>
    <ref target="http://resources.huygens.knaw.nl/bwn1880-2000/lemmata/bwn6/hillenius"/>
    <date when="2007-04-18"/>
    <publisher>
      <name>Biografisch Woordenboek van Nederland:1880-2000</name>
      <ref target="http://resources.huygens.knaw.nl/bwn1880-2000"/>
    </publisher>
  </fileDesc>
  <person>
    <idno type="id">hillenius</idno>
    <persName><name type="geslachtsnaam">Hillenius</name>, Dirk</persName>
    <sex value="1"/>
    <event type="birth" when="1927"/>
    <event type="death" when="1987"/>
    <state type="occupation">bioloog</state>
    <state type="occupation">dichter</state>
    <state type="occupation">schrijver</state>
  </person>
  <biography>
    <graphic url="http://resources.huygens.knaw.nl/bwn1880-2000/lemmata/bwn6/images/images/HILLENIUS.jpg"/>
    <text>&lt;dtml-var bwn_header&gt;
 &lt;p class=&amp;quot;genealogie&amp;quot;&gt;

&lt;strong&gt;Hillenius, Dirk&lt;/strong&gt;, bioloog, dichter en schrijver (Amsterdam 29-5-1927 - Amsterdam 4-5-1987). Zoon van Jan Machiel Hillenius, bankemployee, en Johanna Petronella Dangermond. Gehuwd op 31-12-1955 met Florentia Gehrels (geb. 1928). Uit dit huwelijk werden 1 zoon en 3 dochters geboren.
&lt;/p&gt;


&lt;img src=&amp;quot;images/HILLENIUS.jpg&amp;quot; align=&amp;quot;right&amp;quot; BORDER=&amp;quot;0&amp;quot; alt=&amp;quot;afbeelding van Hillenius, Dirk&amp;quot; class=&amp;quot;bwnimg&amp;quot;&gt;

Dick Hillenius groeide op in een gezin met drie jongens, 
van wie hij de oudste en ook de meest veelzijdig begaafde 
was. Al op de HBS viel hij op door zijn grote belangstelling 
zowel voor muziek en literatuur als voor de levende natuur. 
Deze laatste interesse werd mede gestimuleerd en gevormd door 
zijn lidmaatschap van de Nederlandsche Jeugdbond voor Natuurstudie 
(NJN), waar hij een actieve rol in speelde en waarin hij ook zijn 
latere echtgenote heeft leren kennen.
&lt;br&gt;
&lt;br&gt;
Aanvankelijk ging Hillenius' voorkeur vooral uit naar de muziek, 
en hij droomde van een toekomst als componist. Kort na zijn eindexamen 
HBS in 1944 kwam hij echter tot de conclusie dat een loopbaan in de 
muziek voor hem niet was weggelegd. Hij besloot zich niet voor het 
conservatorium in te schrijven, maar ging in september 1945 biologie 
studeren aan de Universiteit van Amsterdam; een keuze die hij nooit 
heeft betreurd, al is de wens componist te worden nog tot rond zijn 
vijfentwintigste levend gebleven.
&lt;br&gt;
&lt;br&gt;
Tijdens zijn studie bleef Hillenius ook zijn literaire interesses trouw. 
Op 6 januari 1950 trad hij toe tot de redactie van het Amsterdamse studentenweekblad 
&lt;i&gt;Propria Cures&lt;/i&gt;, waarvan hij deel uitmaakte tot 20 december 1952. Met een redacteurschap 
van bijna drie jaar was hij een van de langstzittende redacteuren van dit al sinds 1890 
bestaande blad. In talloze bijdragen, in proza zowel als po&#235;zie, ontplooide hij zijn 
talent als schrijver en dichter met een heel eigen thematiek en toon.
&lt;br&gt;
&lt;br&gt;
Na het behalen van zijn kandidaatsexamen in 1950 moest Hillenius in 
militaire dienst. Hij weigerde, omdat hij niet in opdracht van een 
andere persoon een geweer wilde hanteren. Dit hield hij strak en stijf 
vol, en uiteindelijk werd dit als een gewetensbezwaar erkend. Zo kwam 
hij terecht in een kamp voor dienstweigeraars in het Drentse Vledder. 
Het voortdurend in gezelschap verkeren van gelovigen en idealisten van 
diverse snit werd de eigenzinnige individualist Hillenius echter te 
veel, en hij ging in hongerstaking. Toen de autoriteiten inzagen hoezeer 
het hem ernst was met zijn verzet, werd hij van de dienstplicht ontheven. 
Deze hele episode heeft een blijvende indruk op hem gemaakt, vooral ook 
door de haast mystieke ervaringen van onthechting en helderheid die de 
hongerstaking hem bezorgde.
&lt;br&gt;
&lt;br&gt;
Terug in Amsterdam kwam Hillenius in 1951 als student-assistent te 
werken bij het Zo&#246;logisch Museum van de gemeentelijke universiteit. 
Hij werd in 1952 bevorderd tot tentoonstellingsconservator in 
tijdelijke dienst, en in 1957 tot conservator in vaste dienst voor 
de afdeling reptielen en amfibie&#235;n; een functie die hij zou blijven 
vervullen tot aan zijn dood. Na zijn afstuderen in 1954 trad hij het 
jaar daarop in het huwelijk met Florrie Gehrels, die hij al tijdens 
de bezetting in de NJN had leren kennen. Van 1957 tot 1973 heeft 
Hillenius met zijn gezin in de directe nabijheid van het Zo&#246;logisch Museum 
op het terrein van de dierentuin Artis gewoond. De bijzondere locatie 
van deze woning, afgezonderd van de buitenwereld, maar toch centraal 
in de stad gelegen, kwam treffend overeen met zijn hele levenshouding, 
die sterk naar onafhankelijkheid neigde en tegelijk vol nieuwsgierigheid 
gericht was op wat andere mensen bezighield en bezielde.
&lt;br&gt;
&lt;br&gt;
Op 9 december 1959 promoveerde Hillenius bij zijn leermeester professor 
H. Engel op een proefschrift over de systematische indeling van kameleons, 
The &lt;i&gt;Differentiation within the Genus Chamaeleo Laurenti 1768&lt;/i&gt;. Na zijn promotie 
ondernam Hillenius als bioloog reizen naar Afrika en Zuid-Amerika, en hij 
organiseerde diverse tentoonstellingen in het Zo&#246;logisch Museum. Hij 
publiceerde in Engelstalige vaktijdschriften verschillende artikelen 
over kameleons en salamanders. Ook nam hij in openbare bijeenkomsten 
en in geschrifte duidelijk stelling in de strijd voor natuurbehoud. 
Zijn commentaren op de opzienbarende ontdekking in 1960 van misvormde 
kikkers in de buurt van het laboratorium van de Stichting voor Fundamenteel 
Onderzoek van de Materie in Amsterdam-Oost, waar radioactief afval werd 
geloosd, droegen bij tot de vele publiciteit rond deze affaire.
&lt;br&gt;
&lt;br&gt;
Blijvende bekendheid heeft Hillenius echter vooral ontleend aan de rol 
die hij speelde in de Nederlandse literatuur in zijn unieke hoedanigheid 
van schrijver-dichter-bioloog. Hij leverde geregeld bijdragen aan de kort 
tevoren door generatiegenoten opgerichte tijdschriften &lt;i&gt;Tirade&lt;/i&gt; en &lt;i&gt;Hollands 
Weekblad&lt;/i&gt;. Vooral in &lt;i&gt;Hollands Weekblad&lt;/i&gt; en in zijn opvolger, &lt;i&gt;Hollands Maandblad&lt;/i&gt;, 
vond Hillenius een publicatiemogelijkheid die uitstekend paste bij zijn sterk 
persoonlijke, liefst in de notitievorm gestelde 'schrijfsels'. De Franse 
schrijvers Paul L&#233;autaud en Stendhal, en in Nederland Multatuli, J. Slauerhoff 
en E. du Perron waren zijn grote voorbeelden. Daarnaast bleef de biologie 
steeds een bron van inspiratie.
&lt;br&gt;
&lt;br&gt;
Ook getuigde Hillenius met liefde van zijn muzikale voorkeuren. 
Hij beschreef de sensatie van het voor het eerst beluisteren en 
zelf spelen van werken van Maurice Ravel, Claude Debussy en Eric Satie, 
en gaf commentaar op uitvoeringen van jongere componisten. Hij schreef 
met enthousiasme over de - in Nederland indertijd nog weinig bekende - 
Amerikaanse experimentele componist John Cage.
&lt;br&gt;
&lt;br&gt;
In 1961 verscheen &lt;i&gt;Tegen het vegetarisme&lt;/i&gt;, Hillenius' eerste bundel met 
gedichten, losse notities en essays. De proza-afdeling werd voorafgegaan 
door het motto 'Zintuigen zijn de voetjes van de ziel'. De combinatie van 
het biologische begrip 'zintuigen' met het uitgesproken niet-biologische 
'ziel' is karakteristiek voor Hillenius, evenals de verrassende aardse 
verbinding die hij tussen beide wist te leggen met het woord 'voetjes'. 
Zijn voorkeur voor verkleinwoorden kwam herhaaldelijk tot uiting wanneer 
hij schreef over 'ideetjes', 'mechaniekjes', 'godjes', 'besies' en 'kereltjes'. 
Gewichtigdoenerij was hem een gruwel. In een tijd waarin mannen die als medewerker 
aan de universiteit verbonden waren bijna vanzelfsprekend met een das om op hun 
werk verschenen, tooide Hillenius zich steevast met een open Schillerkraag.
&lt;br&gt;
&lt;br&gt;
De losse toon en de gevarieerde thematiek van &lt;i&gt;Tegen het vegetarisme&lt;/i&gt; 
zijn voortgezet in al Hillenius' latere bundels, te beginnen met 
&lt;i&gt;Oefeningen voor een derde oog&lt;/i&gt; (1965). De gedichten staan hier niet 
meer in een afzonderlijke rubriek, maar tussen de prozastukken. 
Naast persoonlijke idee&#235;n en inzichten bevat het boek ook een aantal 
jeugdherinneringen, waaronder zeer pijnlijke, zoals die - direct al 
in de eerste notitie - aan de uitbesteding voor &#233;&#233;n maand van Dick 
en zijn broer Kees in een weeshuis, omdat in het krap behuisde 
ouderlijk gezin een derde kind verwacht werd. Ook latere gebeurtenissen, 
zoals het dienstweigeren en de hongerstaking, worden indringend 
beschreven in een verslag dat eindigt met de woorden: 
'Solidariteit is een instinct dat me zelden bespeelt, 
misschien omdat ik zo weinig soortgenoten herken'.
&lt;br&gt;
&lt;br&gt;
Voor &lt;i&gt;Oefeningen voor een derde oog&lt;/i&gt; ontving Hillenius in 1966 de 
Boekenmarktprijs van warenhuis 'De Bijenkorf'. In hetzelfde jaar 
verscheen zijn eerste gedichtenbundel &lt;i&gt;Uit groeiende onwil om ooit 
nog ergens in veiligheid aan te komen&lt;/i&gt;, die in 1967 werd bekroond 
met de Po&#235;zieprijs van de Gemeente Amsterdam. Vanaf januari 1967 
redigeerde hij als eerste &lt;i&gt;Avenue Literair&lt;/i&gt;, het literaire supplement 
van het prestigieuze nieuwe glossy maandblad &lt;i&gt;Avenue&lt;/i&gt; - een taak die 
hij aan het eind van het jaar overdeed aan Renate Rubinstein.
&lt;br&gt;
&lt;br&gt;
Een speciale plaats in Hillenius' oeuvre wordt ingenomen door 
&lt;i&gt;De vreemde eilandbewoner&lt;/i&gt; (1967). Dit werk - opgedragen aan zijn 
promotor professor Engel, en ge&#239;llustreerd door zijn broer, de schilder 
Jaap Hillenius - is het enige van Hillenius' boeken dat is opgezet 
als een monografie. Het is een wetenschappelijk biologische studie 
met als leidraad een uit de darwinistische evolutietheorie afgeleide 
stelling over kenmerkende eigenschappen van dierpopulaties op eilanden. 
Af en toe verraadt zich in de stijl het literaire schrijverschap, 
zoals in de slotzin die de centrale these nog eenmaal samenvat: 
'Eilanden zijn dus paradijzen, waar de boom al gezaaid is, waaraan 
vroeg of laat de appel van het verderf zal groeien'.
&lt;br&gt;
&lt;br&gt;
In zijn latere werk is Hillenius doorgegaan met nieuwsgierig 
verkennende essays en notities over muziek, literatuur, kunst 
en het leven in het algemeen. Daarbij is het darwinisme steeds 
sterker op de voorgrond getreden. Hij stortte zich met verve 
in een in &lt;i&gt;Hollands Maandblad&lt;/i&gt; en andere periodieken gevoerde 
polemiek met de slavist en schrijver Karel van het Reve over 
de evolutietheorie. Hillenius had grote waardering voor 
Van het Reve, deelde vele literaire voorkeuren met hem, 
maar vond zijn opvattingen over de evolutietheorie 
dilettantische onzin.
&lt;br&gt;
&lt;br&gt;
In de boeken die hij met enige regelmaat publiceerde, hield 
Hillenius bij voorkeur vast aan de vertrouwde vorm van notities 
en korte essays, afgewisseld met gedichten. De belangrijkste 
bundels waren &lt;i&gt;Het romantisch mechaniek&lt;/i&gt; (1969), &lt;i&gt;Het principe van 
nieuwsgierigheid&lt;/i&gt; (1978) en &lt;i&gt;Wat kunnen wij van rijke mensen leren?&lt;/i&gt; (1986). 
Afwijkend van vorm was &lt;i&gt;Sprekend een dier&lt;/i&gt; (1974), dat een meer 
conventionele verzameling boekbesprekingen en korte artikelen 
bevatte. Maar ook in dit boek heerste een vrolijke oorspronkelijkheid, 
die zich telkens weer liet leiden door de gedachte dat het perspectief 
van de evolutietheorie verrassende en onthullende inzichten in het 
menselijk gedrag en de menselijke cultuur kan opleveren.
&lt;br&gt;
&lt;br&gt;
Van 15 januari 1983 tot 13 december 1986 had Hillenius een eigen 
rubriek op een vaste plek in het weekblad &lt;i&gt;Vrij Nederland&lt;/i&gt;. Hij 
schreef hiervoor in totaal 177 columns, waarvan er 69 zijn gebundeld 
in &lt;i&gt;De hand van de slordige tuinman&lt;/i&gt; (1996). Een geliefd thema was voor 
hem in deze jaren de 'tweede tuin', behorend bij de boerderij in het 
Drentse Uffelte, waar hij graag vertoefde.
&lt;br&gt;
&lt;br&gt;
In 1986 was Hillenius enige tijd 'gastschrijver' aan de Rijksuniversiteit 
te Groningen. De lezingen die hij hier hield zijn gebundeld in &lt;i&gt;De hersens 
een eierzeef&lt;/i&gt; (1986), waarin hij zijn op de biologische evolutietheorie 
ge&#235;nte denktrant toepaste op een hele reeks culturele en sociale 
verschijnselen, met als centraal thema het probleem van de creativiteit. 
Het boek is in zekere zin Hillenius' geestelijke testament geworden. 
Hij kampte al enige tijd met hartproblemen; in 1987 overleed hij 
plotseling op bijna zestigjarige leeftijd.
&lt;br&gt;
&lt;br&gt;
Uit zijn gepubliceerde nalatenschap blijkt telkens weer hoe innig 
de drie 'takken van bedrijf', zoals hij zelf ze noemde, die Dick Hillenius 
heeft beoefend bij hem met elkaar verbonden waren: de biologie, 
het beschouwelijk proza, en de po&#235;zie. Het bijzondere van zijn 
werk ligt juist in de combinaties, de mengvormen, waarmee hij 
toonde als schrijver en dichter ook bioloog, en als bioloog ook 
schrijver en dichter te zijn.

&lt;p&gt;
&lt;a href=&amp;quot;agedeelte&amp;quot;&gt;A: &lt;/a&gt;Persdocumentatie in het Nederlands 
Letterkundig Museum en Documentatiecentrum te 's-Gravenhage.
&lt;/p&gt;

&lt;p&gt;
&lt;a href=&amp;quot;pgedeelte&amp;quot;&gt;P: &lt;/a&gt;Bibliografie van Hillenius op 
internet: www.schrijversinfo.nl/hilleniusdick.html 
[Laatst geraadpleegd: 27-3-2007]. Een overzicht van de 
biologische publicaties van Hillenius in de onder L genoemde 
publicatie van Arntzen en Zuiderwijk, 305-306. Een overzicht 
van zijn overige werk in: Jos Paardekooper, 'D. Hillenius' 
[aug. 1992], in &lt;i&gt;Kritisch lexicon van de moderne Nederlandstalige 
literatuur&lt;/i&gt; (Alphen aan den Rijn 1980-  ). Postuum verscheen 
van Hillenius: &lt;i&gt;Verzamelde gedichten&lt;/i&gt; (Amsterdam 1991).
&lt;/p&gt;

&lt;p&gt;
&lt;a href=&amp;quot;lgedeelte&amp;quot;&gt;L: &lt;/a&gt;Behalve necrologie&#235;n o.a. door 
J. Goudsblom, in &lt;i&gt;NRC Handelsblad&lt;/i&gt;, 5-5-1987, door Tamar 
[= Renate Rubinstein], &lt;i&gt;in Vrij Nederland&lt;/i&gt;, 6-6-1987 en 5-5-1990, 
door Marten Brouwer, in &lt;i&gt;Het Parool&lt;/i&gt;, 9-5-1987, door Leo Vroman, 
in &lt;i&gt;Vrij Nederland&lt;/i&gt;, 16-5-1987, door J.W. Arntzen en A. Zuiderwijk, 
in &lt;i&gt;SEH-News&lt;/i&gt; 8 (1987) 305-306: interview door Theun de Winter, 
in &lt;i&gt;Haagse Post&lt;/i&gt;, 6-6-1972; interview door H.J. Oolbekkink, 
in &lt;i&gt;Haagsche Courant&lt;/i&gt;, 8-1-1983; Themanummer 'Herinneringen 
aan D. Hillenius' van &lt;i&gt;Hollands Maandblad&lt;/i&gt; 29 (1987) 5/6 (mei/juni); 
Thomas Lieske, 'Dick Hillenius 1927-1987. Po&#235;ziekroniek', 
in &lt;i&gt;Tirade&lt;/i&gt; 31 (1987) 345-361; interview door Gert J. Peelen, 
in  &lt;i&gt;Budgetboeken&lt;/i&gt; Doos 1, Deel 002 (1988) 65-74; Hans Ree, 
'Hillenius', in &lt;i&gt;NRC Handelsblad&lt;/i&gt;, 25-7-2000; Richter Roegholt, 
'Herinnering aan Dick Hillenius (1927-1987)', in &lt;i&gt;De Groene Amsterdammer&lt;/i&gt;, 
8-6-2002. In 1995 maakte Brigit Hillenius de documentaire &lt;i&gt;Zintuigen zijn 
de voetjes van de ziel&lt;/i&gt; over haar vader Dick Hillenius.
&lt;/p&gt;

&lt;p&gt;
&lt;a href=&amp;quot;igedeelte&amp;quot;&gt;I: &lt;/a&gt;Beeldbank van het Nationaal Archief in Den Haag 
[Foto: J. Evers; Collectie ANEFO: Hillenius op 11 maart 1970].
&lt;/p&gt;


&lt;p&gt;J. Goudsblom&lt;/p&gt;
 
&lt;dtml-var bwn_footer&gt;



</text>
  </biography>
</biodes>

