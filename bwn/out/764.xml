<biodes version="1.0">
  <fileDesc>
    <title>Hofstra, Sjoerd (1898-1983)</title>
    <ref target="http://resources.huygens.knaw.nl/bwn1880-2000/lemmata/bwn5/hofstra"/>
    <publisher>
      <name>Biografisch Woordenboek van Nederland:1880-2000</name>
      <ref target="http://resources.huygens.knaw.nl/bwn1880-2000"/>
    </publisher>
  </fileDesc>
  <person>
    <idno type="id">hofstra</idno>
    <persName><name type="geslachtsnaam">Hofstra</name>, Sjoerd</persName>
    <sex value="1"/>
    <event type="birth" when="1898"/>
    <event type="death" when="1983"/>
    <state type="occupation">socioloog</state>
  </person>
  <biography>
    <graphic url="http://resources.huygens.knaw.nl/bwn1880-2000/lemmata/bwn5/images/images/hofstra.jpg"/>
    <text>&lt;dtml-var bwn_header&gt;
 &lt;p class='genealogie'&gt;
  &lt;strong&gt;Hofstra, Sjoerd&lt;/strong&gt;, socioloog (Idsegahuizum (Fr.) 21-1-1898 - Thun (Zwitserland) 14-4-1983). 
Zoon van Pier Hofstra, timmerman-aannemer, en Janneke Visser.
  Gehuwd op 30-12-1935 met Woutera Hendrika van den Bergh van
  Eijsinga (geb. 1914). Uit dit huwelijk, dat op 22-9-1972 werd
  ontbonden, werden 1 zoon en 1 dochter geboren.
  

  
  &lt;/p&gt;
&lt;p&gt;
  &lt;img class='bwnimg' BORDER='0' align='right' src='images/hofstra.jpg' alt='afbeelding van Hofstra, Sjoerd'&gt;Sjoerd Hofstra was de op &amp;eacute;&amp;eacute;n na jongste in een
    Nederlands-hervormd gezin met twee jongens en twee meisjes. Na
    de lagere school en de normaalschool te hebben doorlopen was
    hij werkzaam in de journalistiek bij het 
    &lt;em&gt;Nieuwsblad van Friesland&lt;/em&gt;

    en vervolgens bij het 
    &lt;em&gt;Nieuwsblad van het Noorden&lt;/em&gt;

    . Als jong kind onderging hij diep de indrukken van het Friese
    landschap, die hem een blijvende liefde voor dier en natuur
    bijbrachten. In de in 1919 onder het pseudoniem Johannes Hoving
    gepubliceerde dichtbundel 
    &lt;em&gt;Droom en daad. Enkele proza-zangen&lt;/em&gt;

    is daarvan een vroege neerslag te vinden in de vorm van
    religieuze natuurlyriek.&lt;/p&gt;
&lt;p&gt;Leergierig als hij was en bovendien weinig tevreden met de
    journalistieke arbeid wilde Hofstra graag verder studeren. De
    financi&amp;euml;le situatie in het gezin liet dit niet toe. Een
    wijkverpleegster - de weduwe van een bankdirecteur -, die hem
    tijdens een ziekte verpleegde, ontfermde zich echter over hem
    en maakte het hem financieel mogelijk om in 1924 in Parijs
    sociologie en psychologie te gaan studeren en vervolgens, vanaf
    1925, aan de Universiteit van Amsterdam sociale geografie.
    Hofstra's leermeester werd S.R. Steinmetz. Diens sterke nadruk
    op empirisch-kwantificerend onderzoek trok hem evenwel maar ten
    dele aan, omdat naar zijn mening ook goede theorievorming
    onontbeerlijk was. Al tijdens zijn studie vestigde Hofstra de
    aandacht op zich met het godsdienstsociologische artikel: 'De
    nieuwere religieuze bewegingen in ons land' (in: 
    &lt;em&gt;Mensch en Maatschappij&lt;/em&gt;

    3 (1927) 519-543). Hofstra was hiertoe ge&amp;iuml;nspireerd door
    studies van zijn hoogleraar in de sociologie W.A. Bonger over
    geloof en ongeloof.&lt;/p&gt;
&lt;p&gt;Na in 1930 het doctoraalexamen te hebben afgelegd kon
    Hofstra, die zich breder wilde ori&amp;euml;nteren, dankzij een
    Duits stipendium zijn wetenschappelijke opleiding in het
    buitenland vervolgen. Hij studeerde etnologie en sociologie,
    eerst anderhalf jaar in Hamburg en Berlijn, daarna een jaar in
    Londen. In Berlijn onderging Hofstra de invloed van de
    socioloog A. Vierkandt, met diens nadruk op classificatie en
    zorgvuldige begripsbepaling, en de etnoloog D.H. Westermann,
    bij wie hij Afrikaanse talen studeerde en die zijn blijvende
    belangstelling voor Afrika wekte. In Londen studeerde hij als
    fellow van de Rockefeller Foundation aan de London School of
    Economics bij de sociaal antropoloog B. Malinowski en aan de
    School of Oriental Studies. Hofstra sloot deze buitenlandse
    periode af met de dissertatie 
    &lt;em&gt;Differenzierungserscheinungen in einigen afrikanischen
    Gruppen. Ein Beitrag zur Frage der primitiven
    Individualit&amp;auml;t&lt;/em&gt;, waarop hij op 7 juli 1933, als laatste promovendus van
    Steinmetz, aan de Universiteit van Amsterdam promoveerde. In
    deze studie doordacht hij de vragen van individualiteit in
    Afrikaanse samenlevingen en keerde hij zich - in navolging van
    Steinmetz en Malinowski - tegen de opvattingen van de socioloog
    en etnoloog L. L&amp;eacute;vy-Bruhl over prelogisch denken en het
    ontbreken van individualiteit bij zogeheten primitieve
    volkeren.&lt;/p&gt;
&lt;p&gt;Van 1934 tot 1937 was Hofstra research fellow aan het
    International Institute of African Languages and Studies in
    Londen, als medewerker van Malinowski. In deze hoedanigheid
    deed hij als eerste Nederlander veldonderzoek in Afrika en wel
    onder de Mendi in Sierra Leone. Hofstra en zijn vrouw - die
    zich na hun huwelijk, in 1935, bij hem had gevoegd - leefden te
    midden van deze stam. Hij was zelfs opgenomen in &amp;eacute;&amp;eacute;n
    van hun geheime genootschappen. Over zijn onderzoek publiceerde
    hij een aantal artikelen in vaktijdschriften. De vrucht van
    zijn verblijf in Londen was de wetenschapssociologische studie 
    &lt;em&gt;De sociale aspecten van kennis en wetenschap&lt;/em&gt;

    uit 1937. In dit werk behandelde Hofstra als een van de eerste
    Nederlandse sociologen - zij het nog verkennenderwijs - het
    verschijnsel wetenschap in zijn relatie tot de samenleving.&lt;/p&gt;
&lt;p&gt;Op 1 november 1937 werd Hofstra waarnemend directeur en op 1
    oktober 1938 directeur van het Museum voor Land- en Volkenkunde
    en het Maritiem Museum 'Prins Hendrik' in Rotterdam. Beide
    functies zou hij tot 1 oktober 1949 uitoefenen. Hij verbeterde
    de organisatie en zorgde ervoor dat de musea door veel
    tentoonstellingen en lezingen meer naar buiten traden. Ook kon
    nieuwbouw voor het Maritiem Museum worden verwezenlijkt.
    Tijdens de Duitse bezetting, in 1941, liet Hofstra vanwege het
    gevaar van luchtaanvallen een belangrijk deel van de collecties
    overbrengen naar de buitenplaats 'Gooilust' in 's-Graveland,
    eigendom van de Vereeniging tot Behoud van Natuurmonumenten in
    Nederland, waarmee Hofstra connecties had. Ook hijzelf vestigde
    zich hier met zijn gezin gedurende de rest van de bezetting.
    Het gaf hem veel gelegenheid tot studie, ook al verbleef hij
    voor zijn directeurswerk enige dagen per week in Rotterdam. In
    het najaar van 1944 vonden Jan Romein en zijn vrouw een
    onderduikadres op 'Gooilust'.&lt;/p&gt;
&lt;p&gt;In 1947 aanvaardde Hofstra, naast zijn directeursfunctie in
    Rotterdam, een benoeming tot bijzonder hoogleraar in de
    Afrikaanse volkenkunde aan de Rijksuniversiteit te Leiden. Deze
    leerstoel was mede op initiatief van het Rotterdams
    bedrijfsleven totstandgekomen. In 1949 volgde de benoeming tot
    hoogleraar in de geschiedenis en problematiek der sociologie in
    de faculteiten der Politieke en Sociale Wetenschappen en der
    Letteren en Wijsbegeerte aan de Universiteit van Amsterdam.
    Daarnaast bleef hij zijn bijzonder hoogleraarschap in Leiden
    uitoefenen. In 1950 werd hij lid van de Koninklijke Nederlandse
    Akademie van Wetenschappen.&lt;/p&gt;
&lt;p&gt;Vanwege zijn internationale ervaring en talenkennis werd
    Hofstra directeur van de Stichting voor Internationale
    Samenwerking der Nederlandse Universiteiten en Hogescholen. Als
    zodanig was hij vanaf het begin van de jaren vijftig nauw
    betrokken bij het opzetten van het Institute of Social Studies
    in Den Haag, dat zich richtte op studenten uit de minder
    ontwikkelde landen. Centraal stond de studie van problemen die
    samenhingen met veranderingen in ontwikkelingslanden, een
    vraagstuk dat Hofstra's warme belangstelling had. In 1952
    maakte hij een reis naar India, Pakistan en het Nabije Oosten
    om daar contacten te leggen. In hetzelfde jaar werd hij de
    eerste directeur van het instituut. Hofstra vervulde deze
    functie minder dan een jaar, omdat zij niet bleek te combineren
    met het hoogleraarschap in Amsterdam en omdat het
    praktisch-bestuurlijke werk hem niet lag. Wel bleef Hofstra
    werkzaamheden voor het instituut verrichten. In 1954 maakte hij
    een reis naar Brits West-Afrika, en in 1955/1956 en 1957 was
    hij gasthoogleraar aan het Department of African Studies aan de
    Universiteit van Delhi in India.&lt;/p&gt;
&lt;p&gt;In zijn onderwijs ging Hofstra's belangstelling vooral uit
    naar de sociologische theorie. Hoewel hij behoorde tot een
    oudere generatie sociologen, kon hij de sterke
    aantrekkingskracht van de moderne Amerikaanse sociologie op
    jongere sociologen begrijpen. Zelf kwam hij evenwel op voor een
    breder spectrum van sociologiebeoefening. Hofstra behoorde niet
    tot een bepaalde school. Zijn eigen benadering kenmerkte zich
    door een bedachtzaam, zorgvuldig afwegend en classificerend
    verkennen van vraagstukken, theorie&amp;euml;n en begrippen,
    waarbij hij waakte voor voorbarige generaliseringen, maar ook
    niet-conventionele denkwegen bewandelde. Een voorbeeld hiervan
    is zijn bekend geworden voordracht over 'Het functiebegrip in
    de sociologie' (in: 
    &lt;em&gt;Handelingen van de 'Nederlandsche Sociologische
    Vereeniging', december 1946&lt;/em&gt;

    (Amsterdam 1946) 25-58), dat verscheen voordat het
    functionalisme ook in Nederland veel aandacht kreeg en voordat
    de Amerikaanse socioloog Robert K. Merton zijn bekende opstel
    'Manifest and latent functions' (in: idem, 
    &lt;em&gt;Social theory and social structure&lt;/em&gt;

    (Glencoe, Ill., 1949)) over het functiebegrip publiceerde. Ook
    zijn oratie over 
    &lt;em&gt;Het normaliteitsbegrip in de sociologie&lt;/em&gt;

    uit 1950 is illustratief voor zijn aanpak. Hofstra werkte
    vanuit een sterke maatschappelijke betrokkenheid en hoopte dat
    kennis van feiten en een wetenschappelijke denkwijze
    vooroordelen zouden doorbreken en verheldering en inzicht
    zouden brengen. Kon hij daarom enerzijds begrip opbrengen voor
    het studentenprotest in 1968 tegen maatschappij en
    universiteit, anderzijds was dit hem veel te ongenuanceerd. In
    zijn afscheidsrede 
    &lt;em&gt;Over universiteit, Marcuse en rationaliteit&lt;/em&gt;

    uit 1968 ging hij uitdrukkelijk op het studentenprotest in.&lt;/p&gt;
&lt;p&gt;Al in zijn Rotterdamse tijd besteedde Hofstra - vanaf zijn
    jeugd vegetari&amp;euml;r - veel tijd aan de dierenbescherming.
    Hoezeer deze thematiek hem bezighield, blijkt uit de publicatie
    kort na de oorlog van het boekje 
    &lt;em&gt;De houding van den mensch tegenover de natuur&lt;/em&gt;

    (1945). In 1953 werd hij gekozen tot hoofdbestuurslid van de
    Nederlandse Vereniging tot Bescherming van Dieren, in 1958 werd
    hij secretaris en van 1961 tot 1973 was hij voorzitter. Vanaf
    1958 was hij tevens bestuurslid van de Wereldfederatie tot
    Bescherming van Dieren en van 1966 tot 1974 voorzitter. Verder
    was Hofstra vertegenwoordiger van de federatie bij de UNESCO,
    de organisatie van de Verenigde Naties voor Onderwijs,
    Wetenschap en Cultuur. Voorts schreef hij talloze artikelen en
    commentaren in het verenigingsorgaan, waarvan hij na zijn
    terugtreden als voorzitter nog tot 1976 de redactionele leiding
    had.&lt;/p&gt;
&lt;p&gt;In al deze functies richtte Hofstra zich op praktische zaken
    ter verbetering van de positie van dieren. Steeds vroeg hij
    echter ook aandacht voor de achterliggende vragen: de noodzaak
    om conventionele opvattingen te herzien en de gevoeligheid ten
    opzichte van dieren te vergroten. In de jaren zeventig nam
    Hofstra het initiatief tot studie van de bio-industrie met het
    oog op verbetering van de positie van dieren. Van de door de
    Vereniging ingestelde Studiecommissie Intensieve Veehouderij
    maakte hij tot zijn overlijden deel uit.&lt;/p&gt;
&lt;p&gt;Reeds vanuit zijn Rotterdamse tijd kende Hofstra Johanna van
    Overeem, de voormalige directeur van het Maritiem Museum. Met
    haar ging hij na zijn scheiding in 1972 samenwonen, waarna zij
    zich een jaar later vestigden in het Westbrabantse Ossendrecht.
    Hofstra overleed tijdens een vakantie in Zwitserland, waar hij
    al vele jaren op vakantie heenging.&lt;/p&gt;
&lt;p&gt;Sjoerd Hofstra bekleedde onder de eerste naoorlogse
    generatie van Nederlandse sociologen, dankzij zijn ruime en
    internationale ori&amp;euml;ntatie in het vak, een vooraanstaande
    positie. Daardoor vielen hem op het terrein van de sociologie
    talrijke organisatorische en leidinggevende taken toe, al was
    hij v&amp;oacute;&amp;oacute;r alles sterk theoretisch en minder op
    praktisch werk gericht. Zijn perfectionisme en diepgewortelde
    overtuiging van de complexiteit van de werkelijkheid en de vele
    tijd die hij aan de dierenbescherming besteedde, beletten hem
    om veel te publiceren.&lt;/p&gt;
&lt;p&gt;
  &lt;a href='pgedeelte'&gt;P: &lt;/a&gt;Behalve de in de tekst genoemde publicaties, alsmede
    artikelen o.a. in 
    &lt;em&gt;Mens(ch) en Maatschappij&lt;/em&gt;, 
    &lt;em&gt;Internationales Archiv f&amp;uuml;r Ethnographie&lt;/em&gt;, 
    &lt;em&gt;Africa. Journal of the International Institute of African
    Languages and Cultures&lt;/em&gt;, 
    &lt;em&gt;Tijdschrift van het Koninklijk Nederlandsch Aardrijkskundig
    Genootschap&lt;/em&gt;, 
    &lt;em&gt;Nieuw Theologisch Tijdschrift&lt;/em&gt;, 
    &lt;em&gt;Het Kouter. Onafhankelijk Tijdschrift voor Religie en
    Cultuur&lt;/em&gt;, 
    &lt;em&gt;Dierenbescherming&lt;/em&gt;

    en 
    &lt;em&gt;Dier&lt;/em&gt;

    ook: 
    &lt;em&gt;Afrikaanse volkenkunde. Problemen, plaats en betekenis&lt;/em&gt;

    [Inaugurele rede] (Leiden 1947); 'Over mens en ding', in 
    &lt;em&gt;Feestbundel aangeboden door vrienden en leerlingen aan
    prof.dr H.J. Pos ...&lt;/em&gt;

    (Amsterdam 1948) 175-187; 'De verhouding tussen sociologie en
    culturele anthropologie', in 
    &lt;em&gt;Sociologisch Jaarboek&lt;/em&gt;

    VI 62-83; 'Die gegenw&amp;auml;rtige Situation der
    niederl&amp;auml;ndischen Soziologie', in 
    &lt;em&gt;Die gegenw&amp;auml;rtige Situation der Soziologie&lt;/em&gt;. Onder red. van Gottfried Eisermann (Stuttgart 1967) 141-181; 
    &lt;em&gt;Enkele culturele en sociale aspecten van een damverbinding
    met Ameland&lt;/em&gt;. Mededelingen der Koninklijke Akademie van Wetenschappen, afd.
    Letterkunde. Nieuwe Reeks, XXXIII, nr. 3 (Amsterdam [etc.]
    1970); lemma Sorokin, in 
    &lt;em&gt;Sociologische encyclopedie&lt;/em&gt;

    II. Onder red. van L. Rademaker (Utrecht [etc.] 1978) 678-682;
    'Sociologie in de jaren dertig en later', in 
    &lt;em&gt;Toen en thans. De sociale wetenschappen in de jaren dertig
    en nu&lt;/em&gt;. Onder red. van F. Bovenkerk [e.a.] (Baarn 1978) 27-35; Johan Goudsblom, &lt;em&gt;Geleerd. Memoires 1932-1968&lt;/em&gt;, Amsterdam 2017 &lt;/p&gt;
&lt;p&gt;
  &lt;a href='lgedeelte'&gt;L: &lt;/a&gt;Behalve necrologie&amp;euml;n o.a. door A.R. de Rijck, in 
  &lt;em&gt;Dier&lt;/em&gt;

  66 (1983) 6 (sept.) 8-9; L. Laeyendecker, in 
  &lt;em&gt;Sociodrome&lt;/em&gt;

  (1983) nr. 4, pp. 2 en 4; idem, in 
  &lt;em&gt;Jaarboek [van de] Koninklijke Nederlandse Akademie van
  Wetenschappen 1984&lt;/em&gt;

  (Amsterdam [etc.] 1984) 184-191: H.P.M. Goddijn, 
  &lt;em&gt;Het funktionalisme in de sociologie&lt;/em&gt;

  (2de verm. druk; Assen 1968); 
  &lt;em&gt;Toen en thans. De sociale wetenschappen in de jaren dertig en
  nu&lt;/em&gt;. Onder red. van F. Bovenkerk [e.a.] (Baarn 1978); Peter Kloos,
  'Into Africa. Dutch anthropology and the changing colonial
  situation', in 
  &lt;em&gt;Antropologische Verkenningen&lt;/em&gt;

  11 (1992) 1 (voorjaar) 49-64; Adam Kuper, 
  &lt;em&gt;Anthropology and anthropologists. The modern British
  school&lt;/em&gt;

  (3de herz. en verm. dr.; Londen [etc.] 1996) 67-69; L.
  Laeyendecker, 'S. Hofstra. Bedachtzaam en zijn tijd vooruit', in 
  &lt;em&gt;In de zevende. De eerste lichting hoogleraren aan de
  Politiek-Sociale Faculteit in Amsterdam&lt;/em&gt;. Onder red. van J. Goudsblom [e.a.] (Amsterdam 1998) 82-95;
  Herman Noordegraaf, 'Hofstra en Laeyendecker. Sociologische en
  andere observaties over de verhouding tussen mensen en dieren',
  in 
  &lt;em&gt;Homo Prudens. Religie, cultuur en wetenschap in de moderne
  samenleving&lt;/em&gt;. Onder red. van Andr&amp;eacute; K&amp;ouml;bben [e.a.] (Leende 2000)
  172-181.&lt;/p&gt;
&lt;p&gt;
  &lt;a href='igedeelte'&gt;I: &lt;/a&gt;
  &lt;em&gt;In de zevende. De eerste lichting hoogleraren aan de
  Politiek-Sociale Faculteit in Amsterdam&lt;/em&gt;. Onder red. van J. Goudsblom [e.a.] (Amsterdam 1998)
  82.&lt;/p&gt;
&lt;p&gt;H. Noordegraaf&lt;/p&gt; 
&lt;dtml-var bwn_footer&gt;</text>
  </biography>
</biodes>

