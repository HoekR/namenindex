<biodes version="1.0">
  <fileDesc>
    <title>Bentinck van Schoonheten, Adolph Willem Carel baron (1905-1970)</title>
    <ref target="http://resources.huygens.knaw.nl/bwn1880-2000/lemmata/bwn3/bentinck"/>
    <publisher>
      <name>Biografisch Woordenboek van Nederland:1880-2000</name>
      <ref target="http://resources.huygens.knaw.nl/bwn1880-2000"/>
    </publisher>
  </fileDesc>
  <person>
    <idno type="id">bentinck</idno>
    <persName><name type="geslachtsnaam">Bentinck van Schoonheten</name>, Adolph Willem Carel baron</persName>
    <sex value="1"/>
    <event type="birth" when="1905"/>
    <event type="death" when="1970"/>
    <state type="occupation">diplomaat</state>
  </person>
  <biography>
    <graphic url="http://resources.huygens.knaw.nl/bwn1880-2000/lemmata/bwn3/images/images/BENTINCK.jpg"/>
    <text>&lt;dtml-var bwn_header&gt;
 &lt;p class='genealogie'&gt;
  &lt;strong&gt;Bentinck van Schoonheten, Adolph Willem Carel baron&lt;/strong&gt;, diplomaat (Ede 3-9-1905 - Parijs 7-3-1970).

  Zoon van Rudolf Floris Carel baron Bentinck van Schoonheten,
  kamerheer in buitengewone dienst, en jkvr. Maria Sigrid van
  Karnebeek. Gehuwd op 31-8-1938 met Gabrielle Wilhelmine Hedwig
  Marie barones Thyssen-Bornemisza de Kaszon. Uit dit huwelijk
  werden 1 zoon en 1 dochter geboren.
  
&lt;img src=&amp;quot;images/BENTINCK.jpg&amp;quot; align=&amp;quot;right&amp;quot; BORDER=&amp;quot;0&amp;quot; alt=&amp;quot;afbeelding van Bentinck van Schoonheten, Adolph Willem Carel baron&amp;quot; class=&amp;quot;bwnimg&amp;quot;&gt;
  
  &lt;/p&gt;
&lt;p&gt;Bentinck bezocht het Instituut
    Wolters en het Nederlandsch Lyceum (1918-1924) te 's-Gravenhage
    en studeerde van 1924 tot 1930 rechten in Utrecht. Zijn start
    in het beroepsleven verliep wat moeizaam. Enerzijds was dit het
    gevolg van de crisis, waardoor zelfs jonge mensen met een
    afkomst en relaties als Bentinck maar moeilijk aan de slag
    konden komen, anderzijds hing het samen met het feit dat hij in
    deze fase van zijn leven geen duidelijk beroepsideaal had. Na
    een korte periode bij de Nederlandsche Handel-Maatschappij
    (1931-1934) trad hij in dienst van het ministerie van
    Financi&amp;euml;n, waar hij werkzaam was op de afdeling
    buitenland. Hierdoor kwam hij regelmatig in contact met het
    departement van Buitenlandse Zaken. Deze relaties kwamen hem te
    pas toen de personeelsformatie van dit departement in verband
    met de toenemende spanning in Europa enige uitbreiding
    onderging: in 1937 werd Bentinck in de rang van hoofdcommies
    benoemd bij de afdeling diplomatieke zaken van het ministerie
    van Buitenlandse Zaken; in 1938 werd hij bevorderd tot
    referendaris.&lt;/p&gt;
&lt;p&gt;Toen de bezetting van de diplomatieke vertegenwoordiging in
    Hongarije moeilijkheden opleverde, werd Bentinck als tijdelijk
    zaakgelastigde naar Boedapest gezonden. Waarschijnlijk zijn
    twee factoren op deze benoeming van invloed geweest; zijn
    huwelijk, een jaar tevoren, met een lid van de familie
    Thyssen-Bornemisza, waardoor hij verzwagerd raakte met
    Centraal-Europese adellijke en industri&amp;euml;le kringen,
    &amp;eacute;n de overtuiging van zijn superieuren dat een functie in
    de diplomatie meer met zijn aanleg strookte dan een post op het
    departement. Inderdaad had noch het werk in de financi&amp;euml;le
    sector, noch zijn functie op het departement, waar hij voor de
    kritische chef van de afdeling diplomatieke zaken, E.N. van
    Kleffens, nota's over volkenrechtelijke vraagstukken moest
    opstellen, hem veel bevrediging geschonken.&lt;/p&gt;
&lt;p&gt;In 1940 vertrok Bentinck als zaakgelastigde naar Ka&amp;iuml;ro.
    Op een kort verblijf in Nederland direct na de oorlog volgde in
    1946 zijn benoeming tot ambassaderaad te Londen. Als gevolg van
    de internationale verwikkelingen rond de Indonesische kwestie
    en het overleg inzake de West-Europese Unie was Londen, naast
    Washington, in deze jaren een zwaartepunt in de Nederlandse
    diplomatie. Bentinck werkte hier tot 1949 samen met de eerste
    ambassadesecretaris J.M.A.H. Luns. Naast zijn werk op de
    ambassade besteedde Bentinck veel aandacht aan contacten buiten
    het diplomatieke circuit. Zijn naam, die in Engeland nog steeds
    een goede klank had, verschafte hem gemakkelijk toegang tot de
    toonaangevende kringen in de Britse hoofdstad. In deze periode
    vergde hij echter te veel van zichzelf; daarom moest hij in
    1950 na een hartaanval een jaar rust nemen. Van 1951 tot 1956
    was hij gezant in Bern, een rustige post, waar hij nagenoeg
    geheel herstelde.&lt;/p&gt;
&lt;p&gt;Door zijn benoeming tot plaatsvervangend secretaris-generaal
    van de Noordatlantische Verdragsorganisatie in 1956 kreeg
    Bentinck gelegenheid in een internationale organisatie ervaring
    op te doen met de multilaterale samenwerking. Het betekende in
    zijn loopbaan ook een nieuwe fase: hij maakte nu deel uit van
    de inner circle van de Nederlandse diplomatie, die juist in
    deze jaren in de Europese en Atlantische politiek een
    belangrijke rol speelde. In 1958 volgde zijn benoeming tot
    ambassadeur te Londen, in 1963 ging hij in dezelfde functie
    naar Parijs. In deze beide centra van diplomatieke activiteit
    en cultureel leven kon Bentinck zich volledig ontplooien. Aan
    zijn goede contacten was het te danken dat zijn rapporten, die
    door helderheid en bondigheid uitmuntten, doorgaans meer
    informatie bevatten dan het 'lopend nieuws'. Zijn analyses
    getuigden van een grondige kennis van de achtergronden.
    Opdrachten voerde hij omzichtig, maar vasthoudend uit. Hij
    bewandelde hierbij de gulden middenweg tussen enerzijds een
    fantasieloze uitvoering van zijn instructies en anderzijds een
    interpretatie die al te zeer bepaald werd door plaatselijke
    omstandigheden en persoonlijke inzichten. Hij genoot in hoge
    mate het vertrouwen van de minister van Buitenlandse Zaken
    Luns, die juist in deze jaren een eigen stempel drukte op het
    buitenlands beleid. Bentinck was een van de Nederlandse
    diplomaten met wie de minister regelmatig in telefonisch
    contact stond. Er is later kritiek geoefend op deze
    consultaties, die ertoe bijdroegen dat enkele ambassadeurs soms
    meer bij de besluitvorming betrokken schenen te worden dan de
    beleidsambtenaren op het departement.&lt;/p&gt;
&lt;p&gt;In Parijs fungeerde Bentinck als intermediair tussen
    president De Gaulle en minister Luns, in de jaren zestig
    elkaars tegenstanders in de Europese politiek. Ondanks de
    tegenstellingen tussen Parijs en Den Haag stelde De Gaulle het
    op prijs de Nederlandse ambassadeur te ontmoeten en van diens
    inzichten kennis te nemen.&lt;/p&gt;
&lt;p&gt;Ontvangsten en diners op de Nederlandse ambassade genoten
    gedurende Bentincks ambtsperiode in Londen en Parijs enige faam
    door de rijke schakering aan gasten en de wijze waarop
    diplomaten, politici en vertegenwoordigers uit de zakenwereld,
    maar ook kunstenaars en wetenschapsbeoefenaars met elkaar in
    contact gebracht werden. Vooral Bentincks echtgenote droeg er
    veel toe bij de Nederlandse ambassade tot een belangrijke
    diplomatieke en culturele ontmoetingsplaats te maken.&lt;/p&gt;
&lt;p&gt;Ondanks langdurig verblijf in het buitenland is Bentinck
    zijn land nooit ontgroeid. Wel voltrokken de grote
    maatschappelijke veranderingen in Nederland in de jaren zestig
    zich gedeeltelijk buiten zijn gezichtsveld. Bentinck had een
    moderne taakopvatting, vooral waar het erom ging ook jonge
    ambtenaren van de buitenlandse dienst bij het werk van de
    ambassade te betrekken. Als diplomaat kwam hij in de
    hoofdsteden van het oude Europa het best tot zijn recht. Daar
    was hij de juiste man op de juiste plaats.&lt;/p&gt;
&lt;p&gt;
  &lt;a href='lgedeelte'&gt;L: &lt;/a&gt;H.N. Boon, in 
  &lt;em&gt;Jaarboek van het ministerie van Buitenlandse Zaken
  1969-1970,&lt;/em&gt;

  177-181; necrologie in 
  &lt;em&gt;The Times,&lt;/em&gt;

  9-3-1970.&lt;/p&gt;

&lt;p&gt;
&lt;a href=&amp;quot;igedeelte&amp;quot;&gt;I: &lt;/a&gt;Beeldbank van het Nationaal Archief in Den Haag [Collectie ANEFO; Bentinck van Schoonheten in november 1965].&lt;/p&gt;



&lt;p&gt;C.B. Wels&lt;/p&gt; 
&lt;dtml-var bwn_footer&gt;
</text>
  </biography>
</biodes>

