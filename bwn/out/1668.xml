<biodes version="1.0">
  <fileDesc>
    <title>Seyffardt, Hendrik Alexander (1872-1943)</title>
    <ref target="http://resources.huygens.knaw.nl/bwn1880-2000/lemmata/bwn2/seyffardt"/>
    <publisher>
      <name>Biografisch Woordenboek van Nederland:1880-2000</name>
      <ref target="http://resources.huygens.knaw.nl/bwn1880-2000"/>
    </publisher>
  </fileDesc>
  <person>
    <idno type="id">seyffardt</idno>
    <persName><name type="geslachtsnaam">Seyffardt</name>, Hendrik Alexander</persName>
    <sex value="1"/>
    <event type="birth" when="1872"/>
    <event type="death" when="1943"/>
    <state type="occupation">legerofficier</state>
  </person>
  <biography>
    <graphic url="http://resources.huygens.knaw.nl/bwn1880-2000/lemmata/bwn2/images/images/SEYFFARDT.jpg"/>
    <text>&lt;dtml-var bwn_header&gt;
 &lt;p class='genealogie'&gt;
  &lt;strong&gt;Seyffardt, Hendrik Alexander&lt;/strong&gt;, luitenant-generaal (Breda 1-11-1872 - 's-Gravenhage 6-2-1943).

Zoon van August Lodewijk Willem Seyffardt, minister van Oorlog, en
Catharina Louisa de Hollander. Gehuwd op 28-6-1898 met Alida Elisabeth
Bervoets. Uit dit huwelijk werden 1 zoon en 2 dochters geboren.

&lt;img src=&amp;quot;images/SEYFFARDT.jpg&amp;quot; align=&amp;quot;right&amp;quot; BORDER=&amp;quot;0&amp;quot; alt=&amp;quot;afbeelding van Seyffardt, Hendrik Alexander&amp;quot; class=&amp;quot;bwnimg&amp;quot;&gt;

&lt;/p&gt;
&lt;p&gt;Seyffardt werd op 15-jarige leeftijd als cadet aan de Koninklijke
Militaire Academie (KMA) te Breda ingeschreven. Vier jaar later werd
hij 2e luitenant bij de vestingartillerie, en in 1900 leraar aan de
KMA. Tijdens zijn carri&amp;egrave;re volgde hij de lessen aan de Hogere
Krijgsschool. In 1928 werd hij in de rang van generaal-majoor
commandant van de eerste divisie. Van mei 1929 tot mei 1934 was
Seyffardt chef van de generale staf, waarna hij gepensioneerd werd. In
1930 was hij tot luitenant-generaal bevorderd.&lt;/p&gt;
&lt;p&gt;Van zijn sterk anticommunistische en pro-Duitse gevoelens gaf hij
sindsdien duidelijk blijk. Hij sprak in 1934 en 1935 op vergaderingen
van het zeer autoritair gerichte Verbond voor Nationaal Herstel, dat in
1933 &amp;eacute;&amp;eacute;n kamerzetel had behaald, om te pleiten voor krachtige
versterking van het leger. Ook ageerde hij als voorzitter van de
afdeling Den Haag van dat Verbond - sinds september 1934 - tegen het
besluit van de toenmalige regering om zich aan te sluiten bij sancties
tegen Itali&amp;euml;. Reeds in die periode was hij begonnen artikelen te
schrijven in 
&lt;em&gt;Volk en Vaderland,&lt;/em&gt;

het weekblad van de Nationaal-Socia-listische Beweging (NSB). In 1937
was hij ongeveer een halfjaar lang lid van deze partij.&lt;/p&gt;
&lt;p&gt;Na de Duitse inval trad Seyffardt om redenen die hij zelf als
priv&amp;eacute;-gronden aanduidde, niet weer toe tot de NSB, doch zei zelf
geheel en al aan de zijde van deze partij te staan. In augustus 1941
liet hij zich inschrijven als 'sympatiseerende no. 1' (geheim
lid) van de NSB; tevens werd hij begunstigend lid van de Germaansche
ss.&lt;/p&gt;
&lt;p&gt;Begin juli 1941 kwam hij in de volle publieke belangstelling te
staan, toen hij het Duitse aanbod aannam om 'Befehlshaber' te
worden van een Nederlands vrijwilligerslegioen, dat samen met de
Duitsers tegen de Sovjetunie ten strijde zou trekken. Een werkelijk
commando over dit legioen kreeg Seyffardt niet en had hij, gezien zijn
leeftijd, waarschijnlijk ook nauwelijks verwacht. Tegen zijn
bedoelingen in bleek het legioen echter in de praktijk niet anders te
fungeren dan als een eenheid van de Waffen-ss. Zijn bevelhebberschap
was weinig meer dan een uithangbord voor de Duitse
wervingspropaganda.&lt;/p&gt;
&lt;p&gt;Doch zo werd hij het gehate symbool van de militaire collaboratie.
Op 1 februari 1943 stelde de NSB-leider Mussert een schaduwkabinet van
'Gemachtigden' samen, waarin Seyffardt als
'Gemachtigde' voor het vrijwilligerslegioen voorkwam. In de NSB
hoopte men dat Mussert spoedig aan de macht zou komen. Buiten de NSB
vreesde men dat dit spoedig zou gebeuren en dat Seyffardt minister van
Oorlog zou worden in een kabinet-Mussert, dat dan de algemene militaire
dienstplicht ten behoeve van de Duitse oorlogsmachinerie zou invoeren. Op 5
februari 1943 werd Seyffardt door J.J. Verleun, lid van de verzetsgroep
CS-6, bij de voordeur van zijn Haagse woning neergeschoten; een dag later
overleed hij.&lt;/p&gt;
&lt;p&gt;
  &lt;a href='pgedeelte'&gt;P: &lt;/a&gt;Naast artikelen in militaire periodieken o.a. 'Bericht
des ehem. Niederl. Gen. H.A. Seyffard [!] &amp;uuml;ber Aufstellung,
Organisation unsw. der niederl. Freiw. Legion'. Ms. in afd.
documentatie Sectie Krijgsgeschiedenis [S.1, 1942].&lt;/p&gt;
&lt;p&gt;
  &lt;a href='lgedeelte'&gt;L: &lt;/a&gt;
  &lt;em&gt;Honderdvijftig jaar generale staf 1814-11 maart 1964. Overzicht van
de ontwikkeling van de Koninklijke Landmacht&lt;/em&gt;

('s-Gravenhage, 1964) 116-119; N.K.C.A. in 't Veld, 
&lt;em&gt;De SS en Nederland. Documenten uit SS-archieven 1935-1945&lt;/em&gt;

('s-Gravenhage, 1976. 2 dl.) passim.&lt;/p&gt;

&lt;p&gt;
&lt;a href=&amp;quot;igedeelte&amp;quot;&gt;I: &lt;/a&gt;&lt;i&gt;Persoonlijkheden in het Koninkrijk der Nederlanden in woord en beeld&lt;/i&gt;. Onder hoofdred. van H.P. van den Aardweg (Amsterdam 1938) 1346.
&lt;/p&gt;

&lt;p&gt;N.K.C.A. in 't Veld&lt;/p&gt; 
&lt;dtml-var bwn_footer&gt;</text>
  </biography>
</biodes>

