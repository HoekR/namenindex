<biodes version="1.0">
  <fileDesc>
    <title>Hendrik (Heinrich), Wladimir Albrecht Ernst (1876-1934)</title>
    <ref target="http://resources.huygens.knaw.nl/bwn1880-2000/lemmata/bwn2/hendrik"/>
    <publisher>
      <name>Biografisch Woordenboek van Nederland:1880-2000</name>
      <ref target="http://resources.huygens.knaw.nl/bwn1880-2000"/>
    </publisher>
  </fileDesc>
  <person>
    <idno type="id">hendrik</idno>
    <persName><name type="geslachtsnaam">Hendrik (Heinrich) Wladimir Albrecht Erns</name>t</persName>
    <sex value="1"/>
    <event type="birth" when="1876"/>
    <event type="death" when="1934"/>
    <state type="occupation">Prins der Nederlanden</state>
  </person>
  <biography>
    <graphic url="http://resources.huygens.knaw.nl/bwn1880-2000/lemmata/bwn2/images/images/HENDRIK.jpg"/>
    <text>&lt;dtml-var bwn_header&gt;
 &lt;p class='genealogie'&gt;
  &lt;strong&gt;Hendrik (Heinrich) Wladimir Albrecht Ernst&lt;/strong&gt;, 
hertog van Mecklenburg, vorst van Wenden, Schwerin en Ratzeburg,
graaf van Schwerin, heer van de landen Rostock en Stargard, bij KB 26-1-1901 nr. 38 genaturaliseerd en bij Besluit van 6-2-1901
nr. 61 titel verleend van Prins der Nederlanden (Schwerin (Duitsland) 19-4-1876 - 's-Gravenhage 3-7-1934).

Zoon van Friedrich Franz II, groothertog van Mecklenburg (-Schwerin),
en Marie Caroline Auguste, prinses van Schwarzburg (-Rudolstadt).
Gehuwd op 7-2-1901 met Wilhelmina Helena Pauline Maria, Koningin der
Nederlanden. Uit dit huwelijk werd 1 dochter geboren.

&lt;img src=&amp;quot;images/HENDRIK.jpg&amp;quot; align=&amp;quot;right&amp;quot; BORDER=&amp;quot;0&amp;quot; alt=&amp;quot;afbeelding van Hendrik (Heinrich) Wladimir Albrecht Ernst&amp;quot; class=&amp;quot;bwnimg&amp;quot;&gt;

&lt;/p&gt;
&lt;p&gt;Hertog Heinrichs geboorteland, Mecklenburg, was een Noordduits
staatje aan de Oostzee gelegen, dat reeds langere tijd onder de invloed
was geraakt van het dominerende koninkrijk Pruisen, maar nooit werd
opgeslokt en na de uitroeping van het keizerrijk toch een eigen vorm
van regering behield. Voor de jonge hertog, een derde zoon uit het
derde huwelijk van de regerende groothertog, was de kans op
erfopvolging praktisch uitgesloten; deze viel trouwens reeds in 1883
aan een halfbroer toe. Heinrich groeide op in een kinderrijk gezin in
de vorstelijke verblijven in Schwerin en Rabensteinfeld. Op
dertienjarige leeftijd werd hij voor het volgen van middelbaar
onderwijs in Dresden uitbesteed. Na zijn eindexamen gymnasium mocht hij
in 1894 een wereldreis maken. Deze duurde negen maanden en bracht hem
o.m. in Brits-Indi&amp;euml; en Ceylon, waar hij deelnam aan jachtpartijen
- het zou een van zijn grootste liefhebberijen blijven - in dit geval
ook op olifanten. Een militaire opleiding bij het Pruisisch
gardebataljon Jagers te Potsdam - hij verwierf er de rang van eerste
luitenant - werd ten slotte in 1899 gevolgd door ambtelijk werk aan een
der regeringsdepartementen in Schwerin.&lt;/p&gt;
&lt;p&gt;Toen na haar inhuldiging in 1898 voor de jonge Nederlandse koningin
Wilhelmina, in verband met voor de opvolging noodzakelijk geacht
nageslacht, een vorstelijk echtgenoot werd gezocht, behoorde hertog
Heinrich spoedig tot de meest serieuze huwelijkskandidaten. Een eerste
gearrangeerde kennismaking viel in goede aarde. Ofschoon Heinrich bij
Duitse verwanten van Wilhelmina geen onverdeeld goede pers had en Van
Mecklenburg uit bij de Nederlandse regering nogal onbescheiden geachte
eisen waren gesteld - die niet ingewilligd werden - kon toch in 1900 de
verloving worden afgekondigd. Het huwelijk in Den Haag in 1901 trok
veel belangstelling en geschiedde met veel vertoon; de aan Wilhelmina
bij haar inhuldiging geschonken Gouden Koets kon voor het eerst
gebruikt worden. Na voltrekking van zijn huwelijk werd de hertog de
titel van Prins der Nederlanden verleend. Inmiddels had hij de
Nederlandse nationaliteit verworven - van de Duitse nationaliteit deed
hij nadrukkelijk op 23 januari 1901 afstand, al had men dit nu juist
van Mecklenburgse zijde niet gewenst. Aan het prins-gemaalschap van de
nieuwe prins werd van Nederlandse kant geen jaargeld verbonden, en ook
dat ging tegen Mecklenburgse eisen in.&lt;/p&gt;
&lt;p&gt;De positie van prins-gemaal naast een regerend koningin was
uiteraard een zeer moeilijke, vooral ook omdat men in die tijd de man
in het huwelijk als de eigenlijke kostwinner en het hoofd van het gezin
wilde zien. Maar al te gauw zag men in zo'n prins-gemaal de te
volgzame slippendrager. De jonge koningin maakte het haar echtgenoot in
dit opzicht ook niet gemakkelijk door hem niet alleen uitdrukkelijk
buiten alle staatszaken te houden, zoals constitutioneel voorgeschreven
was, maar hem zelfs in geen enkel opzicht deelgenoot te maken van enige
kwestie die haar ten aanzien daarvan bezighield. Het voorbeeld van
prins Albert van Saksen-Coburg als prins-gemaal van de Engelse koningin
Victoria was voor haar eerder afschrikwekkend dan navolgenswaard - naar
haar overtuiging had die prins veel te veel in de melk te brokken
gehad. Aan prins Hendrik viel slechts een representatieve functie toe:
beschermheerschappen en erevoorzittersfuncties, het begeleiden van de
Koningin bij openbare plechtigheden, haar vervangen bij andere. In
verschijning en optreden bleek daarvoor prins Hendrik nu juist minder
geschikt: hij bleef een gebroken Nederlands met onvervalst Duits accent
spreken, had weinig van eruditie getuigende conversatie en werd spoedig
enigszins zwaarlijvig. Prins Hendriks persoonlijke belangstelling -
geheel gericht door zijn opvoeding als Duitse landjonker - ging vooral
uit naar de jacht en het paardemennen, naar bosbeheer en bergklimmen,
allemaal hobbies waarvoor Nederland weinig mogelijkheid bood en die
hier ook slechts in beperkte kring enige waardering ontmoetten.&lt;/p&gt;
&lt;p&gt;Wel werd het spoedig duidelijk dat de prins van goeden wille was
zijn rol als prins-gemaal te vervullen. Veel waardering ondervond zijn
kalm gedrag in 1907 bij de scheepsramp van de Harwich-boot
'Berlin', die bij Hoek van Holland strandde en in twee&amp;euml;n
brak. De prins ging aan boord van het reddingsschip dat er 's
nachts op woeste zee in slaagde schipbreukelingen van het wrak te
halen. Het lag voor de hand dat hij daarna bij bestuurswerkzaamheden
van organisaties voor het reddingswezen werd betrokken. In 1908 liet
Wilhelmina haar echtgenoot tot voorzitter van het bestuur van het
Nederlandsche Roode Kruis benoemen. Op het Haagse hoofdkantoor zou de
prins vaak komen werken - vooral tijdens de Eerste Wereldoorlog was er
veel te doen - en hij bleef tot zijn dood een actief bestuurder. Toen
ook in Nederland in de loop van de jaren twintig de padvinderij zich
snel ontwikkelde, aanvaardde hij het beschermheerschap van de
Nederlandsche Padvinders Vereeniging en gaf hij in die functie
herhaaldelijk blijk van belangstelling voor dit jeugdwerk.&lt;/p&gt;
&lt;p&gt;Toch bleef prins Hendrik wat apart en eenzaam, steeds op de
achtergrond, altijd bescheiden maar toch ook weinig energie of
initiatief uitstralend. Wat het publiek wel waardeerde waren zijn
goedmoedigheid en zijn grapjes - er deden ook spoedig verhalen de ronde
over komische vergissingen en versprekingen, al werden de meeste
anekdotes waarschijnlijk door anderen bedacht en hem dan toegedicht.
Dat het huwelijk van Koningin en Prins niet gelukkig was, bleef spoedig
geen geheim meer. De wat ruwe goedhartigheid van prins Hendrik paste
slecht bij de doortastende en trotse Koningin. De geboorte van een
dochter, pas in 1909, die het enige kind uit dit huwelijk zou blijven,
heeft slechts tijdelijk de echtgenoten dichter bij elkaar gebracht.
Ofschoon zij zich bij plechtigheden te zamen vertoonden en als gezin op
vakantie gingen, kon het op den duur niemand ontgaan dat Koningin en
Prins geheel van elkaar losstaande levens leidden. De werkzaamheden en
verplichtingen van elk afzonderlijk maakten dit ook gemakkelijk. Zeker
in de jaren twintig begonnen geruchten de ronde te doen dat de prins
buiten gezin en hof zijn genoegen zocht en schulden maakte. Nog in 1979
werd opgerakeld dat hij bij een buitenechtelijke verhouding een
onwettig kind zou hebben verwekt en dat de Koningin omstreeks 1920
echtscheiding overwogen had. Ofschoon iets dergelijks tijdens het leven
van prins Hendrik nooit in de Nederlandse publiciteit kwam, werden
verhalen van deze aard omtrent geringe huwelijkstrouw en behoefte aan
een goed glas toen reeds rondverteld en grif geloofd, ook wanneer zij
geen grond hadden. Pijnlijk was het voor de prins dat hij na 1918 zijn
bron van inkomsten uit eigen ge&amp;euml;rfd Duits vermogen zag opdrogen en
financieel aangewezen was op de steun van zijn echtgenote, die hem,
naar werd verteld, erg krap hield.&lt;/p&gt;
&lt;p&gt;In het algemeen heeft men bij het Nederlandse publiek wel begrepen
dat het leven van prins Hendrik niet gemakkelijk was, en een zeker
gevoel van medelijden ging hem omringen. In zijn persoonlijk leven
zocht hij in later jaren steun bij een vrij mystiek geloof, dat een
tijdlang aangemoedigd werd door de prediking van een goeroe uit India.
Wanneer hij hartelijkheid ontmoette, zoals van zijn dochter Juliana,
was hij dankbaar. Het kon hem, vreemde gebleven in zijn gastland, nooit
geheel uit zijn wezenlijke eenzaamheid weghalen.&lt;/p&gt;
&lt;p&gt;Reeds vroeg begon Prins Hendrik uiterlijk oud te lijken, er was in
de jaren twintig sprake van fysieke kwalen. Toch kwam zijn overlijden
door een hartaanval in 1934 nog onverwachts. Als rouwkleur had de prins
verzocht om in plaats van zwart het wit aan te nemen. Hij wilde met een
dergelijke 'witte begrafenis' duidelijk maken dat de overgang
tot de eeuwigheid eerder een reden tot vreugde dan verdriet moest zijn.
Koningin Wilhelmina, door het verlies van haar echtgenoot diep
getroffen - zichzelf eenzaam gevoelend besefte zij plotseling de
eenzaamheid in het leven van haar echtgenoot - hield zich getrouw aan
dit laatste verzoek. Gedurende de hofrouw droeg zij steeds witte
kleding en zij besliste voorts dat bij haar begrafenis, die bijna
dertig jaar later plaats zou vinden, het wit opnieuw de rouwkleur zou
zijn.&lt;/p&gt;
&lt;p&gt;
  &lt;a href='agedeelte'&gt;A: &lt;/a&gt;Archief-prins Hendrik in het Koninklijk Huisarchief te
's-Gravenhage.&lt;/p&gt;
&lt;p&gt;
  &lt;a href='lgedeelte'&gt;L: &lt;/a&gt;
  &lt;em&gt;Bescheiden betreffende de buitenlandse politiek van Nederland
1848-1919.&lt;/em&gt;

Uitg. door C. Smit ('s-Gravenhage, 1957, 1968) dl. I en dl. VI;
Wilhelmina, 
&lt;em&gt;Eenzaam maar niet alleen&lt;/em&gt;

(Amsterdam, 1959); Th. Booy, 
&lt;em&gt;Het is stil op Het Loo. Overpeinzingen in memoriam koningin
Wilhelmina&lt;/em&gt;

(Amsterdam, 1963); idem. 
&lt;em&gt;De levensavond van koningin Wilhelmina&lt;/em&gt;

(Amsterdam, 1965); F.J. Lammers, 
&lt;em&gt;Drie prinsen naast de troon&lt;/em&gt;

(Baam, 1976) 7-68; L. de Jong, 
&lt;em&gt;Het Koninkrijk der Nederlanden in de Tweede Wereldoorlog&lt;/em&gt;

('s-Gravenhage, 1979) IX, 852-859; Hugo Arlman &amp;amp; Gerard Mulder,

&lt;em&gt;Van de prins geen kwaad. Prins Hendrik &amp;amp; andere dossiers van
Oranje&lt;/em&gt;

(Alphen aan den Rijn, 1982).&lt;/p&gt;
&lt;p&gt;
&lt;a href=&amp;quot;igedeelte&amp;quot;&gt;I: &lt;/a&gt;
K. van Lieverloo en P. Roelofs, &lt;i&gt;Antoon van Welie. De laatste decadente schilder 1866-1956&lt;/i&gt; (Zwolle [etc.] 2007) [Portret: Antoon van Welie, 1922/23].
&lt;/p&gt;



&lt;p&gt;I. Sch&amp;ouml;ffer&lt;/p&gt; 
&lt;dtml-var bwn_footer&gt;</text>
  </biography>
</biodes>

