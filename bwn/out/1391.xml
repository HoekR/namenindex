<biodes version="1.0">
  <fileDesc>
    <title>Philips, Gerard Leonard Frederik (1858-1942)</title>
    <ref target="http://resources.huygens.knaw.nl/bwn1880-2000/lemmata/bwn3/philips"/>
    <publisher>
      <name>Biografisch Woordenboek van Nederland:1880-2000</name>
      <ref target="http://resources.huygens.knaw.nl/bwn1880-2000"/>
    </publisher>
  </fileDesc>
  <person>
    <idno type="id">philips</idno>
    <persName><name type="geslachtsnaam">Philips</name>, Gerard Leonard Frederik</persName>
    <sex value="1"/>
    <event type="birth" when="1858"/>
    <event type="death" when="1942"/>
    <state type="occupation">elektrotechnicus</state>
    <state type="occupation">ondernemer</state>
  </person>
  <biography>
    <graphic url="http://resources.huygens.knaw.nl/bwn1880-2000/lemmata/bwn3/images/images/PHILIPS.jpg"/>
    <text>&lt;dtml-var bwn_header&gt;
 &lt;p class='genealogie'&gt;
  &lt;strong&gt;Philips, Gerard Leonard Frederik&lt;/strong&gt;, werktuigkundig ingenieur, grondlegger van de NV Philips' Gloeilampenfabrieken te Eindhoven (Zaltbommel 9-10-1858 - 's-Gravenhage 26-1-1942).

  Zoon van Benjamin Frederik David Philips, handelaar in tabak en
  koffie, fabrikant en bankier, en Maria Elizabeth Heijligers.
  Gehuwd op 19-3-1896 met Johanna van der Willigen. Uit dit
  huwelijk werden geen kinderen geboren.
  
&lt;img src=&amp;quot;images/PHILIPS.jpg&amp;quot; align=&amp;quot;right&amp;quot; BORDER=&amp;quot;0&amp;quot; alt=&amp;quot;afbeelding van Philips, Gerard Leonard Frederik&amp;quot; class=&amp;quot;bwnimg&amp;quot;&gt;

  

  
  &lt;/p&gt;
&lt;p&gt;Gerard Philips groeide op te Zaltbommel. Na de HBS te hebben
    doorlopen in zijn geboorteplaats en te Arnhem, liet hij zich in
    1876 inschrijven aan de Polytechnische School te Delft voor de
    studie van civiel- en bouwkundig ingenieur. In het vijfde
    studiejaar meldde hij zich aan bij de afdeling werktuigkunde,
    waar hij in 1883 het diploma voor werktuigkundig ingenieur
    behaalde. Hij werkte vervolgens gedurende een jaar als
    volontair bij de NV Koninklijke Maatschappij 'De Schelde' te
    Vlissingen. Vanaf 1885 bekwaamde hij zich in het
    scheepsinstallatiebedrijf bij een werf te Glasgow, toen het
    centrum van de wereldscheepsbouw. Terzelfder tijd ontwikkelde
    zich zijn belangstelling voor de elektrotechniek. Aan het
    Glasgow College of Science and Arts volgde hij bij prof. A.
    Jamieson de leergang 'Electric lighting and transmission of
    power'; de Universiteit van Glasgow bood hem een plaats in de
    'Research group 1886-1887' van het Natural Philosophy
    Department, dat onder leiding stond van de eminente
    natuurkundige Sir William Thomson (1824-1904), de latere Lord
    Kelvin. In de zomer van 1887 nam Gerard Philips deel aan de
    examens, afgenomen door het City and Guilds of London
    Institute. Hij onderscheidde zich bij deze gelegenheid door het
    behalen van de zilveren medaille, de prijs voor het hoogste
    aantal punten.&lt;/p&gt;
&lt;p&gt;In 1887 trad Gerard Philips in dienst van de Anglo-American
    Brush Electric Light Corporation, Ltd. te Londen. Voor deze
    onderneming, destijds een der grootste elektrische
    verlichtingsmaatschappijen, voerde hij enige projecten uit op
    het Europese continent, onder meer te Berlijn. Tevens rijpte
    het plan om in samenwerking met de Anglo-American Brush in
    Nederland een gloeilampenfabriek te stichten. Begin 1890 zag de
    Engelse maatschappij hier evenwel van af. Gedurende dit zelfde
    jaar trad Gerard Philips enige tijd op als vertegenwoordiger
    namens de Allgemeine Elektrizit&amp;auml;ts-Gesellschaft (AEG) te
    Berlijn bij de onderhandelingen met de gemeente Amsterdam ter
    zake van de te verlenen elektriciteitsconcessie. Na de
    be&amp;euml;indiging van deze opdracht voor AEG nam Gerard Philips
    opnieuw het plan op tot het stichten van een
    gloeilampenfabriek. Op 15 mei 1891 ging hij met zijn vader,
    Frederik Philips, een vennootschap aan voor het fabriceren van
    gloeilampen. De onderneming werd gevestigd te Eindhoven.&lt;/p&gt;
&lt;p&gt;De firma Philips &amp;amp; Co. legde zich toe op het maken van
    kooldraadlampen. In eerste instantie werd de fabriek
    kleinschalig opgezet, teneinde de nodige ervaring op te doen
    met een artikel dat 'en masse' diende te worden vervaardigd.
    Het stadium van proeffabricage werd in de loop van 1894
    afgesloten. Spoedig daarop volgden de eerste
    bedrijfsuitbreidingen. Tussen 1895 en 1905 steeg de
    produktieomvang van 400.000 tot 4.000.000 lampen per jaar. Dit
    betekende dat de firma Philips &amp;amp; Co., na AEG en Siemens
    &amp;amp; Halske, de derde plaats innam op de ranglijst van
    gloeilampenfabrikanten in Europa. Per 1 april 1899 was Anton
    Frederik Philips, Gerards jongere broer, die sedert 1895 de
    verkoop behartigde, als medefirmant opgenomen. Gerard Philips
    voerde de algemene en technische leiding van de
    onderneming.&lt;/p&gt;
&lt;p&gt;Op 9 oktober 1907 vond de oprichting plaats van de NV
    Philips' Metaalgloeilampenfabriek te Eindhoven. In deze aparte
    NV werd de fabricage van metaaldraadlampen ondergebracht.
    Binnen enkele jaren produceerde de metaaldraadlampenfabriek een
    20.000 lampen per dag. Het Philipsbedrijf ontwikkelde zich nu
    voluit tot een moderne grootindustrie, gebaseerd op
    massafabricage. De produktie van de kooldraadlamp nam
    geleidelijk in betekenis af.&lt;/p&gt;
&lt;p&gt;In 1912 werden de verschillende activiteiten samengebracht
    in de NV Philips' Gloeilampenfabrieken, opgericht op 29
    augustus van dat jaar. Gerard en Anton Philips werden beiden
    directeur van de nieuwe vennootschap. Tien jaar later, met
    ingang van 1 april 1922, trad Gerard Philips af als directeur
    en droeg hij de leiding over aan zijn broer Anton, met wie hij
    27 jaar had samengewerkt. De NV Philips' Gloeilampenfabrieken
    telde op dit tijdstip in Nederland 5500 werknemers. De
    uitbreiding van het bedrijf naar het buitenland, alsmede de
    fabricage van radiobuizen, nam toen juist een aanvang. Tot juli
    1939 bleef Gerard Philips als commissaris aan de onderneming
    verbonden.&lt;/p&gt;
&lt;p&gt;Gerard Philips was niet alleen initiatiefnemer, maar ook de
    uitvoerder van het plan voor een gloeilampenfabriek. Hij
    combineerde in de beginjaren de bezigheden van
    ondernemer-fabrikant met het werk van bedrijfsleider en
    constructeur. Ook in latere tijd, bij een voortschrijdende
    bedrijfsorganisatie, behield dit laatste zijn belangstelling en
    bleef zijn arbeidsterrein nauw met de produktie verbonden. In
    vakkringen der internationale gloeilampenindustrie wordt dan
    ook vooral gewezen op de verdienste van Gerard Philips voor de
    ontwikkeling van de fabricagetechniek. Noemde Anton zich bij
    voorkeur koopman, ook toen hij later directeur was. Gerard zag
    zichzelf als fabrikant, wiens taak het was in de eerste plaats
    een kwaliteitsprodukt voort te brengen. Wanneer de kwaliteit er
    is, zo stelde Gerard Philips, komt de kwantiteit vanzelf. Hij
    kan worden gezien als een typische vertegenwoordiger van de
    generatie van Nederlandse ingenieurs, die als eersten hun
    arbeidsveld zochten, niet in dienst van de overheid of het
    vervoerswezen, maar bij de industrie.&lt;/p&gt;
&lt;p&gt;Gerard Philips heeft ingezien dat een rationele ontwikkeling
    der techniek alleen dan mogelijk is wanneer zij wordt
    voorafgegaan door wetenschappelijk onderzoek. Hoe uitgebreider
    de kennis van de produkten die men maakt, zowel van de
    omstandigheden waaronder zij ontstaan als van de verschijnselen
    die daarop betrekking hebben, des te groter is de zekerheid te
    eniger tijd verbeteringen in de ontwikkeling van het produkt te
    kunnen aanbrengen. Deze opvattingen kregen te Eindhoven
    gestalte in de oprichting van een chemisch laboratorium (1908),
    de eigen machinefabriek (1909), het Natuurkundig Laboratorium
    (1914) en de glasfabriek (1916). Uiteraard delegeerde Gerard
    Philips de verantwoordelijkheid voor deze nieuwe
    bedrijfsonderdelen, zijn persoonlijke belangstelling betekende
    echter een grote stuwkracht. Zijn eigenschappen van een hard en
    nauwgezet werker, maar vooral die van een systematisch
    onderzoeker, stonden velen ten voorbeeld. In 1920 ondernam hij
    met enige van zijn naaste medewerkers een studiereis naar de
    Verenigde Staten. Hierna wijdde hij zich nog intensief aan de
    uitbreiding en nieuwbouw van het Natuurkundig Laboratorium in
    1921.&lt;/p&gt;
&lt;p&gt;Naast zijn functie van directeur vervulde Gerard Philips
    enige commissariaten, waaronder die van de NV Hollandsche
    Draad- en Kabelfabriek te Amsterdam, The Virtrite Works te
    Middelburg en de Edison-Swan Electric Company, Ltd. te Londen.
    Van 1903 tot 1913 was hij lid van de Delegationsrat der
    Verkaufsstelle Vereinigter Gl&amp;uuml;hlampenfabriken te Berlijn.
    Voorts was hij medeoprichter van de Vereeniging Eindhoven
    Vooruit, gesticht in 1898 door vooruitstrevende liberalen. De
    vereniging zette zich in voor verbeteringen op het gebied van
    de volkshuisvesting, gezondheidszorg, onderwijs en ontspanning.
    Binnen de eigen onderneming genoten deze aspecten van sociale
    zorg eveneens de bijzondere belangstelling van Gerard Philips,
    tot uitdrukking komend in de woningbouw door de onderneming,
    het ziekenfonds en het bedrijfsonderwijs. Aanvankelijk leidde
    hij zijn medewerkers zelf op. Hij trok er tijd voor uit om les
    te geven in de elementaire vakken, maar ook in wis-, schei- en
    natuurkunde. Het nog jonge personeel werkte toen in de
    avonduren aan de opgaven die 'mijnheer Gerard' had meegegeven.
    In 1916 stichtten Gerard en zijn echtgenote het Philips-van der
    Willigen Fonds ten behoeve van het onderwijs van kinderen van
    personeelsleden. Ook in latere jaren deden zij royale
    schenkingen aan dit fonds. Voor tal van andere doelstellingen,
    van plaatselijk en wijder belang, zoals een eigen gebouw voor
    het Koninklijk Instituut van Ingenieurs te Den Haag en de
    restauratie van de kerk te Zaltbommel, toonde Gerard Philips
    zich tot belangrijke ondersteuning bereid.&lt;/p&gt;
&lt;p&gt;Op 8 januari 1917 verleende de senaat der Technische
    Hoogeschool te Delft hem bij monde van de promotor W. Reinders
    het doctoraat honoris causa in de technische wetenschappen. Na
    zijn aftreden als directeur der NV Philips'
    Gloeilampenfabrieken vestigde Gerard Philips zich te Parijs,
    enige jaren later te Cannes. Van zijn vele reizen en
    buitenlands verblijf keerde hij in juli 1931 naar Nederland
    terug. Tot aan zijn overlijden woonde hij in Den Haag, Van
    Hogenhoucklaan 60. Hij vermaakte aan het Haags Gemeentemuseum
    zijn gevarieerde verzameling van schilderijen van
    laat-negentiende-eeuwse meesters.&lt;/p&gt;
&lt;p&gt;Gedurende heel zijn leven heeft Gerard Philips vermeden zich
    op de voorgrond te plaatsen. Eerder gold voor hem het
    tegendeel. Noch in biografisch noch in archivalisch opzicht is
    door hem enige collectie nagelaten. Hij was niet bij een
    kerkgenootschap aangesloten.&lt;/p&gt;
&lt;p&gt;
  &lt;a href='lgedeelte'&gt;L: &lt;/a&gt;W. Reinders, met toespraak bij promotie Philips, in 
  &lt;em&gt;De Ingenieur&lt;/em&gt;

  32 (1917) 42-44; 'Dr.ir. G.L.F. Philips... tachtig jaar', in 
  &lt;em&gt;In en om Philips,&lt;/em&gt;

  nov. 1938; N.A. Halbertsma, 
  &lt;em&gt;Levensschets Dr.Ir. G.L.F. Philips&lt;/em&gt;

  [Eindhoven, 1942]. Aanwezig bibliotheek Philips in Eindhoven;
  J.C. Lokker, 'Dr.ir. G.L.F. Philips 9 oktober 1858-26 januari
  1942', in 
  &lt;em&gt;De Ingenieur&lt;/em&gt;

  70 (1958) A509-511; A. Heerding, 
  &lt;em&gt;Geschiedenis van de N.V. Philips' gloeilampenfabrieken&lt;/em&gt;

  ('s-Gravenhage, 1980-1986. 2 dl.) passim.&lt;/p&gt;

&lt;p&gt;
&lt;a href=&amp;quot;igedeelte&amp;quot;&gt;I: &lt;/a&gt;A. Heerding, &lt;i&gt;Geschiedenis van de N.V. Philips' gloeilampenfabrieken&lt;/i&gt;. ('s-Gravenhage, 1980, Deel 1) 76 [Foto: Archief N.V. Philips' Gloeilampenfabrieken, Eindhoven].
&lt;/p&gt;


&lt;p&gt;A. Heerding &amp;#134;&lt;/p&gt; 
&lt;dtml-var bwn_footer&gt;</text>
  </biography>
</biodes>

