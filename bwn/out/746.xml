<biodes version="1.0">
  <fileDesc>
    <title>Hirschfeld, Hans Max (1899-1961)</title>
    <ref target="http://resources.huygens.knaw.nl/bwn1880-2000/lemmata/bwn1/hirschfeld"/>
    <publisher>
      <name>Biografisch Woordenboek van Nederland:1880-2000</name>
      <ref target="http://resources.huygens.knaw.nl/bwn1880-2000"/>
    </publisher>
  </fileDesc>
  <person>
    <idno type="id">hirschfeld</idno>
    <persName><name type="geslachtsnaam">Hirschfeld</name>, Hans Max</persName>
    <sex value="1"/>
    <event type="birth" when="1899"/>
    <event type="death" when="1961"/>
    <state type="occupation">departementaal ambtenaar</state>
  </person>
  <biography>
    <graphic url="http://resources.huygens.knaw.nl/bwn1880-2000/lemmata/bwn1/images/images/HIRSCHFELD.jpg"/>
    <text>&lt;dtml-var bwn_header&gt;
 &lt;p class='genealogie'&gt;
  &lt;strong&gt;Hirschfeld, Hans Max&lt;/strong&gt;, directeur-generaal van Handel, Nijverheid en Scheepvaart (Bremen 29-5-1899 - 's-Gravenhage 4-11-1961).

Zoon van Mendel Leib Max Hirschfeld (bij vonnis 19-4-1912 van de Arr.
Rb. Rotterdam voornaam gewijzigd in Max), houder van een
scheepvaartkantoor te Rotterdam, en Clara Dorothea Julie Schaper. Hij
was ongehuwd.

&lt;img src=&amp;quot;images/HIRSCHFELD.jpg&amp;quot; align=&amp;quot;right&amp;quot; BORDER=&amp;quot;0&amp;quot; alt=&amp;quot;afbeelding van Hirschfeld, Hans Max&amp;quot; class=&amp;quot;bwnimg&amp;quot;&gt;

&lt;/p&gt;
&lt;p&gt;Hirschfeld groeide op te Rotterdam in een aan de Nederlandse cultuur
geassimileerd milieu. Aldaar doorliep hij de HBS, studeerde er aan de
Nederlandsche Handels-Hoogeschool en promoveerde in 1922 op een
historische studie over het bankwezen 
&lt;em&gt;Het ontstaan van het moderne bankwezen in Nederland (Rotterdam,&lt;/em&gt;

1922). Van 1920 tot 1925 was hij werkzaam bij de Rotterdamse
Bankvereniging, en vervolgens van 1925 tot 1932 bij de Javasche Bank in
Batavia als chef van de economisch-statistische afdeling. Toen minister
Verschuur in 1931 het departement van Arbeid, Handel en Nijverheid
verder wilde uitbouwen, werd Hirschfeld aangezocht voor en op
28-12-1931 benoemd in de nieuwe functie van directeur-generaal van
Handel en Nijverheid. Waarschijnlijk geschiedde dit op instigatie van
de president van de Nederlandsche Bank L.J.A. Trip, die voorheen
president van de Javasche Bank in Batavia geweest was. Hirschfeld
aanvaardde deze functie op 32-jarige leeftijd. Weldra eiste de handelspolitiek
het meest van zijn aandacht. Deze bewoog zich in de crisistijd -
noodgedwongen - geleidelijk in protectionistische richting, waarbij het
principe van de wederkerigheid de belangrijkste norm werd voor de
internationale handelsverhoudingen. Wegens de kundigheid waarmee hij de
hierdoor noodzakelijk geworden onderhandelingen voerde, genoot hij in
binnen- en buitenland groot aanzien. Vele malen werd hij in deze
periode door een buitenlandse regering onderscheiden. Mogelijk echter
heeft zijn interesse voor de handelspolitiek en clearingsvraagstukken
ten departemente een te zwakke aanpak van de binnenlandse economische
problemen ten gevolge gehad. Als lid van de Economische Defensieraad,
een intern co&amp;ouml;rdinerend college onder leiding van minister M.P.L.
Steenberghe werd hij in 1938 ook betrokken bij de economische
verdedigingsvoorbereiding van Nederland. In zijn functie van
directeur-generaal nam hij deel aan verscheidene belangrijke
conferenties, zoals de economisch-financi&amp;euml;le wereldconferentie van
1933 in Londen en de conferenties der Oslostaten in 1937 en 1938.
Verder was hij van 1933 tot 1940 lid van het comit&amp;eacute;
&amp;eacute;conomique van de Volkenbond. Zijn memoires zijn een van de beste
bronnen van onze kennis van de handelspolitiek in de jaren '30.&lt;/p&gt;

&lt;p&gt;Op 8 mei 1940 werd Hirschfeld, naast directeur-generaal, tevens waarnemend
secretaris-generaal van Handel, Nijverheid en Scheepvaart. In de
oorlogsdagen welke daarop volgden, was hij een van de weinigen in
regeringskringen, die het hoofd koel hield. Na het vertrek van Koningin
en ministers naar Londen berustte de leiding van het departement geheel
op zijn schouders. Generaal H.G. Winkelman benoemde hem op 24 mei
tevens tot waarnemend secretaris-generaal van het departement van
Landbouw en Visserij. Dit betekende dat het bestuur van de economische
sector, met uitzondering van Financi&amp;euml;n werkend onder de Duitse
bezettingsautoriteiten, geheel bij hem berustte. Hij verkeerde in een
vrijwel onmogelijke positie. Men kan hem echter, zoals Winkelman deed,
voor deze functies als de meest aangewezen figuur beschouwen. Immers
hij was uiterst intelligent, koelbloedig en vindingrijk; verder was hij
een voortreffelijk en ervaren onderhandelaar met grote kennis van
personen en politieke kanalen in Duitsland, door minister W. Funk, bij
zijn bezoek aan Nederland in 1939 gedecoreerd met het kruis van
verdienste van de orde van de Duitse Adelaar met de ster; daarbij
genoot hij het vertrouwen van zijn ambtenarencorps en van de leiders
van het Nederlandse bedrijfsleven. Slechts zijn volgens de Nazistische
rassenleer joodse afkomst maakte hem kwetsbaar vooral voor aanvallen
van NSB-zijde. Door ervaringen voor de bezetting opgedaan, was hij zich
ervan bewust, dat de Duitse autoriteiten zich daaraan niets gelegen
zouden laten liggen. In dit verband is het vermeldenswaard, dat hij in
Bremen vlak na zijn geboorte Luthers gedoopt werd en nooit blijk
gegeven heeft zich deelgenoot te beschouwen van de joodse gemeenschap.
Er is dan ook geen reden hem m&amp;eacute;&amp;eacute;r dan andere niet-joodse
Nederlanders in soortgelijke functies aansprakelijk te stellen voor
gebrek aan solidariteit. De enige reden echter, dat hij in zijn functie
gehandhaafd bleef, kan geen andere geweest zijn, dan dat de bezetters
zijn aanblijven in hun voordeel achtten. 

&lt;p&gt;Het is dan ook een lang
omstreden kwestie of Hirschfelds aanblijven tot het einde van de oorlog toe
'juist' is geweest, waarbij 'juist' wil zeggen:
minstens van even groot belang voor het Nederlandse volk. Groepen in de
illegaliteit beschouwden hem als collaborateur of op zijn minst als
zeer verdacht. Twee&amp;euml;nvijftig hoofdambtenaren bij de voormalige
departementen van Handel, Nijverheid en Scheepvaart en van Landbouw en
Visserij, en bij de departementen van Buitenlandse Zaken en
Financi&amp;euml;n hebben daarentegen na de oorlog in een adres aan de
Koningin zijn beleid verdedigd. De Kroon, het advies van de Raad van
State volgend, heeft het ongevraagde eervol ontslag, hem op 10 mei 1946
door de ministers van Landbouw en Handel en Nijverheid gegeven,
vernietigd bij KB van 8-11-1946. Hierbij werd als argumentatie gegeven
dat hij gedurende de bezettingstijd weliswaar blijk had gegeven van
onvoldoende begrip voor de grote geestelijke waarde van het verzet,
doch dat daartegenover in aanmerking diende te worden genomen de
onmiskenbaar zeer grote verdiensten, welke hij destijds aan het
Nederlandse volk had bewezen. Inderdaad heeft hij te weinig oog gehad
voor het illegale verzet, hetgeen deels verklaarbaar is uit het soms
roekeloze, zelfs zinloze optreden van de illegaliteit zelf, deels uit
de ambtelijk-burgerlijke sfeer waarin hij werkte.&lt;/p&gt; 

&lt;p&gt;Hirschfeld maakte ook andere fouten, zoals onjuiste adviezen aan fabrikanten inzake
de houding aan te nemen tegenover Duitse opdrachten. Misschien was wel
de meest gevaarlijke kant van zijn aanblijven, dat dit door anderen tot
voorbeeld werd genomen, ook wanneer de omstandigheden en de daaruit
voortvloeiende handelingen geheel anders van aard waren. Als zijn
verdienste moet worden aangemerkt, dat hij gedurende de bezetting een
apparaat in stand gehouden heeft, waarmee het mogelijk was de produktie
en distributie van levensmiddelen en andere eerste levensbehoeften
dermate in de hand te houden, dat tot het najaar van 1944 vrijwel elke
Nederlander met wat aanvullingen uit eigen voorraden en aankopen op de
zwarte markt een redelijke basis van bestaan had. Daar komt bij dat
zijn ambtelijk apparaat, vrijwel geheel buiten de invloedssfeer van de
NSB gebleven, aan circa 50.000 mensen een betrekkelijke geborgenheid
verschafte. Wat de hongerwinter betreft: ook toen bleef het apparaat in
stand en het was Hirschfeld die door oprichting van de Centrale
Reederij voor de voedselvoorziening in de tweede helft van december
1944 het vervoer van levensmiddelen naar het Westen weer op gang
bracht, hierbij tredend op het terrein van het toendertijd onmachtige
departement van Waterstaat. De vraag naar de juistheid van zijn
aanblijven is in wezen dezelfde als die of het land na de bezetting en
na de Duitse schendingen van het bezettingsrecht meer gediend was met
handhaving van de openbare orde dan met het scheppen van een ambtelijke
chaos.&lt;/p&gt;
&lt;p&gt;Hoewel de uitspraak van de Kroon na de oorlog hem zuiverde, vroeg
Hirschfeld zelf om eervol ontslag, dat hem met ingang van 1-1-1947
verleend werd. Kort daarop werd hij benoemd tot regeringscommissaris in
algemene dienst. Hij werd belast met de voorbereiding van de
economische en financi&amp;euml;le vraagstukken, betrokken bij een
vredesverdrag met Duitsland, alsmede met de co&amp;ouml;rdinatie van de
economische en financi&amp;euml;le belangen van Nederland bij Duitsland in
het algemeen. In dit kader was hij o.m. betrokken bij het opstellen van
de claims tot schadevergoeding, leider van de Nederlandse commissie
inzake de grenscorrecties en vertegenwoordiger van Nederland (geen lid
van de conferentie) op de Londense conferentie over de toekomst van
West-Duitsland in februari 1948. Tevens vergezelde hij in deze functie
minister-president L.J.M. Beel en de minister van Overzeese
Gebiedsdelen J.A. Jonkman in mei 1947 op hun reis naar
Nederlandsch-Indi&amp;euml;. Daar had hij ook al vertoefd in juli 1946 op
uitnodiging van H.J. van Mook ten einde een onderzoek in te stellen in
de economische aangelegenheden. Verder werd hij door de regering
aangezocht voor de voorbereiding en uitwerking van het Marshallplan
voor Nederland. In dit kader was hij voorzitter van de Nederlandse
ambtelijke afvaardiging naar de Parijse conferentie in juli 1947;
leider van de interdepartementale commissie van experts ter
co&amp;ouml;rdinering van alle maatregelen in verband met het Marshallplan
en ten slotte leider van het bureau ter voorbereiding van de uitwerking
van het plan-Marshall. Op 15 oktober 1952 werd dit bureau weer
opgeheven en hem eervol ontslag verleend als regeringscommissaris voor
het economisch en militair hulpprogramma. &lt;/p&gt;

&lt;p&gt;Zijn co&amp;ouml;rdinerend
optreden als regeringscommissaris in het kader van het Marshallplan kan
als het hoogtepunt van Hirschfelds ambtelijke loopbaan gezien worden.
Op 1 oktober 1951 werd hij ook lid van de 'Nato-commissie van
twaalf, een internationale commissie ingesteld om de budgettaire
moeilijkheden de baas te worden, welke voor verscheidene lidstaten
voortvloeiden uit de verhoogde militaire inspanning. Bij de Benelux was
hij betrokken als gedelegeerde van Nederland en na oktober 1953 als lid
van de Arbitragecommissie. Op 14 december 1949 volgde zijn benoeming
tot tijdelijk Hoge Commissaris in Indonesi&amp;euml;. Deze post, ingesteld
bij de souvereiniteits-overdracht bekleedde hij acht maanden. Van juli
1955 tot 22 december 1958 was hij als eerste de door de Kroon benoemde
voorzitter van het curatorium en tevens van het bestuur van het Reactor
Centrum Nederland. Na be&amp;euml;indiging van zijn ambtelijke loopbaan in
1952 bekleedde hij nog tal van commissariaten in het Nederlandse
bedrijfsleven.&lt;/p&gt;
&lt;p&gt;Hirschfeld was als financieel-economisch deskundige en
tegelijkertijd bekwaam onderhandelaar, mede wegens de toenmalige
schaarste aan ambtenaren met dergelijke kwaliteiten, voor de
opeenvolgende regeringen van uitzonderlijk grote waarde. Daarmede en
met de reeds geschilderde tekortkomingen en grote verdiensten gedurende
de oorlogsjaren is zijn betekenis voor de Nederlandse samenleving
aangeduid.&lt;/p&gt;
&lt;p&gt;
  &lt;a href='pgedeelte'&gt;P: &lt;/a&gt;
  &lt;em&gt;Nieuwe stroomingen in het Nederlandsche bankwezen&lt;/em&gt;

(Roermond, [1925]); 
&lt;em&gt;Actieve economische politiek in Nederland in de jaren 1929-1934&lt;/em&gt;

(Amsterdam, 1946); 
&lt;em&gt;Herinneringen uit de jaren 1933-1939&lt;/em&gt;

(Amsterdam, 1959); 
&lt;em&gt;Herinneringen uit de bezettingstijd&lt;/em&gt;

(Amsterdam, 1960); alsmede verscheidene nota's en korte
artikelen.&lt;/p&gt;
&lt;p&gt;
  &lt;a href='lgedeelte'&gt;L: &lt;/a&gt;
  &lt;em&gt;Verslag van de parlementaire enqu&amp;ecirc;tecommissie 1940-1945,&lt;/em&gt;

deel 2c, 364-371; deel 7c, 495-509 en 796-804; 
&lt;em&gt;Keesings Historisch Archief&lt;/em&gt;

(1949) 8510; E.H. van der Beugel, in 
&lt;em&gt;Economisch-Historisch Jaarboek&lt;/em&gt;

29 (1961-1962) 325-331; L. de Jong, 
&lt;em&gt;Het Koninkrijk der Nederlanden in de Tweede Wereldoorlog&lt;/em&gt;

(Den Haag, 1972) IV, 163-173.&lt;/p&gt;

&lt;p&gt;
&lt;a href=&amp;quot;igedeelte&amp;quot;&gt;I: &lt;/a&gt;ANP Historisch Fotoarchief, beeldnummer 34741 [Hirschfeld in februari 1950].&lt;/p&gt;





&lt;p&gt;G.M.T. Trienekens&lt;/p&gt; 
&lt;dtml-var bwn_footer&gt;</text>
  </biography>
</biodes>

