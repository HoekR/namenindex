<biodes version="1.0">
  <fileDesc>
    <title>Schuver, Joannes Maria (1852-1883)</title>
    <ref target="http://resources.huygens.knaw.nl/bwn1880-2000/lemmata/bwn5/schuver"/>
    <publisher>
      <name>Biografisch Woordenboek van Nederland:1880-2000</name>
      <ref target="http://resources.huygens.knaw.nl/bwn1880-2000"/>
    </publisher>
  </fileDesc>
  <person>
    <idno type="id">schuver</idno>
    <persName><name type="geslachtsnaam">Schuver</name>, Joannes Maria</persName>
    <sex value="1"/>
    <event type="birth" when="1852"/>
    <event type="death" when="1883"/>
    <state type="occupation">ontdekkingsreiziger</state>
  </person>
  <biography>
    <graphic url="http://resources.huygens.knaw.nl/bwn1880-2000/lemmata/bwn5/images/images/schuver.jpg"/>
    <text>&lt;dtml-var bwn_header&gt;
 &lt;p class='genealogie'&gt;
  &lt;strong&gt;Schuver, Joannes Maria&lt;/strong&gt;, ontdekkingsreiziger (Amsterdam 26-2-1852 - Tek (Soedan) 22-8-1883). 
Zoon van Joannes Theodorus Antonius Schuver, koopman, en
  Theodora Paulina Monica Roothaan.
  

  
  &lt;/p&gt;
&lt;p&gt;
  &lt;img class='bwnimg' BORDER='0' align='right' src='images/schuver.jpg' alt='afbeelding van Schuver, Joannes Maria'&gt;Jan Schuver was de enige zoon van een welgestelde handelaar
    in koffie en thee. Zijn schooltijd bracht hij door op het door
    de jezu&amp;iuml;eten geleide St. Willibrordus College te Katwijk
    aan Zee. Na de dood van zijn moeder in 1871 nam zijn vader hem
    mee op een 'grand tour' door Europa. Het reizen beviel hem
    goed. Pas na anderhalf jaar keerde hij naar zijn geboorteplaats
    terug. Een paar maanden later, in 1873, was de 21-jarige
    Schuver alweer onderweg naar Spanje, om daar als particulier
    correspondent voor het 
    &lt;em&gt;Algemeen Handelsblad&lt;/em&gt;

    de zogeheten Derde Carlistenoorlog (1872-1876) te verslaan. Uit
    de ongeveer zeventig artikelen die Schuver tussen december 1873
    en januari 1875 - anoniem - voor deze krant schreef, blijkt dat
    hij zich roekeloos tussen beide fronten bewoog; eenmaal werd
    hij gevangengenomen en eenmaal ter dood veroordeeld. Nadat deze
    binnenlandse strijd - waarin zijn sympathie uitging naar de
    Carlisten - was be&amp;euml;indigd, vertrok hij naar de Balkan om
    voor het 
    &lt;em&gt;Handelsblad&lt;/em&gt;

    over de Russisch-Turkse oorlog (1877-1878) te berichten.&lt;/p&gt;
&lt;p&gt;Tussen zijn reizen door verbleef Schuver voor steeds kortere
    perioden in Nederland. Het lijkt alsof hij zich wilde
    distanti&amp;euml;ren van het traditionele milieu waarin hij
    opgroeide. Zo wijzigde hij zijn naam in het Spaanse equivalent
    'Juan' en verzocht hij zijn erfgenamen in zijn testament: 'dat
    zij geenerlei missen, uitvaarten of kerkelijke diensten op mijn
    naam zullen houden'. In 1879 moest hij wegens het overlijden
    van zijn vader plotseling naar Nederland terug. De erfenis van
    meer dan een half miljoen gulden stelde hem in staat om zijn
    droom - een wetenschappelijke ontdekkingsreis naar Afrika - te
    verwezenlijken. Om zich hierop voor te bereiden ging hij naar
    Londen om zich bij de Royal Geographical Society te bekwamen in
    geografie, etnografie en sterrenkunde.&lt;/p&gt;
&lt;p&gt;Eind 1880 kwam Schuver in Ca&amp;iuml;ro aan. Al snel kwam hij
    in contact met de Amerikaanse generaal Ch.P. Stone Pasha, die
    was belast met de modernisering van het Turkse leger in Egypte
    en als gerenommeerd cartograaf de supervisie had over het in
    kaart brengen van Soedan. Ook de Duitse botanicus en
    ontdekkingsreiziger G.A. Schweinfurth, de curator van het Bulaq
    Museum in Ca&amp;iuml;ro, toonde belangstelling voor de
    ondernemende jongeman. Beiden moedigden Schuver, die nog geen
    vastomlijnde plannen had, aan de onbekende gebieden langs de
    Blauwe Nijl te verkennen. Daartoe bezorgden zij hem
    introductiebrieven voor de autoriteiten in Khartoem. Een
    expeditie daarheen was niet zonder gevaar. Het Ottomaanse Rijk
    verkeerde in verval, en mede hierdoor verloor het
    Turks-Egyptische bewind langzaam de controle over het verre
    Soedan. De plaatselijke bevolking kwam in opstand en verzette
    zich steeds meer tegen een bewind dat zich beperkte tot
    militaire veroveringen en slavenhandel. Schuver - die al eerder
    door roerige contreien was getrokken - besloot om via Khartoem,
    Sennar en Karkoj naar de marktplaats Fadasi te gaan. Van
    daaruit wilde hij de grens oversteken naar het onbekende
    Oromogebied en verder reizen naar de Oost-Afrikaanse kust.&lt;/p&gt;
&lt;p&gt;Op 1 januari 1881 vertrok Schuver naar Soedan. Vanaf zijn
    eerste reis hield hij een dagboek bij, waarin hij op ironische
    toon zijn belevenissen beschreef. Hij reisde met een kleine
    karavaan: hij nam drie bedienden, een tiental dragers, kamelen
    en zijn twee geliefde langharige honden, Kar en Ita, mee. Zijn
    dragers droegen de bekende geschenken, zoals de kralen en
    spiegeltjes, waarmee hij tol wilde betalen aan de stamhoofden.
    Het eerste deel van de reis werd afwisselend per trein, boot,
    kameel en te voet afgelegd. Na een eerste stop van een maand in
    de Soedanese hoofdstad, Khartoem, vervolgde hij zijn tocht in
    de richting van Fadasi. Na maanden van ontberingen bereikte
    Schuver op 12 juni 1881 het marktplaatsje. Hier hield de
    Turks-Egyptische heerschappij over Soedan op en bevond hij zich
    in een regio die nog niet eerder door Europeanen was verkend.
    In het Oromogebied even ten zuiden van Fadasi, noteerde hij
    opgetogen in zijn dagboek: 'Omdat ik het genoegen heb om als
    eerste Fadasi te passeren en drie nieuwe wegen in de
    binnenlanden heb ontdekt schrijf ik deze kleine veroveringen op
    voordat anderen hier aanspraak op kunnen maken'. Schuvers
    euforische stemming mocht niet lang duren. Door het
    verraderlijke klimaat stierf een van zijn trouwe bedienden, een
    aantal van zijn dieren en werd hij zelf ernstig ziek.&lt;/p&gt;
&lt;p&gt;Nog amper hersteld reisde Schuver verder door het
    Oromogebied. Daar ontmoette hij na een paar dagen koning Bula
    van de Gall-stam, die heerste over het westelijk Leqa Oromo. In
    deze potentaat vond Schuver - die zichzelf presenteerde als de
    'ambassadeur van Frankenstan' - een geduchte tegenspeler. De
    Amsterdamse koopmanszoon probeerde Bula over te halen om een
    handelsroute van Europese waren te openen. Maar de koning, die
    op voet van oorlog verkeerde met de naburige Oromo-volken, had
    slechts oog voor de wapens van zijn gast. Schuver reisde met
    een opmerkelijke hoeveelheid wapens door Afrika. In zijn bagage
    had hij zo'n dertig jachtgeweren, karabijnen en voorladers, en
    zijn dragers gingen gebukt onder honderden kilo's kogellood,
    hagel en Engels buskruit. Van dit alles weigerde hij - naar
    eigen zeggen uit vredelievende bedoelingen - iets af te staan.
    Dit kwam de verstandhouding tussen beide mannen niet ten goede,
    en om zijn leven te redden moest Schuver als een dief in de
    nacht vertrekken.&lt;/p&gt;
&lt;p&gt;Schuver vervolgde zijn reis door de heuvelachtige
    Barovallei, ten zuiden van Gobo, waar een groot meer zou moeten
    liggen dat al wel op de kaart stond, maar dat nog geen
    Europeaan had gezien. Na dagen van klimmen meende hij een glimp
    van het Baromeer te zien. Ter plekke herdoopte hij het water in
    'Haarlemmermeer' om, zoals hij in zijn dagboek schreef, 'een
    naam op de wereldkaart terug te roepen, die op de kaart van
    mijn vaderland voorkwam totdat de vlijt en volharding mijner
    landgenoten hem deed verdwijnen'. Dit nieuwe Haarlemmermeer
    verscheen op de door Schuver zelf bijgewerkte kaart van dit
    gebied, maar het was geen lang bestaan vergund. Achteraf bleek
    de watervlakte niets meer dan een periodieke overstroming van
    de rivier de Sobat, die door de Borovallei stroomt.&lt;/p&gt;
&lt;p&gt;Schuver wilde een serieuze bijdrage leveren aan het
    wetenschappelijk etnografisch en geografisch onderzoek van zijn
    tijd. Tijdens zijn reizen verzamelde hij etnografische
    objecten, beschreef hij nauwgezet de gewoonten en gebruiken van
    de volken die hij tegenkwam en stelde hij van verschillende
    talen woordenlijsten samen. Schuvers werk werd door tijdgenoten
    geapprecieerd. Zijn eerste mededelingen verschenen nog tijdens
    zijn leven in verschillende buitenlandse bladen, zoals het
    toonaangevende Duitse tijdschrift 
    &lt;em&gt;Petermanns Mitteilungen&lt;/em&gt;

    . Ook in Nederland ondervond hij erkenning. In 1882 kreeg hij
    van het Nederlandsch Aardrijkskundig Genootschap een
    corresponderend lidmaatschap aangeboden.&lt;/p&gt;
&lt;p&gt;Schuvers ambitie om tot de Oost-Afrikaanse kust door te
    dringen bleek niet realistisch. Na veel omzwervingen keerde hij
    terug naar Fadasi, waar hij een huis had. Eind 1882 maakte hij
    van hieruit nog enkele korte tochten naar Gomasha, Kirin en de
    Komagebieden. Maar door het leegroven van deze gewesten door
    het Turks-Egyptische bewind was Schuvers positie hier
    onhoudbaar. Overal zag de plaatselijke bevolking hem aan voor
    een 'Turkse spion', zodat hij noodgedwongen naar Khartoem moest
    terugkeren. Vastbesloten om zijn tocht voort te zetten koos
    hij, na een verblijf van zeven maanden in de Soedanese
    hoofdstad, voor een alternatieve route langs de Witte Nijl. Na
    een bootreis vol tegenslagen kwam Schuver begin augustus 1883
    aan in het dorpje Meshra el-Rek. Hier belandde hij midden in
    een oproer van de Dinka-stam tegen de lokale bevelhebber. Na
    langdurig onderhandelen met de opstandelingen gaven dezen hem
    uiteindelijk toestemming van boord te gaan en over land verder
    te trekken. De sfeer was grimmig, en in een brief aan zijn oom
    schreef hij het gevaar te onderkennen: 'Zij dit mijn laatste
    woord, - geloof niet dat de eerzucht om een naam te maken mij
    naar mijn noodlot heenstuurde, - iets veel diepers, dat ik niet
    schrijven mag, iets edelers was mijn drijfveer'. Het zouden
    inderdaad zijn laatste geschreven woorden zijn.&lt;/p&gt;
&lt;p&gt;Onder Nederlandse vlag trok Schuver met een klein gevolg op
    17 augustus de binnenlanden in. Nadat hij vijf dagen later in
    het Dinkadorp Tek was aangekomen, ontstond daar een handgemeen,
    toen een inwoner hem zijn geweer afnam. Een Dinkastrijder stak
    daarop de 31-jarige ontdekkingsreiziger met zijn speer dood.
    Schuvers lichaam werd niet teruggevonden, en nadat een van zijn
    gevluchte bedienden zijn dood had gemeld, volgden er allerlei
    speculaties. Sommigen geloofden niet dat hij door een Dinka was
    gedood. Nog tientallen jaren later werd er in het gehele
    Galla-gebied met respect over hem gesproken. Door de indruk die
    hij met zijn honden had gemaakt, leefde Schuver hier voort als
    de 'Vader der Honden'. Pas begin 1884 bereikte het tragische
    nieuws Europa.&lt;/p&gt;
&lt;p&gt;
  &lt;a href='agedeelte'&gt;A: &lt;/a&gt;De objecten die Schuver verzamelde en zijn dagboeken
  berusten in het Rijksmuseum voor Volkenkunde te
  Leiden.&lt;/p&gt;
&lt;p&gt;
  &lt;a href='pgedeelte'&gt;P: &lt;/a&gt;'Reisen im oberen Nilgebiet. Erlebnisse und Beobachtungen
    auf der Wasserscheide zwischen Blauem und Weissem Nil und in
    den &amp;auml;gyptisch-abessinischen Grenzl&amp;auml;ndern 1881 und
    1882', in Erg&amp;auml;nzungsheft 72 bij 
    &lt;em&gt;Dr. A. Petermanns Mitteilungen aus Justus Perthes'
    geographischer Anstalt&lt;/em&gt;

    (Gotha 1883); 'Nijlreizen. Schetsen van Juan Marie Schuver', in
    
    &lt;em&gt;Tijdschrift van het Nederlandsch Aardrijkskundig
    Genootschap&lt;/em&gt;

    , serie 2, I (1884), afd. Verslagen en Aardrijkskundige
    Mededeelingen, 119-134; 
    &lt;em&gt;Juan Maria Schuver's travels in North East Africa,
    1880-1883&lt;/em&gt;

    . Onder red. van W. James [e.a.] (Londen 1996).&lt;/p&gt;
&lt;p&gt;
  &lt;a href='lgedeelte'&gt;L: &lt;/a&gt;C.M. Kan, 'De reizen van Juan Maria Schuver in het
  gebied van den Blauwen Nijl', in 
  &lt;em&gt;Tijdschrift van het Aardrijkskundig Genootschap&lt;/em&gt;

  7 (1883) 80-101; P.J. Veth, 'Juan Maria Schuver', in 
  &lt;em&gt;Eigen Haard&lt;/em&gt;

  (1884) 394-398, 409-411; Jolanda Geerse, 
  &lt;em&gt;Op ontdekkingsreis in Afrika. Uit het dagboek van Juan Maria
  Schuver (1852-1883)&lt;/em&gt;

  (Leiden 1997).&lt;/p&gt;
&lt;p&gt;
  &lt;a href='igedeelte'&gt;I: &lt;/a&gt;
  &lt;em&gt;Juan Maria Schuver's travels in North East Africa,
  1880-1883&lt;/em&gt;

  . Onder ed. van W. James [e.a.] (Londen 1996) tegenover
  titelpagina [Schuver in 1877].&lt;/p&gt;
&lt;p&gt;Jolanda Geerse&lt;/p&gt; 
&lt;dtml-var bwn_footer&gt;</text>
  </biography>
</biodes>

