<biodes version="1.0">
  <fileDesc>
    <title>Hoek, Paulus Peronius Cato (1851-1914)</title>
    <ref target="http://resources.huygens.knaw.nl/bwn1880-2000/lemmata/bwn1/hoek"/>
    <publisher>
      <name>Biografisch Woordenboek van Nederland:1880-2000</name>
      <ref target="http://resources.huygens.knaw.nl/bwn1880-2000"/>
    </publisher>
  </fileDesc>
  <person>
    <idno type="id">hoek</idno>
    <persName><name type="geslachtsnaam">Hoek</name>, Paulus Peronius Cato</persName>
    <sex value="1"/>
    <event type="birth" when="1851"/>
    <event type="death" when="1914"/>
    <state type="occupation">dierkundige</state>
  </person>
  <biography>
    <text>&lt;dtml-var bwn_header&gt;
 &lt;p class='genealogie'&gt;
  &lt;strong&gt;Hoek, Paulus Peronius Cato&lt;/strong&gt;, zo&amp;ouml;loog (Giethoorn 16-6-1851 - Haarlem 27-2-1914).

Zoon van Jean Hoek, predikant en letterkundige 
&lt;em&gt;(NNBW&lt;/em&gt;

II, kol. 582) en Johanna Maria Gesina Le Jolle. Gehuwd op 9-4-1879 met
Emilie Louise van Hasselt. Uit dit huwelijk werden 4 dochters en 1 zoon
geboren.



&lt;/p&gt;
&lt;p&gt;Hoek bezocht het gymnasium van 1862-1868 te Kampen waar zijn vader
predikant was en begon in 1868 zijn studie aan het Amsterdamse
Atheneum. Op 22 juni 1872 werd hij ingeschreven aan de Leidse
Universiteit en studeerde in de zo&amp;ouml;logie o.a. bij prof. Emil
Selenka. Op 1 april 1874 volgde een aanstelling als assistent aan het
Zo&amp;ouml;tomisch Laboratorium (later Zo&amp;ouml;logisch Laboratorium
geheten). Deze positie werd door hem tot 31 december 1881 bekleed. Op
10 april 1874 verliet prof. Selenka Leiden en werd opgevolgd door C.K.
Hoffmann, die toen Hoeks leermeester en promotor werd. Op 5 maart 1875
vond de promotie plaats op een proefschrift getiteld 
&lt;em&gt;Eerste bijdrage tot een nauwkeuriger kennis der sessile
Cirripedien&lt;/em&gt;

(1875).&lt;/p&gt;
&lt;p&gt;Van 1878 tot 1888 was Hoek leraar in de natuurlijke historie aan het
gymnasium en de hogere burgerschool te Leiden. In 1888 volgde zijn
benoeming tot wetenschappelijk adviseur in Visscherij-zaken van het
Rijk. Deze laatste functie geschiedde in combinatie met het
directeurschap van het Zo&amp;ouml;logisch Station van de Nederlandsche
Dierkundige Vereeniging, waarmee hij in 1887 belast was. Dit
Zo&amp;ouml;logisch Station, eerst in een klein verplaatsbaar houten
gebouwtje ondergebracht, werd later gehuisvest in een speciaal
ontworpen stenen gebouw aan de Buitenhaven te Den Helder. Het nieuwe
gebouw werd in 1890 officieel geopend en deed dienst tot 1969. Hoek
verliet Leiden op 13 mei 1890 en vestigde zich in Den Helder. In
verband met zijn benoeming tot secretaris-generaal van de in 1902
opgerichte Internationale Raad voor het Onderzoek der Zee (Conseil
Permanent International pour l'Exploration de la Mer) vertrok hij
in 1902 naar Kopenhagen, waar de zetel van het Conseil gevestigd was en
in het Zo&amp;ouml;logisch Station te Den Helder werd hij opgevolgd door
zijn assistent en schoonzoon, dr. H.C. Redeke, die op 23 september 1902
benoemd was tot assistent wetenschappelijk adviseur. In 1907 werd Hoek
naar Nederland teruggeroepen en koos Haarlem als zijn woonplaats. Hij
bleef tot 1908 secretaris-generaal van het Conseil Permanent. Op 20 mei
1912 werd de dienst van de wetenschappelijke adviseur in
Visscherijzaken verbonden met die van het Rijksinstituut voor het
Onderzoek der Zee (dat in 1902 opgericht was en waarvan Redeke
directeur was) tot een nieuw Rijksinstituut voor Visscherijonderzoek,
waarvan Hoek directeur werd, een functie die hij tot zijn dood, 27
februari 1914, bekleedde.&lt;/p&gt;
&lt;p&gt;Hoeks wetenschappelijke interesse was aanvankelijk grotendeels op de
systematiek, anatomie en ontwikkelingsgeschiedenis van Schaaldieren
(Crustacea) geconcentreerd. Van zijn hand verschenen verschillende
publikaties over Nederlandse Crustacea, o.a. zijn, over drie artikelen
verdeelde, 'Crustacea, Neerlandica' in het 
&lt;em&gt;Tijdschrift der Nederlandsche Dierkundige Vereeniging&lt;/em&gt;

(1887-1889). Internationale faam verwierf hij met zijn fundamentele
studies over Rankpotige Schaaldieren (Cirripedia), o.a. met zijn in
1883 gepubliceerde bewerking van de collectie Cirripedia door de Britse
Challenger-expeditie tussen 1873 en 1876 verzameld; in 1907 en 1913
verschenen zijn twee monografie&amp;euml;n over de Cirripedia van de
Nederlandse Siboga-expeditie (1899-1900). Ook wijdde Hoek verschillende
artikelen aan zeespinnen (Pycnogonida) en publiceerde hij o.a. een
bewerking van deze groep in de serie resultaten van de
Challenger-expeditie. Na zijn benoeming tot wetenschappelijk adviseur
in Visscherijzaken gaf Hoek zijn volle aandacht aan visserijproblemen,
die hij steeds van streng wetenschappelijke kant aanvatte. Vooral zijn
onderzoekingen over de zalm in ons land, over de vissen en de visserij
in de Zuiderzee en zijn rapporten over het vissen met de ankerkuil
trokken de aandacht. Zijn belangstelling voor de zuivere wetenschap
wist hij steeds op gelukkige wijze te combineren met die voor meer
toegepaste problemen zoals duidelijk blijkt uit het grotendeels door
hem samengestelde Limnoria-verslag in 1892 aan de Koninklijke Akademie
uitgebracht naar aanleiding van de grote schade die deze in hout
borende pissebed aan onze zeeweringen veroorzaakte, zijn in 1883
uitgegeven 'Verslag omtrent onderzoekingen op de oester...'
(Suppl. dl. I van het 
&lt;em&gt;Tijdschrift der Nederlandsche Dierkundige Vereeniging)&lt;/em&gt;

en vele andere geschriften op visserijgebied. Zijn energie en
organisatietalent maakten dat vele projecten, door hem ondersteund, tot
een goed einde werden gebracht. Zo heeft de Nederlandsche Dierkundige
Vereeniging, waarin hij vele bestuursfuncties vervulde en eindigde als
erevoorzitter en lid van verdienste, zeer veel aan zijn energieke
werkwijze te danken, zoals bijv. het totstandkomen van een bloeiend
Zo&amp;ouml;logisch Station. Ook het internationale zee-onderzoek werd zeer
door hem gestimuleerd. In 1874,1890 en 1905 heeft Hoek in het
Zo&amp;ouml;logische Station te Napels gewerkt en er zeer veel ervaring
voor het Nederlandse Station opgedaan. Zijn verdiensten werden algemeen
erkend en reeds in 1883 werd hij lid van de Koninklijke Akademie van
Wetenschappen te Amsterdam. Zijn biografen getuigen van zijn eerlijk
karakter en van zijn beminlijke en opgewekte persoonlijkheid.&lt;/p&gt;
&lt;p&gt;
  &lt;a href='pgedeelte'&gt;P: &lt;/a&gt;Naast een bibliografie over ichthyologie en visserij in B.
Dean's 
&lt;em&gt;A bibliography of fishes&lt;/em&gt;

(New York, 1916) I, 585-588 is er een bibliografie over de jaren
1888-1913 samengesteld door H.C. Redeke, in 
&lt;em&gt;Mededeelingen over Visscherij&lt;/em&gt;

20 (1913) 77
&lt;em&gt;-96.&lt;/em&gt;
&lt;/p&gt;
&lt;p&gt;
  &lt;a href='lgedeelte'&gt;L: &lt;/a&gt;H.C. Redeke, 'Vijfentwintig jaren wetenschappelijk
onderzoek in het belang der visscherij', in 
&lt;em&gt;Mededeelingen over Visscherij&lt;/em&gt;

20 (1913) 39-48; H.A. Lorentz, in 
&lt;em&gt;Verslag van de gewone vergadering der Wis- en Natuurkundige Afd.
Koninklijke Akademie van Wetenschappen te Amsterdam&lt;/em&gt;

22 (1914) 1224-1228; C.Ph. Sluiter, in 
&lt;em&gt;Tijdschrift der Nederlandsche Dierkundige Vereeniging.&lt;/em&gt;

Tweede serie 13 (1914) 370-373; P. Korringa, '75 jaar
wetenschappelijk zee-visserijonderzoek' in 
&lt;em&gt;Visserijnieuws&lt;/em&gt;

16 (1963) 90-92.&lt;/p&gt;
&lt;p&gt;L.B. Holthuis&lt;/p&gt; 
&lt;dtml-var bwn_footer&gt;</text>
  </biography>
</biodes>

