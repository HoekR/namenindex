<biodes version="1.0">
  <fileDesc>
    <title>Eeghen, Samuel Pieter van (1853-1934)</title>
    <ref target="http://resources.huygens.knaw.nl/bwn1880-2000/lemmata/bwn3/eeghen"/>
    <publisher>
      <name>Biografisch Woordenboek van Nederland:1880-2000</name>
      <ref target="http://resources.huygens.knaw.nl/bwn1880-2000"/>
    </publisher>
  </fileDesc>
  <person>
    <idno type="id">eeghen</idno>
    <persName><name type="geslachtsnaam">Eeghen</name>, Samuel Pieter van</persName>
    <sex value="1"/>
    <event type="birth" when="1853"/>
    <event type="death" when="1934"/>
    <state type="occupation">bankier</state>
  </person>
  <biography>
    <graphic url="http://resources.huygens.knaw.nl/bwn1880-2000/lemmata/bwn3/images/images/EEGHENSP.jpg"/>
    <text>&lt;dtml-var bwn_header&gt;
 &lt;p class='genealogie'&gt;
  &lt;strong&gt;Eeghen, Samuel Pieter van&lt;/strong&gt;, koopman en bankier (Zeist 28-6-1853 - Doorn 20-1-1934).

  Zoon van Jan van Eeghen, handelaar, en Henriette Louise
  Labouchere. Gehuwd op 15-4-1880 met jkvr. Olga Catharina
  Antoinetta van Loon. Uit dit huwelijk werden 3 zoons en 4
  dochters geboren.
  
&lt;img src=&amp;quot;images/EEGHENSP.jpg&amp;quot; align=&amp;quot;right&amp;quot; BORDER=&amp;quot;0&amp;quot; alt=&amp;quot;afbeelding van Eeghen, Samuel Pieter van&amp;quot; class=&amp;quot;bwnimg&amp;quot;&gt;
  
  &lt;/p&gt;
&lt;p&gt;Samuel Pieter van Eeghen groeide op in een doopsgezind
    milieu. Hij volgde in Amsterdam lager en middelbaar onderwijs.
    Zijn eerste praktische handelskennis verwierf hij op het
    kantoor van suikermakelaar D.H. Roodhuyzen en bij de firma Van
    Eeghen &amp;amp; Co. Eind 1875 vertrok hij voor een reis naar
    Nederlands-Indi&amp;euml;, waarvan hij in april 1877 terugkeerde.
    In dat jaar deed hij officieel zijn intrede in het handelshuis
    Van Eeghen &amp;amp; Co, waarvan hij drie jaar later firmant werd.
    Onder zijn leiding verwierf deze firma belangen in tal van
    ondernemingen en syndicaten, zoals in Indische
    cultuurmaatschappijen, scheepvaartlijnen, banken,
    industri&amp;euml;le ondernemingen en maatschappijen voor
    landexploitatie.&lt;/p&gt;
&lt;p&gt;S.P. van Eeghen hield zich actief bezig met het verhandelen
    van goederen en was steeds op de tabaksveilingen in Frascati
    aanwezig. De dagelijkse gang naar de Koopmansbeurs hield hij
    tot op hoge leeftijd vol. Zijn belangstelling voor Indische
    cultuurprodukten leidde ertoe dat zijn firma belangen kreeg bij
    voorstellen tot verbetering van de gewassenteelt, de aanvoer
    ervan naar Nederland en de organisatie van handelaren in deze
    Produkten. Copra, grondstof voor de opkomende
    margarine-industrie, stond sterk in zijn belangstelling. Zo
    kreeg hij in 1915 zitting in het Bureau voor den Coprahandel,
    verbonden aan de Nederlandsche Overzee Trustmaatschappij. Bij
    zijn vijftigjarig jubileum als chef van de firma Van Eeghen in
    1930 werd hem als cadeau aangeboden de oprichting van een S.P.
    van Eeghen-stichting, gelieerd aan het Koloniaal Instituut, en
    bedoeld om onderzoek in Nederlands-Indi&amp;euml; te steunen.&lt;/p&gt;
&lt;p&gt;Ook in vele andere opzichten bleek Van Eeghens
    vooraanstaande positie onder de Amsterdamse bedrijfsleiders.
    Zijn integriteit werd alom geroemd toen hij succesvol
    intervenieerde bij een conflict in de Amsterdamse
    diamantindustrie in 1902. Twee jaar later werd hij als liberaal
    voor het district Amsterdam VI gekozen in de Provinciale Staten
    van Noord-Holland. Tot 1919 had hij in dit orgaan zitting. Uit
    zijn activiteiten in Amsterdamse handelszaken vloeide een
    lidmaatschap van de Kamer van Koophandel en Fabrieken voort.
    Van 1904 tot 1920 was hij voorzitter van deze instelling. In
    die functie deed hij zich kennen als een aanhanger van de
    beginselen van vrijhandel. Daarnaast pleitte hij voor
    regeringssteun aan bedreigde sectoren. Hij hield het belang van
    de Amsterdamse haven in het oog, met de gedachte Amsterdam de
    stapelmarktfunctie terug te geven. Zijn verzet tegen bruggen
    over het IJ sproot voort uit bezorgdheid over de toegang tot de
    havens. Hij ijverde voor de aanleg van een vliegveld bij
    Amsterdam.&lt;/p&gt;
&lt;p&gt;Bij het uitbreken van de Eerste Wereldoorlog adviseerde hij
    een tijdelijke sluiting van de effectenbeurs. Van Eeghen werd
    benoemd tot voorzitter van de Commissie van deskundigen ter
    uitvoering van de Beurswet- 1914, die bedoeld was om grote
    verliezen na heropening van de beurs te beperken. Toen de
    Eerste Wereldoorlog langer ging duren dan was voorzien diende
    Van Eeghen de Nederlandse regering van advies op het gebied van
    de handel en bij kwesties als het bankenmoratorium, de uitgifte
    van zilverbons door de regering en het uitvaardigen van
    verschillende uitvoerverboden.&lt;/p&gt;
&lt;p&gt;Door Van Eeghens relaties via de firma was hij ook in
    contact gekomen met de scheepvaartwereld. Hij bevorderde met
    kracht het aantal lijnen en stoomschepen die de vaart met
    Indi&amp;euml; en elders moesten onderhouden. Hij toonde zich zeer
    ingenomen met de oprichting van de Nederlandsche Scheepvaart
    Unie in 1908, die de activiteiten van een aantal Amsterdamse
    rederijen co&amp;ouml;rdineerde. Hij vervulde tal van
    commissariaten, mede door zijn functie bij de firma Van Eeghen,
    waaronder president-commissariaten van de Nederlandsche
    Handel-Maatschappij, de Koninklijke Nederlandsche
    Stoombootmaatschappij, de Stoomvaart-maatschappij 'Nederland',
    de Cultuurmaatschappij 'De Vorstenlanden', de Ontvang- en
    Betaalkas, de Hollandsche Soci&amp;euml;teit van
    Levensverzekeringen, de Amsterdamsche Bank en de Koninklijke
    Stoomweverij te Nijverdal. Hij was voorts vice-voorzitter van
    de raad van commissarissen bij De Nederlandsche Bank. Niet
    alleen in het zakenleven was hij werkzaam. Vanaf 1878 heeft hij
    ruim vijftig jaar zitting gehad in het bestuur van de
    Kweekschool voor de Zeevaart. Het aantal verenigingen en
    instellingen waarvan hij lid of bestuurslid was, is te
    omvangrijk om hier alle genoemd te worden (zie de onder L
    vermelde biografie van J. Rogge).&lt;/p&gt;
&lt;p&gt;S.P. van Eeghen was geen theoreticus. Slechts een enkele
    maal verbond hij zijn naam aan een publikatie. In 1926
    ondertekende hij met een aantal leidende personen uit het
    financieel-economisch leven een manifest voor vrijhandel in
    Europa (verschenen in: 
    &lt;em&gt;Economisch-Statistische Berichten&lt;/em&gt;

    van 27-10-1926, als 'Een manifest voor den vrijen handel').
    Later dat jaar was hij de eerste ondertekenaar van een adres
    aan de Eerste Kamer, om aanneming van het Rijn-Scheldetractaat
    met Belgi&amp;euml; te voorkomen. Van Eeghen vreesde nadelige
    gevolgen voor Amsterdam bij aanneming van dit verdrag.&lt;/p&gt;
&lt;p&gt;F.J.E. van Lennep vermeldt in zijn 
    &lt;em&gt;Late regenten&lt;/em&gt;

    (Haarlem, 1962) 60, dat Van Eeghen en diens zwager W. H. van
    Loon (1855 - 1935) de touwtjes van het Amsterdamse
    financi&amp;euml;le en zakenleven in handen hielden. Van Loon op de
    beurs en Van Eeghen door zijn talrijke commissariaten. Als
    Amsterdams zakenman heeft Van Eeghen zijn verdiensten gehad.
    Vernieuwingen schuwde hij niet, getuige zijn belangstelling
    voor een vliegveld bij Amsterdam. Zijn agenda was steeds druk
    bezet. Dat hij talrijke functies met elkaar wist te combineren,
    pleit voor een gevoel voor orde en stiptheid. Op dat punt kon
    hij onredelijk zijn. Een zekere kortaangebondenheid en drift
    waren hem niet vreemd. Ontspanning vond hij in een gelukkig
    familieleven en in lange wandelingen.&lt;/p&gt;
&lt;p&gt;
  &lt;a href='agedeelte'&gt;A: &lt;/a&gt;Familie-archief Van Eeghen en firma-archief Van Eeghen
  &amp;amp; Co in Gemeentearchief te Amsterdam.&lt;/p&gt;
&lt;p&gt;
  &lt;a href='pgedeelte'&gt;P: &lt;/a&gt;Van Eeghens Nieuwjaarsredes van 1904 tot 1920 als voorzitter
    van de Amsterdamse Kamer van Koophandel en Fabrieken zijn in
    druk verschenen.&lt;/p&gt;
&lt;p&gt;
  &lt;a href='lgedeelte'&gt;L: &lt;/a&gt;Behalve in de tekst genoemde publikaties: M.G. de
  Boer, 
  &lt;em&gt;Geschiedenis der Amsterdamsche Stoomvaart&lt;/em&gt;

  (Amsterdam, 1922. 3 dl.); herdenkingsartikelen o.a. in 
  &lt;em&gt;Algemeen Handelsblad,&lt;/em&gt;

  2-1-1930, 28-6-1933 en 22-1-1934; C.A. van Manen, 
  &lt;em&gt;De Nederlandsche Overzee Trustmaatschappy...&lt;/em&gt;

  ('s-Gravenhage, 1935. 8 dl.); J. Rogge, 
  &lt;em&gt;Het handelshuis Van Eeghen. Proeve eener geschiedenis van een
  Amsterdamsch handelshuis&lt;/em&gt;

  (Amsterdam, 1949); idem, 
  &lt;em&gt;Samuel Pieter van Eeghen. Een levensschets&lt;/em&gt;

  (Amsterdam, 1950); Joh. de Vries, 
  &lt;em&gt;1811 - 1961 met Amsterdam als brandpunt. Honderdvijftigjaar
  Kamer van Koophandel en Fabrieken&lt;/em&gt;

  [Amsterdam, 1961]; 
  &lt;em&gt;Herinneringen en dagboek van Ernst Heldring.&lt;/em&gt;

  Uitg. door Joh. de Vries (Groningen, 1970. 3 dl.); 
  &lt;em&gt;Een eeuw vol effecten: historische schets van de Vereniging
  voor de Effectenhandel en de Amsterdamse Effectenbeurs,
  1876-1976.&lt;/em&gt;

  [Door] Joh. de Vries ([Amsterdam]: Vereniging voor de
  Effectenhandel, 1976).&lt;/p&gt;


&lt;p&gt;
&lt;a href=&amp;quot;igedeelte&amp;quot;&gt;I: &lt;/a&gt;Johan de Vries, 'Samuel Pieter van Eeghen, Toewan Amsterdam' in &lt;i&gt;In de vaart der volken. Nederlanders rond 1900&lt;/i&gt;. Onder red. van Herman Beli&amp;euml;n, Martin Bossenbroek en Gert Jan van Setten (Amsterdam 1998) 116.&lt;/p&gt;



&lt;p&gt;N.A. van Horn&lt;/p&gt; 
&lt;dtml-var bwn_footer&gt;</text>
  </biography>
</biodes>

