<biodes version="1.0">
  <fileDesc>
    <title>Laan, Kornelis ter (1871-1963)</title>
    <ref target="http://resources.huygens.knaw.nl/bwn1880-2000/lemmata/bwn4/laan"/>
    <publisher>
      <name>Biografisch Woordenboek van Nederland:1880-2000</name>
      <ref target="http://resources.huygens.knaw.nl/bwn1880-2000"/>
    </publisher>
  </fileDesc>
  <person>
    <idno type="id">laan</idno>
    <persName><name type="geslachtsnaam">Laan</name>, Kornelis ter</persName>
    <sex value="1"/>
    <event type="birth" when="1871"/>
    <event type="death" when="1963"/>
    <state type="occupation">politicus</state>
    <state type="occupation">volkskundige</state>
    <state type="occupation">burgemeester</state>
  </person>
  <biography>
    <graphic url="http://resources.huygens.knaw.nl/bwn1880-2000/lemmata/bwn4/images/images/LAANK.jpg"/>
    <text>&lt;dtml-var bwn_header&gt;
 &lt;p class='genealogie'&gt;
  &lt;strong&gt;Laan, Kornelis ter&lt;/strong&gt;, politicus en volkskundige (Slochteren (Gr.) 8-7-1871 - Utrecht 6-3-1963). Zoon van Remko ter Laan, boer, en Metje Buurman. Gehuwd op
  27-4-1895 met Ida Groen. Uit dit huwelijk werden 2 zoons en 1
  dochter geboren.
  

  &lt;img src=&amp;quot;images/LAANK.jpg&amp;quot; align=&amp;quot;right&amp;quot; BORDER=&amp;quot;0&amp;quot; alt=&amp;quot;afbeelding van Laan, Kornelis ter&amp;quot; class=&amp;quot;bwnimg&amp;quot;&gt;

  
  &lt;/p&gt;
&lt;p&gt;Klaas ter Laan volgde de weg van zoveel talentvolle jongeren
    uit kleinere milieus naar sociale verbetering, namelijk die van
    het onderwijs. Na de Franse school en drie jaar rijks-HBS werd
    hij via de Rijksnormaallessen onderwijzer, eerst in Sappemeer.
    Daarna volgde - na zijn diensttijd - een rondgang langs
    verschillende scholen, die hem van Appingedam in 1893 naar
    Dordrecht bracht, een jaar later naar Arnhem, in 1895 naar
    Sluis en van daaruit in 1898 naar Delft, waar hij hoofd van een
    school werd en tevens een gemeentelijke handelscursus
    organiseerde.&lt;/p&gt;
&lt;p&gt;Intussen had Ter Laans sociale belangstelling een politieke
    dimensie gekregen. De misstanden in zijn geboortestreek, het
    Groningse Oldambt, brachten hem er in 1891 toe lid te worden
    van de Sociaal-Democratische Bond. De anarchistische richting
    die deze uitging, deed hem echter vier jaar later als lid
    bedanken. Aanvankelijk leek een alternatief voorhanden in de
    Vrijlandbeweging, die de grond tot gemeenschappelijk eigendom
    wilde maken. Ter Laan werd redacteur van het blad van de
    beweging, maar moest al spoedig constateren dat er geen
    doorbraak te verwachten viel. Daarom werd hij in 1898, als
    onderwijzer te Delft, lid van de vier jaar tevoren opgerichte
    Sociaal-Democratische Arbeiderspartij (SDAP).&lt;/p&gt;
&lt;p&gt;Het succes kwam verrassend snel. In 1901 werd Ter Laan
    gekozen als afgevaardigde naar de Tweede Kamer namens het
    district Hoogezand. Daarbij speelde de Groninger sympathie voor
    een zoon van eigen bodem mede een rol, want ook vanuit het
    Hollandse had Ter Laan de contacten met zijn thuisbasis niet
    verwaarloosd. Bij zijn verkiezing had hij weliswaar nog niet de
    voor een kamerlid wettelijk vereiste minimumleeftijd bereikt,
    maar de juridische strijd hierom had geen gevolgen, aangezien
    hij bij zijn zittingnemen op 18 september de leeftijdsgrens van
    dertig jaar inmiddels was gepasseerd. Twijfel van eigen
    partijleden wist Ter Laan al snel te overwinnen. Hij bleek een
    goede volksvertegenwoordiger, die als harde werker en bekwame
    propagandist de SDAP bovendien veel sympathie bezorgde.&lt;/p&gt;
&lt;p&gt;Dat deed Ter Laan ook in Den Haag, waar hij in 1905 als
    eerste socialist in de gemeenteraad werd gekozen. 'Den Haag-I'
    was tevens het district dat hem vanaf 1909 tot aan de
    herziening van het kiesstelsel in 1917 verder als kamerlid zou
    blijven afvaardigen. In het parlement wijdde Ter Laan zich
    vooral aan militaire zaken, waarbij hij onder andere opkwam
    voor de soldatenbelangen. Zijn specialisme op onderwijsgebied
    kwam naar voren in zijn lidmaatschap van de zogeheten
    Bevredigingscommissie, die van 1914 tot 1917 de gelijkstelling
    van het openbaar en het bijzonder onderwijs zou regelen. Naast
    al deze politieke activiteiten had Ter Laan in 1909 ook nog de
    akte MO-Nederlands behaald, een bevoegdheid waar hij overigens
    al sinds 1901 zelf mensen voor opleidde, onder wie de schrijver
    A.M. de Jong.&lt;/p&gt;
&lt;p&gt;In 1914 verhuisde Ter Laan van Den Haag naar Zaandam. De
    liberale minister P.W.A. Cort van der Linden had hem daar per 1
    februari benoemd tot burgemeester. Hij werd daarmee de eerste
    socialist in dit ambt in Nederland, en dat in een tijd dat vele
    burgers de SDAP nog in hoge mate wantrouwden als revolutionaire
    partij. Ter Laan kon zijn gaven als bestuurder aanstonds
    etaleren, toen er kort na zijn benoeming een grote staking
    uitbrak in het Zaanse houtbedrijf, waarbij werkgevers
    probeerden door het aantrekken van Duitse arbeiders de staking
    te breken. Mede door Ter Laans toedoen behaalden de patroons
    niet die gemakkelijke overwinning die zij hadden verwacht te
    forceren. Door zijn paraatheid met het woord en door zijn
    doorzettingsvermogen wist hij evenwel alle kritiek te
    overleven. Men kon ook slechts bewondering hebben voor zijn
    arbeidskracht, die hem het burgemeesterschap liet combineren
    met zijn kamerlidmaatschap. En of dit nog niet voldoende was,
    ontplooide Ter Laan zich tevens als een ijverig publicist. De
    voornaamste vrucht was zijn in 1929 verschenen 
    &lt;em&gt;Nieuw Groninger woordenboek&lt;/em&gt;

    , dat ook een veelheid van volkskundige gegevens bevatte,
    terwijl verder enkele verzamelingen Groningse volksverhalen het
    licht zagen.&lt;/p&gt;
&lt;p&gt;In 1937 noopten de regels van zijn partij Ter Laan bij het
    bereiken van de 65-jarige leeftijd behalve het
    burgemeesterschap ook zijn kamerzetel op te geven. Zijn
    onstuitbare energie richtte zich nu goeddeels op zijn
    publicistische activiteiten. Die waren vaak van compilatorische
    aard, zoals de woordenboeken voor de vaderlandse geschiedenis
    (1939), de letterkunde (1941), de aardrijkskunde (1943) en de
    folklore (1949). Over Groninger dialect en volkskunde
    verschenen tal van publikaties, die echter de groeiende kloof
    tussen liefhebberij en academische wetenschap openbaarden.
    Vooral de tweede druk van zijn 
    &lt;em&gt;Nieuw Groninger woordenboek&lt;/em&gt;

    uit 1952 ontmoette nogal wat kritiek. Een zekere
    eigengereidheid stond daarbij een betere kwaliteit van zijn
    werk nog wel eens in de weg, zoals onder meer ook bleek bij de
    door hem geredigeerde 
    &lt;em&gt;Groninger encyclopedie&lt;/em&gt;

    , die in 1954/1955 in twee delen verscheen.&lt;/p&gt;
&lt;p&gt;De eigenlijke betekenis van Ter Laan lag in deze jaren
    vooral in zijn optreden als stimulator en organisator. In 1930
    werd hij voorzitter van de Algemeene Groninger Vereeniging, die
    dank zij zijn enthousiasme opbloeide, en zo waren er tal van
    andere regionale activiteiten die door zijn inspanning en
    overredingskracht van de grond kwamen. 'Hai huil kop d'rveur',
    zoals men in Groningen zegt (Meertens, 
    &lt;em&gt;Jaarboek&lt;/em&gt;

    , 92). In 1951 werd hem de Zilveren Anjer van het Prins
    Bernhard Fonds uitgereikt voor zijn dialect- en
    volkskundestudies, vooral van Groningen. Op het eind van een
    lang en werkzaam leven was Ter Laan een algemeen gerespecteerde
    figuur, die op bestuurlijk en volkskundig terrein zijn sporen
    ruimschoots had verdiend.&lt;/p&gt;
&lt;p&gt;
  &lt;a href='agedeelte'&gt;A: &lt;/a&gt;Collectie-K. ter Laan in het Nederlands Letterkundig
  Museum en Documentatiecentrum te 's-Gravenhage.&lt;/p&gt;
&lt;p&gt;
  &lt;a href='pgedeelte'&gt;P: &lt;/a&gt;Tj.W.R. de Haan, 'Lijst van geschriften van K. ter Laan', in
    
    &lt;em&gt;Driemaandelijkse Bladen&lt;/em&gt;

    Nieuwe Serie 3 (1951) 80-82. 'Lijst van geschriften' in het
    onder L genoemde levensbericht door P.J. Meertens, 
    &lt;em&gt;Jaarboek&lt;/em&gt;

    , 93-95.&lt;/p&gt;
&lt;p&gt;
  &lt;a href='lgedeelte'&gt;L: &lt;/a&gt;Tj.W.R. de Haan, in 
  &lt;em&gt;Volkskunde&lt;/em&gt;

  52 (1951) 178; P.J. Meertens, 'Ter Laan en ''Ter Laan'' ', in 
  &lt;em&gt;Driemaandelijkse Bladen&lt;/em&gt;

  Nieuwe Serie 3 (1951) 76-79; K. Heeroma, 
  &lt;em&gt;ibidem&lt;/em&gt;

  Nieuwe Serie 13 (1961) 33-35; P.J. Meertens, in 
  &lt;em&gt;Neerlands Volksleven&lt;/em&gt;

  11 (1961) 3-5; J.S. van Weerden [e.a.], 'Ter Laan nummer', 
  &lt;em&gt;Groningen. Cultureel maandblad&lt;/em&gt;

  5 (1963) 97-132; W. Drees, 'K. ter Laan als politicus', 
  &lt;em&gt;ibidem&lt;/em&gt;

  , 104-108; J.S. van Weerden, in 
  &lt;em&gt;Groningse Volksalmanak 1964&lt;/em&gt;

  (Groningen [1965]) 3-12; P.J. Meertens, in 
  &lt;em&gt;Jaarboek van de Maatschappij der Nederlandse Letterkunde te
  Leiden 1964-1965&lt;/em&gt;

  (Leiden, 1965) 85-95; idem, in 
  &lt;em&gt;Fabula&lt;/em&gt;

  7 (1964-1965) 233-235; J.J. 't Hoen, 'Klaas ter Laan. De eerste
  socialistische burgemeester in Nederland', in 
  &lt;em&gt;Spiegel Historiael&lt;/em&gt;

  8 (1973) 295-302; Otto S. Knottnerus, 'Klaas ter Laan
  (1871-1963)', in 
  &lt;em&gt;Een eeuw socialisme en arbeidersbeweging in Groningen&lt;/em&gt;

  . Onder red. van Piet Hoekman [e.a.] (Groningen, 1986) 131-134;
  lemma door idem, in 
  &lt;em&gt;Biografisch woordenboek van het socialisme en de
  arbeidersbeweging in Nederland&lt;/em&gt;

  I (Amsterdam, 1986) 65-67; 
  &lt;em&gt;Een mens komt dagen te kort. Over Kornelis ter Laan
  (1871-1963)&lt;/em&gt;

  . Onder red. van Eddy de Jonge [e.a.] (Groningen,
  1990).&lt;/p&gt;



&lt;p&gt;
&lt;a href=&amp;quot;igedeelte&amp;quot;&gt;I: &lt;/a&gt;&lt;em&gt;Een mens komt dagen te kort. Over Kornelis ter Laan
  (1871-1963)&lt;/em&gt;

  . Onder red. van Eddy de Jonge [e.a.] (Groningen,
  1990) omslagfoto.&lt;/p&gt;




&lt;p&gt;H. van der Hoeven&lt;/p&gt; 
&lt;dtml-var bwn_footer&gt;</text>
  </biography>
</biodes>

