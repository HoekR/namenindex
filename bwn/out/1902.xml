<biodes version="1.0">
  <fileDesc>
    <title>Vincent, Johanna Maria (1898-1989)</title>
    <ref target="http://resources.huygens.knaw.nl/bwn1880-2000/lemmata/bwn4/vincejm"/>
    <publisher>
      <name>Biografisch Woordenboek van Nederland:1880-2000</name>
      <ref target="http://resources.huygens.knaw.nl/bwn1880-2000"/>
    </publisher>
  </fileDesc>
  <person>
    <idno type="id">vincejm</idno>
    <persName><name type="geslachtsnaam">Vincent</name>, Johanna Maria</persName>
    <sex value="2"/>
    <event type="birth" when="1898"/>
    <event type="death" when="1989"/>
    <state type="occupation">zangeres</state>
    <state type="occupation">muziekpedagoge</state>
  </person>
  <biography>
    <graphic url="http://resources.huygens.knaw.nl/bwn1880-2000/lemmata/bwn4/images/images/VINCENTJM.jpg"/>
    <text>&lt;dtml-var bwn_header&gt;
 &lt;p class='genealogie'&gt;
  &lt;strong&gt;Vincent, Johanna Maria&lt;/strong&gt;, concertzangeres en zangpedagoge (Amsterdam 6-3-1898 - Monaco 28-11-1989). Dochter van Jacob Vincent, beiaardier, en Geertruida Johanna
  Meijer. Gehuwd op 31-7-1924 met Maurice van IJzer (1898-1970), pianist. Na
  echtscheiding (9-1-1930) gehuwd op 8-5-1934 met Cornelis Gerardus
  Johannes Bos (1894-1971), huisarts. Uit beide huwelijken werden geen kinderen
  geboren.
  &lt;/p&gt;

&lt;img src=&amp;quot;images/VINCENTJM.jpg&amp;quot; align=&amp;quot;right&amp;quot; BORDER=&amp;quot;0&amp;quot; alt=&amp;quot;afbeelding van Vincent, Johanna Maria&amp;quot; class=&amp;quot;bwnimg&amp;quot;&gt;


&lt;p&gt;Jo Vincent kreeg de belangstelling voor muziek met de
    paplepel ingegoten: haar vader was pianoleraar en organist, en
    genoot bekendheid als beiaardier van het Paleis op de Dam.
    Reeds als kleuter wilde 'Jopie' graag zangeres worden. Haar
    vreugde was dan ook groot toen zij op negenjarige leeftijd werd
    opgenomen in het kinderkoorklasje van de zangpedagoge Catharina
    van Rennes. Later zou zij als 'juffrouw Jo' dit koortje enige
    jaren aan de piano begeleiden. Na het behalen van het
    mulo-diploma - haar vader eiste aanvankelijk dat zij een
    kantoorbaan zou kiezen - ging Jo, op aandringen van vrienden
    die vonden dat zij een prachtige sopraanstem had, een opleiding
    tot zanglerares volgen. Haar vader en de zangpedagoge
    Wilhelmina de Veer-de Lange leidden haar op voor het diploma
    lerares solozang van de (Koninklijke) Nederlandsche
    Toonkunstenaars-Vereeniging, dat zij in 1919 cum laude
    behaalde. Vervolgens ging zij zanglessen geven. Met het aldus
    verdiende geld kon zij op haar beurt de lessen betalen die ze
    gedurende lange tijd ontving van de befaamde zangeres en
    pedagoge Cornelie van Zanten. Jo's jeugdwens zelf zangeres te
    worden, bleek niet te onderdrukken.&lt;/p&gt;
&lt;p&gt;In 1920 debuteerde Jo Vincent in een rumoerig en rokerig
    feestzaaltje te Assendelft met een sopraansolo uit 
    &lt;em&gt;Die Sch&amp;ouml;pfung&lt;/em&gt;

    van Haydn. Hierna volgden gaandeweg meer optredens in de
    Zaanstreek en in Kennemerland. In 1923 zong zij in de Lutherse
    Kerk aan het Spui te Amsterdam voor het eerst in J.S. Bachs 
    &lt;em&gt;Matth&amp;auml;us Passion&lt;/em&gt;

    , en in hetzelfde jaar was ze te horen in een volksconcert met
    het Amsterdamse Concertgebouw-Orkest onder leiding van Cornelis
    Dopper. Allengs werd het iedereen duidelijk dat Jo van
    IJzer-Vincent - zoals zij zich tijdens haar eerste, weinig
    gelukkige huwelijk noemde - beschikte over een prachtige,
    stralende, kristalheldere stem. Haar ongekunstelde voordracht,
    extraverte aard en beminnelijke voorkomen maakten haar geliefd
    bij een groot publiek. Steeds vaker werd zij gevraagd op te
    treden als liederen- en oratoriumzangeres.&lt;/p&gt;
&lt;p&gt;Tot 1942 heeft Jo Vincent veel gezongen met het
    Concertgebouw-Orkest onder de directie van Willem Mengelberg.
    Op 21 december 1924 debuteerde zij bij hem als liederenzangeres
    met vier liederen van G.H.G. von Brucken Fock, en een paar
    weken later zong zij voor het eerst mee in de 
    &lt;em&gt;Achtste symfonie&lt;/em&gt;

    van Mahler, een uitvoering die in het hele land te beluisteren
    was, omdat deze werd uitgezonden door de Hilversumsche
    Draadlooze Omroep. Nog vele radio-optredens, in binnen- en
    buitenland, zouden hierna volgen. Vanaf 1932 zong Jo Vincent
    onder Mengelbergs leiding in de 
    &lt;em&gt;Matth&amp;auml;us Passion&lt;/em&gt;

    , die op Palmzondagen werd uitgevoerd. Hiermee betoonde zij
    zich een waardig opvolgster van Aaltje Noordewier-Reddingius en
    Mia Peltenburg. Eveneens vanaf 1932 was zij een geregelde
    medewerkster aan de abonnementsconcerten. Toen mevrouw
    Noordewier in 1930 haar zangcarri&amp;egrave;re be&amp;euml;indigde, nam
    Jo Vincent van haar de wijdvermaarde kerkconcerten over. Met de
    organist-pianist Anthon van der Horst en het Jo Vincentkwartet,
    dat verder bestond uit de alt Theodora Versteegh, de tenor
    Evert Miedema en de bariton Willem Ravelli, maakte zij in de
    herfstmaanden concertreizen door het hele land om in
    kerkgebouwen op te treden. Ook bracht dit kwartet geregeld
    religieuze liederen voor de NCRV-microfoon. In de jaren dertig
    zong Jo Vincent eveneens met de alt Suze Luger-van Beuge, de
    tenor Louis van Tulder en Willem Ravelli in het Hollandsch
    Vocaal Kwartet. Met Suze Luger en Theodora Versteegh heeft zij
    ook veel duetten gezongen. Na 1934 gaf zij met de pianiste
    Betsy Rijkens-Culp liederenavonden. Jo Vincent, die in een
    protestants-christelijk milieu opgroeide en op latere leeftijd
    een oprecht gelovig Rooms-katholiek werd, heeft tijdens haar
    loopbaan veel religieuze muziek in haar repertoire gehad.
    Slechts eenmaal zong zij in een opera: in augustus 1939
    vertolkte ze in Scheveningen de rol van de gravin in Mozarts 
    &lt;em&gt;Le nozze di Figaro&lt;/em&gt;

    .&lt;/p&gt;
&lt;p&gt;Ofschoon Jo Vincent geen belangstelling had voor een
    buitenlandse carri&amp;egrave;re - enige aantrekkelijke aanbiedingen
    voor vaste engagementen in Hamburg, Berlijn en Buenos Aires
    wees ze van de hand - heeft zij wel herhaaldelijk buiten de
    landsgrenzen geconcerteerd. Al in 1929 zong zij in Parijs, op
    uitnodiging van de Franse dirigent Pierre Monteux, de rol van
    'Margu&amp;eacute;rite' in 
    &lt;em&gt;La damnation de Faust&lt;/em&gt;

    van Berlioz, en vijf jaar later was zij in Wenen onder
    Mengelbergs leiding te horen in de 
    &lt;em&gt;Vierde symfonie&lt;/em&gt;

    van Mahler. In 1936 volgde in dezelfde stad een hoogtepunt uit
    haar loopbaan: onder leiding van de roemruchte Italiaanse
    dirigent Arturo Toscanini werkte zij mee aan de uitvoering van
    Beethovens 
    &lt;em&gt;Missa solemnis&lt;/em&gt;

    . In Londen was Jo Vincent soliste bij de Promenadeconcerten
    (de 'Proms'), die toentertijd in Queen's Hall geleid werden
    door sir Henry Wood.&lt;/p&gt;
&lt;p&gt;Toen de Duitse bezetter op 1 april 1942 de Kultuurkamer
    instelde, staakte Jo Vincent haar openbare optredens. Kort
    daarvoor had zij tijdens een optreden, waarbij ook
    Reichskommissar Seyss-Inquart aanwezig was, op bruuske wijze
    laten voelen dat ze niet van diens bewondering gediend was. Om
    in haar levensonderhoud te voorzien gaf Jo Vincent daarna
    illegale huisconcerten, en ook in haar villa 'Tetterode' te
    Overveen concerteerde zij in besloten kring. Voor haar
    optredens vroeg zij een beloning in natura, meestal
    levensmiddelen. Op 9 en 10 juni 1945 trad zij op in 'Vrije
    Klanken', het eerste grote concert dat na de bevrijding in het
    Amsterdamse Concertgebouw werd gehouden.&lt;/p&gt;
&lt;p&gt;Gedurende de eerste naoorlogse jaren heeft Jo Vincent heel
    veel gezongen voor zeer hoge honoraria. Zij nam toen opnieuw
    zanglessen, en wel bij de sopraan Ruth Horna. Jo Vincent gaf in
    die tijd veel liederenavonden, waar zij dikwijls werken van
    haar lievelingscomponisten Schubert en Hugo Wolf vertolkte,
    terwijl zij ook weer in de 
    &lt;em&gt;Matth&amp;auml;us Passion&lt;/em&gt;

    te horen was. Bovendien trad zij wederom op in het buitenland;
    vooral in Londen vierde zij triomfen. In juli 1949 zong zij met
    het Concertgebouworkest onder leiding van Eduard van Beinum te
    zamen met de wereldberoemde alt Kathleen Ferrier bij de
    premi&amp;egrave;re van Benjamin Brittens 
    &lt;em&gt;Spring symphony&lt;/em&gt;

    . Om bij de jeugd belangstelling voor muziek te kweken, gaf zij
    voor de 'Stichting voor Muziekonderwijs in Concertvorm op
    Nederlandse Scholen' schoolconcerten.&lt;/p&gt;
&lt;p&gt;Vrij plotseling stopte Jo Vincent haar schitterende
    loopbaan. Zij had genoeg van het gedisciplineerde en
    veeleisende zangersbestaan en wilde zich wijden aan haar
    liefhebberijen: wandelen, tuinieren en het houden van dieren.
    Van september tot het slotconcert op 30 december 1953 in het
    Haarlemse concertgebouw hield zij een luisterrijke
    afscheidstournee. Daarna heeft zij vrijwel nooit meer gezongen;
    Jo Vincent behoort sindsdien voorgoed tot de
    muziekgeschiedenis. Een platenmaatschappij verkeerde na haar
    afscheid zelfs in de veronderstelling dat zij reeds was
    overleden en vermeldde achter haar naam op de platenhoes
    abusievelijk de jaartallen '1898-1955'.&lt;/p&gt;
&lt;p&gt;Jo Vincent vestigde zich met haar tweede man, de huisarts
    C.G.J. Bos, die tegelijkertijd zijn praktijk had opgegeven, aan
    de Franse Rivi&amp;egrave;ra. Het echtpaar kon daar echter niet
    aarden en keerde in 1956 naar Nederland terug. Na eerst in
    Overveen en Wassenaar te hebben gewoond, vestigden zij zich in
    een bungalow te Aerdenhout. Jo Vincent ging toen weer
    zanglessen geven, zowel voor particulieren als in
    schoolverband. Van 1956 tot 1965 was zij zangdocente aan de
    muziekschool van de afdeling Haarlem van de Maatschappij tot
    Bevordering der Toonkunst, waarvan haar broer Piet Vincent
    directeur was. Na het overlijden van haar man in april 1971
    ging Jo Vincent definitief in Cap d'Ail bij Monte Carlo wonen,
    waar ze een teruggetrokken bestaan leidde. Hier overleed zij in
    een ziekenhuis, 91 jaar oud.&lt;/p&gt;
&lt;p&gt;Jo Vincent, die na Aaltje Noordewier-Reddingius de
    beroemdste Nederlandse sopraan uit de eerste helft van de
    twintigste eeuw was, heeft tijdens haar loopbaan
    vanzelfsprekend veel onderscheidingen en eerbewijzen ontvangen.
    In 1954 werd het Amsterdamse Concertgebouw een door Otto de Kat
    van haar vervaardigd schilderij aangeboden.&lt;/p&gt;
&lt;p&gt;
  &lt;a href='agedeelte'&gt;A: &lt;/a&gt;Kranteartikelen, recensies, foto's en brieven berusten
  bij de familie Vincent.&lt;/p&gt;
&lt;p&gt;
  &lt;a href='pgedeelte'&gt;P: &lt;/a&gt;
  
    &lt;em&gt;Zingend door het leven. M&amp;eacute;moires van Jo Vincent&lt;/em&gt;

    (Amsterdam [etc.], 1955) verscheen weliswaar onder Jo Vincents
    naam, maar werd geschreven door haar tweede echtgenoot, C.G.J.
    Bos. Van Jo Vincents stem bestaan verscheidene opnamen met het
    Concertgebouworkest, die later als langspeelplaat en - vanaf
    ongeveer 1980 - als compact disc zijn uitgebracht.
&lt;/p&gt;
&lt;p&gt;
  &lt;a href='lgedeelte'&gt;L: &lt;/a&gt;Artikelen en interviews o.a. in 
  &lt;em&gt;Algemeen Handelsblad&lt;/em&gt;, 7-9-1929 en 3-10-1953; 
  &lt;em&gt;Morks-Magazijn&lt;/em&gt;

  35 (1933) II, 561-568; 
  &lt;em&gt;Mens en Melodie&lt;/em&gt;

  9 (1954) 4-6; 
  &lt;em&gt;Haarlems Dagblad&lt;/em&gt;, 9-7-1965; 
  &lt;em&gt;Trouw&lt;/em&gt;, 3-3-1973; 
  &lt;em&gt;Elseviers Magazine&lt;/em&gt;, 4-3-1978; 
  &lt;em&gt;NRC Handelsblad&lt;/em&gt;, 4-3-1983 en 
  &lt;em&gt;de Volkskrant&lt;/em&gt;, 4-3-1983. Necrologie&amp;euml;n o.a. in 
  &lt;em&gt;Het Parool&lt;/em&gt;, 29-11-1989; 
  &lt;em&gt;NRC Handelsblad&lt;/em&gt;, 29-11-1989; 
  &lt;em&gt;de Volkskrant&lt;/em&gt;, 30-11-1989; 
  &lt;em&gt;Haerlem. Jaarboek 1989&lt;/em&gt;

  (S.l., 1990) 218-221; 
  &lt;em&gt;Preludium. Concertgebouwnieuws&lt;/em&gt;

  48 (1990) 5 (jan.) 10-11; 
  &lt;em&gt;Mens en Melodie&lt;/em&gt;

  45 (1990) 42-47.&lt;/p&gt;
&lt;p&gt;
  &lt;a href='igedeelte'&gt;I: &lt;/a&gt;Website &lt;i&gt;Dutch Divas in Opera &amp; Concert&lt;/i&gt;: http://www.dutchdivas.net/frames/sopranos.html [5-3-2007].
&lt;/p&gt;

&lt;p&gt;A.W.J. de Jonge&lt;/p&gt; 
&lt;dtml-var bwn_footer&gt;</text>
  </biography>
</biodes>

