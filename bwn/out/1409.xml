<biodes version="1.0">
  <fileDesc>
    <title>Plesman, Albert (1889-1953)</title>
    <ref target="http://resources.huygens.knaw.nl/bwn1880-2000/lemmata/bwn2/plesman"/>
    <publisher>
      <name>Biografisch Woordenboek van Nederland:1880-2000</name>
      <ref target="http://resources.huygens.knaw.nl/bwn1880-2000"/>
    </publisher>
  </fileDesc>
  <person>
    <idno type="id">plesman</idno>
    <persName><name type="geslachtsnaam">Plesman</name>, Albert</persName>
    <sex value="1"/>
    <event type="birth" when="1889"/>
    <event type="death" when="1953"/>
    <state type="occupation">ondernemer</state>
  </person>
  <biography>
    <graphic url="http://resources.huygens.knaw.nl/bwn1880-2000/lemmata/bwn2/images/images/PLESMAN.jpg"/>
    <text>&lt;dtml-var bwn_header&gt;
 &lt;p class='genealogie'&gt;
  &lt;strong&gt;Plesman, Albert&lt;/strong&gt;, grondlegger en president-directeur van de Koninklijke Luchtvaart
Maatschappij ('s-Gravenhage 7-9-1889 - 's-Gravenhage 31-12-1953).

Zoon van Johan Cornelis Plesman, eierhandelaar, en Hendrika van Wessel.
Gehuwd op 27-12-1917 met Susanna Jacoba van Eijk. Uit dit huwelijk
werden 3 zoons en 1 dochter geboren.

&lt;img src=&amp;quot;images/PLESMAN.jpg&amp;quot; align=&amp;quot;right&amp;quot; BORDER=&amp;quot;0&amp;quot; alt=&amp;quot;afbeelding van Plesman, Albert&amp;quot; class=&amp;quot;bwnimg&amp;quot;&gt;

&lt;/p&gt;
&lt;p&gt;Albert Plesman kwam uit een eenvoudig, protestants (Ned. Herv.)
middenstandsgezin van zeven kinderen. Zijn vader was een hardwerkend,
oprecht, maar streng en driftig man; zijn moeder een zachtaardige
vrouw, van wie hij veel hield. Albert had een stug, onbuigzaam karakter
en kon wild en onbeheerst uitvallen. Na de openbare lagere school te
hebben doorlopen, bezocht hij de HBS in Den Haag, waar hij zich
ontpopte als een goed rekenaar met belangstelling voor natuurkunde en
sport; talen lagen hem in het geheel niet.&lt;/p&gt;
&lt;p&gt;Na de dood van zijn moeder hertrouwde zijn vader en besloot Albert
het ouderlijk huis te verlaten. Met het HBS-diploma op zak gaf hij zich
op bij de Alkmaarse Cadettenschool voor opleiding bij het Koninklijk
Nederlandsch-Indisch Leger (KNIL), doch hij kwam na selectie in de
infanterieopleiding voor het Nederlandse leger. In de zomer van 1909
vertrok hij als cadet naar de Koninklijke Militaire Academie (KMA) in
Breda. Hoewel hij zelf een voorkeur had voor de genie, werd hij bij de
infanterie ingedeeld - het zou een gelukkig toeval blijken te zijn voor
zijn latere carri&amp;egrave;re, aangezien er bijna nooit genie-officieren,
maar juist wel kaderleden van de infanterie bij de militaire luchtvaart
ingedeeld zouden worden. Het was in Breda tijdens zijn KMA-opleiding
dat hij op het vliegveld Gilze-Rijen getuige was van het landen en
starten van vliegtuigen die deelnamen aan de grote Europese rondvlucht,
wat hem volledig in de ban van de nog prille luchtvaart bracht.&lt;/p&gt;
&lt;p&gt;In augustus 1911 werd Plesman als 2e luitenant be&amp;euml;digd en bij
het Regiment Infanterie in Amersfoort ingedeeld. Hij gaf zich volledig
aan zijn militaire loopbaan, als zoon van een kleine middenstander
vechtend, met zijn stug en onverzettelijk karakter tegen het bestaande
standsverschil in het elitaire officierscorps. Hoewel enthousiast voor
de luchtvaart, diende hij bij de Wielrijders. Tijdens een bezoek aan de
Soesterbergse vliegheide wist hij het voor elkaar te krijgen met een
jonge luitenant-vlieger (W.C.J. Versteegh) in een Farman F.20 een
vlucht te maken: een droom werd werkelijkheid.&lt;/p&gt;
&lt;p&gt;Gedurende zijn detachering bij de Wielrijders maakte hij kennis met
Suze van Eijk, met wie hij, ondanks aanvankelijke afwijzing door haar
vader, een bemiddelde Goudse kaashandelaar, in 1917 huwde. Op
aanbeveling van zijn commandant gelukte het Albert bij de
waarnemerscursus van de Luchtvaart Afdeeling (LVA) op Soesterberg te
worden gedetacheerd; na afloop keerde hij terug bij de Wielrijders, nu
in Roosendaal. Het was pas in april 1917 dat hij definitief als
leerling-vlieger naar Soesterberg werd overgeplaatst.&lt;/p&gt;
&lt;p&gt;Albert Plesman had zijn eerste luchtvaartdoel bereikt. Onder leiding
van zijn instructeur Versteegh (nu 'de vader' van onze
militaire luchtvaart genoemd) leerde 'de Pies' het vliegen en
behaalde hij uiteindelijk zijn militair vliegbrevet. Het vliegen was
echter voor hem slechts een middel, niet het doel van zijn ambities.
Daar was hij een te ondernemende, onstuimige en harde figuur voor.
Plesman bevocht voor zichzelf een goede plaats in het
LVA-officierencorps en hield zich, naast vliegen en sport, bezig met
plannen over mogelijkheden van een naoorlogse burgerluchtvaart. De
gedachte dat Nederland met zijn bescheiden luchtvaart achterop zou
komen, werd hem bij het einde van de oorlog bijna tot een obsessie,
vooral toen men in Engeland overwoog post door de lucht te gaan
vervoeren met militaire toestellen. Hij aarzelde aanvankelijk anderen
erin te mengen, maar betrok wel zijn vrouw in zijn plannen en
idee&amp;euml;n - hij zou dit in zijn latere loopbaan blijven doen.&lt;/p&gt;
&lt;p&gt;In 1918 werd door de Koninklijke Nederlandsche Vereeniging voor
Luchtvaart (KNVL) de Commissie Luchtvaart gevormd, die in oktober
rapport uitbracht. Toen nam Albert Plesman een besluit en legde zijn
plannen voor een grote nationale Lucht-vaarttentoonstelling en
-manifestatie aan zijn commandant H. Walaardt Sacr&amp;eacute; en zijn
adjudant Hofstra voor. Tijdens een gevraagd verlof ontvouwde hij op
zijn karakteristieke, ongecompliceerde, maar felle wijze zijn plannen
aan vooraanstaande mensen uit de bank- en scheepvaartwereld en zij
zegden hem steun toe. Via zijn commandant wist hij een audi&amp;euml;ntie
met de minister van Oorlog, jhr. G.A.A. Alting von Geusau, te
bewerkstelligen, die hem uiteindelijk verlof met behoud van traktement
verleende. Met zijn onparlemantair, indringend optreden wist hij de
oud-opperbevelhebber van de landen zeemacht, generaal C.J. Snijders,
voor zijn ten-toonstellingsplannen te winnen. En Plesman slaagde erin
om in 1919, enthousiasten onverzettelijk, de Eerste Luchtverkeer
Tentoonstelling Amsterdam (ELTA) van de grond te krijgen, gesteund door
vele prominenten in den lande. Het bracht Nederland opeens in de
belangstelling als luchtvaartnatie, ook in het buitenland. De ELTA trok
800.000 bezoekers. Vele beroemde vliegers demonstreerden er de nieuwste
vliegtuigen. De ELTAwerd een eclatant succes. De garantiefondsen werden
geheel terugbetaald, er waren geen schulden en er was een batig
saldo.&lt;/p&gt;
&lt;p&gt;Albert Plesman had waar gemaakt wat hem voor ogen had gestaan, en
hij smeedde het ijzer toen het heet was om zijn denkbeelden over een
Nederlandse luchtvaartmaatschappij verwezenlijkt te zien. Belangrijke
zakenmensen als C.J.K. van Aalst, F.H. Fentener van Vlissingen, A.G.
Kr&amp;ouml;ller, J.M. Telders, H. Colijn e.a. gingen actief meedoen. Op 7
oktober 1919 werd de vennootschap Koninklijke Luchtvaart-Maatschappij
voor Nederland en Koloni&amp;euml;n te 's-Gravenhage opgericht (die al
v&amp;oacute;&amp;oacute;r de oprichting het predikaat 'Koninklijke' door
koningin Wilhelmina verleend kreeg), waarbij hij als administrateur -
om titels gaf hij niets - door de Raad van Bestuur werd aangesteld.
Plesman werd de drijvende kracht achter de zich sterk uitbreidende KLM,
waarin hij alom aanwezig was en van zijn mensen het uiterste vergde.
Hij ging altijd recht op zijn doel af; lastig, onbuigzaam, onbeheerst,
kort aangebonden en soms onredelijk, inspireerde hij zijn medewerkers.
Hij liet zich niet door fouten en vergissingen van zijn mensen afhouden
van wat hem voor ogen stond. De slechten verdwenen snel, de goeden
liepen niet alleen hard voor hem, maar ze deden het ook nog graag.
'De baas' was een van die zeldzame figuren die het in zich
hebben mensen te boeien en te inspireren en te leiden. Vooral over
'zijn' vliegers had hij een onzichtbare macht. Hij nam
persoonlijk zijn medewerkers aan op zijn eigen, bruuske wijze. Typerend
is het dat zijn naaste en andere medewerkers met eerbied en genegenheid
over hem spraken, en nog spreken. Het was aan Plesmans visie en
gedrevenheid te danken dat de KLM v&amp;oacute;&amp;oacute;r de Tweede Wereldoorlog
een der grootste en betrouwbaarste luchtvaartmaatschappijen werd.
Tegenslagen stimuleerden hem, en hij brak figuurlijk door alle muren
heen als het om zijn KLM ging. Er wordt wel gezegd dat Albert Plesman,
van huis uit als gelovig mens, de Tien Geboden aanvaardde, waaraan hij
graag een elfde had toegevoegd: 'Gij zult per KLM vliegen.'&lt;/p&gt;
&lt;p&gt;Met een andere grote bouwer aan de luchtvaart, Anthony Fokker, kon
Plesman, ondanks felle, hoogoplopende ruzies, wantrouwen en bikkelhard
zakendoen, goed opschieten. Fokker was, evenals hijzelf, een
'self-made man', onparlementair, met plotselinge briljante
idee&amp;euml;n en invallen, een man die ook geen blad voor de mond nam. Ze
waren goed aan elkaar gewaagd. Plesman wist dat de KLM het niet zonder
Fokker kon stellen, zeker niet in die eerste jaren van haar bestaan.
Tony Fokker bouwde op het juiste moment die uitstekende
verkeersvliegtuigen die hij voor de verwezenlijking van zijn verziende
plannen kon gebruiken. Toen in de jaren '30 Donald Douglas in
Amerika met zijn geheel metalen DC-2 en later DC-3 op de markt kwam,
richtte de KLM zich volledig op het Amerikaanse verkeersvliegtuig.
Fokker had toen, met zijn fijne neus, net v&amp;oacute;&amp;oacute;r het ogenblik
dat Plesman de DC-2 voor de KLM wilde aanschaffen, de Europese
vertegenwoordiging van Douglas verworven, hetgeen door Albert Plesman
uiteraard als zeer onaangenaam ervaren werd.&lt;/p&gt;
&lt;p&gt;Natuurlijk ondervond ook de KLM tegenslagen, vooral bij het
onvermijdelijk vliegrisico. Zijn zoon Jan, die in juni 1941 naar
Engeland was uitgeweken, werd op 1 september 1944 boven St. Orner in
Frankrijk in zijn 'Spitfire' van 322 Dutch Squadron RAF
neergeschoten. Zijn goede vrienden K.D. Parmentier, 'Curly'
Veenendaal en E. Fuld lieten het leven bij de ramp van de Lockheed
L-749 PH-TEN 'Nijmegen' bij Prestwick in de nacht van 20 op 21
oktober 1948. Zijn zoon Hans liet als KLM-vlieger met 32 anderen het
leven bij het verongelukken van de Lockheed L-749 PH-TER
'Roermond' bij Bari op 23 juni 1949. Zwaar gebukt onder het
leed, accepteerde 'de baas' de zware prijs voor zijn schepping,
maar hij brak niet in zijn volharding.&lt;/p&gt;
&lt;p&gt;Ook in zijn levensbeschouwing was Albert Plesman ongecompliceerd en
bijna simplistisch. Oorlog paste niet in zijn strategie, hij geloofde
er niet in. Toen de internationale spanningen door de dictaturen in
Duitsland en Itali&amp;euml; toenamen, ging hij naar Berlijn en Rome, waar
hij met Hermann G&amp;ouml;ring en Benito Mussolini sprak, wat hem door
sommigen kwalijk werd genomen. Ook zijn in juli 1940 ondernomen
bemiddelingspogingen om de vrede tussen Engeland en Duitsland te
bewerkstelligen, evenals enkele andere zaken, zouden hem na de oorlog
niet door iedereen in dank afgenomen worden, al zou dit voor de verdere
carri&amp;egrave;re van Plesman geen gevolgen hebben. Hoe dan ook, na de
Duitse en Japanse invallen zag Plesman zijn KLM-imperium ineenstorten.
Hij liet zich evenwel niet uit het veld slaan, maar begon meteen met
het maken van plannen voor de wederopbouw wanneer de oorlog voorbij zou
zijn. Op 9 mei 1941 nam de SD hem gevangen na een huiszoeking n.a.v. de
ontsnapping van P.J.C. Vos en invlieger H. Leegstra van Fokker in een
G. 1, waarbij stukken betreffende bovengenoemde vredesonderhandelingen
gevonden werden. Plesman werd in cel 545 van het 'Oranje Hotel'
in Scheveningen tot 11 april 1942 opgesloten. Vanuit zijn cel zette hij
zijn beschikbare naaste medewerkers aan het werk om zich een beeld te
vormen van de gang van zaken over wat er in het buitenland aan KLM was
overgebleven.&lt;/p&gt;
&lt;p&gt;Nadat hij in 1942 was vrijgelaten, trok hij zich met zijn vrouw
'Suus' in Driene, tussen Hengelo en Enschede, terug en werkte
daar in het geheim met zijn medewerkers aan de wederopbouw van de KLM,
contacten leggend met ieder die hem na de oorlog daarbij zou kunnen
helpen. Vast stond voor hem dat ons verwoeste en leeggeroofde land twee
belangrijke taken zou hebben: snelle opbouw en export naar het
buitenland, niet alleen van goederen, maar ook van jonge, capabele
mensen die zeer goed geschoold moesten zijn. Plesman werd op deze wijze
de geestelijke vader van het Nederlands Opleidingsinstituut voor het
Buitenland (NOIB)-plan, dat ten slotte uitmondde in de
Nijenrode-opleiding.&lt;/p&gt;
&lt;p&gt;Na de bevrijding van Enschede reisde hij op 3 april 1945 naar
Eindhoven, waar hij prins Bernhard ontmoette, en vertrok daarna
boordevol energie en plannen naar de Verenigde Staten om co&amp;ucirc;te que
co&amp;ucirc;te vliegtuigen te verkrijgen. Hij bezocht iedereen die hem
daarin kon helpen, inclusief president Harry Truman. Plesman kreeg
inderdaad zijn kans de KLM weer van de grond te krijgen. Met zijn
trouwe medewerkers en weer opverende energie dreef hij door. Op 27
september 1945 heropende de KLM met de Douglas 'Skymaster'
NL-300 de dienst op Batavia, twee weken later werd de geregelde dienst
gestart. Op 25 februari 1946 opende de KLM, als eerste Europese
luchtvaartmaatschappij na de oorlog, de luchtverbinding met New York;
op 21 mei kwam de geregelde luchtdienst op Amerika tot stand.
Onstuimig, gedreven, bouwde Albert Plesman opnieuw zijn imperium op,
dat een internationale reputatie verkreeg. Plesman liep vooraan bij de
aanschaf van groter, beter en sneller materieel. Na de
'Skymasters' van de oorlog kwamen de DC-6 en 7's, de
'Constellations' en 'Super Constellations', de
'Convairs' (die tegen een lage prijs 'vanaf het
tekenbord' werden besteld).&lt;/p&gt;
&lt;p&gt;Het zouden de laatste jaren van nieuwe triomf worden. Zijn grote
verdiensten voor de luchtvaart vonden zowel in wetenschappelijke kring
- eredoctoraat TH Delft in 1947 - als daarbuiten erkenning in
tientallen hoge nationale en internationale onderscheidingen. Een
slopende vaatziekte zou uiteindelijk Albert Plesman vellen, in de
laatste fase ebden zijn energie en passie weg en kwam de berusting. Op
31 december 1953 stierf Nederlands stichter en bouwer van de KLM.&lt;/p&gt;
&lt;p&gt;
  &lt;a href='lgedeelte'&gt;L: &lt;/a&gt;M.H. Damme, in 
&lt;em&gt;De Ingenieur&lt;/em&gt;

66 (1954) A27-A28; 
&lt;em&gt;In memoriam dr. Albert Plesman. Toespraken... tijdens de
uitvaartdienst op... 5 januari 1954...&lt;/em&gt;

(Amsterdam, 1954); W.B.F. Schaper, 
&lt;em&gt;In het eerste gelid&lt;/em&gt;

(Meppel, [1955] 93-116); A. van Kampen, 
&lt;em&gt;Plesman. Portret van een luchtreder&lt;/em&gt;

[Hilversum, I960]; A. van Kampen, 
&lt;em&gt;Plesman. Grondlegger van de gouden KLM 1919-1969&lt;/em&gt;

[4e herz. dr.] (Bussum, [1969]); A. Plesman, 
&lt;em&gt;Albert Plesman mijn vader&lt;/em&gt;

['s-Gravenhage [etc.], 1977]; H. Sch&amp;ouml;lte en Ad van Ommen, 
&lt;em&gt;Leven van de lucht: 50 jaar verenigd vliegen&lt;/em&gt;

(Amsterdam, 1979) passim.&lt;/p&gt;

&lt;p&gt;
&lt;a href=&amp;quot;igedeelte&amp;quot;&gt;I: &lt;/a&gt;&lt;i&gt;Persoonlijkheden in het Koninkrijk der Nederlanden in woord en beeld&lt;/i&gt;. Onder hoofdred. van H.P. van den Aardweg (Amsterdam 1938) 1159.
&lt;/p&gt;

&lt;p&gt;H.A. Somberg&lt;/p&gt; 
&lt;dtml-var bwn_footer&gt;</text>
  </biography>
</biodes>

