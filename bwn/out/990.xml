<biodes version="1.0">
  <fileDesc>
    <title>Koijck, Leendert Marinus (1918-1962)</title>
    <ref target="http://resources.huygens.knaw.nl/bwn1880-2000/lemmata/bwn3/koijck"/>
    <publisher>
      <name>Biografisch Woordenboek van Nederland:1880-2000</name>
      <ref target="http://resources.huygens.knaw.nl/bwn1880-2000"/>
    </publisher>
  </fileDesc>
  <person>
    <idno type="id">koijck</idno>
    <persName><name type="geslachtsnaam">Koijck</name>, Leendert Marinus</persName>
    <sex value="1"/>
    <event type="birth" when="1918"/>
    <event type="death" when="1962"/>
    <state type="occupation">econoom</state>
  </person>
  <biography>
    <text>&lt;dtml-var bwn_header&gt;
 &lt;p class='genealogie'&gt;
  &lt;strong&gt;Koijck, Leendert Marinus&lt;/strong&gt;

  (bekend onder de naam &lt;b&gt;Koyck&lt;/b&gt;), economist (Mijnsheerenland 2-9-1918 - Mijnsheerenland 14-12-1962).

  Zoon van Dirk Koijck, landbouwer, en Pietertje van Driel. Gehuwd
  op 28-5-1947 met Jaapje Cornelia Doolaard. Uit dit huwelijk
  werden 2 dochters geboren.
  

  
  &lt;/p&gt;
&lt;p&gt;Koyck was afkomstig uit een sinds eeuwen in de Hoeksewaard
    gevestigde familie van boeren en plaatselijke notabelen, die
    soms ook bij de gemeentepolitiek betrokken waren. In
    Oud-Beijerland bezocht hij de lagere school en de rijks-HBS,
    waar hij in 1936 het einddiploma-B verwierf. Hij ging studeren
    aan de Nederlandsche Economische Hoogeschool (NEH) te Rotterdam
    en behaalde in 1939 het kandidaatsexamen. In 1946 volgde het
    doctoraal examen in de staatkundig-economische richting. In
    1954 promoveerde hij cum laude bij J. Tinbergen op het
    proefschrift: 
    &lt;em&gt;An econometrie study on the time-shape of economie
    reactions&lt;/em&gt;

    (Amsterdam, 1954). Deze fraaie studie behandelt, naast een
    aantal toepassingen op investeringen, een theoretisch schema
    van exponentieel verdeelde vertragingen en een eenvoudige
    wiskundige methode om deze in beginsel niet-eindige gestaffelde
    vertragingen te transformeren tot een vergelijking waarvan de
    co&amp;euml;ffici&amp;euml;nten te schatten zijn. Deze transformatie
    staat in de literatuur bekend als de Koyckse transformatie en
    heeft een vaste plaats verworven in de econometrische
    leerboeken en het kwantitatief economisch onderzoek. In de loop
    der jaren heeft dit proefschrift in vakkringen internationale
    erkenning verworven.&lt;/p&gt;
&lt;p&gt;Onmiddellijk na zijn promotie werd hij tot buitengewoon
    hoogleraar in de staathuishoudkunde benoemd. Koyck was
    overigens reeds sinds zijn afstuderen verbonden aan de
    Hoogeschool, waar hij in 1948 tot lector was benoemd, naast
    zijn functie als onderzoeksmedewerker bij het Nederlandsch
    Economisch Instituut (NEI). In 1954, gelijk met zijn benoeming
    tot hoogleraar aan de NEH, werd hij opgenomen in de directie
    van dit researchinstituut.&lt;/p&gt;
&lt;p&gt;In zijn onderzoek zocht hij niet alleen naar theoretische
    concepties maar achtte hij het noodzakelijk deze te
    confronteren met de economische werkelijkheid door statistische
    verificatie en schatting. Voorbeelden hiervan vormen twee korte
    studies, gepubliceerd in 
    &lt;em&gt;Metroeconomica. Rivista internationale di economica&lt;/em&gt;

    5 (1953) 63-67 en (samen met H. Goris) in 
    &lt;em&gt;The review of economies and statistics&lt;/em&gt;

    35 (1953) 59-66, over respectievelijk de meting van de
    lange-termijnelasticiteiten in de internationale handel en de
    prijs van investeringsgoederen. In beide studies staat het
    reactiepatroon in de tijd als gevolg van veranderingen in de
    economische omstandigheden centraal. Deze dynamiek, toegepast
    op het investeringsgedrag van ondernemers, werd ten volle
    uitgewerkt in zijn dissertatie.&lt;/p&gt;
&lt;p&gt;Naast de macro-economie genoot ook de micro-economie Koycks
    belangstelling. Zijn oratie, uitgesproken op 20 januari 1955,
    was gewijd aan 'De empirische betekenis van de theorie van het
    consumentengedrag' 
    &lt;em&gt;(De Economist&lt;/em&gt;

    103 (1955) 1-21). Zijn belangstelling voor de micro-economie
    bleek uit zijn bijdrage 'Consumentengedrag; theorie en
    empirisch onderzoek' in de bundel 
    &lt;em&gt;Verbruik en sparen in theorie en praktijk&lt;/em&gt;

    (Haarlem, [1957]) 1 - 147, uitgegeven ter gelegenheid van het
    75-jarig jubileum van de Rijkspostspaarbank. Voor een andere
    poot van de gelddiensten der PTT, de Postcheque- en girodienst,
    had Koyck in de tweede helft van de jaren 1950 een werkzaam
    aandeel in de statistische analyse van het gedrag van
    rekeninghouders in het kader van de door de toenmalige
    hoofddirecteur Financi&amp;euml;le en Economische Zaken der PTT
    ingestelde studiegroep-Koyck. Het zou tot ver na Koycks dood
    duren voor dit pleidooi voor hervatting van de beoefening van
    de monetaire econometrie in Nederland wortel zou schieten.&lt;/p&gt;
&lt;p&gt;In het kader van zijn directeurschap van het NEI raakte
    Koyck aan het eind van de jaren 1950 betrokken bij de
    problematiek van de economische groei en de
    ontwikkelingslanden. Verschillende publikaties, samen met H.C.
    Bos, leggen van deze verschuivende aandacht getuigenis af
    evenals zijn rapport voor een in december 1959 door de UNESCO
    in Athene belegde conferentie over de economische en sociale
    problemen van de Middellandse-Zeelanden.&lt;/p&gt;
&lt;p&gt;Koyck gold als een begaafd en veelzijdig onderzoeker, wiens
    onderwijsactiviteit zich in de loop der jaren over een breed
    terrein uitstrekte. Naast zijn colleges doceerde hij ook
    jarenlang statistiek buiten de Hoogeschool, o.a. voor de
    accountantsopleiding, en was hij examinator bij de MO-akten
    staathuishoudkunde. Hij verleende tevens zijn medewerking aan
    het voor generaties economiestudenten bekende boek 
    &lt;em&gt;Wiskundige propaedeuse voor economisten&lt;/em&gt;

    (Utrecht, 1957) door J.H.C. Lisman. Gedurende het studiejaar
    1960/1961 vervulde Koyck, op uitnodiging van de John Hay
    Whitney Foundation in New York, een dubbel gasthoogleraarschap
    aan het Alleghany College te Meadville en de University of
    Oregon, Eugene, in de Verenigde Staten.&lt;/p&gt;
&lt;p&gt;Koyck was geen eenzijdige kamergeleerde zonder
    maatschappelijke belangstelling. Met zijn lidmaatschap voor de
    Christelijk-Historische Unie (CHU) van de gemeenteraad in zijn
    geboorteplaats Mijnsheerenland zette hij een oude
    familietraditie voort. Naast een omvangrijke taak als lid van
    de directie van het NEI vervulde hij verschillende
    advi-seursfuncties, zoals bij Rijkswaterstaat, het Instituut
    voor Cultuurtechniek en Waterhuishouding te Wageningen en in
    1959 voor het Centraal Planbureau (CPB) bij de constructie van
    het macro-economisch jaarmodel. Daarnaast was hij van 1952 tot
    1956 plaatsvervangend kroonlid van de Sociaal-Economische Raad
    en maakte hij gedurende de jaren 1955-1958 deel uit van het
    bestuur van de Consumentenbond.&lt;/p&gt;
&lt;p&gt;Een polsing voor het ministerschap van Landbouw in een van
    de kabinetten uit de jaren '50 waarin de CHU deelnam, vermocht
    hem er echter niet toe te verleiden de wetenschap voor de grote
    politiek te verwisselen. Deze voorkeur voor de wetenschap hield
    hem echter nooit af van het vervullen van wat hij zag als zijn
    maatschappelijke plichten. Het prille begin van zulk besef zou
    men symbolisch kunnen zien bij de eerste-steenlegging die Koyck
    verrichtte op 2 november 1920 voor de bouw van de Ned. Herv.
    pastorie in Mijnsheerenland, het dorp waar Koyck vrijwel zijn
    gehele leven bleef wonen. Op 14 december overleed hij hier
    plotseling; de hartafwijking die was vastgesteld toen hij kort
    na de oorlog in dienst werd geroepen en toentertijd door
    weinigen serieus werd genomen, bleek in 1962 bittere ernst.&lt;/p&gt;
&lt;p&gt;
  &lt;a href='agedeelte'&gt;A: &lt;/a&gt;Archief Erasmus Universiteit Rotterdam, dossier Koyck
  in Senaatsarchief.&lt;/p&gt;
&lt;p&gt;
  &lt;a href='pgedeelte'&gt;P: &lt;/a&gt;Behalve de reeds genoemde: 'Over arbeidsduur en
    welvaartspeil', in 
    &lt;em&gt;De Economist&lt;/em&gt;

    97 (1949) 305 - 324; 'Consumptie en conjunctuur' in 
    &lt;em&gt;Economisch-Statistische Berichten&lt;/em&gt;

    (1956) 1014-1016; 'Die Produktionsfunktionsberechnung bei
    fehlerhafter und fehlender Sachkapitalbestandsstatistik', in 
    &lt;em&gt;Ifo-Studien. Zeitschrift des Ifo-lnstituts f&amp;uuml;r
    Wirtschaftsforschung&lt;/em&gt;

    2 (1956) 157-172 (met K.C. Kuhlo); 'Vergelijking van enige
    hoofdtypen van groeimodellen', in 
    &lt;em&gt;Maandschrift Economie&lt;/em&gt;

    22 (1957-1958) 361-384 (met H.C. Bos); 'Machtsvorming en
    mededinging', in 
    &lt;em&gt;De verantwoordelijke maatschappij&lt;/em&gt;

    [Feestbundel uitg. door het VPCW] (Franeker, [1958]) 161-206;
    'An econometrie model of the Netherlands Postal Cheque and
    Clearing Service', in 
    &lt;em&gt;Het PTT-Bedrijf&lt;/em&gt;

    9 (1959) 134-144; samen met H.C. Bos 'The appraisal of road
    construction projects: a practical example', in 
    &lt;em&gt;The review of economies and statistics&lt;/em&gt;

    43 (1961) 13-20; samen met M.J. 't Hooft-Welvaars, 'Economie
    growth, marginal productivity of capital and the rate of
    interest', in 
    &lt;em&gt;The theory of interest rates. Proceedings of an conference
    held by the International Economie Association&lt;/em&gt;

    [at Royaumont from 28 March to 7 April 1962]. Ed. by F.H. Hahn
    and F.P.R. Brechling (Londen [etc.], 1965) 242-266.&lt;/p&gt;
&lt;p&gt;
  &lt;a href='lgedeelte'&gt;L: &lt;/a&gt;L.H. Klaassen, in 
  &lt;em&gt;Economisch-Statistische Berichten&lt;/em&gt;

  47 (1962) 1211-1212; J. Tinbergen, in 
  &lt;em&gt;NRC,&lt;/em&gt;

  15-12-1962.&lt;/p&gt;
&lt;p&gt;M.M.G. Fase&lt;/p&gt; 
&lt;dtml-var bwn_footer&gt;</text>
  </biography>
</biodes>

