<biodes version="1.0">
  <fileDesc>
    <title>Rassers, Willem Huibert (1877-1973)</title>
    <ref target="http://resources.huygens.knaw.nl/bwn1880-2000/lemmata/bwn2/rassers"/>
    <publisher>
      <name>Biografisch Woordenboek van Nederland:1880-2000</name>
      <ref target="http://resources.huygens.knaw.nl/bwn1880-2000"/>
    </publisher>
  </fileDesc>
  <person>
    <idno type="id">rassers</idno>
    <persName><name type="geslachtsnaam">Rassers</name>, Willem Huibert</persName>
    <sex value="1"/>
    <event type="birth" when="1877"/>
    <event type="death" when="1973"/>
    <state type="occupation">etnoloog</state>
    <state type="occupation">indoloog</state>
  </person>
  <biography>
    <graphic url="http://resources.huygens.knaw.nl/bwn1880-2000/lemmata/bwn2/images/images/RASSERS.jpg"/>
    <text>&lt;dtml-var bwn_header&gt;
 &lt;p class='genealogie'&gt;
  &lt;strong&gt;Rassers, Willem Huibert&lt;/strong&gt;, volkenkundige en ori&amp;euml;ntalist (Roosendaal (Nb) 16-9-1877 - 15-5-1973).

Zoon van Pieter Lambertus Rassers, houder van een verzendagentschap van
een groot warenhuis in Parijs, en Tanneke Segboer.


&lt;img src=&amp;quot;images/RASSERS.jpg&amp;quot; align=&amp;quot;right&amp;quot; BORDER=&amp;quot;0&amp;quot; alt=&amp;quot;afbeelding van Rassers, Willem Huibert&amp;quot; class=&amp;quot;bwnimg&amp;quot;&gt;


&lt;/p&gt;
&lt;p&gt;Rassers kwam uit een liberaal protestants milieu. Op de lagere
school in zijn geboorteplaats onderscheidde hij zich als een begaafde
leerling die zeker verder moest leren en studeren. Daartoe bezocht hij
het gymnasium aan de Laan van Meerdervoort in Den Haag, waarvan de
bekende graecus J. Rutgers toen rector was, en werd hij student in de
neerlandistiek aan de Leidse universiteit. Onder invloed waarschijnlijk
van de Sanskritist J.H.C. Kern, die tevens beoefenaar was van de
Indonesische taal- en letterkunde, veranderde hij evenwel van
studierichting. In 1899 legde hij zijn kandidaatsexamen, dat in
hoofdzaak betrekking had op de studie van Sanskrit en Arabisch, af in
de taal- en letterkunde van de Oostindische Archipel. Het zou echter
negentien jaar duren voordat hij hierop het doctoraal examen van zijn
studie liet volgen. De twee&amp;euml;ntwintigjarige student, die zeer hoge
verwachtingen bij zijn leermeesters had gewekt, met name bij Kern,
moest weldra zijn studie afbreken. Hij had veel last van hoofdpijnen en
kon zich niet concentreren, zodat hij naar Roosendaal terugkeerde. Daar
was hij jarenlang als boomkweker werkzaam, totdat hij geleidelijk aan
zijn studie weer opnam. In mei 1918 deed de veertigjarige zijn
doctoraal examen en in hetzelfde jaar nog werd hij in Leiden verbonden
aan 's Rijks Ethnografisch Museum. Hij bleef daar werkzaam tot mei
1943, van juni 1937 af als directeur.&lt;/p&gt;
&lt;p&gt;Zijn wetenschappelijke produktiviteit begint in 1922 en eindigt
ongeveer twintig jaar later. Het voornaamste van zijn gepubliceerde
werk bestaat uit zijn omvangrijke dissertatie 
&lt;em&gt;De Pandji-roman&lt;/em&gt;

(1922), en een aantal artikelen die te zamen in Engelse vertaling
opnieuw gepubliceerd werden in de bundel 
&lt;em&gt;Pandji, the culture hero. A structural study of religion in Java
(l&lt;/em&gt;

959), voorafgegaan door een inleiding van J.P.B. de Josselin de Jong.
Zijn studies waren niet alleen goed geschreven en weldoordachte
uitingen van een rijpe geest, maar toonden ook een bijzondere
originaliteit, waardoor hij tot een der pioniers kon worden van het
moderne structuralisme in de volkenkunde of culturele antropologie. Tot
zijn structurele inzichten is hij niet gekomen door zijn leermeesters
aan de universiteit. Enerzijds werd hij be&amp;iuml;nvloed door de
Nederlandse empirische studi&amp;euml;n op het gebied van religieuze en
sociale classificatiesystemen in Indonesi&amp;euml;, die reeds in de vorige
eeuw waren begonnen, anderzijds werd hij voor zijn interpretatie sterk
ge&amp;iuml;nspireerd door inzichten van de Franse sociologen E. Durkheim
en M. Mauss, die zich intensief met de antropologie bezighielden. Ten
onrechte zou men uit de titels van zijn boeken de indruk krijgen dat
hij slechts een beperkte thematiek behandelde. Hij was ervan overtuigd
dat materi&amp;euml;le cultuur, sociale structuur, mythe en rite een
fundamentele eenheid vormden, zodat de studie van elk cultuurelement
een middel kon zijn tot het beter begrijpen van de hele cultuur en
omgekeerd elk onderdeel pas een zinvolle verklaring kon vinden van de
totaliteit der cultuur uit waartoe het behoorde. Uitgaande van dit
gezichtspunt bestudeerde hij het Javaanse Pandjiverhaal, dat in zijn
kern een mythe bleek te zijn, waarin de essenti&amp;euml;le elementen van
de Javaanse cultuur hun uitdrukking vonden. Op dezelfde wijze benaderde
hij met verrassende resultaten het Javaanse toneel met de daartoe
behorende voorwerpen, de Javaanse kris, het Javaanse huis, maskers van
Borneo en de Batakse toverstaf. Uit dit alles bleek tevens hoezeer hij
zich van filoloog tot cultureel antropoloog ontwikkeld had.&lt;/p&gt;
&lt;p&gt;Ofschoon Rassers een teruggetrokken leven leidde en geen
universitaire functie had noch wenste, heeft hij door zijn publikaties
en door persoonlijke contacten een belangrijke rol gespeeld, zowel in
de ori&amp;euml;ntalistiek met betrekking tot de studie van Indonesi&amp;euml;
als in de culturele antropologie. Door hem is J.P.B. de Josselin de
Jong, die tot 1935 zijn collega aan het museum was, sterk
be&amp;iuml;nvloed in zijn ontwikkeling tot het structuralisme, zoals later
De Josselin de Jong hem weer be&amp;iuml;nvloedde door zijn inzichten, in
het bijzonder op het gebied van de sociale structuren.&lt;/p&gt;
&lt;p&gt;In zijn wereldbeschouwing vertegenwoordigde hij een mild kritisch
liberalisme en agnosticisme in combinatie met enigszins sceptisch
humanisme. Hij was een bijzonder beminnelijk en bescheiden persoon,
wars van alle eerbetoon, al stelde hij zijn benoeming tot lid van de
Koninklijke Akademie van Wetenschappen te Amsterdam in 1935 op hoge
prijs.&lt;/p&gt;
&lt;p&gt;
  &lt;a href='pgedeelte'&gt;P: &lt;/a&gt;Bibliografie bij het levensbericht door A.
Teeuw.&lt;/p&gt;
&lt;p&gt;
  &lt;a href='lgedeelte'&gt;L: &lt;/a&gt;A. Teeuw, in 
&lt;em&gt;Jaarboek Koninklijke Nederlandse Akademie van Wetenschappen
1973,&lt;/em&gt;

214-221; G.W. Locher, in 
&lt;em&gt;Bijdragen Taal-, Land- en Volkenkunde&lt;/em&gt;

130 (1974) 1-15; 
&lt;em&gt;Structural Anthropology in the Netherlands. A. Reader.&lt;/em&gt;

Ed. with an introd. by P.E. de Josselin de Jong (The Hague, 1977).
Koninklijk Instituut voor Taal-, Land- en Volkenkunde. Translation
series: 17.&lt;/p&gt;


&lt;p&gt;
&lt;a href=&amp;quot;igedeelte&amp;quot;&gt;I: &lt;/a&gt;&lt;i&gt;Jaarboek van de Koninklijke Nederlandse Akademie van Wetenschappen 1973&lt;/i&gt; (Amsterdam 1974) afbeelding tegenover pagina 214.&lt;/p&gt;




&lt;p&gt;G.W. Locher&lt;/p&gt; 
&lt;dtml-var bwn_footer&gt;</text>
  </biography>
</biodes>

