<biodes version="1.0">
  <fileDesc>
    <title>Slogteren, Egbertus van (1888-1968)</title>
    <ref target="http://resources.huygens.knaw.nl/bwn1880-2000/lemmata/bwn3/slogteren"/>
    <publisher>
      <name>Biografisch Woordenboek van Nederland:1880-2000</name>
      <ref target="http://resources.huygens.knaw.nl/bwn1880-2000"/>
    </publisher>
  </fileDesc>
  <person>
    <idno type="id">slogteren</idno>
    <persName><name type="geslachtsnaam">Slogteren</name>, Egbertus van</persName>
    <sex value="1"/>
    <event type="birth" when="1888"/>
    <event type="death" when="1968"/>
    <state type="occupation">plantkundige</state>
  </person>
  <biography>
    <graphic url="http://resources.huygens.knaw.nl/bwn1880-2000/lemmata/bwn3/images/images/SLOGTEREN.jpg"/>
    <text>&lt;dtml-var bwn_header&gt;
 &lt;p class='genealogie'&gt;
  &lt;strong&gt;Slogteren, Egbertus van&lt;/strong&gt;, directeur van het Laboratorium voor Bloembollenonderzoek (Groningen 9-4-1888 - Haarlem 17-10-1968).

  Zoon van Lukas Johannes van Slogteren, hoofdonderwijzer, en Fenna
  Smit. Gehuwd op 11-10-1915 met Jacoba Hermina van Lessen. Uit dit
  huwelijk werden 1 zoon en 2 dochters geboren. 
  
&lt;img src=&amp;quot;images/SLOGTEREN.jpg&amp;quot; align=&amp;quot;right&amp;quot; BORDER=&amp;quot;0&amp;quot; alt=&amp;quot;afbeelding van Slogteren, Egbertus van&amp;quot; class=&amp;quot;bwnimg&amp;quot;&gt;
  
  &lt;/p&gt;
&lt;p&gt;Egbert van Slogteren groeide op in een harmonieus gezin. Na
    de lagere school volgde hij het stedelijk gymnasium in
    Groningen. In dezelfde stad ging hij in 1907 plant- en
    dierkunde studeren aan de Rijksuniversiteit bij prof. J.W.
    Moll, bij wie Van Slogteren in de jaren 1911-1915 tevens als
    assistent werkzaam was. In 1917 behaalde hij de doctorsgraad
    cum laude. Zijn proefschrift over de fysiologie der huidmondjes
    had als titel 
    &lt;em&gt;De gasbeweging door het blad in verband met stomata en
    intercellulaire ruimten.&lt;/em&gt;
&lt;/p&gt;
&lt;p&gt;Na 1910 werd de narcissencultuur in steeds ernstiger mate
    bedreigd door de zg. narcissenziekte. Uit onderzoekingen van
    prof. J. Ritzema Bos was al komen vast te staan dat de ziekte
    werd veroorzaakt door stengelaaltjes. De bloembollenkwekers
    kwamen alras tot het inzicht dat er niet lang gewacht kon
    worden met de bestrijding van deze nematoden (aaltjes). In 1914
    deed E.H. Krelage, als voorzitter van de Algemeene Vereeniging
    voor Bloembollencultuur, een beroep op de directeur-generaal
    van de Landbouw om in de bollenstreek een wetenschappelijk
    onderzoeker te stationeren, die de gevreesde parasiet zou
    moeten bestuderen. Het oog viel op Egbert van Slogteren, die
    echter aanvankelijk niet beschikbaar leek, onder andere omdat
    hij in verband met de mobilisatie - de Eerste Wereldoorlog was
    inmiddels uitgebroken - aan Groningen was gebonden als
    reserveofficier bij de infanterie. Na hardnekkig aandringen
    kreeg hij ten slotte toch verlof om naar Lisse te
    vertrekken.&lt;/p&gt;
&lt;p&gt;Op 11 april 1917 begon hij, als 'wetenschappelijk ambtenaar'
    en onder supervisie van het Instituut voor Phytopathologie in
    Wageningen, zijn onderzoek in een kamertje in de
    Rijkstuinbouwwinterschool. Binnen enkele jaren vond hij dat men
    de aaltjes kon doden door de narcissebollen gedurende ca. vier
    uren onder te dompelen in water van 43&amp;deg; C, zonder dat de
    bollen hiervan schade ondervonden. Op dezelfde wijze kon hij
    ook de stengelaaltjes onschadelijk maken, die het 'oud- of
    ringziek' in hyacinten veroorzaken. De warmwaterbehandeling
    bleek bovendien toepasbaar bij andere bolgewassen, en dat niet
    alleen om aaltjes, maar ook insecten, mijten en schimmels te
    doden. Daarnaast slaagde hij er met een hete-luchtbehandeling
    in de bacteri&amp;euml;n te vernietigen die verantwoordelijk zijn
    voor het 'geel- of nieuwziek' in hyacintebollen. Inmiddels vond
    men dat 'de plantendokter' zijn arbeid zou moeten voortzetten,
    want tal van planteziektenkundige problemen vroegen nog om een
    oplossing. In 1920 begon men met de bouw van het Laboratorium
    voor Bloembollenonderzoek, dat in 1922 voltooid werd. Van
    Slogteren werd toen directeur. In 1924 werd hem een
    hoogleraarschap in Groningen aangeboden, maar een actie in de
    bollenstreek om hem te behouden leidde in 1925 tot zijn
    benoeming tot buitengewoon hoogleraar aan de
    Landbouwhoogeschool in Wageningen. In 1953 werd het in een
    gewoon hoogleraarschap omgezet. Door het geringe aantal
    college-uren kon hij leiding blijven geven aan het Laboratorium
    in Lisse. Vanaf 1925 werd het onderzoek grotendeels
    gefinancierd uit een fonds dat gesticht werd door het Centraal
    Bloembollen Comit&amp;eacute;, waarvoor de kwekers jaarlijks twee
    centen per roe (= 14,19 m 
    2) cultuurgrond gingen afdragen.&lt;/p&gt;
&lt;p&gt;Naast zijn wetenschappelijk onderzoek stond Van Slogteren
    steeds met raad en daad klaar om een praktische bestrijding van
    de planteziekten mogelijk te maken. Graag leende hij zijn oor
    aan de 'praktijk'. Duizenden kilometers legde hij jaarlijks -
    aanvankelijk op de fiets - af om contacten te leggen met
    kwekers. Niet alleen leerde hij hun problemen en ervaringen
    kennen, maar ook kweekte hij hiermee begrip voor zijn werk,
    iets waaraan het vooral in de eerste jaren nogal eens ontbrak.
    Zo ontmoette hij ook de vermaarde kweker Nicolaas Dames, die
    ontdekt had dat bloembollen door een bijzondere behandeling
    eerder kunnen bloeien. Na diens overlijden, in 1920, zette Van
    Slogteren het onderzoek naar het prepareren van hyacinte-,
    tulpe- en narcissebollen voort met behulp van klimaatcellen
    voor hoge en lage temperaturen. Dank zij langdurige
    proefnemingen ontdekte hij tevens de juiste behandelingswijze
    om een optimale bloei van Nederlandse bloembollen op het
    Zuidelijk Halfrond mogelijk te maken. Als eerste in ons land
    introduceerde het Laboratorium de methode om besmette grond te
    desinfecteren met stoom.&lt;/p&gt;
&lt;p&gt;Als afgevaardigde van de Nederlandse kwekers reisde Van
    Slogteren vijf keer naar de Verenigde Staten om te protesteren
    tegen importbelemmeringen, ter wering van planteziekten en
    schadelijke dieren, de zg. quarantainemaatregel. Naar algemeen
    gevoelen was deze meer uit protectionistische dan uit
    fytosanitaire overwegingen afgekondigd. Ofschoon hij aanvoerde
    dat in Nederland veel zorg werd besteed aan de gezondheid en de
    kwaliteit van de bloembollen, sloot Amerika van 1926 tot 1936
    toch zijn grenzen voor narcissebollen. Ook wanneer andere
    landen hun grenzen sloten of dreigden te sluiten verdedigde Van
    Slogteren met wisselend succes de Nederlandse belangen. Tijdens
    internationale planteziektenkundige congressen heeft hij steeds
    fel geageerd tegen de quarantainemaatregelen.&lt;/p&gt;
&lt;p&gt;Een grote tegenslag moest Van Slogteren incasseren toen een
    brand op 17 februari 1928 een gedeelte van het Laboratorium, de
    inventaris en het wetenschappelijk materiaal in de as legde.
    Twee jaar later kon evenwel een groter en beter toegerust
    laboratorium in gebruik genomen worden. Hierin begon hij zijn
    strijd tegen de virusziekten die groeistoornissen in de
    bloembollengewassen veroorzaken, waardoor de opbrengsten
    verminderen. Omdat er praktisch geen genezing mogelijk was,
    moesten volgens hem de viruszieke planten verwijderd en
    vernietigd worden - een opvatting die aanvankelijk bij de
    kwekers niet in goede aarde viel, vooral omdat virusziekten
    voor hen nauwelijks aantoonbaar waren. Aangezien de
    symptoomloze dragers voor de besmetting van hun omgeving zeer
    gevaarlijk zijn, is een snelle diagnose dringend gewenst. Het
    Laboratorium voor Bloembollenonderzoek ontwikkelde daarom de
    methode van de serologische diagnostiek, die haar oorsprong
    vindt bij de medische wetenschap. Door inspuiting van het virus
    in het lichaam van een konijn of paard ontstaat in het bloed
    een antiserum, waarmee men de diagnose kan stellen of de plant
    besmet is en, zo ja, door welk virus. Door strenge selectie van
    het plantgoed kan men de gewassen dan vrijwel zuiveren van
    virusziekten.&lt;/p&gt;
&lt;p&gt;Na de positieve resultaten met bloembollen slaagde men er in
    een antiserum te bereiden voor de diagnostiek van de
    vergelingsziekte in suikerbieten. Daarna, in 1944, vroeg men
    Van Slogterens hulp bij de diagnose van virusziekten in
    aardappelen. Niet alleen lukte het hierdoor gezond
    aardappelpootgoed te verkrijgen, maar ook nieuwe virussen,
    waaronder het 'S (=Van Slogteren)-virus', zijn door de
    serologisch-diagnostische methode ontdekt. Deze methode, die
    ook bij enige andere gewassen, als dahlia's, tomaten en uien,
    toepasbaar bleek, raakte spoedig wijd en zijd bekend. Het
    duurde dan ook niet lang of de in Lisse bereide antisera vonden
    in ruime mate hun weg over de gehele wereld. Geen wonder dat
    Van Slogteren groot aanzien verwierf en hoge onderscheidingen
    en erelidmaatschappen aangeboden kreeg. In 1948 werd hij op
    voordracht van de Voedsel- en Landbouworganisatie van de
    Verenigde Naties (FAO) naar Goudkust (thans Ghana) gezonden om
    een virusziekte in cacaoplanten ('swollen shoot disease'), die
    grote schade aan de oogst toebracht, te bestuderen en te
    bestrijden. Deze opdracht heeft hij met succes vervuld.&lt;/p&gt;
&lt;p&gt;In 1953 werd hij benoemd tot lid van de Koninklijke
    Nederlandse Akademie van Wetenschappen. In de loop der jaren
    heeft hij in tal van binnen- en buitenlandse vakbladen de
    resultaten van zijn onderzoekactiviteiten gepubliceerd. Deze
    artikelen werden daarna door het Laboratorium voor
    Bloembollenonderzoek als overdruk heruitgegeven. Eind 1958 nam
    hij afscheid als hoogleraar en als directeur van het
    Laboratorium, dat in de loop der jaren steeds verder was
    uitgebreid en van de modernste apparatuur voorzien. Bij het
    vertrek van de 'plantendokter' bestond de personeelsbezetting
    uit bijna zestig personen, onder wie acht academici. Een van
    hen was zijn zoon, ir. D.H.M. van Slogteren. Van Slogteren was,
    wat uiterlijk en karakter betreft, een opvallende persoon, die
    aan zichzelf en zijn medewerkers hoge eisen stelde. Vele jaren
    was hij kerkeraadslid van de Doopsgezinde Gemeente in Haarlem
    en tot zijn overlijden in 1968 medebeheerder van het Fonds tot
    den Predikdienst.&lt;/p&gt;
&lt;p&gt;
  &lt;a href='agedeelte'&gt;A: &lt;/a&gt;Publikaties van Van Slogteren in de bibliotheken van
  het Laboratorium voor Bloembollenonderzoek te Lisse en van de
  Koninklijke Algemeene Vereeniging voor Bloembollencultuur te
  Hillegom.&lt;/p&gt;
&lt;p&gt;
  &lt;a href='pgedeelte'&gt;P: &lt;/a&gt;
  &lt;em&gt;Vrije en toegepaste wetenschap aan de
    Landbouwhoogeschool&lt;/em&gt;

    (Wageningen, 1926). Inaugurale rede 15-3-1926; 'Gebroken
    tulpen', in 
    &lt;em&gt;De Groene Amsterdammer,&lt;/em&gt;

    10-5-1947; 
    &lt;em&gt;Plantendokter&lt;/em&gt;

    (Haarlem, 1956). Haarlemse voordrachten: XV; 
    &lt;em&gt;Ruim 40 jaar bloembollenonderwek, 1917-1958&lt;/em&gt;

    (Lisse, 1958). Afscheidscollege 21-11-1958 te Wageningen,
    gevolgd door een overzicht van 136 publikaties van het
    Laboratorium voor Bloembollenonderzoek.&lt;/p&gt;
&lt;p&gt;
  &lt;a href='lgedeelte'&gt;L: &lt;/a&gt;E.H. Krelage, 
  &lt;em&gt;Drie Eeuwen Bloembollenexport&lt;/em&gt;

  ('s-Gravenhage, 1946), waarin opgenomen een bibliografie van
  boeken en periodieken betrekking hebbend op fytopathologie,
  fysiologie en cytologie der bolgewassen; herdenkingsartikelen in 
  &lt;em&gt;Weekblad voor Bloembollencultuur,&lt;/em&gt;

  5-4-1957, 12-4-1957 en 19-4-1957 en 
  &lt;em&gt;Vakblad voor de Bloemisterij&lt;/em&gt;

  , 8-8-1958; 'Van Slogterennummer', 
  &lt;em&gt;Tijdschrift over Planteziekten&lt;/em&gt;

  64 (1958) 339-391 ; P.K. Schenk, in 
  &lt;em&gt;Weekblad voor Bloembollencultuur,&lt;/em&gt;

  25-10-1968 en 
  &lt;em&gt;Tijdschrift over Planteziekten&lt;/em&gt;

  74 (1968) 180-181; D.H.M. van Slogteren, in 
  &lt;em&gt;Haerlem. Jaarboek 1968,&lt;/em&gt;

  43-47; A.J.P. van Oort, in 
  &lt;em&gt;Jaarboek [der] Koninklijke Nederlandse Akademie van
  Wetenschappen 1968 -1969.&lt;/em&gt;

  235-237.&lt;/p&gt;

&lt;p&gt;
&lt;a href=&amp;quot;igedeelte&amp;quot;&gt;I: &lt;/a&gt;&lt;i&gt;Persoonlijkheden in het Koninkrijk der Nederlanden in woord en beeld&lt;/i&gt;. Onder hoofdred. van H.P. van den Aardweg (Amsterdam 1938) 1361.
&lt;/p&gt;

&lt;p&gt;A.W.J. de Jonge&lt;/p&gt; 
&lt;dtml-var bwn_footer&gt;</text>
  </biography>
</biodes>

