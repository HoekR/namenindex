<biodes version="1.0">
  <fileDesc>
    <title>Portielje, Anton Frederik Johan (1886-1965)</title>
    <ref target="http://resources.huygens.knaw.nl/bwn1880-2000/lemmata/bwn4/portiel"/>
    <publisher>
      <name>Biografisch Woordenboek van Nederland:1880-2000</name>
      <ref target="http://resources.huygens.knaw.nl/bwn1880-2000"/>
    </publisher>
  </fileDesc>
  <person>
    <idno type="id">portiel</idno>
    <persName><name type="geslachtsnaam">Portielje</name>, Anton Frederik Johan</persName>
    <sex value="1"/>
    <event type="birth" when="1886"/>
    <event type="death" when="1965"/>
    <state type="occupation">dierkundige</state>
  </person>
  <biography>
    <graphic url="http://resources.huygens.knaw.nl/bwn1880-2000/lemmata/bwn4/images/images/PORTIELJE.jpg"/>
    <text>&lt;dtml-var bwn_header&gt;
 &lt;p class='genealogie'&gt;
  &lt;strong&gt;Portielje, Anton Frederik Johan&lt;/strong&gt;, dierkundige (Amsterdam 8-3-1886 - Hilversum 20-2-1965). Zoon van Gerrit Portielje, boekdrukker, en Johanna Hassels.
  Gehuwd op 10-10-1912 met Jacoba Petronella Hendrika Scholten. Uit
  dit huwelijk werden 2 zoons en 1 dochter geboren.
  
&lt;img src=&amp;quot;images/PORTIELJE.jpg&amp;quot; align=&amp;quot;right&amp;quot; BORDER=&amp;quot;0&amp;quot; alt=&amp;quot;afbeelding van Portielje, Anton Frederik Johan&amp;quot; class=&amp;quot;bwnimg&amp;quot;&gt;
  
  &lt;/p&gt;
&lt;p&gt;Na de HBS ging Frits Portielje als journalist werken bij 
    &lt;em&gt;Het Nieuwsblad voor Nederland&lt;/em&gt;

    . In de ban geraakt van het door E. Heimans en Jac.P. Thijsse
    gepropageerde veldbiologische onderzoek, benutte hij zijn
    journalistieke gaven om een aantal artikelen over de
    dierenwereld te schrijven. Mede naar aanleiding hiervan werd
    hij in 1906 door C. Kerbert, de toenmalige directeur van de
    Amsterdamse dierentuin Artis (1890-1927), tot diens biologisch
    assistent aangesteld.&lt;/p&gt;
&lt;p&gt;In deze functie ontpopte Portielje zich als een briljant
    waarnemer van het diergedrag. Baanbrekend waren zijn
    observaties van het voortplantingsgedrag bij vogels. In enkele,
    in de tweede helft van de jaren twintig gepubliceerde studies -
    over onder meer de baltsdans bij de pampastruisvogel en de
    paringsbiologie van aalscholvers en zilvermeeuwen -
    introduceerde hij het begrip 'symbolische instincthandelingen'.
    Hieronder verstond hij de gedragingen die een dier vertoont bij
    afwezigheid van het driftdoel. Deze gedragingen krijgen
    daardoor een schijnfunctie of zijn gericht op een schijndoel.
    Zij geven ontspanning, maar geen bevrediging. In beide gevallen
    wordt het biologische doel 'gesymboliseerd'. Het begrip
    'symbolische instincthandelingen' speelt sindsdien in de
    diergedragsstudies een niet meer weg te denken rol en heeft ook
    vele psychoanalytici de betekenis doen inzien van de ethologie
    voor een betere interpretatie van het menselijk gedrag.&lt;/p&gt;
&lt;p&gt;Een andere belangrijke bijdrage van Portielje tot het
    dierpsychologisch onderzoek is het gebruik van zogeheten
    modellen. Hierbij wordt een dier geconfronteerd met een
    vereenvoudigde weergave van de werkelijkheid, ten einde zo te
    kunnen nagaan op welke afzonderlijke factoren daarvan het
    instinctief reageert. Pionierswerk verrichtte Portielje wat dit
    betreft in 1926 door experimenten met de roerdomp, die hij met
    kartonnen figuren benaderde om zo te kunnen vaststellen dat
    deze vogels belagers altijd in de kop pikken, doch niet
    speciaal in de ogen. Behalve met vogels, deed Portielje ook
    onderzoek met apen. Van belang waren zijn in 1939 uitgevoerde
    'spiegelproeven', waaruit bleek dat alleen de mensapen het
    vermogen bezitten zichzelf in de spiegel te bekijken, wat wijst
    op een vorm van zelfbesef. Overigens was hij er zich bij al
    zijn experimenten van bewust dat het verblijf van dieren in
    gevangenschap een afwijkend gedrag kan veroorzaken. Portieljes
    gedragsstudies zouden hun bekroning vinden in zijn in 1938
    verschenen boek 
    &lt;em&gt;Dieren zien en leeren kennen. Een bijdrage tot de kennis van
    het driftleven en tot de ontwikkeling van het
    instinctbegrip&lt;/em&gt;

    , waarin hij zijn idee&amp;euml;n over differentiatie en integratie
    van instinctieve handelingen uiteenzette. Voor zijn vele en
    vernieuwende onderzoek op het gebied van de diergedragsstudies
    zou hij op 13 mei 1946 een eredoctoraat van de Universiteit van
    Amsterdam ontvangen.&lt;/p&gt;
&lt;p&gt;Wegens zijn grote kennis van leven en gedrag der dieren werd
    Portielje door directeur Kerbert benoemd tot Inspecteur der
    Levende Have voor Artis. Zijn kennis kwam onder meer van pas
    bij de vernieuwing van de dierenverblijven, zoals de aanleg van
    de uilenru&amp;iuml;ne in 1922 en van het zogeheten Kerbert Terras
    voor de leeuwen in 1928/1929, aan de bouw waarvan hij
    eigenhandig heeft meegewerkt. Portielje was evenwel in de
    eerste plaats aangetrokken om Artis bij het publiek een grotere
    bekendheid te geven. Vanaf de jaren twintig verwierf hij zich
    nationale bekendheid door zijn talloze bijdragen aan dag- en
    weekbladen en andere geschriften. Daarbij werd er steeds van
    uitgegaan dat Artis een opvoedende taak had en zijn bezoekers
    geen amusement, maar recreatie met een culturele inslag moest
    bieden om zo de mens door eigen waarneming nader tot het dier
    te brengen. Een eerste uiting van dit streven was de publikatie
    - in samenwerking met S. Abramsz - van het 
    &lt;em&gt;Het Artisboek. Wandelingen door 'Natura Artis Magistra'&lt;/em&gt;

    in 1922. Een veel groter publiek bereikte Portielje met zijn
    Verkade-albums, die in 1925, 1930, 1939 en 1940 verschenen. Het
    door hem in 1925 in 
    &lt;em&gt;Mijn aquarium&lt;/em&gt;

    beschreven voortplantingsgedrag van de stekelbaars had tot
    gevolg dat veel Nederlandse gezinnen zich een aquarium met deze
    visjes aanschaften. In de wetenschappelijke wereld leidde het
    tot het opzetten van practica gedragsstudies en de publikatie
    van proefschriften over dit onderwerp.&lt;/p&gt;
&lt;p&gt;Vooral onder het directoraat van A.L.J. Sunier (1927-1953)
    kreeg Portielje de kans zijn didactische gaven ten volle te
    ontplooien. Een zo mogelijk nog grotere bekendheid dan met zijn
    publikaties verwierf hij zich met de unieke rondleidingen die
    hij in Artis verzorgde, de lezingen die hij overal in het land
    hield en met zijn radiopraatjes. Volgens radiodirecteur Willem
    Vogt hadden zijn causerie&amp;euml;n de grootste luisterdichtheid
    op het gebied van het gesproken woord, op de voetbalreportages
    na. Van de radiopraatjes zijn er tussen 1949 en 1958
    verschillende in druk verschenen. De vervaardiging van vijf
    publiciteitsfilms over Artis tussen 1936 en 1940 door H.C.
    Verkruysen geschiedde op aanwijzingen van en met teksten van
    Portielje. Het was mede aan de populariteit van laatstgenoemde
    te danken dat Artis de crisisperiode van de jaren dertig is
    doorgekomen.&lt;/p&gt;
&lt;p&gt;Portielje was ook rechtstreeks bij het onderwijs betrokken.
    Onder zijn leiding werd aan leerlingen van Amsterdamse lagere
    scholen de zogeheten Artisles gegeven. Daarbij kregen de
    kinderen eerst een van de Artisfilms te zien, gevolgd door een
    rondleiding door de dierentuin, zodat hetgeen in de film was
    gezien in de tuin kon worden gedemonstreerd. Op persoonlijk
    verzoek van de Italiaanse onderwijshervormster Maria Montessori
    stelde Portielje zijn onderwijskundige gaven vanaf 1932 tevens
    in dienst van het Montessori-onderwijs. Hij gaf biologieles aan
    de (Eerste) Lagere Montessorischool in Amsterdam en aan de
    opleidingscursus voor Montessorileerkrachten. Verder werkte hij
    mee aan de oprichting van het Amsterdams Montessorilyceum,
    waarvan hij jarenlang curator was.&lt;/p&gt;
&lt;p&gt;Na meer dan 46 jaar in dienst te zijn geweest van Artis -
    sinds 1946 bekleedde hij de functie van hoofd van de
    Voorlichtingsdienst - ging Portielje op 1 maart 1952 met
    pensioen, bij welke gelegenheid een grootse huldiging plaats
    vond. In 'Neerlands Nieuws' van 7 maart 1952 was in alle
    Nederlandse bioscopen 'De dieren van Artis nemen afscheid van
    Dr. Portielje' te zien, een reportage uitgebracht door de
    Regeringsvoorlichtingsdienst. Het was eens te meer een blijk
    van waardering voor deze zo begaafde dierpsycholoog, die niet
    alleen zijn vakgenoten wist te inspireren - zijn onderzoekingen
    waren van grote invloed op het werk van ethologen zoals N.
    Tinbergen, A. Kortlandt, G.P. Baerends en J.J.A. van Iersel -,
    maar brachten ook met onbedwingbaar enthousiasme en grote
    levendigheid, in de traditie van Heimans en Thijsse, een
    talrijk publiek in Nederland tot natuur- en vooral
    dierstudie.&lt;/p&gt;
&lt;p&gt;
  &lt;a href='agedeelte'&gt;A: &lt;/a&gt;Het persoonlijk archief van A.F.J. berust bij de
  familie.&lt;/p&gt;
&lt;p&gt;
  &lt;a href='pgedeelte'&gt;P: &lt;/a&gt;Behalve de in de tekst genoemde publikaties: 'Zur Ethologie
    bezw. Psychologie der Rhea americana L.', in 
    &lt;em&gt;Ardea&lt;/em&gt;

    14 (1925) 1-14; 'Zur Ethologie bezw. Psychologie von Botaurus
    stellarus (L.)', 
    &lt;em&gt;ibidem&lt;/em&gt;

    15 (1926) 1-15; 'Zur Ethologie bezw. Psychologie von
    Phalacrocorax carbo subcormoranus (Brehm)', 
    &lt;em&gt;ibidem&lt;/em&gt;

    16 (1927) 107-123; 'Ornitho-psychologische Opmerkingen', 
    &lt;em&gt;ibidem&lt;/em&gt;

    16 (1927) 20-22; 'Zur Ethologie bezw. Psychologie der
    Silberm&amp;ouml;we, Larus argentatus argentatus Pont.', 
    &lt;em&gt;ibidem&lt;/em&gt;

    17 (1928) 112-149; samen met R. Joosten-Chotzen, 
    &lt;em&gt;De natuur in de Montessorischool&lt;/em&gt;

    (Amsterdam, 1932); 'Triebleben bezw. intelligente
    &amp;auml;usserungen beim Orang-Utan, Pongo pygmaeus Hoppius', in 
    &lt;em&gt;Bijdragen tot de Dierkunde&lt;/em&gt;

    27 (1939) 61-114.&lt;/p&gt;
&lt;p&gt;
  &lt;a href='lgedeelte'&gt;L: &lt;/a&gt;Behalve necrologie&amp;euml;n door o.a. A.L.J. Sunier, in 
  &lt;em&gt;Artis&lt;/em&gt;

  11 (1965) 4; E.F. Jacobi, in 
  &lt;em&gt;Vakblad voor Biologen&lt;/em&gt;

  45 (1965) 50-51; J.G. Nieuwendijk, in 
  &lt;em&gt;Ons Amsterdam&lt;/em&gt;

  17 (1965) 128; A. Kortlandt, in 
  &lt;em&gt;Limosa&lt;/em&gt;

  39 (1966) 153-155: D.L. v.d. Scheer, 'Iemand die ons het dier
  leerde zien', in 
  &lt;em&gt;De Groene Amsterdammer&lt;/em&gt;

  , 15-3-1952; A. Kortlandt, 'Dr. A.F.J. Portielje. De apostel van
  de dieren', in 
  &lt;em&gt;Dieren&lt;/em&gt;

  5 (1988) 1 (mei/juni) 18-25; Roelfien Sant, 'Dr. Portielje was
  leeuws met de leeuwen', in 
  &lt;em&gt;Het Parool&lt;/em&gt;

  , 26-4-1988; P. Smit, 
  &lt;em&gt;Artis. Een Amsterdamse tuin&lt;/em&gt;

  (Amsterdam, 1988) 57-62 en passim.&lt;/p&gt;

&lt;p&gt;
&lt;a href=&amp;quot;igedeelte&amp;quot;&gt;I: &lt;/a&gt;D.R. R&amp;ouml;ell, &lt;i&gt;De wereld van instinct. Niko Tinbergen en het ontstaan van de ethologie in Nederland (1920-1950)&lt;/i&gt; (Rotterdam 1996) 239 [Portielje met een gibbon; Foto: Artis].&lt;/p&gt;




&lt;p&gt;P. Smit&lt;/p&gt; 
&lt;dtml-var bwn_footer&gt;</text>
  </biography>
</biodes>

