<biodes version="1.0">
  <fileDesc>
    <title>Ellis, Abraham George (1846-1916)</title>
    <author>G.A.M. Beekelaar</author>
    <ref target="http://resources.huygens.knaw.nl/bwn1880-2000/lemmata/bwn6/ellis"/>
    <date when="2004-04-23"/>
    <publisher>
      <name>Biografisch Woordenboek van Nederland:1880-2000</name>
      <ref target="http://resources.huygens.knaw.nl/bwn1880-2000"/>
    </publisher>
  </fileDesc>
  <person>
    <idno type="id">ellis</idno>
    <persName><name type="geslachtsnaam">Ellis</name>, Abraham George</persName>
    <sex value="1"/>
    <event type="birth" when="1846"/>
    <event type="death" when="1916"/>
    <state type="occupation">marineofficier</state>
    <state type="occupation">minister</state>
  </person>
  <biography>
    <graphic url="http://resources.huygens.knaw.nl/bwn1880-2000/lemmata/bwn6/images/images/ELLIS.jpg"/>
    <text>&lt;dtml-var bwn_header&gt;
 &lt;p class=&amp;quot;genealogie&amp;quot;&gt;

  

  &lt;strong&gt;Ellis, Abraham George&lt;/strong&gt;, marineofficier en minister (Paramaribo 26-8-1846 - Amsterdam 29-11-1916). Zoon van

  Johannes Ellis, hoofdambtenaar in Suriname, en Maria Louisa de

  Hart. Gehuwd op 13-6-1889 met Elisabeth Maria Anna Binkes

  (1861-1943). Dit huwelijk bleef kinderloos.

  

  

  &lt;/p&gt;&lt;img src=&amp;quot;images/ELLIS.jpg&amp;quot; align=&amp;quot;right&amp;quot; BORDER=&amp;quot;0&amp;quot; alt=&amp;quot;afbeelding van Ellis, Abraham George&amp;quot; class=&amp;quot;bwnimg&amp;quot;&gt;

    &lt;p&gt;Abraham Ellis was een typisch Surinaamse 'moksiwatra'

    ('mengwater'), dat is een gemengd bloedige. Zijn vader Johannes

    was een zoon van de Nederlandse gouverneur in Elmina op de

    Goudkust en een zwarte Ghanese. Zijn moeder Maria Louisa werd

    in 1826 als slavin in Suriname geboren uit de samenleving van

    een in oorsprong Amsterdamse joodse koopman met een mulattin.

    Deze mulattin was in 1827 door de koopman vrijgekocht uit de

    slavernij, waarna hij haar tien kinderen - onder wie Abrahams

    moeder - erkende als de zijne. In 1845 trouwde Maria Louisa met

    de veertien jaar oudere Johannes Ellis. Zij behoorden toen

    beiden tot welgestelde families, een weinig talrijke groep in

    Paramaribo.&lt;/p&gt;

    &lt;p&gt;In 1860 verliet Abraham met zijn ouders en vier jongere

    zusters Suriname. Vader Ellis had inmiddels voldoende kapitaal

    vergaard om zich op 48-jarige leeftijd als rentenier aan de

    Amsterdamse Herengracht te kunnen vestigen. Zijn zoon koos -

    naar het voorbeeld van een oom - voor een loopbaan bij de

    marine. Vanaf 1860 volgde hij de adelborstenopleiding te

    Willemsoord, die hij 1 september 1864 in de rang van adelborst

    der eerste klasse voltooide.&lt;/p&gt;

    &lt;p&gt;Nog datzelfde jaar vertrok Ellis naar Nederlands-Indi&amp;euml;, waar

    zich toentertijd het grootste deel van de Nederlandse vloot

    bevond. Twee jaar later voer hij mee naar China en Japan. Na in

    1867 tot luitenant-ter-zee der tweede klasse te zijn bevorderd

    keerde hij het jaar daarop terug naar Nederland. Hier was hij

    werkzaam bij de pas opgerichte Marine-Torpedodienst. Samen met

    zijn collega J.H. Beucker Andreae publiceerde hij hun 

    &lt;em&gt;Bijdrage tot de kennis van de torpedo's of

    watermijnen&lt;/em&gt; (1872). In 1873 ging Ellis opnieuw naar de Oost

    om aan de blokkade van en de expeditie naar Atjeh deel te

    nemen. Van 1875 tot 1878 werd hij op het bureau Materieel van

    het departement der Marine in Batavia geplaatst.&lt;/p&gt;

    &lt;p&gt;Na terugkeer in Nederland werd Ellis in 1879 bevorderd tot

    luitenant-ter-zee der eerste klasse en aangewezen tot adjudant

    van de kapitein-ter-zee J.W. Binkes. Onder diens leiding maakte

    hij tot augustus 1881 oefentochten met een divisie van vier

    schepen over de Noord-Atlantische Oceaan en de Caribische Zee,

    en vervolgens over de Middellandse Zee. Aansluitend werd Ellis

    benoemd tot commandant van de schoener 'Argus', waarmee hij op

    de Noordzee patrouilleerde. Weer aan wal volgde in februari

    1884 zijn aanstelling tot adjudant van de minister van Marine.

    Deze functie vervulde hij tot april 1885. Hij vertrok toen naar

    Indi&amp;euml; om er opnieuw adjudant te worden van J.W. Binkes,

    inmiddels schout-bij-nacht en Commandant van de Zeemacht

    aldaar. Tot 1888 zou Ellis hier blijven, tussendoor een jaar

    lang het commando voerend over Hr.Ms. 'Java'. Met deze kruiser

    leidde hij in 1887 onder andere een belangrijke expeditie naar

    Nieuw-Guinea, om de noordelijke en zuidwestelijke kusten van

    dit eiland in kaart te brengen.&lt;/p&gt;

    &lt;p&gt;Nadat Ellis in 1889 was teruggekeerd in Nederland, trad hij

    nog hetzelfde jaar in het huwelijk met Binkes' enige dochter.

    In dat jaar kreeg hij een aanstelling op de afdeling Personeel

    van het departement van Marine in Den Haag. In 1891 werd Ellis

    bevorderd tot kapitein-luitenant-ter-zee en ontving hij eerst

    het commando over een monitor - een zwaar gepantserd

    kustverdedigingsvaartuig - en daarna over een

    torpedo-logementschip. In 1893 vertrok hij voor een jaar naar

    Indi&amp;euml;. Terug in Den Haag was Ellis eerst van 1894 tot 1895

    inspecteur van de Marine-Torpedodienst om, na zijn bevordering

    tot kapitein-ter-zee in 1895, chef van de afdeling Personeel op

    het departement te worden. Eind 1897 ging Ellis weer de actieve

    dienst in. In Vlissingen hield hij toezicht op de afbouw van

    het ultramoderne pantserdekschip Hr.Ms. 'Zeeland', waarover hij

    op 1 juni 1898 het bevel aanvaardde.&lt;/p&gt;

    &lt;p&gt;In 1901 kreeg Ellis het commando over de Hr.Ms. 'Utrecht'.

    Met dit pantserdekschip vertrok hij vervolgens naar het

    Caribisch gebied om er het commando op zich te nemen van de

    Zeemacht in de West. Daarmee werd hem een delicate en moeilijke

    taak toebedeeld, omdat de verhouding tussen Venezuela en

    Nederland met betrekking tot Cura&amp;ccedil;ao al tientallen jaren

    bijzonder slecht was. Door het aan de macht komen van de

    wispelturige Cipriano Castro als president van Venezuela in

    1899 was de situatie in dit gebied nog verder verslechterd.

    Naar willekeur werden er schepen van Europese landen in beslag

    genomen, Nederlandse onderdanen zonder vorm van proces

    gevangengezet, schulden niet betaald enzovoort. Meermalen

    dreigde er oorlog. Na aankomst in de West besloot Ellis in

    april 1902 met twee oorlogsbodems een beleefdheidsbezoek te

    brengen aan president Castro. Terwijl deze schepen op

    schootsafstand in de haven van Caracas voor anker lagen, wist

    hij in vloeiend Spaans Castro op grond van de 'harmonie tussen

    twee bevriende naties' ertoe te bewegen de 'menselijke fouten'

    en ongelukkige incidenten uit het verleden te redresseren.

    Ellis handelde bij dit alles op grond van een vrij globale

    opdracht van de Nederlandse regering. Het was gunboat-diplomacy

    in optima forma.&lt;/p&gt;

    &lt;p&gt;Bij terugkeer in Nederland wachtte Ellis begin juni 1902 een

    bevordering tot schout-bij-nacht. Hij werd benoemd tot

    directeur-commandant der Marine te Willemsoord, een functie die

    ook de bevelvoering over de landmachteenheden in de Stelling

    Den Helder omvatte. Ellis nam er scherpe maatregelen tegen de

    in 1897 opgerichte sociaal-democratische Matrozenbond, die met

    succes in Den Helder ageerde. Hij verbood het lezen van het

    bondsorgaan 

    &lt;em&gt;Het Anker&lt;/em&gt; en stelde de bestuursleden van de bond - voor

    zover zij nog in dienst waren - aansprakelijk voor de inhoud

    van het blad. Artikelen in 

    &lt;em&gt;Het Anker&lt;/em&gt; hekelden de lage salarissen, de erbarmelijke

    arbeidsomstandigheden op de vloot, de slechte en karige

    voeding, de gebrekkige pensioenregelingen enzovoort. Veel

    begrip voor het streven naar lotsverbetering van de matrozen

    bleken Ellis en de marinestaf niet te hebben. Bestuursleden

    werden gestraft, vastgezet en overgeplaatst wegens ondermijning

    van het gezag en de krijgstucht. Hielp dat niet, dan werden zij

    ontslagen. De harde hand van Ellis leidde tot radicalisering

    van de bond.&lt;/p&gt;

    &lt;p&gt;Tijdens dit conflict overleed in december 1902 de ziekelijke

    minister van Marine G. Kruys. Toen begin 1903 de onrust rond de

    spoorstaking losbarstte en het 'rode gevaar' dreigde, was de

    kordate 'socialistenvreter' Ellis - hoewel partijloos - voor de

    voorzitter van de ministerraad Abraham Kuyper de aangewezen man

    om de marine te beteugelen. Op 16 maart 1903 nam hij zijn taak

    op het departement op zich. Zijn aanvaarding van het hoge ambt

    moet voor zijn inmiddels 77-jarige moeder - geboren in

    slavernij en sinds 1896 woonachtig in Den Haag - een

    aangrijpende gebeurtenis zijn geweest.&lt;/p&gt;

    &lt;p&gt;Ellis pakte het 'rode gevaar' hard aan. Alle bestuurders van

    de Matrozenbond werden ontslagen, &lt;em&gt;Het Anker&lt;/em&gt; werd verboden en

    hij ontnam de bond rechtspersoonlijkheid. Als reactie op deze

    vergaande maatregelen formeerde de Matrozenbond een geheim

    hoofdbestuur, het ledental steeg van 61 procent van de matrozen in

    1903 naar 72 procent in 1905, en er ontstonden naast deze bond

    bovendien een mariniersbond, een stokersbond en een

    onderofficierenbond. Ellis' aanpak leek dus averechts te

    werken.&lt;/p&gt;

    &lt;p&gt;Als minister heeft Ellis de afbouw van drie pantserschepen,

    waarvan de kiel tijdens het bewind van zijn voorganger was

    gelegd, krachtig bevorderd. Van doortastendheid getuigde ook

    zijn steun aan de bouw van de eerste Nederlandse onderzeeboot.

    Toen de Tweede Kamer hiervoor geen geld beschikbaar wilde

    stellen, nam scheepswerf 'De Schelde' in Vlissingen het

    initiatief om voor eigen rekening en risico een onderzeeboot te

    bouwen. Ellis stelde daarop een marineofficier ter beschikking

    om de bouw te begeleiden.&lt;/p&gt;

    &lt;p&gt;Van het ontwikkelen van een visie op de toekomst van de

    Nederlandse marine bleek bij Ellis echter weinig, hoewel die

    dringend gewenst was in verband met de snelle technologische

    ontwikkelingen, de opkomst van Japan als grote mogendheid en de

    groeiende spanningen tussen Europese grootmachten. Hieraan is

    hij in zijn kortstondige ministeri&amp;euml;le loopbaan niet toegekomen,

    mede doordat hij al zijn energie leek te steken in de nutteloze

    strijd tegen de vakbonden en de sociaal-democraten. Vooral

    wegens de toenemende Japanse dreiging in Aziatische wateren

    werd zijn voorstel om het departement van Marine in Batavia op

    te heffen in parlement en pers fel bestreden.&lt;/p&gt;

    &lt;p&gt;Na de ontslagname van de zwakke minister R. Melvil baron van

    Lynden was Ellis van 9 maart tot 22 april 1905 minister van

    Buitenlandse Zaken ad interim. In die functie loste hij de

    zaak-Van Heeckeren op door deze lastige diplomaat, die - tot

    ergernis van onder anderen koningin Wilhelmina - meer in Den

    Haag verbleef dan in zijn standplaats Stockholm, een hoge

    onderscheiding te doen verlenen en hem via Kuyper een zetel in

    de Eerste Kamer te bezorgen. Het was een in die dagen

    geruchtmakende affaire.&lt;/p&gt;

    &lt;p&gt;Zijn collega-minister A.W.F. Idenburg typeerde Ellis als

    'een levendig, warmbloedig zeeman, die geen goed spreker was,

    maar door zijn vaste kennis van de marine en door zijn

    flinkheid een goede positie in de kamer had'. Medio 1905 was er

    even sprake van dat Ellis zich - op verzoek van bevriende

    marineofficieren - kandidaat zou stellen voor de Tweede Kamer

    in het district Den Helder. Koningin Wilhelmina was daar echter

    tegen, want de vloot 'kent geene partijen'. Mede wegens

    hartklachten trok Ellis zich daarop terug. Hij werd ervoor

    beloond. Op 17 augustus 1905 - twee dagen na zijn aftreden als

    minister - werd hij adjudant in buitengewone dienst van Hare

    Majesteit. Sinds juni 1904 vice-admiraal zag hij zich door

    toenemende hartklachten gedwongen per 1 december 1905 ontslag

    te nemen uit de zeedienst. Diezelfde maand bleek Ellis bereid

    de vereniging 'Onze Vloot' mee te helpen oprichten. Tot 1913

    bleef hij voorzitter van deze vereniging, die zonder politieke

    actie het belang van de marine onder de aandacht wilde brengen;

    het blad 

    &lt;em&gt;Onze Vloot&lt;/em&gt; redigeerde hij van 1908 tot 1912.&lt;/p&gt;

    &lt;p&gt;Koningin Wilhelmina had veel vertrouwen in Ellis. Nog in

    1907 achtte zij hem de aangewezen man om kabinetsformateur Th.

    Heemskerk voor te lichten over vlootzaken. Aan de andere kant

    kon Wilhelmina erg kritisch zijn, bijvoorbeeld toen bleek dat

    Ellis zich in 1912 tot commissaris had laten benoemen bij de

    Nederlandsche Koloniale Petroleum Maatschappij, een - ondanks

    de naam - Amerikaanse onderneming, die de 'nationale'

    Koninklijke Shell beconcurreerde. De Koningin vond dit een

    'pijnlijke zaak', waard om Ellis erover terecht te wijzen.&lt;/p&gt;

    &lt;p&gt;Abraham Ellis overleed als gevolg van een hartaanval tijdens

    een bestuursvergadering in november 1916 van de Koloniale

    Rubber Maatschappij in Amsterdam. Ellis was een man die het

    marinebedrijf met hart en ziel was toegedaan. In zijn

    kortstondig ministerschap heeft hij weinig succes gekend, omdat

    hij zich te veel concentreerde op het 'rode gevaar'. Hij was de

    eerste en enige Nederlandse minister, die, als kleurling

    geboren in Suriname, zoon was van een in slavernij geboren

    moeder.&lt;/p&gt;

  &lt;p&gt;&lt;a href=&amp;quot;agedeelte&amp;quot;&gt;A: &lt;/a&gt;Briefwisseling A.G. Ellis - A. Kuyper in het

  Historisch Documentatiecentrum voor het Nederlands Protestantisme

  (1800-heden) aan de Vrije Universiteit te Amsterdam.&lt;/p&gt;&lt;p&gt;&lt;a href=&amp;quot;pgedeelte&amp;quot;&gt;P: &lt;/a&gt;De in de tekst genoemde publicatie.&lt;/p&gt;&lt;p&gt;&lt;a href=&amp;quot;lgedeelte&amp;quot;&gt;L: &lt;/a&gt;Behalve necrologie&amp;euml;n o.a. in 

  &lt;em&gt;De Hollandsche Revue&lt;/em&gt; 21 (1916) 741- 744, in 

  &lt;em&gt;Marineblad&lt;/em&gt; 31 (1916/1917) 553-556 en in 

  &lt;em&gt;Onze Vloot&lt;/em&gt; 10 (1917) 1, 1-7: J.C. Mollema, 

  &lt;em&gt;Geschiedenis van Nederland ter zee&lt;/em&gt; I (Amsterdam 1939); 

  &lt;em&gt;Briefwisseling Kuyper - Idenburg.&lt;/em&gt; Uitgeg. door J. de Bruijn

  en G. Puchinger (Franeker 1985); W. Scholten, 'De Savornin Lohman

  in zijn relatie tot H.M. Koningin Wilhelmina', in 

  &lt;em&gt;Jhr.mr. A.F. de Savornin Lohman.&lt;/em&gt; Onder red. van W.F. de

  Gaay Fortman (Kampen 1987) 36-60; 

  &lt;em&gt;De kroon op het anker. 175 jaar Koninklijke Marine.&lt;/em&gt; Onder

  red. van G.J.A. Raven (Amsterdam 1988); C. Fasseur, 

  &lt;em&gt;Wilhelmina. I: De jonge koningin&lt;/em&gt; (Amsterdam 1998); Anselm

  J. van der Peet, 

  &lt;em&gt;Belangen en prestige. Nederlandse gunboat diplomacy omstreeks

  1900&lt;/em&gt; (Amsterdam 1999); Jean Jacques Vrij, 'Nederlandse

  minister van Surinaamse komaf: Abraham George Ellis (1846-1916)',

  in 

  &lt;em&gt;WiRutu&lt;/em&gt; 1 (juli 2001) 6-15; idem, 'Meer over minister

  Ellis', in 

  &lt;em&gt;WiRutu&lt;/em&gt; 2 (juli 2002) 49-55. Een carri&amp;egrave;reoverzicht in: 

  &lt;em&gt;Gedenkboek honderd jarig bestaan der adelborsten-opleiding te

  Willemsoord, 1854-1954.&lt;/em&gt; Samengest. door P.S. van 't Haaff en

  M.J.C. Klaassen (Bussum [1954]) 74.&lt;/p&gt;&lt;p&gt;&lt;a href=&amp;quot;igedeelte&amp;quot;&gt;I: &lt;/a&gt;

  

  &lt;em&gt;De Hollandsche Revue&lt;/em&gt; 21 (1916) 743.&lt;/p&gt;&lt;p&gt;G.A.M. Beekelaar&lt;/p&gt;
 
&lt;dtml-var bwn_footer&gt;</text>
  </biography>
</biodes>

