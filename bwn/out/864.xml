<biodes version="1.0">
  <fileDesc>
    <title>Jong, Frits Jacob de (1918-1976)</title>
    <ref target="http://resources.huygens.knaw.nl/bwn1880-2000/lemmata/bwn3/jongfj"/>
    <publisher>
      <name>Biografisch Woordenboek van Nederland:1880-2000</name>
      <ref target="http://resources.huygens.knaw.nl/bwn1880-2000"/>
    </publisher>
  </fileDesc>
  <person>
    <idno type="id">jongfj</idno>
    <persName><name type="geslachtsnaam">Jong</name>, Frits Jacob de</persName>
    <sex value="1"/>
    <event type="birth" when="1918"/>
    <event type="death" when="1976"/>
    <state type="occupation">econoom</state>
  </person>
  <biography>
    <graphic url="http://resources.huygens.knaw.nl/bwn1880-2000/lemmata/bwn3/images/images/JONGFJ.jpg"/>
    <text>&lt;dtml-var bwn_header&gt;
 &lt;p class='genealogie'&gt;
  &lt;strong&gt;Jong, Frits Jacob de&lt;/strong&gt;, hoogleraar economie (Kediri, Oost-Java (Ned.-Indi&amp;euml;) 7-5-1918 - Parijs (Frankrijk) 19-11-1976).

  Zoon van Cornelis Gijsbert Eliza de Jong, resident, en Jacoba
  Luberta Maartje de Jong. Gehuwd op 25-5-1944 met Martha Johanna
  Noordhoff. Uit dit huwelijk werden 3 zoons geboren.
  
&lt;img src=&amp;quot;images/JONGFJ.jpg&amp;quot; align=&amp;quot;right&amp;quot; BORDER=&amp;quot;0&amp;quot; alt=&amp;quot;afbeelding van Jong, Frits Jacob de&amp;quot; class=&amp;quot;bwnimg&amp;quot;&gt;
  
  &lt;/p&gt;
&lt;p&gt;Na de lagere school op Java en een gymnasiale opleiding, in
    1937 afgesloten met het eindexamen-B te Haarlem, volgde De Jong
    de studie economie aan de Nederlandsche Handels-Hoogeschool,
    later Nederlandsche Economische Hoogeschool te Rotterdam, waar
    hij in 1947 doctoraal aflegde. In de bezettingstijd en ook na
    zijn studie trad hij op als repetitor.&lt;/p&gt;
&lt;p&gt;In 1949 volgde een benoeming tot lector in de economie,
    inzonderheid de leer van het geld- en bankwezen en de
    conjunctuurleer, aan de pas opgerichte economische faculteit
    van de Rijksuniversiteit te Groningen, aanvaard met de openbare
    les 'Over de betekenis van het begrip rationeel handelen in de
    economie', gepubliceerd in 
    &lt;em&gt;De Economist&lt;/em&gt;

    97 (1949) 465-484. In 1951 promoveerde hij te Rotterdam bij
    prof. H.W. Lambers op 
    &lt;em&gt;Het systeem van de marktvormen&lt;/em&gt;

    (Leiden, 1951). In 1956 werd het lectoraat aan dezelfde
    Groninger faculteit omgezet in een tot aan zijn overlijden
    uitgeoefend gewoon hoogleraarschap.&lt;/p&gt;
&lt;p&gt;De Jong bepaalde zich bijna uitsluitend tot
    wetenschappelijke arbeid en doceren. Hij toonde slechts bij
    uitzondering belangstelling voor empirische economie en voor
    economisch-politieke vraagstukken, maar was en bleef vooral een
    beoefenaar van de pure theorie. Overigens nam hij wel zijn deel
    in facultaire en universitaire bestuurstaken en zat hij van
    1953 tot 1965 voor de Partij van de Arbeid in de Groningse
    gemeenteraad. Hij ontplooide een uitgebreide en langdurige
    publicistische werkzaamheid, die al in de studententijd
    aanving. Dit kreeg vorm in enkele boeken en in vele artikelen
    in 
    &lt;em&gt;De Economist, Economisch-Statistische Berichten&lt;/em&gt;

    en 
    &lt;em&gt;Maandschrift Economie -&lt;/em&gt;

    vooral het eerste tijdschrift - alsmede in buitenlandse
    periodieken. Als scherpzinnig analyticus en meester in het
    abstract redeneren verwierf hij zich onder de Nederlandse
    economen een vooraanstaande positie, die blijkens vele
    contacten met buitenlandse economen, deelneming aan congressen
    en veelvuldige buitenlandse gastvoordrachten, onder andere in
    Belgi&amp;euml; en Frankrijk, ook internationaal erkenning vond. In
    1965 werd hij lid van de Koninklijke Nederlandse Akademie van
    Wetenschappen en in 1970 eredoctor aan de Gentse universiteit.
    In 1970/1971 was hij gasthoogleraar aan de Florida State
    University in de Verenigde Staten. Van belang was tevens zijn
    werk voor 
    &lt;em&gt;De Economist:&lt;/em&gt;

    sinds 1959 als redactielid en vanaf 1973 in de functie van
    redacteur-secretaris. Niet in de laatste plaats door zijn
    toedoen kreeg dit tijdschrift een internationale
    ori&amp;euml;ntatie en werd het Engelstalig.&lt;/p&gt;
&lt;p&gt;Als docent was hij toegewijd en secuur en vergde hij van de
    student een precisie die ook zijn eigen werk kenmerkte. Hij
    begeleidde weinig, maar wel goede promovendi tot de
    dissertatie. Onder hen vallen de latere Groningse hoogleraar
    S.K. Kuipers en W.F. Duisenberg, die president van De
    Nederlandsche Bank zou worden, op. Intussen vond De Jong ook
    nog tijd voor bijdragen voor het onderwijs in de economie,
    getuige het veel gebruikte en driemaal herziene leerboek 
    &lt;em&gt;De werking van een volkshuishouding. Een eerste inleiding
    tot het economisch denken&lt;/em&gt;

    (Leiden, 1953-1954. 2 dl.) en publikaties in het 
    &lt;em&gt;Tijdschrift voor het economisch onderwijs.&lt;/em&gt;
&lt;/p&gt;
&lt;p&gt;In wetenschappelijk opzicht ging zijn aandacht vooral uit
    naar de strenge, deductieve systematiek van conceptuele en
    taxonomische systemen - het formaliseren van begrippenstelsels
    - , waartoe hij met zijn analytische denkwijze bijzonder was
    toegerust. Deze belangstelling bleek al in de dissertatie.
    Daarin gaf hij een volledige classificatie, gegoten in de vorm
    van een gesloten systeem, van de marktvormen, waarvan hij er 81
    onderscheidde. Hij ontwierp daartoe tevens een eigen
    nomenclatuur. In de jaren '50 verschoof zijn aandacht naar de
    macro-economie, en wel het geldtheoretische vraagstuk van het
    monetaire evenwicht. Hierbij gaat het om de kwestie van een
    zodanige geldvoorziening dat het economisch proces vanuit de
    geldzijde geen storing ondervindt. De theoretische voorwaarden
    van dat evenwicht vroegen om een nadere precisering, en daarop
    richtte De Jong zich. Hiertoe knoopte hij aan bij een klassieke
    publikatie uit 1933 van de hoogleraar J.G. Koopmans over het
    probleem van de neutraliteit van het geld en bij de naoorlogse
    monetaire dissertaties van M.W. Holtrop en J. Zijlstra. Tevens
    voerde hij in dit verband discussie met de internationaal
    bekende economen R.G. Hawtrey, D.H. Robertson en Don Patinkin.
    De voornaamste bijdragen van De Jong op dit terrein zijn
    gebundeld in 
    &lt;em&gt;Developments of monetary theory m the Netherlands&lt;/em&gt;

    ([Rotterdam], 1973), waarmee aan buitenlanders tevens een
    inzicht in het monetaire denken ten onzent wordt geboden.&lt;/p&gt;
&lt;p&gt;De Jongs neiging tot volledige en fijnvertakte -overigens
    soms wel wat ver doorgevoerde - doordenking van vraagstukken
    schonk aan zijn bijdragen tot de theorie der marktvormen en die
    van het monetaire evenwicht een bijzondere waarde. Hij toonde
    zijn fort ook in een andere bijdrage van zijn hand, die tevens
    van internationale betekenis was, namelijk 'De dimensieanalyse
    in de economie', eerst in een speciaal nummer van 
    &lt;em&gt;De Economist&lt;/em&gt;

    110 (1962) 1 - 206, en later in 
    &lt;em&gt;Dimensional analysisfor economists&lt;/em&gt;

    (Amsterdam, 1967). In deze analyse ontwikkelde De Jong een aan
    de natuurkundige en technische wetenschappen ontleende
    wiskundige methode om de dimensies waarmee in functionele
    vergelijkingen grootheden - zoals voorraden, stromen en
    snelheden - worden uitgedrukt, van onzuiverheden te ontdoen;
    aan zulke dimensies dient de eis van homogeniteit te worden
    gesteld.&lt;/p&gt;
&lt;p&gt;Daarnaast heeft De Jong zich bemoeid met methodologische
    aangelegenheden, namelijk de afbakening tussen de wetenschap
    der economie enerzijds en anderzijds gebieden als sociologie en
    psychologie, alsook tussen economie en ethiek. De economie
    dient zich tot de specifieke economische data te beperken; zij
    is een wetenschap die zijns-, en geen waardeoordelen
    uitspreekt. Wel bewerkte De Jong een, mede op een
    collegedictaat van de Rotterdamse hoogleraar wijsbegeerte W.
    Leendertz gebaseerd, leerboek ethiek: Leendertz/ De Jong, 
    &lt;em&gt;Beknopte inleiding tot de ethiek&lt;/em&gt;

    (Deventer, [1974]).&lt;/p&gt;
&lt;p&gt;De Jong overleed onverwacht tijdens een economenconferentie
    te Parijs. Als persoon kenmerkte hij zich door ijver en door
    een nauwgezetheid, die zich ook uitte in de stijl en vormgeving
    van zijn publikaties. Hij was gesteld op vaste regels en
    gewoonten en op stijl en decorum. Zonder onverdraagzaam te zijn
    toonde hij een zekere vasthoudendheid en rechtlijnigheid. In
    zijn persoonlijke overtuiging was hij een doorleefd christen,
    maar ook vrij metselaar. Zijn liefhebberij was muziek: hij
    speelde piano, dirigeerde en componeerde. Zijn culturele hobby
    combineerde hij met zijn vakkennis door in 1948 in de 
    &lt;em&gt;Economisch-Statistische Berichten&lt;/em&gt;

    over de financi&amp;euml;le toestand van de symfonieorkesten te
    schrijven.&lt;/p&gt;
&lt;p&gt;
  &lt;a href='pgedeelte'&gt;P: &lt;/a&gt;Bibliografie in onder L genoemd 
    &lt;em&gt;In memoriam... .&lt;/em&gt;
&lt;/p&gt;
&lt;p&gt;
  &lt;a href='lgedeelte'&gt;L: &lt;/a&gt;P. Hennipman, in 
  &lt;em&gt;De Economist&lt;/em&gt;

  124 (1976) 387-393; J. Pen, in 
  &lt;em&gt;Jaarboek Koninklijke Nederlandse Akademie van Wetenschappen
  1976,&lt;/em&gt;

  213-217; 
  &lt;em&gt;In memoriam professor Frits J. de Jong&lt;/em&gt;

  [door F. Hartog] (Leiden, 1977). Aanwezig in UB
  Groningen.&lt;/p&gt;

&lt;p&gt;
&lt;a href=&amp;quot;igedeelte&amp;quot;&gt;I: &lt;/a&gt;&lt;i&gt;Jaarboek van de Koninklijke Nederlandse Akademie van Wetenschappen 1976&lt;/i&gt; (Amsterdam 1977) afbeelding tegenover pagina 213.&lt;/p&gt;




&lt;p&gt;A.C.A.M. Bots&lt;/p&gt; 
&lt;dtml-var bwn_footer&gt;</text>
  </biography>
</biodes>

