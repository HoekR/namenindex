<biodes version="1.0">
  <fileDesc>
    <title>Kapteijn, Johannes Marie Neele (1870-1949)</title>
    <ref target="http://resources.huygens.knaw.nl/bwn1880-2000/lemmata/bwn5/kapteijn"/>
    <publisher>
      <name>Biografisch Woordenboek van Nederland:1880-2000</name>
      <ref target="http://resources.huygens.knaw.nl/bwn1880-2000"/>
    </publisher>
  </fileDesc>
  <person>
    <idno type="id">kapteijn</idno>
    <persName><name type="geslachtsnaam">Kapteijn</name>, Johannes Marie Neele</persName>
    <sex value="1"/>
    <event type="birth" when="1870"/>
    <event type="death" when="1949"/>
    <state type="occupation">taalkundige</state>
  </person>
  <biography>
    <graphic url="http://resources.huygens.knaw.nl/bwn1880-2000/lemmata/bwn5/images/images/kapteyn.jpg"/>
    <text>&lt;dtml-var bwn_header&gt;
 &lt;p class='genealogie'&gt;
  &lt;strong&gt;Kapteijn, Johannes Marie Neele&lt;/strong&gt;, (bekend onder de naam &lt;b&gt;Kapteyn&lt;/b&gt;), germanist (Sassenheim (Z.H.) 8-10-1870 - Hoogeveen 30-4-1949). Zoon van Johannes Kapteijn, onderwijzer, en Neeltje Pet. Gehuwd
  op 13-8-1895 met Maria Anna van der Werff (1869-1913). Uit dit
  huwelijk werd 1 zoon geboren. Na haar overlijden gehuwd op
  8-2-1918 met Geertruida Catharina van der Haas (1877-1949). Dit
  huwelijk bleef kinderloos.
  

  
  &lt;/p&gt;
&lt;p&gt;
  &lt;img class='bwnimg' BORDER='0' align='right' src='images/kapteyn.jpg' alt='afbeelding van Kapteijn, Johannes Marie Neele'&gt;Johannes Kapteyn groeide op bij zijn oom en tante in
    Hoogeveen, nadat hij op tweejarige leeftijd wees was geworden.
    Na de HBS volgde hij priv&amp;eacute;-onderwijs in de oude talen en
    vervolgens - in het voetspoor van zijn pleegvader - een
    opleiding tot boekhandelaar en uitgever. Op zijn twintigste
    vertrok hij naar Amsterdam, waar hij gedurende drie jaar werkte
    als kantoorbediende. In 1893 begon hij een eigen boekhandel
    annex uitgeverij van school- en studieboeken in Leiden.&lt;/p&gt;
&lt;p&gt;Eenmaal in Leiden legde Kapteyn grote belangstelling aan de
    dag voor de Duitse taal en literatuur. Naast het werk als
    boekhandelaar volgde hij colleges germanistiek aan de
    universiteiten van Leiden en Amsterdam, en in 1907 haalde hij
    de MO-akte Duitse taal- en letterkunde. Daarna stopte hij de
    boekhandel en werd hij leraar Duits: eerst gedurende vier jaar
    aan de School voor Nijverheid en Handel in Enschede, waarheen
    hij verhuisde, en vanaf 1911 aan het Stedelijk Gymnasium in
    Leiden. Intussen kwam zijn eerste boek uit: 
    &lt;em&gt;Die &amp;uuml;bersetzungstechnik der gotischen Bibel in den
    paulinischen Briefen&lt;/em&gt;

    (Straatsburg 1911). Geleidelijk aan begon hij enige bekendheid
    te krijgen in wetenschappelijke kringen, wat op 4 december 1916
    leidde tot een benoeming tot lector in de Duitse taal- en
    letterkunde aan de Rijksuniversiteit te Leiden. Op 21 februari
    1917 hield hij zijn inaugurele rede 
    &lt;em&gt;Over stijl en stijlgeschiedenis der oud-Duitsche epische
    po&amp;euml;zie&lt;/em&gt;

    .&lt;/p&gt;
&lt;p&gt;De definitieve erkenning kwam in 1924, toen Kapteyn al 54
    jaar was. Op 4 oktober van dat jaar hield hij zijn inaugurele
    rede, 
    &lt;em&gt;De Germaansche en de Hoogduitsche klankverschuiving. Feiten
    en hypothesen&lt;/em&gt;

    , als hoogleraar aan de Rijksuniversiteit te Groningen. Hij
    volgde er de beroemde germanist B. Sijmons op als hoogleraar in
    de Oudgermaanse filologie en de Duitse taal- en letterkunde.
    Twee dagen daarvoor had Kapteyn een eredoctoraat ontvangen van
    de universiteit van Bonn, naar aanleiding van zijn bewerking
    van de ridderroman 
    &lt;em&gt;Wigalois&lt;/em&gt;

    . Het lijkt erop dat het eredoctoraat is vervroegd om het
    professoraat mogelijk te maken, aangezien Kapteyns 
    &lt;em&gt;Wigalois, der Ritter mit dem Rade. Von Wirnt von
    Gravenberc&lt;/em&gt;

    (Bonn 1926) pas twee jaar later uitkwam.&lt;/p&gt;
&lt;p&gt;Kapteyns leeropdracht werd in 1930 uitgebreid met het
    Oudfries. Zijn houding ten opzichte van de Friezen was
    ambivalent. Enerzijds stimuleerde hij de studie van de Friese
    taal en cultuur: hij was buitengewoon lid van het Friesch
    Genootschap voor Geschiedenis, Oudheid en Taalkunde en was in
    1938 een van de oprichters van de Friese Academie. Anderzijds
    moest hij niets hebben van het 'nationalisme' dat sommige
    Friezen tentoonspreidden, en hij stak zijn ergernis over dit
    'isolationisme' niet onder stoelen of banken. Friezen waren
    voor hem alleen interessant als onderdeel van het grote
    Germaanse geheel. In deze lijn lag ook het tijdschrift 
    &lt;em&gt;Saxo-Frisia&lt;/em&gt;

    , dat hij eind 1938 oprichtte en dat tot doel had Friezen en
    Saksen bewust te maken van hun gedeelde historische en
    culturele erfenis. Een politieke lading hadden zijn teksten
    niet, althans niet v&amp;oacute;&amp;oacute;r 1940.&lt;/p&gt;
&lt;p&gt;Bij de Duitse inval in Nederland was Kapteyn 69 jaar oud en
    nog ruim &amp;eacute;&amp;eacute;n jaar verwijderd van zijn emeritaat. Door
    de Duitse bezetting zou het echter anders lopen. Op 16
    september 1940 werd hij benoemd tot rector magnificus van de
    Groningse universiteit, tegen het advies van de academische
    senaat in en tot grote ontsteltenis van de hele universiteit.
    De benoeming geschiedde onder druk van de Duitsers en was
    daarmee een van de eerste directe ingrepen van de bezetter in
    het Nederlandse universitaire leven. Kapteyn, die zichzelf als
    een soort bemiddelaar zag, verklaarde de benoeming als volgt:
    'Bij de keuze heeft, naar ik vernomen heb, de overweging
    voorgezeten, dat daarvoor in de eerste plaats in aanmerking
    kwam een 100 procent Nederlander, die krachtens zijn verleden
    geacht mocht worden voor Duitschland en het Duitsche volk het
    best gefundeerde begrip te hebben'.&lt;/p&gt;
&lt;p&gt;Kapteyn was twee jaar lang rector en onderhield in die
    periode nauwe contacten met de bezettingsautoriteiten. Hij
    toonde zich een groot voorstander van intensieve
    Nederlands-Duitse samenwerking. De maatregelen tegen joden
    moedigde hij weliswaar niet aan, maar hij legde er zich zonder
    enig protest bij neer. De joodse hoogleraar in de wijsbegeerte
    te Groningen, L. Polak, werd mede door zijn optreden - hij
    maakte een aan hem als rector magnificus gerichte brief
    openbaar, waarin Polak de bezetter aanduidde als 'de vijand'-
    in 1941 gearresteerd; hij stierf in het concentratiekamp
    Sachsenhausen. Toch was Kapteyn geen overtuigd
    nationaal-socialist. Hij was eerder ijdel dan ideologisch
    betrokken: hij genoot van zijn machtspositie en was daarbij
    vaak ook na&amp;iuml;ef. Gedurende de gehele bezettingsperiode
    hield hij vol dat hij zich als wetenschapper eenvoudigweg niet
    bezig hoefde te houden met politiek, ook al maakten tijdens
    zijn rectoraat de Duitsers feitelijk de dienst uit. Hij werd
    lid van de Nationaal-Socialistische Beweging (NSB), maar pas in
    juni 1944.&lt;/p&gt;
&lt;p&gt;Ook buiten de universiteit onderhield Kapteyn intensieve
    contacten met nationaal-socialisten. Zo werd hij in 1941 lid
    van de twintig leden tellende Kultuurraad. In 1941 richtte hij,
    in samenwerking met SS-voorman J.H. Feldmeijer, de Stichting
    'Saxo-Frisia' op. De stichting maakte deel uit van Ahnenerbe,
    een onderorganisatie van de SS die als doel had de
    grootgermaanse gedachte te verspreiden. Kapteyn zag haar liever
    als een zuiver cultureel project, een onschuldige aanvulling op
    het gelijknamige tijdschrift 
    &lt;em&gt;Ahnenerbe&lt;/em&gt;

    .&lt;/p&gt;
&lt;p&gt;In 1942 werd Kapteyn - die in strijd met de
    Hoger-onderwijswet in 1941 was herbenoemd, ondanks het feit dat
    hij inmiddels de zeventigjarige leeftijd was gepasseerd - als
    rector opgevolgd door de medicus H.M. de Burlet. Kapteyn had
    zijn enthousiasme voor de functie gaandeweg verloren,
    verbitterd door de vijandigheid die hij als rector ondervond.
    De bezettingsautoriteiten vonden hem lastig in de omgang en
    prefereerden de jongere De Burlet, die zich veel duidelijker
    als nationaal-socialist presenteerde. Kapteyn ging op 6 juni
    1944 met emeritaat als hoogleraar germanistiek, maar bleef tot
    het einde van de oorlog verbonden aan de universiteit als
    hoogleraar in de volkskunde, een nieuwe leeropdracht. Ook was
    hij nog steeds actief als leider van de Stichting
    'Saxo-Frisia'.&lt;/p&gt;
&lt;p&gt;Kort na 'Dolle Dinsdag' (5 september 1944) vluchtte Kapteyn
    met zijn vrouw naar Oostenrijk, naar het dorpje Murau bij Graz.
    Drie maanden na de bevrijding keerden zij terug naar Nederland,
    waar Kapteyn onmiddellijk aan de grens werd gearresteerd. Hij
    bracht bijna tien maanden - van 18 augustus 1945 tot 6 juni
    1946 - door in verschillende interneringskampen; daarna was hij
    op vrije voeten. Op 19 mei 1948 werd hij op beschuldiging van
    lidmaatschap van de NSB, van activiteiten binnen
    SS-organisaties en van schuld aan de arrestatie van professor
    Polak - hiervan werd hij vrijgesproken - veroordeeld door het
    Oorlogstribunaal voor het arrondissement Groningen. Wegens zijn
    78-jarige leeftijd en slechte gezondheid kreeg hij als straf
    slechts met terugwerkende kracht de duur van zijn internering
    opgelegd. Zijn pensioen en het kiesrecht werden hem evenwel
    ontnomen. Hij keerde terug naar Hoogeveen, de woonplaats van
    zijn jeugd, en overleed daar een jaar later. Tot het laatst
    ontkende hij alle verantwoordelijkheid met als argument: 'Ik
    was geleerde en na&amp;iuml;ef'.&lt;/p&gt;
&lt;p&gt;
  &lt;a href='agedeelte'&gt;A: &lt;/a&gt;Strafdossier-J.M.N. Kapteyn in het Centraal Archief
  Bijzondere Rechtspleging (1945-1952) van het Ministerie van
  Justitie te 's-Gravenhage; documentatiedossier-J.M.N. Kapteyn in
  het Nederlands Instituut voor Oorlogsdocumentatie te Amsterdam;
  personeelsdossier-J.M.N. Kapteyn bij de afdeling Post- en
  Archiefzaken van de Rijksuniversiteit te Groningen.&lt;/p&gt;
&lt;p&gt;
  &lt;a href='pgedeelte'&gt;P: &lt;/a&gt;
  Behalve de in de tekst genoemde publicaties: 
    &lt;em&gt;Het vraagstuk der herkomst van het Runenschrift in het licht
    van prae- en protohistorische vondsten. Met opmerkingen over
    oudgermaansche mythologie en folklore&lt;/em&gt;

    (Groningen 1935); 
    &lt;em&gt;Friezen, Saksen. Twee loten van den Germaanschen stam. Rede
    uitgesproken tot inleiding der Stichting Saxo-Frisia&lt;/em&gt;

    ('s-Gravenhage [etc.] [1941]).&lt;/p&gt;
&lt;/p&gt;
&lt;p&gt;
  &lt;a href='lgedeelte'&gt;L: &lt;/a&gt;
  &lt;em&gt;Universitas Groningana MCMXIV-MCMLXIV. Gedenkboek ter
  gelegenheid van het 350-jarig bestaan der Rijks-Universiteit te
  Groningen...&lt;/em&gt;

  (Groningen 1964); G.R. Zondergeld, 
  &lt;em&gt;De Friese Beweging in het tijdvak der beide Wereldoorlogen&lt;/em&gt;

  (Z.pl. 1978); E.A.J. Boiten, 'De Groningse Universiteit', in 
  &lt;em&gt;Groningen in oorlogstijd. Aspecten van de bezettingsjaren,
  1940-1945&lt;/em&gt;

  . Onder red. van idem [e.a.] (Haren 1980) 203-218; L. van
  Hasselt, Geen koers, geen kompas. J.M.N. Kapteyn als rector van
  de Groningse universiteit, 1940-1942 [Ongepubliceerde
  doctoraalscriptie vakgroep Geschiedenis, RU Groningen] (Groningen
  1998); idem, ' ''De zaken moeten nu eenmaal loopen''. Kapteyn als
  rector van de Groningse universiteit (1940-1942)', in 
  &lt;em&gt;Groniek. Historisch Tijdschrift&lt;/em&gt;

  32 (1999) 311-319.&lt;/p&gt;
&lt;p&gt;
  &lt;a href='igedeelte'&gt;I: &lt;/a&gt;
  &lt;em&gt;Groningen in oorlogstijd. Aspecten van de bezettingsjaren
  1940-1945&lt;/em&gt;

  (Haren 1980) 206.&lt;/p&gt;
&lt;p&gt;L.H. van Hasselt&lt;/p&gt; 
&lt;dtml-var bwn_footer&gt;</text>
  </biography>
</biodes>

