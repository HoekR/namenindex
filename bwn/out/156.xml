<biodes version="1.0">
  <fileDesc>
    <title>Bleeker, Wouter (1904-1967)</title>
    <ref target="http://resources.huygens.knaw.nl/bwn1880-2000/lemmata/bwn3/bleeker"/>
    <publisher>
      <name>Biografisch Woordenboek van Nederland:1880-2000</name>
      <ref target="http://resources.huygens.knaw.nl/bwn1880-2000"/>
    </publisher>
  </fileDesc>
  <person>
    <idno type="id">bleeker</idno>
    <persName><name type="geslachtsnaam">Bleeker</name>, Wouter</persName>
    <sex value="1"/>
    <event type="birth" when="1904"/>
    <event type="death" when="1967"/>
    <state type="occupation">weerkundige</state>
  </person>
  <biography>
    <graphic url="http://resources.huygens.knaw.nl/bwn1880-2000/lemmata/bwn3/images/images/BLEEKERW.jpg"/>
    <text>&lt;dtml-var bwn_header&gt;
 &lt;p class='genealogie'&gt;
  &lt;strong&gt;Bleeker, Wouter&lt;/strong&gt;, meteoroloog (Oudshoorn 14-11-1904 - De Bilt 17-4-1967).

  Zoon van Pieter Bleeker, gasmeester, en Antje Happe. Gehuwd op
  10-8-1932 met Catharina Clasina Amelia Weitner. Uit dit huwelijk
  werden 1 zoon en 2 dochters geboren. Na haar overlijden
  (24-10-1956) gehuwd op 19-12-1962 met Babet Emma Petronella
  Eeuwens. Uit dit huwelijk werden geen kinderen geboren.
  
&lt;img src=&amp;quot;images/BLEEKERW.jpg&amp;quot; align=&amp;quot;right&amp;quot; BORDER=&amp;quot;0&amp;quot; alt=&amp;quot;afbeelding van Bleeker, Wouter&amp;quot; class=&amp;quot;bwnimg&amp;quot;&gt;
  
  &lt;/p&gt;
&lt;p&gt;Na een jaar de kweekschool te hebben bezocht, ging Bleeker
    naar de HBS te Wageningen. Van 1923 tot 1932 studeerde hij wis-
    en natuurkunde te Utrecht. In 1927 ging hij als student mee met
    de zonsverduisteringsexpeditie naar Lapland. Hij was daarvoor
    door prof. M. Minnaert uitgekozen wegens de ervaring die hij
    had opgedaan met de waarneming met spectra en omdat hij
    radioamateur was. De toenmalige directeur van het Koninklijk
    Nederlandsch Meteorologisch Instituut (KNMI) in De Bilt en
    buitengewoon hoogleraar aan de Utrechtse Universiteit, E. van
    Everdingen, vroeg hem meteorologische waarnemingen te doen. De
    meteorologie fascineerde Bleeker daarna zo dat hij een loopbaan
    bij het KNMI ambieerde. In 1928 kreeg hij een assistentschap
    bij de adjunct-directeur van het KNMI en secretaris van de
    Internationale Meteorologische Organisatie, H.G. Cannegieter,
    de Nederlandse pionier op het gebied van de a&amp;euml;rologie. In
    1930 werd hij assistent.&lt;/p&gt;
&lt;p&gt;Tijdens zijn dienstverband bereidde Bleeker zijn dissertatie
    voor. Hij promoveerde bij Van Everdingen in Utrecht op 17
    februari 1936 cum laude op het proefschrift 
    &lt;em&gt;De gemiddelde hoogtewind boven De Bilt volgens
    loodsballonwaarnemingen 1922 - 1931.&lt;/em&gt;

    Hierin ontwikkelde hij een methode om uit de beschikbare
    waarnemingen met loodsballonnen tot hogere niveaus te
    extrapoleren, waarbij hij gebruik maakte van de resultaten van
    meer volledige waarnemingen. Het probleem was dat in het toen
    'radarloze' tijdperk de ballonnen verloren waren als ze in de
    wolken verdwenen. Om de weerdienst te moderniseren en meer
    inzicht te krijgen in de meteorologie maakte Bleeker in de
    winter van 1937 op 1938 en het begin van 1939 een tweetal
    studiereizen naar Bergen en Oslo om daar bij Vilhelm Bjerkness
    de moderne meteorologie te bestuderen. Na terugkomst
    introduceerde hij de zogenaamde Noorse methode in ons land, een
    methode van weerbeschrijving en weersverwachting met behulp van
    fronten en luchtsoorten. Deze voor de praktische weerdienst
    uiterst belangrijke methode maakte hij in tal van publikaties
    in 
    &lt;em&gt;Hemel en dampkring&lt;/em&gt;

    toegankelijk voor alle belangstellenden.&lt;/p&gt;
&lt;p&gt;Ondertussen was Bleeker in 1937 adjunct-directeur geworden
    en in 1938 toegelaten als privaatdocent aan de Utrechtse
    universiteit. Sinds 1941 was hij directeur van de afdeling
    weerdienst en luchtvaartmeteorologie bij het KNMI. Velen
    verplichtte hij met zijn 
    &lt;em&gt;Leerboek der meteorologie&lt;/em&gt;

    (1942), dat uit drie delen bestond: 
    &lt;em&gt;Leerboek der synoptische meteorologie, Meten en schatten van
    meteorologische grootheden&lt;/em&gt;

    en 
    &lt;em&gt;Het opstellen en ontcijferen van weerberichten.&lt;/em&gt;

    Het boek was een studieboek voor meteorologische waarnemers en
    voor hen die zich voorbereidden voor examens voor lucht- en
    zeevaart, en tevens een leidraad voor de amateurmeteoroloog.
    Deze werkzaamheid bleef niet onopgemerkt, want op 30 januari
    1946 kon Bleeker het ambt van buitengewoon hoogleraar in de
    theoretische meteorologie en oceanografie te Utrecht
    aanvaarden.&lt;/p&gt;
&lt;p&gt;Bleeker had grote belangstelling voor de luchtvaart, en het
    tot stand komen van de afdeling meteorologie van het KNMI op
    Schiphol was hoofdzakelijk zijn werk. Hij publiceerde over de
    meteorologische grondslagen van het zweefvliegen en over de
    ijsafzetting op vliegtuigen. Met J. A. van Duijnen Montijn
    schreef hij: 
    &lt;em&gt;Luchtsoorten en fronten&lt;/em&gt;

    (1945) en met J.H. Hei&amp;euml;rman en F.H. Schmidt: 
    &lt;em&gt;De meteorologische grondslagen van het zweefvliegen&lt;/em&gt;

    (1948). Een overzicht van de ontwikkeling van de weerkunde in
    de eerste helft van deze eeuw, schreef hij met A. Blaauw en
    J.J. Raimond: 
    &lt;em&gt;Een halve eeuw weer- en sterrenkunde&lt;/em&gt;

    (1951).&lt;/p&gt;
&lt;p&gt;Naast deze werkzaamheden aan universiteit en KNMI - bij deze
    instelling werd hij in 1952 directeur in algemene dienst,
    belast met de leiding over al het geofysisch onderzoek op het
    KNMI verricht, en sedert 1956 directeur van het
    wetenschappelijk onderwijs en ten slotte hoofddirecteur in 1965
    -was hij actief in tal van bestuurs- en commissiefuncties. Van
    1942 tot 1948 en van 1961 tot 1966 was hij bestuurslid van de
    Nederlandse Vereniging voor Weer- en Sterrenkunde. Bij de
    oprichting van de World Meteorological Organisation (WMO) in
    1951 werd Bleeker voorzitter van de Commissie voor Synoptische
    Meteorologie, een van de acht technische commissies van de WMO.
    Tijdens zijn voorzitterschap en onder zijn directe leiding kwam
    de internationale 
    &lt;em&gt;Wolkenatlas&lt;/em&gt;

    tot stand (1955). Bleeker was lid van de Nederlandse delegatie
    van de internationale conferentie van het Geofysisch Jaar (1957
    - 1958) en bestudeerde tijdens en na dat jaar de verspreiding
    van radioactieve nucliden en andere sporenstoffen in de
    atmosfeer. Deze verspreiding geeft informatie over de algemene
    circulatie, vooral in de hogere atmosferische lagen. In de 
    &lt;em&gt;Technical Notes of the World Meteorological Organisation&lt;/em&gt;

    publiceerde hij over 'Meteorological aspects of atmospheric
    radioactivity' (no. 43; 1961) en over 'Meteorological factors
    influencing the transport and removal of radioactive debris'
    (no. 68; 1965).&lt;/p&gt;
&lt;p&gt;Bleekers wetenschappelijke en organisatorische kwaliteiten
    werden gehonoreerd met gasthoogle-raarschappen aan de
    universiteiten van Chicago (1948-1949) en Florida State
    University (1951 -1952), welke laatste universiteit hem een
    eredoctoraat verleende. In Nederland vonden zijn verdiensten
    erkenning in 1958 in het gewoon lidmaatschap van de Koninklijke
    Nederlandse Akademie van Wetenschappen.&lt;/p&gt;
&lt;p&gt;Gedurende de laatste jaren van zijn leven speelde Bleeker
    een belangrijke rol in een gemengd Belgisch-Nederlandse
    commissie betreffende het Zuidpoolonderzoek, een onderdeel van
    een internationaal onderzoek tijdens het Internationaal
    Geofysisch Jaar 1957- 1958. Het meteorologisch programma, dat
    tot 1965 gedurende de expedities werd uitgevoerd, is voor een
    belangrijk deel door Bleeker opgesteld.&lt;/p&gt;
&lt;p&gt;Bleeker was een centrale figuur in de Nederlandse
    meteorologie. Hij was een van de weinigen die het brede terrein
    van de gehele meteorologie konden overzien en die ook op het
    gebied van de internationale samenwerking een vooraanstaande
    plaats innamen. Met het overlijden van Bleeker verloor het KNMI
    en de meteorologische wereld een kundig en begaafd
    wetenschappelijk onderzoeker.&lt;/p&gt;
&lt;p&gt;
  &lt;a href='agedeelte'&gt;A: &lt;/a&gt;Archiefstukken in het KNMI in De Bilt.&lt;/p&gt;
&lt;p&gt;
  &lt;a href='pgedeelte'&gt;P: &lt;/a&gt;Behalve in de tekst genoemde publikaties: 'Frontolyse,
    frontogenese en verwante processen', in 
    &lt;em&gt;Hemel en dampkring&lt;/em&gt;

    39 (1941) 387 - 392; 436 -450; 
    &lt;em&gt;The verification of weather-forecasts&lt;/em&gt;

    ('s-Gravenhage, 1946); 
    &lt;em&gt;Wolkenatlas.&lt;/em&gt;

    Bew. naar de internationale verkorte wolkenatlas van de
    meteorologische wereldorganisatie [Voorw. van W. Bleeker]
    ('s-Gravenhage, 1966 [1970]); 
    &lt;em&gt;Weer en klimaat&lt;/em&gt;

    ([Utrecht], 1967).&lt;/p&gt;
&lt;p&gt;
  &lt;a href='lgedeelte'&gt;L: &lt;/a&gt;H.P. Berlage, in 
  &lt;em&gt;Jaarboek der Koninklijke Nederlandse Akademie van
  Wetenschappen 1966-1967,&lt;/em&gt;

  331-334; F.H. Schmidt, in 
  &lt;em&gt;Jaarboek der Rijksuniversiteit te Utrecht 1966- 1967,&lt;/em&gt;

  36-40.&lt;/p&gt;


&lt;p&gt;
&lt;a href=&amp;quot;igedeelte&amp;quot;&gt;I: &lt;/a&gt;&lt;i&gt;Jaarboek van de Koninklijke Nederlandse Akademie van Wetenschappen 1966-1967&lt;/i&gt; (Amsterdam 1967) afbeelding tegenover pagina 331.&lt;/p&gt;



&lt;p&gt;H.A.M. Snelders&lt;/p&gt; 
&lt;dtml-var bwn_footer&gt;</text>
  </biography>
</biodes>

