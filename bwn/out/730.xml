<biodes version="1.0">
  <fileDesc>
    <title>Heskes, Willem Frederik (1891-1973)</title>
    <ref target="http://resources.huygens.knaw.nl/bwn1880-2000/lemmata/bwn3/heskes"/>
    <publisher>
      <name>Biografisch Woordenboek van Nederland:1880-2000</name>
      <ref target="http://resources.huygens.knaw.nl/bwn1880-2000"/>
    </publisher>
  </fileDesc>
  <person>
    <idno type="id">heskes</idno>
    <persName><name type="geslachtsnaam">Heskes</name>, Willem Frederik</persName>
    <sex value="1"/>
    <event type="birth" when="1891"/>
    <event type="death" when="1973"/>
    <state type="occupation">acteur</state>
    <state type="occupation">beeldend kunstenaar</state>
  </person>
  <biography>
    <graphic url="http://resources.huygens.knaw.nl/bwn1880-2000/lemmata/bwn3/images/images/HESKES.jpg"/>
    <text>&lt;dtml-var bwn_header&gt;
 &lt;p class='genealogie'&gt;
  &lt;strong&gt;Heskes, Willem Frederik&lt;/strong&gt; (Wam), acteur en beeldend kunstenaar (Delft 29-7-1891 - Zeist 20-8-1973).

  Zoon van Adrianus Albert Heskes, leraar HBS, en Catharina
  Francina Jansen. Gehuwd op 18-12-1928 met Henri&amp;euml;tte Emilie
  Mossel. Uit dit huwelijk werd 1 zoon geboren.
  

  &lt;img src=&amp;quot;images/HESKES.jpg&amp;quot; align=&amp;quot;right&amp;quot; BORDER=&amp;quot;0&amp;quot; alt=&amp;quot;afbeelding van Heskes, Willem Frederik&amp;quot; class=&amp;quot;bwnimg&amp;quot;&gt;

  
  &lt;/p&gt;
&lt;p&gt;Wam Heskes volgde, na de HBS te hebben doorlopen, enige tijd
    lessen aan de academies voor beeldende kunst in Den Haag en
    Rotterdam zonder de studies met een diploma af te sluiten.
    Terzelfder tijd werkte hij zo nu en dan als acteur bij het
    gezelschap NV Het Tooneel van Willem Royaards. Op
    negentienjarige leeftijd vertrok hij voor twee jaren naar
    Florence, waar hij de klassieke meesters uit de Renaissance
    bestudeerde. In zijn drang naar onafhankelijkheid - een
    karaktertrek die zijn hele leven heeft getekend - voorzag hij
    in zijn levensonderhoud met schilderen, viool spelen op straten
    en in parken en optreden in nachtgelegenheden. Later verklaarde
    hij: 'In Florence heb ik zoveel genoten, ik heb er voor mijn
    leven getankt.' Na zijn diensttijd tijdens de mobilisatie
    '14-'18 werkte hij als illustrator voor verscheidene dag- en
    weekbladen, zoals 
    &lt;em&gt;Algemeen Handelsblad, Haagsche Post&lt;/em&gt;

    en 
    &lt;em&gt;De Zakenwereld.&lt;/em&gt;

    Ook ontwierp hij het omslag van het befaamde amusementsblad 
    &lt;em&gt;De Lach.&lt;/em&gt;

    Hij was in vele opzichten een sneltekenaar met een geheel eigen
    herkenbare stijl, gematigd karikaturiserend met krachtige,
    karakteristieke pennelijnen, die in de loop van zijn leven
    telkens opnieuw tot vlotte illustraties in verscheidene kranten
    en weekbladen kon leiden.&lt;/p&gt;
&lt;p&gt;Na zijn huwelijk in 1928 vestigde hij zich in Laren. Toen
    maakte hij kennis met het nog jonge medium radio, dat het
    grootste deel van zijn werkzaam leven zou gaan bepalen, al
    bleef hij toch tekenen en schilderen. Heskes ontpopte zich als
    een voordrachtskunstenaar die met zijn stem virtuoos talloze
    karakters kon uitbeelden. Verscheidene hoorspelen schreef hij
    zelf. Voor de oorlog werkte hij voor de AVRO niet enkel voor de
    microfoon maar ook als illustrator van haar programmablad 
    &lt;em&gt;De Radiobode&lt;/em&gt;

    en voorzag hij verder boeken van tekeningen. Tot zijn meest
    bekende vooroorlogse creaties behoorden de figuren 'Koos Koen',
    de hoofdpersoon in een toneelstuk, waarin hij ook alle andere
    rollen zelf speelde en die hij behalve voor de radio ook 2000
    maal op het toneel tot leven bracht, en 'juffrouw de Bonk', die
    1080 radio-opvoeringen beleefde. In 1932 organiseerde hij als
    eerste een luisterwedstrijd. De opbrengst voor het Rode Kruis
    was twee ton.&lt;/p&gt;
&lt;p&gt;In de oorlogsjaren trad Wam Heskes niet op; hij weigerde lid
    van de Kultuurkamer te worden. Hoewel zijn vrouw een joodse
    was, werd zij wegens gemengd huwelijk wel niet gedeporteerd
    maar zij ondervond met haar gezin veel moeilijkheden. Hun villa
    werd door de Nationaal-Socialistische Beweging (NSB)
    geconfisceerd. Wam hield zijn familie in leven met het tekenen
    van portretten. In september 1944 werd hij door de Landwacht
    met de dood bedreigd, maar hij wist aan terechtstelling te
    ontkomen. Na de oorlog ging hij weer aan het werk bij de
    omroep, waar hij als lid van de hoorspelkern vele rollen
    vertolkte. In 1948 overleed zijn vrouw aan een hartkwaal, een
    verlies dat hij nooit te boven is gekomen. Het werk moest
    echter doorgaan. Behalve aan hoorspelen werkte hij mee aan vele
    populaire amusementsprogramma's als 'Negen heit de klok',
    'Tam-Tam' en 'De Wadders'. Beroemd echter werd hij door zijn
    creatie 'De gewone man zegt er het zijne van'. Van 1946 tot
    1958, bracht hij driemaal per week de teksten tot leven die
    &amp;eacute;&amp;eacute;n jaar door Jan Derks en elf jaar door Toon
    Rammelt, toen programmaleider van de KRO, geschreven werden.
    Wam Heskes was verknocht aan de radio. Acteren voor de
    televisie trok hem niet. Een enkele maal werkte hij aan een
    uitzending mee, maar dan buiten beeld. In 1966 - hij was toen
    75 jaar - is hij met werken gestopt. Hij trok zich terug en
    leefde zeer op zichzelf.&lt;/p&gt;
&lt;p&gt;Wam Heskes gold bij zijn collega's als een vriendelijk en
    geestig mens, maar hun contacten met hem reikten nooit in de
    priv&amp;eacute;-sfeer, waar hij maar een enkeling toeliet. In 1970
    werd hij door een vriend in een zeer verwaarloosde toestand
    aangetroffen. Hij liet Wam, zeer tegen diens zin, naar het
    ziekenhuis overbrengen en verspeelde daarmee een jarenlange
    vriendschap. Heskes wilde niet meer leven en moest dit
    gedwongen wel doen. Dank zij een andere vriend werd hij de drie
    laatste jaren van zijn leven in het rusthuis in Zeist ,,Ons
    Thuis&amp;quot; verzorgd. Om de ziektekosten te kunnen betalen werden
    tijdens een verkooptentoonstelling Wams vele bezittingen,
    waaronder zeer kostbare, verkocht. Zijn AOW-uitkering en een
    toelage van het ministerie van Cultuur, Recreatie en
    Maatschappelijk Werk waren niet toereikend.&lt;/p&gt;
&lt;p&gt;Wam Heskes was een individualist van nature, een
    onafhankelijke vrijgevochten geest, die zelf besliste over zijn
    doen en laten. Daardoor bleef hij ook de eeuwige free-lancer in
    de omroepwereld. Hij wenste zich niet te binden. Een inventief
    mens met een grote werklust, die echter zelf het ogenblik
    bepaalde wanneer hij met de door hem zelf gestelde taak moest
    ophouden.&lt;/p&gt;
&lt;p&gt;Een veelzijdig kunstenaar, een scherp observator in zijn
    schilderijen en tekeningen, die, evenals in zijn radiocreaties,
    het kijkend en luisterend publiek veel genotvolle uren heeft
    geschonken. Zijn visie op de wereld was verre van blijmoedig,
    getuige het persoonlijke vers dat hij schreef voor de vriend,
    de antiquair W. Mijnhardt uit Zeist, die zijn laatste
    levensjaren dragelijk heeft gemaakt: 'De wereld stinkt naar
    patates-frites, de wereld vreet maar patates-frites, de
    wereldvrede is er niet! Wel patates-frites! Die moet ik niet.' 
    &lt;em&gt;(Het Binnenhof.&lt;/em&gt;

    31-7-1971).&lt;/p&gt;
&lt;p&gt;
  &lt;a href='agedeelte'&gt;A: &lt;/a&gt;Documentatiemateriaal bij
  KRO-documentatiedienst.&lt;/p&gt;
&lt;p&gt;
  &lt;a href='lgedeelte'&gt;L: &lt;/a&gt;Conny Sluysmans, 'Wam Heskes wil alleen nog maar
  sterven', in 
  &lt;em&gt;De Telegraaf,&lt;/em&gt;

  31-10-1970; 'Hoorspelacteur met de duizend stemmen. Wam Heskes 80
  jaar', in 
  &lt;em&gt;Televizier. Onafhankelijk radio/ tv-blad,&lt;/em&gt;

  24-7-1971; ',,Gewone man&amp;quot; Wam Heskes. Een vergeten 80-jarige', in
  
  &lt;em&gt;Het Binnenhof,&lt;/em&gt;

  30-7-1971; 'Wam Heskes, de reus, wil niet meer', in 
  &lt;em&gt;Haagsche Courant,&lt;/em&gt;

  31-7-1971; 'Scherp observator en boh&amp;eacute;mien', in 
  &lt;em&gt;Algemeen Dagblad,&lt;/em&gt;

  23-8-1973.&lt;/p&gt;

&lt;p&gt;
&lt;a href=&amp;quot;igedeelte&amp;quot;&gt;I: &lt;/a&gt;Beeldbank van het Nationaal Archief in Den Haag [Foto: Jac. de Nijs; Collectie ANEFO; Heskes in juli 1961].&lt;/p&gt;



&lt;p&gt;H.W.A. Joosten&lt;/p&gt; 
&lt;dtml-var bwn_footer&gt;</text>
  </biography>
</biodes>

