<biodes version="1.0">
  <fileDesc>
    <title>Torck, Lubbert Adolf (1687-1758)</title>
    <ref target="http://resources.huygens.knaw.nl/bwn1880-2000/lemmata/bwn3/torck"/>
    <publisher>
      <name>Biografisch Woordenboek van Nederland:1880-2000</name>
      <ref target="http://resources.huygens.knaw.nl/bwn1880-2000"/>
    </publisher>
  </fileDesc>
  <person>
    <idno type="id">torck</idno>
    <persName><name type="geslachtsnaam">Torck</name>, Lubbert Adolf</persName>
    <sex value="1"/>
    <event type="birth" when="1687"/>
    <event type="death" when="1758"/>
    <state type="occupation">bestuurder</state>
    <state type="occupation">politicus</state>
    <state type="occupation">burgemeester</state>
  </person>
  <biography>
    <graphic url="http://resources.huygens.knaw.nl/bwn1880-2000/lemmata/bwn3/images/images/TORCK.jpg"/>
    <text>&lt;dtml-var bwn_header&gt;
 &lt;p class='genealogie'&gt;
  &lt;strong&gt;Torck, Lubbert Adolf&lt;/strong&gt;, vrijheer van Rosendael en Petkum, lid Raad van State ('s-Gravenhage 5-8-1687 - Rosendael 11-10-1758).

  Zoon van Assueer Torck, heer van Vanenburg, raad in Gelderland,
  en Anna Maria Ripperda, vrouwe van Petkum, Beurse en Heerjansdam.
  Gehuwd op 18-6-1722 met Petronella Wilhelmina van Hoorn. Uit dit
  huwelijk werden geen kinderen geboren.
  
  
  &lt;img src=&amp;quot;images/TORCK.jpg&amp;quot; align=&amp;quot;right&amp;quot; BORDER=&amp;quot;0&amp;quot; alt=&amp;quot;afbeelding van Torck, Lubbert Adolf&amp;quot; class=&amp;quot;bwnimg&amp;quot;&gt;
  
  

  
  &lt;/p&gt;
&lt;p&gt;Lubbert Adolf krijgt reeds op elfjarige leeftijd zijn eerste
    openbare ambten. Hij wordt in 1698 door stadhouder Willem III
    verheven tot drost van Wageningen en richter van het
    Nieuwebroek. Deze twee ambten zal hij tot in 1728
    vervullen.&lt;/p&gt;
&lt;p&gt;In 1708 volgen nieuwe benoemingen: hij wordt ambtsjonker van
    Ede en als schepen opgenomen in de Wageningse magistraat. Met
    de laatstgenoemde stad zal hij zijn leven lang veel contact
    hebben. Bij de boedelscheiding van zijn ouders, in 1712, krijgt
    hij onder andere het 'kasteel' van Wageningen in bezit. Hij
    laat dit geheel afbreken en op de fundamenten 'Huize Vada'
    bouwen. Vanaf 1711 tot 1743 is hij met onderbrekingen
    burgemeester en tot maart 1749 schepen. Torck toont zich een
    actief en bekwaam burgemeester. De slecht geworden houten
    waterpompen laat hij vervangen door hardstenen exemplaren. Hij laat de kerk verfraaien en tussen 1739
    en 1741 bovendien een tiental huizen bouwen.&lt;/p&gt;
&lt;p&gt;Drie&amp;euml;ntwintig jaar oud, in 1710, richt Torck een
    verzoek aan de ridderschap van het kwartier van Veluwe
    toegelaten te worden tot dit college. Zijn verzoek wordt
    ingewilligd en in de loop der jaren klimt hij op tot eerste
    edele. Een jaar na zijn toetreding wordt hij tot 1716, en
    nadien van 1747 tot 1752, lid der Gedeputeerde Staten. In 1717
    dienen zich nieuwe functies aan. In 1719 zou Torck benoemd
    worden tot ambtsjonker van Rheden, maar belangrijker was het
    voor zijn positie en inkomen dat hij in 1717 tot extraordinaris
    raad van het Hof van Gelderland en door de Staten-Generaal in
    de admiraliteit van Amsterdam aangesteld werd. Beide
    benoemingen, de laatstgenoemde zijn eerste buitengewestelijke,
    betekenen een aanzienlijke uitbreiding van zijn invloed.&lt;/p&gt;
&lt;p&gt;In de Amsterdamse admiraliteit - een veel geambieerd en
    voordelig ambt - bleef Torck zitting houden gedurende niet
    minder dan ruim 25 jaar, tot mei 1744. Hij is een kundig,
    toegewijd lid en neemt deel aan de commissie belast met het
    toezicht op de werf en de magazijnen. Hij weet er onder andere
    voor te zorgen dat in 1727 een paar Engelse scheepsbouwers te
    werk worden gesteld voor de modernste technische ontwikkelingen
    op het gebied van de scheepsbouw.&lt;/p&gt;
&lt;p&gt;Al bevond Torck zich na 1717 al hoog op de ladder van zijn
    regentencarri&amp;egrave;re, de belangrijkste prestigieuze successen
    moesten nog volgen. In 1720, als universeel erfgenaam van zijn
    oom en tante Johan en Johanna Margaretha van Arnhem, erft hij
    huis en landgoed Rosendael - het landgoed omvatte ca. 1015 ha.
    - en verwerft hij op 21 januari 1721 de belening van de hoge
    heerlijkheid op dit gebied. Ruim een jaar later trouwt hij de
    niet adellijke maar zeer rijke Petronella van Hoorn, weduwe van
    Jan Trip jr. Door dit huwelijk gaat Torck tot de aanzienlijkste
    kringen van Amsterdam behoren. Petronella brengt een enorm
    vermogen, bijna 1,2 miljoen gulden mee. Haar grote fortuin
    maakt de modernisering en verfraaiing van Rosendael mogelijk en
    de bijna vorstelijke staat die het echtpaar op het landgoed
    voert. Torck laat het huis verbouwen en de tuin opnieuw
    aanleggen. Het huis krijgt een sober aanzien. De zware toren
    wordt door Daniel Marot, voormalig hofarchitect van Willem III,
    verlaagd en met een koepelgewerf bekroond. Van het park weet
    het echtpaar een prachtige terrassenaanleg te laten maken. De
    structuur gaat terug op Jan van Arnhem en de 'Meester van het
    Loo', terwijl Marot de ontwerpen voor terrassen, galerijen en
    tuinpaviljoen geleverd zal hebben. De nu nog bestaande
    schelpengalerij en een waterwerk met vier vijvers worden
    aangelegd. Terzijde van de schelpengalerij verrijst in dezelfde
    tijd het huidige tuinpaviljoen. Voor het verfraaien van het
    interieur heeft Torck eveneens gebruik gemaakt van de kunst en
    kunde van Marot; onder andere wordt een serie van vijf
    tegeltableaux, die te zamen de wandbekleding gevormd hebben van
    een vertrek, aan hem toegeschreven.&lt;/p&gt;
&lt;p&gt;In het openbare leven gaat het Torck ondertussen voor de
    wind. Op zijn benoeming, in 1728, tot richter van Arnhem en
    Veluwezoom (tot 1730) en gecommitteerde in de
    Generaliteits-Rekenkamer (zitting van 1729 tot 1732) volgt in
    1730 het belangrijke ambt van landdrost van Veluwe. Tot zijn
    taak behoort nu onder meer het voorzitten van de vergaderingen
    van het kwartier en de ridderschap van Veluwe en het uitoefenen
    van de rechtspraak. Deze functie zal hij bekleden tot zijn
    dood. Het dijkgraaf schap van Wageningen wordt hem in 1736
    opgedragen. In deze jaren wordt Torck leider van een factie van
    Gelderse leden die zich ten aanzien van de stadhouderlijke
    pretenties van de latere Willem IV gereserveerd opstelt.&lt;/p&gt;
&lt;p&gt;In 1741 bereikt hij het hoogtepunt van zijn invloed en wordt
    tevens het verval van zijn gezaghebbende positie ingeluid. Een
    en ander speelt zich af rond zijn toetreden tot de Raad van
    State. Op 1 mei 1741 wordt Torck in dit college
    ge&amp;iuml;ntroduceerd. Hij wenst echter tegelijkertijd zijn
    sessie in de admiraliteit van Amsterdam te behouden. Deze
    gelijktijdige bekleding van twee generaliteitsambten leidt tot
    protesten van de gewesten Holland en Friesland in de
    Staten-Generaal. Het conflict dat volgt, legt in de
    zomermaanden van 1741 nagenoeg de gehele Staatse machinerie
    stil. Vooral Willem Bentinck werkt Torck tegen, onder meer uit
    afkeer van diens ambitieuze persoonlijkheid en leidende positie
    in Gelderland, maar vooral wegens zijn anti-orangistische en
    neutralistische gezindheid. De Staten van Holland verklaren
    beide ambten onverenigbaar en bevelen de admiraliteit Torcks
    deelneming te beletten, zolang hij lid van de Raad van State
    blijft. De meerderheid van de Staten-Generaal besluit echter de
    combinatie toe te staan. Torck verschijnt vervolgens in de
    vergadering van het admiraliteitscollege en weigert in te gaan
    op het voorstel van de Hollandse afgevaardigden te vertrekken.
    Zijn Hollandse collega's verplaatsen daarop de zitting naar het
    huis van J. Ph. van den Boetzelaer. De Staten-Generaal scharen
    zich opnieuw in meerderheid achter Torck en verlangen
    uitdrukkelijk van de admiraliteit zijn toelating. Holland
    daarentegen dringt gelijktijdig bij het Amsterdamse college op
    een stipte naleving van zijn eigen besluit aan. In de volgende
    maanden beraadslagen de andere gewesten in hun
    Statenvergaderingen over de zaak-Torck. Gelderland houdt vast
    aan de wettigheid van de combinatie van de twee functies. De
    overige gewesten willen dit niet betwisten, maar dringen erop
    aan dat hij, ter wille van een herstel van de onderlinge
    harmonie in de Unie, een van beide opgeeft.&lt;/p&gt;
&lt;p&gt;Torck heeft uiteindelijk geen keuze gedaan. Hij blijft
    officieel lid van de Raad en van de Amsterdamse admiraliteit,
    maar in het laatstgenoemde college verschijnt hij na 26 mei
    1741 niet meer op de vergaderingen. Zijn stoel blijft tot het
    einde van zijn termijn in 1744 onbezet. In de praktijk heeft
    Holland gezegevierd en met behulp van formele gronden een te
    machtige buitenstaander ten val gebracht. Torcks lidmaatschap
    van de Raad van State valt in de periode waarin de Republiek
    betrokken is bij de Oostenrijkse successieoorlog. Hij behoort
    tot de zogenaamde neutralisten. Zijn beleid is erop gericht de
    Republiek zo weinig mogelijk in de oorlog te betrekken. Eind
    1746 verlaat Torck vrijwillig de Raad, naar aanleiding van het
    herbenoemen van generaal K.A.F. Waldeck tot opperbevelhebber
    van het Staatse leger. Deze benoemingskwestie wordt door hem
    tevens aangegrepen zich van de staatsgezinden te
    distanti&amp;euml;ren en naar de oranjegezinden om te zwaaien. Eind
    januari 1747 verklaart hij aanhanger van de prins te zijn
    geworden.&lt;/p&gt;
&lt;p&gt;Torcks politieke invloed vermindert nauwelijks nadat Willem
    IV in 1747 tot stadhouder van alle gewesten is uitgeroepen. Wel
    wordt hij in maart 1749 door de stadhouder, bij diens eerste
    benoeming van de Wageningse magistraat, gepasseerd en niet meer
    aangesteld, noch als burgemeester noch als schepen. Maar in
    1747 was hem geen strobreed in de weg gelegd bij zijn benoeming
    tot bewindhebber van de West-Indische Compagnie te Amsterdam,
    waarin hij tot 1750 zitting zou houden. In 1747 is hij
    bovendien extraordinaris gedeputeerde voor Gelderland in de
    Staten-Generaal geweest. In de jaren vijftig, ruim zestig jaar
    oud, blijft hij actief deelnemen aan de Gelderse landdag
    vergaderingen. Zijn politieke houding in de eerste jaren van de
    Zevenjarige oorlog (1756-1763) wordt opnieuw gekenmerkt door
    een neutraliteitsstreven. In deze laatste levensjaren zorgt
    Torck ervoor dat het dorp Rosendael een afzonderlijke
    kerkelijke gemeente krijgt en hij laat daartoe een kerk en
    predikantswoning bouwen. De inwijding van de kerk,
    plaatsvindend op 9 juli 1758, kon hij nog bijwonen. Want nadat
    hij in die laatste jaren gekweld werd door aanvallen van
    benauwdheid, overlijdt hij op de avond van 11 oktober 1758.
    Vijf dagen later vindt in Wageningen de begrafenis plaats. Hij
    wordt bijgezet in de in 1742 gebouwde familiekelder op het koor
    van de kerk.&lt;/p&gt;
&lt;p&gt;
  &lt;a href='agedeelte'&gt;A: &lt;/a&gt;Huisarchief Rosendael in het Rijksarchief te
  Arnhem.&lt;/p&gt;
&lt;p&gt;
  &lt;a href='lgedeelte'&gt;L: &lt;/a&gt;H.W.M, van der Wijck, 'Het Heerlijck Rosendael mede in
  verband met andere jachtverblijven van Willem III', in 
  &lt;em&gt;Nederlandsen Kunsthistorisch Jaarboek&lt;/em&gt;

  21 (1970) 5-38; J. R. Bruijn, 
  &lt;em&gt;De admiraliteit van Amsterdam in rustige jaren, 1713-1751&lt;/em&gt;

  (Amsterdam [etc.], 1970) passim; H.W.M, van der Wijck, 'Het
  historische landschap van de oostelijke Veluwezoom en Rosendael',
  in 
  &lt;em&gt;Acht zwerfstenen uit het Gelders landschap.&lt;/em&gt;

  Met medew. van G.G. Sleur, V. Westhoff, M.F. M&amp;ouml;rzer Bruyns
  [et al.] (Arnhem, 1979) 71 -116; W. Schennink, 'Lubbert Adolf
  Torck. Een 18de-eeuws Gelders staatsman in zijn verhouding tot
  Willem Bentinck, 1741-1756', in 
  &lt;em&gt;Bijdragen en mededelingen Gelre&lt;/em&gt;

  71 (1980) 127-153; J. Aalbers. 
  &lt;em&gt;De republiek en de vrede van Europa: I Achtergronden en
  algemene aspecten&lt;/em&gt;

  (Groningen, 1980) 45, 214. Proefschrift Utrecht; J. Aalbers,
  'Reinier van Reede van Ginckel en Frederik Willem van Reede van
  Athlone...', in 
  &lt;em&gt;Jaarboek Oud-Utrecht 1982,&lt;/em&gt;

  126.&lt;/p&gt;
&lt;p&gt;
&lt;a href=&amp;quot;igedeelte&amp;quot;&gt;I: &lt;/a&gt;J. R. Bruijn, 
  &lt;em&gt;De admiraliteit van Amsterdam in rustige jaren, 1713-1751&lt;/em&gt;

  (Amsterdam [etc.], 1970) afbeelding tegenover pagina 49 [Portet ca. 1723].&lt;/p&gt;



&lt;p&gt;P.C.I.M. Maris-Kroon&lt;/p&gt; 
&lt;dtml-var bwn_footer&gt;</text>
  </biography>
</biodes>

