<biodes version="1.0">
  <fileDesc>
    <title>Wijting, Alexander Johannes Wilhelm (1925-1986)</title>
    <ref target="http://resources.huygens.knaw.nl/bwn1880-2000/lemmata/bwn4/wijting"/>
    <publisher>
      <name>Biografisch Woordenboek van Nederland:1880-2000</name>
      <ref target="http://resources.huygens.knaw.nl/bwn1880-2000"/>
    </publisher>
  </fileDesc>
  <person>
    <idno type="id">wijting</idno>
    <persName><name type="geslachtsnaam">Wijting</name>, Alexander Johannes Wilhelm</persName>
    <sex value="1"/>
    <event type="birth" when="1925"/>
    <event type="death" when="1986"/>
    <state type="occupation">luchtmachtofficier</state>
  </person>
  <biography>
    <text>&lt;dtml-var bwn_header&gt;
 &lt;p class='genealogie'&gt;
  &lt;strong&gt;Wijting, Alexander Johannes Wilhelm&lt;/strong&gt;, luchtmachtofficier (Magelang (Nederlands-Indi&amp;euml;) 29-6-1925 - Leeuwarden 27-8-1986). 
Zoon van Diedericus Wilhelm Wijting, legerofficier in
  Nederlands-Indi&amp;euml;, en Johanna Frederika Clasina Musler.
  Gehuwd op 1-8-1946 met Margaret Elizabeth Lyle Stewart. Uit dit
  huwelijk werden 1 zoon en 1 dochter geboren.
  

  
  &lt;/p&gt;
&lt;p&gt;Ofschoon geboren in Indi&amp;euml; bracht 'Robbie' Wijting zijn
    jeugd grotendeels door in Nederland: eerst te Soest, later in
    Utrecht en Den Haag. Toen in mei 1940 de Tweede Wereldoorlog
    uitbrak, was hij leerling op de HBS aan de Haagse Beeklaan. De
    Duitse inval maakte grote indruk en deed bij hem het verlangen
    ontstaan zich tegen de bezetter te weer te stellen. Hij raakte
    dan ook spoedig betrokken bij illegale activiteiten. Zijn
    voorkeur ging evenwel uit naar een meer directe deelname, als
    militair, aan de strijd tegen de Duitsers. In het voorjaar van
    1942 brak de toen zestienjarige Wijting zijn HBS-opleiding af
    om te proberen Groot-Brittanni&amp;euml; te bereiken. Na een
    maandenlange, avontuurlijke tocht kwam hij aan in Lissabon,
    vanwaar hij per vliegtuig naar Bristol vertrok.&lt;/p&gt;
&lt;p&gt;Op 18 november 1942 werd Wijting ingelijfd bij het
    reservepersoneel van de landmacht dat was bestemd voor de
    vliegdienst. Enkele dagen later begon hij zijn opleiding bij de
    Royal Air Force (RAF). In feite was hij hiervoor een jaar te
    jong, want reglementair werden alleen jongens van achttien en
    ouder toegelaten. Om die reden gaf hij 1924 als geboortejaar
    op. Na op 25 februari 1944 in Canada zijn vliegerwing te hebben
    ontvangen, keerde Wijting als sergeant-vlieger naar
    Groot-Brittanni&amp;euml; terug om daar zijn operationele training
    te voltooien. Negen maanden later werd hij ingedeeld bij het
    met Spitfires en Mustangs uitgeruste 64e squadron van Fighter
    Command RAF. Met deze eenheid nam hij deel aan verschillende
    oorlogsvluchten boven bezet gebied en Duitsland. In februari
    1945 volgde zijn benoeming tot reserve-tweede-luitenant.&lt;/p&gt;
&lt;p&gt;Na de oorlog besloot Wijting beroepsmilitair te worden en
    zijn bij de RAF opgedane operationele ervaring in dienst te
    stellen van de snel groeiende Nederlandse luchtmacht. In 1946
    en 1947 verbleef hij wederom geruime tijd in
    Groot-Brittanni&amp;euml; om daar bij de RAF een
    vliegerinstructeurs- en een schietinstructeurscursus te volgen.
    Na voltooiing van zijn opleidingen was hij van 1947 tot 1950
    instructeur op de vliegbasis Gilze-Rijen. Wijtings loopbaan bij
    de luchtstrijdkrachten verliep vervolgens bijzonder
    voorspoedig. Hij vervulde onder andere van 1950 tot 1953 de
    functie van vluchtcommandant bij de Jachtvliegschool Twenthe en
    was daarna squadroncommandant, eerst begin 1953 op Leeuwarden,
    later van 1953 tot 1956 op Soesterberg. Intussen tot majoor
    bevorderd, doorliep hij in 1956 de cursus hogere vorming aan de
    Luchtmachtstafschool te Ypenburg. In aansluiting hierop
    bekleedde hij afwisselend beleidsfuncties binnen de
    luchtmachtleiding en belangrijke posten in de operationele
    sfeer. Internationale ervaring deed hij op in de jaren
    1962-1965 bij het hoofdkwartier van de Tweede Geallieerde
    Tactische Luchtmacht te M&amp;ouml;nchengladbach.&lt;/p&gt;
&lt;p&gt;In 1967 werd Wijting - inmiddels kolonel - commandant van de
    vliegbasis Leeuwarden. Twee jaar later volgde zijn benoeming
    tot adjunct-opperofficier personeel van de Koninklijke
    Luchtmacht. In die hoedanigheid was hij nauw betrokken bij de
    totstandkoming van het rapport 
    &lt;em&gt;De mens in de Koninklijke Luchtmacht in de zeventiger
    jaren&lt;/em&gt;

    uit 1970. In 1971 werd Wijting benoemd tot sous-chef van de
    Luchtmachtstaf, na kort tevoren te zijn bevorderd tot
    commodore. Twee jaar later verruilde hij deze post voor die van
    commandant van het Commando Tactische Luchtstrijdkrachten. Deze
    functie, waaraan de rang van generaal-majoor was verbonden,
    vervulde hij slechts gedurende korte tijd. Met ingang van 5
    november 1973 werd Wijting namelijk benoemd tot voorzitter van
    het Comit&amp;eacute; Verenigde Chefs van Staven, als opvolger van
    luitenant-generaal W. van Rijn, die in juni van dat jaar uit
    onvrede over de door het kabinet-Den Uyl (1973-1977)
    aangekondigde bezuinigingen op Defensie zijn ontslag had
    aangeboden. Door deze benoeming werd hij de hoogstgeplaatste
    militair in ons land.&lt;/p&gt;
&lt;p&gt;Wijting dankte deze verrassende benoeming onder meer aan het
    feit dat hij deel had uitgemaakt van de Commissie van Militaire
    en Civiele Deskundigen, die in de jaren 1971/1972 een rapport
    samenstelde over de toekomst van de Nederlandse defensie. Als
    lid van deze zogeheten commissie-Van Rijckevorsel had hij zich
    tevens met de specifieke problemen van de Koninklijke Marine en
    de Koninklijke Landmacht vertrouwd kunnen maken. Ook Wijtings
    relatief jonge leeftijd maakte hem geschikt voor deze post: hij
    was pas 48 jaar, zodat hij - de voor beroepsmilitairen
    verplichte dienstverlating op 55-jarige leeftijd in aanmerking
    genomen - zijn nieuwe post zeven jaar zou kunnen vervullen.&lt;/p&gt;
&lt;p&gt;Met de benoeming van Wijting leek de nodige
    continu&amp;iuml;teit binnen de hoogste militaire leiding op het
    ministerie van Defensie gewaarborgd. Daaraan bestond in de
    gegeven omstandigheden grote behoefte. De toenmalige
    socialistische minister van Defensie, H. Vredeling, wenste
    namelijk de topstructuur van zijn ministerie ingrijpend te
    wijzigen om aldus op de langere termijn een grotere samenhang
    in het defensiebeleid te bewerkstelligen. De opvolger van Van
    Rijn zou te zijner tijd in het kader van de voorgenomen
    reorganisatie de nieuwe functie van chef van de Defensiestaf
    vervullen en als zodanig mede leiding dienen te geven aan de
    veranderingen die op het departement zouden moeten worden
    doorgevoerd.&lt;/p&gt;
&lt;p&gt;Ruim zeven jaar fungeerde Wijting als hoogste militaire
    adviseur van de minister van Defensie: aanvankelijk als
    luitenant-generaal en vanaf 1 december 1976, de datum waarop de
    nieuwe topstructuur officieel van kracht werd, in de rang van
    generaal. Hij accepteerde loyaal dat de politiek bezuinigingen
    oplegde aan de krijgsmacht en gaf, in goed onderling overleg
    met de betrokken politici en militairen, de wegen aan waarlangs
    de besparingen op het defensiebudget het beste konden worden
    bereikt. In het algemeen werden deze bezuinigingen zo gekozen
    dat zij de effici&amp;euml;ntie zouden verbeteren en de
    gevechtskracht niet wezenlijk zouden aantasten. Mede door
    Wijtings stimulerende optreden kon zo, juist onder het 'linkse'
    kabinet-Den Uyl, een begin worden gemaakt met de voor de
    vernieuwing van het materieel van de drie krijgsmachtdelen
    noodzakelijke investeringen.&lt;/p&gt;
&lt;p&gt;Op 1 november 1980 ging Wijting met functioneel
    leeftijdsontslag. Na zijn dienstverlating vervulde hij onder
    meer van 1981 tot 1985 de functie van voorzitter van de Raad
    van Advies inzake Luchtvaartongevallen bij de Koninklijke
    Luchtmacht en van 1982 tot 1985 die van voorzitter van de
    Koninklijke Nederlandse Vereniging voor Luchtvaart. Hij
    overleed op 61-jarige leeftijd aan de gevolgen van een
    hartaanval.&lt;/p&gt;
&lt;p&gt;Wijting stond bekend als een scherpzinnig, energiek en
    doortastend officier. Ofschoon hij zich bijzonder verknocht
    voelde aan de Koninklijke Luchtmacht en dit krijgsmachtdeel
    graag tot aan zijn leeftijdsontslag had gediend, vervulde hij
    ook de functie van voorzitter van het Comit&amp;eacute; Verenigde
    Chefs van Staven en later die van chef van de Defensiestaf met
    grote toewijding en voortvarendheid.&lt;/p&gt;
&lt;p&gt;
  &lt;a href='pgedeelte'&gt;P: &lt;/a&gt;Artikelen van militair-wetenschappelijke aard in 
    &lt;em&gt;Wetenschappelijk Jaarbericht van de Vereniging ter
    beoefening van de Krijgswetenschap&lt;/em&gt;

    (1956, 1957 en 1962) en 
    &lt;em&gt;De Militaire Spectator&lt;/em&gt;

    (1958 en 1967).&lt;/p&gt;
&lt;p&gt;
  &lt;a href='lgedeelte'&gt;L: &lt;/a&gt;Behalve herdenkingsartikelen o.a. in 
  &lt;em&gt;Friesch Dagblad&lt;/em&gt;

  , 29-8-1986, door Bram Stemerdink, in 
  &lt;em&gt;NRC Handelsblad&lt;/em&gt;

  , 8-9-1986, door J.B. Spiegelenberg, in 
  &lt;em&gt;Onze Luchtmacht&lt;/em&gt;

  38 (1986) 5 (okt.) 1: 'Generaal Wijting voorzitter Verenigde
  Chefs van Staven', 
  &lt;em&gt;ibidem&lt;/em&gt;

  25 (1973) 156-157; interview door Hans Hoffmann, in 
  &lt;em&gt;Het Vrije Volk&lt;/em&gt;

  , 7-2-1976; J.J.D. '16-jarige Engelandvaarder, nu generaal A.J.W.
  Wijting, vluchtte in 1942 uit Nederland', in 
  &lt;em&gt;De Vliegende Hollander&lt;/em&gt;

  , 36 (1980) [5] (mei) 8-11. Een overzicht van de officiersrangen
  die Wijting doorliep in: 
  &lt;em&gt;Naam- en ranglijst der officieren van de Koninklijke Landmacht
  en de Koninklijke Luchtmacht&lt;/em&gt;

  140 (1980) 5.&lt;/p&gt;
&lt;p&gt;J.A.M.M. Janssen&lt;/p&gt; 
&lt;dtml-var bwn_footer&gt;</text>
  </biography>
</biodes>

