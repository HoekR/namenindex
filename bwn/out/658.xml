<biodes version="1.0">
  <fileDesc>
    <title>Hallema, Anne (1893-1973)</title>
    <ref target="http://resources.huygens.knaw.nl/bwn1880-2000/lemmata/bwn3/hallema"/>
    <publisher>
      <name>Biografisch Woordenboek van Nederland:1880-2000</name>
      <ref target="http://resources.huygens.knaw.nl/bwn1880-2000"/>
    </publisher>
  </fileDesc>
  <person>
    <idno type="id">hallema</idno>
    <persName><name type="geslachtsnaam">Hallema</name>, Anne</persName>
    <sex value="1"/>
    <event type="birth" when="1893"/>
    <event type="death" when="1973"/>
    <state type="occupation">historicus</state>
  </person>
  <biography>
    <text>&lt;dtml-var bwn_header&gt;
 &lt;p class='genealogie'&gt;
  &lt;strong&gt;Hallema, Anne&lt;/strong&gt;, historisch publicist (Tzum, gem. Franekeradeel 8-9-1893 - Breda 23-2-1973).

  Zoon van Jan (Ruurds) Hallema, gardenier, en Aafke van Dijk.
  Gehuwd op 15-5-1915 met Aukje Miedema. Uit dit huwelijk werden 2
  dochters geboren. 
  

  
  &lt;/p&gt;
&lt;p&gt;Hallema werd na de normaalschool opgeleid tot onderwijzer,
    maar hij heeft slechts kort voor de klas gestaan. De
    mobilisatie wegens het uitbreken van de Eerste Wereldoorlog
    onttrok hem aan zijn werkkring in de school te Franeker waar
    hij sinds 1912 fungeerde. Nadat hij in de jaren 1918 tot 1920
    een mislukte poging had ondernomen een positie te verwerven in
    de handel in thee en tabak, aanvaardde hij in 1920 een
    betrekking bij het rijksopvoedingswezen. Hij was verbonden aan
    de Rijksopvoedingsgestichten te Leeuwarden, Alkmaar en
    Harderwijk. Vanaf 1922 was hij onderwijzer aan de Tuchtschool
    voor jongens te Ginneken (later 'groepsleider' aan de
    Rijksinrichting voor jongens den Hey-acker). Hallema heeft zich
    consci&amp;euml;ntieus en met liefde van deze ambtelijke taak
    gekweten.&lt;/p&gt;
&lt;p&gt;Hoewel van hervormden huize, wist hij zich in het
    Noordbrabantse, en meer speciaal in het Bredase, milieu
    vrienden te maken. Politiek ge&amp;euml;ngageerd was Hallema
    nauwelijks. In de jaren dertig was hij lid van de Liberale
    Staatspartij en na de Tweede Wereldoorlog korte tijd van de
    Partij van de Arbeid. Hij werd gekozen als lid van de
    tijdelijke gemeenteraad van Breda (oktober 1945 tot augustus
    1946). In het openbare leven trad hij weinig op de voorgrond.
    Voor de lokale geschiedbeoefening van Breda is zijn steun
    belangrijk geweest bij de oprichting van de Geschied- en
    Oudheidkundige Kring van Stad en Land van Breda &amp;quot;De Oranjeboom&amp;quot;
    (1948). Jarenlang had hij zitting in de redactie van het door
    de kring uitgegeven 
    &lt;em&gt;Jaarboek.&lt;/em&gt;
&lt;/p&gt;
&lt;p&gt;E&amp;eacute;n grote passie heeft het leven van Hallema, die geen
    oratorische gave bezat, zeker beheerst: geschiedvorsing en
    geschiedschrijving. Hoewel hij autoditact was, heeft hij op
    historisch terrein een respectabel niveau bereikt. De omvang
    van zijn publicistische arbeid - sinds 1917 - is verbluffend:
    bijna veertig boeken en brochures, vele honderden artikelen in
    vak- en populaire bladen, en duizenden kranteartikelen. Enkele
    thema's hadden Hallema's voorliefde: het kind, strafrecht en
    gevangeniswezen, het Huis van Oranje, ambacht en nijverheid.
    Speurzin, onderscheidingsvermogen, werklust en een welversneden
    pen hebben het Hallema mogelijk gemaakt een oeuvre op te bouwen
    dat qua omvang singulier is: boeken over kinderspelen,
    weeshuizen, bierbrouwerij; biografie&amp;euml;n over Amalia van
    Solms [1940], koning Willem II (1949), admiraal Tromp [1941] en
    Hugo de Groot (1942), maar ook over de koopman-industrieel J.P.
    van Rossum (1947); lokale studies over de politie en de
    gevangenis in vroeger dagen, maar ook over scholen, onderwijs
    en kerkelijk leven.&lt;/p&gt;
&lt;p&gt;Een defect van Hallema's tomeloze werkwijze was ongetwijfeld
    het gemis aan reflectie en aan geduldig literatuuronderzoek.
    Wijdlopigheid van stijl - hem verweten door overigens
    waarderende recensenten als J.G. van Dillen of L.J. van
    Apeldoorn - is een symptoom van gebrek aan zelftucht.
    Daartegenover staat de grote waarde van het pionierskarakter
    van een belangrijk deel van Hallema's thematiek. Hij heeft, als
    &amp;eacute;&amp;eacute;n der eersten, de aandacht gevestigd op onderwerpen
    als het strafrecht, het tucht- en werkhuis of het politiecorps,
    die pas tegen het einde van Hallema's werkzame leven serieuze
    aandacht der historici kregen. Zijn naam blijft onverbrekelijk
    verbonden aan de vondst in 1925 van het manuscript van het
    oudste ontwerp van Dirck Volckertsz. Coornherts 
    &lt;em&gt;Boeventucht&lt;/em&gt;

    en aan de publikatie van vele archivalia die betrekking hebben
    op de stichting van lokale tucht- en werkhuizen in de 16e en
    17e eeuw (vooral Jan van Houts rapporten en adviezen aangaande
    het Amsterdamse tuchthuis).&lt;/p&gt;
&lt;p&gt;Erkenning van zijn verdiensten blijkt onder meer uit zijn
    verkiezing tot lid van de Maatschappij der Nederlandse
    Letterkunde te Leiden (1934) en zijn koninklijke onderscheiding
    (1964).&lt;/p&gt;
&lt;p&gt;
  &lt;a href='agedeelte'&gt;A: &lt;/a&gt;Particulier archief in het bezit van de familie; een
  deel van Hallema's historische documentatie werd afgestaan aan
  het Gemeentearchief van Breda.&lt;/p&gt;
&lt;p&gt;
  &lt;a href='pgedeelte'&gt;P: &lt;/a&gt;Henrica E. Verwoerd, 
    &lt;em&gt;Bibliografie van Anne Hallema, Tzum (Franekeradeel) 8
    september 1893 -Breda 23 februari 1973&lt;/em&gt;

    (Leeuwarden, 1979). Fryske Akademy: 559.&lt;/p&gt;
&lt;p&gt;
  &lt;a href='lgedeelte'&gt;L: &lt;/a&gt;F.A. Holleman, in 
  &lt;em&gt;Jaarboek van de Maatschappij der Nederlandse Letterkunde te
  Leiden 1972 - 1973,&lt;/em&gt;

  125-136; F.A. Brekelmans, in 
  &lt;em&gt;Jaarboek van de Geschied- en Oudheidkundige Kring van Stad en
  Land van Breda &amp;quot;De Oranjeboom&amp;quot;&lt;/em&gt;

  26 (1973) 1-8; idem, in 
  &lt;em&gt;Economisch- en Sociaal-Historisch Jaarboek&lt;/em&gt;

  38 (1975) 340-341.&lt;/p&gt;
&lt;p&gt;A.H. Huussen jr.&lt;/p&gt; 
&lt;dtml-var bwn_footer&gt;</text>
  </biography>
</biodes>

