<biodes version="1.0">
  <fileDesc>
    <title>Rutgers, Johannes (1850-1924)</title>
    <ref target="http://resources.huygens.knaw.nl/bwn1880-2000/lemmata/bwn3/rutgersj"/>
    <publisher>
      <name>Biografisch Woordenboek van Nederland:1880-2000</name>
      <ref target="http://resources.huygens.knaw.nl/bwn1880-2000"/>
    </publisher>
  </fileDesc>
  <person>
    <idno type="id">rutgersj</idno>
    <persName><name type="geslachtsnaam">Rutgers</name>, Johannes</persName>
    <sex value="1"/>
    <event type="birth" when="1850"/>
    <event type="death" when="1924"/>
    <state type="occupation">medicus</state>
  </person>
  <biography>
    <graphic url="http://resources.huygens.knaw.nl/bwn1880-2000/lemmata/bwn3/images/images/RUTGERSJ.jpg"/>
    <text>&lt;dtml-var bwn_header&gt;
 &lt;p class='genealogie'&gt;
  &lt;strong&gt;Rutgers, Johannes&lt;/strong&gt;, seksuoloog (Hallum, gem. Ferwerderadeel 24-8-1850 - Heerenveen 13-8-1924).

  Zoon van Sebald Justinus Rutgers, predikant, en Anna Maria
  Wolthers. Gehuwd op 28-5-1874 met Cornelia Everharda Thiens
  Abresch. Uit dit huwelijk werden 2 zoons en 2 dochters geboren.
  Na haar overlijden (18-2-1884) gehuwd op 3-8-1885 met Maria
  Wilhelmina Hendrika Hoitsema. Uit dit huwelijk werden geen
  kinderen geboren.
  
&lt;img src=&amp;quot;images/RUTGERSJ.jpg&amp;quot; align=&amp;quot;right&amp;quot; BORDER=&amp;quot;0&amp;quot; alt=&amp;quot;afbeelding van Rutgers, Johannes&amp;quot; class=&amp;quot;bwnimg&amp;quot;&gt;
  
  &lt;/p&gt;
&lt;p&gt;De medicus Jan Rutgers, die zich zou opwerpen als de grote
    voorvechter van geboortenregeling op humanitaire gronden, kwam
    voort uit een Fries predikantengeslacht. Aanvankelijk volgde
    hij deze traditie en voltooide hij op 22-jarige leeftijd een
    theologische studie aan de Rijksuniversiteit te Groningen,
    alwaar hij ook het gymnasium had doorlopen. Aangezien men pas
    beroepbaar was op 23-jarige leeftijd moest hij wachten tot 1874
    alvorens predikant te Hornhuizen (Gr) te worden. Reeds in het
    volgende jaar na de geboorte van zijn eerste kind raakte
    Rutgers in een ernstige crisis ten aanzien van geloof en
    levensbestemming. Hij legde zijn ambt neer en schreef zich nog
    in 1875 opnieuw in als student te Groningen, en wel aan de
    medische faculteit. Zijn vader nam de financi&amp;euml;le zorg voor
    hem en zijn jonge gezin op zich.&lt;/p&gt;
&lt;p&gt;De studie van de geneeskunde, die vanaf november 1877 werd
    voortgezet aan de Rijksuniversiteit te Leiden, werd in
    opmerkelijk korte tijd voltooid. Op 7 juli 1879 legde Rutgers
    het artsexamen af. Nog in hetzelfde jaar promoveerde hij te
    Groningen op een proefschrift, handelend over de invloed van
    leverziekten op de nierfunctie en vestigde hij zich als arts
    aan het Haringvliet te Rotterdam. Hij kreeg een drukke
    praktijk, werd bestuurslid van de plaatselijke afdeling van de
    Nederlandsche Maatschappij tot Bevordering van de Geneeskunst
    en mederedacteur van het 
    &lt;em&gt;Geneeskundig jaarboekje.&lt;/em&gt;

    Daar overleed na enkele jaren zijn echtgenote aan de late
    gevolgen van een kraambedinfectie.&lt;/p&gt;
&lt;p&gt;In 1885 hertrouwde Rutgers met de drie jaar oudere 'Mietje'
    Hoitsema, hoofd van een uloschool voor meisjes. Dit huwelijk
    zou een grote ommekeer in zijn leven betekenen. Het echtpaar
    ontwikkelde links-radicale opvattingen en bekeerde zich tot het
    socialisme, feminisme, neomalthusianisme en vegetarisme. Naast
    zijn algemene praktijk begon Rutgers in 1892 een speciaal
    spreekuur voor geboortenbeperking, waar gratis hulp aan
    minvermogenden werd geboden. Hij volgde hiermee het voorbeeld
    van Aletta Jacobs, die al in 1882 te Amsterdam en soortgelijk
    initiatief had genomen. De belangstelling voor Rutgers' gratis
    anticonceptiespreekuur was teleurstellend: '...de zaak is nog
    te vreemd', schreef hij in 1893 verontschuldigend aan zijn
    vriend Ferdinand Domela Nieuwenhuis.&lt;/p&gt;
&lt;p&gt;Aanvankelijk was het vooral Rutgers' echtgenote die zich
    actief voor de vrouwenemancipatie inspande. Het moet mogelijk
    aan haar invloed worden toegeschreven dat Rutgers zich ook in
    organisatorische en propagandistische richting ging
    ontwikkelen. Van nature schijnt hij een in zichzelf gekeerde en
    onbuigzame man geweest te zijn, van wie men eerder zou
    verwachten dat hij zich in de studeerkamer of de spreekkamer
    zou ontplooien. In 1901 werd hij in navolging van zijn vrouw
    lid van de Nieuw-Malthusiaansche Bond (NMB) om spoedig daarna
    het secretariaat van het hoofdbestuur van de Bond op zich te
    nemen. Gedurende achttien jaar zou hij de spil van de Bond
    zijn. Zijn echtgenote was van 1901 tot 1912 voorzitter van deze
    organisatie. Gedreven door zijn principes, waaraan al het
    andere ondergeschikt werd gemaakt, stapelden zijn bestuurlijke
    en propagandistische verplichtingen zich op. Al vanaf 1900
    organiseerde Rutgers in het kader van de NMB een opleiding voor
    niet-medici tot deskundige hulpverleners op het gebied van
    voorbehoedmiddelen. Ook werd hij redacteur van het tijdschrift 
    &lt;em&gt;Het Gelukkig Huisgezin.&lt;/em&gt;
&lt;/p&gt;
&lt;p&gt;In 1904 voelde Rutgers zich gedwongen zijn medische praktijk
    op te geven en vestigde hij zich als 'rustend geneesheer' in
    Den Haag. Voortaan kon hij zich volledig inzetten voor de zaak
    van de geboortenbeperking, vooral belichaamd door de NMB. Voor
    Rutgers vormde anticonceptie door middel van voorbehoedmiddelen
    een onderdeel van de bevrijding van de moderne mens uit het
    keurslijf van een onnatuurlijke moraal. Geleidelijk groeiden in
    Rutgers bezwaren tegen een levenslange huwelijksgelofte, die
    hij op den duur even 'onzedelijk en onredelijk' als de
    kloostergelofte beschouwde. Men kan ook in het kader van zijn
    streven naar 'biologische bevrijding' zien het feit dat hij een
    van de zeer weinige medici was geweest die zich naast prof.
    Hector Treub schaarden in diens actie - tussen 1895 en 1900 -
    tot het opheffen van de strafbaarheid van abortus provocatus.
    Rutgers was ook medeondertekenaar van het door Arnold Aletrino
    ge&amp;iuml;nstigeerde adres dat aandrong op erkenning en
    aanvaarding van de homofilie (1912). Voor het
    prostitutievraagstuk zag hij geen heil in restrictieve
    maatregelen, maar geloofde hij in een radicale maatschappelijke
    oplossing: hij beschouwde anarchisme en socialisme als twee
    stromingen die respectievelijk 'de individuele autonomie' en
    'een kameraadschappelijke organisatie van de samenleving
    voorbereiden'. Het was op initiatief van Rutgers dat de NMB
    zich na het uitbreken van de Eerste Wereldoorlog pacifistisch
    uitsprak en toetrad tot de Anti-Oorlogsraad.&lt;/p&gt;
&lt;p&gt;Steeds meer vervreemdde Rutgers zich van de artsenwereld
    door zijn opvattingen omtrent de seksualiteit. Zelfs Aletta
    Jacobs kon zich niet vinden in de idee&amp;euml;n die Rutgers in
    'zijn' Bond verwezenlijkte, en dat geldt vooral voor de
    inschakeling van niet-medici als anticonceptieadviseurs, waarin
    trouwens velen het gevaar van potenti&amp;euml;le aborteurs zagen.
    Maar ook raakte Rutgers ge&amp;iuml;soleerd van de socialistische
    hoofdstroom, die toen nog het gebruik van voorbehoedmiddelen
    afwees en periodieke onthouding aanbeval in het kader van de
    'Rein-Leven-Beweging'. De NMB vond in Rutgers' tijd nog steeds
    zijn aanhang vooral onder de linksliberalen, en het ledental
    bleef beperkt tot enkele duizenden. Pas na 1928 trad een sterke
    groei van de beweging op, die in tien jaar tijds tot een
    verviervoudiging van het ledental leidde.&lt;/p&gt;
&lt;p&gt;Op 68-jarige leeftijd, nl. op 16 maart 1919, legde Rutgers
    zijn functies in de Bond neer en werd hij benoemd tot erelid.
    Nog in 1922 kwam zijn 
    &lt;em&gt;Das Sexualleben in seiner biologischen Bedeutung als ein
    Hauptfaktor zur Lebensenergie f&amp;uuml;r Mann und Weib, f&amp;uuml;r
    die Pflanzen und f&amp;uuml;r die Tiere&lt;/em&gt;

    uit. Rutgers' dood, twee jaar later, is op tragische wijze
    onopgemerkt gebleven: zijn stoffelijk overschot werd pas na
    vele dagen gevonden in het huis van zijn zuster die in het
    ziekenhuis lag. De Nederlandse geneeskundige wereld besteedde
    geen enkele aandacht aan zijn verscheiden. Slechts in kleine
    kring werd de herinnering aan Rutgers levend gehouden: 
    &lt;em&gt;Het Gelukkig Huisgezin&lt;/em&gt;

    wijdde een speciaal nummer aan zijn nagedachtenis met vele
    bijdragen. De consultatiebureaus van de NMB, later omgezet in
    de Nederlandse Vereniging voor Sexuele Hervorming (NVSH),
    werden als Dr. J. Rutgers huizen aangeduid, met uitzondering
    van het Amsterdamse, dat naar Aletta Jacobs werd vernoemd. De
    Nederlandse Stichting Consultatiebureaus voor Huwelijks- en
    Geslachtsleven, in 1969 ontkoppeld van de NVSH, nam in het
    daaropvolgende jaar de naam van Dr. J. Rutgers Stichting
    aan.&lt;/p&gt;
&lt;p&gt;
  &lt;a href='agedeelte'&gt;A: &lt;/a&gt;Persoonlijk archief - dr. J. Rutgers in archief -
  Nieuw-Malthusiaansche Bond, in Internationaal Instituut voor
  Sociale Geschiedenis, Amsterdam.&lt;/p&gt;
&lt;p&gt;
  &lt;a href='pgedeelte'&gt;P: &lt;/a&gt;Zie voor bibliografie in onder L genoemd werk van
    R&amp;ouml;ling, 284-288.&lt;/p&gt;
&lt;p&gt;
  &lt;a href='lgedeelte'&gt;L: &lt;/a&gt;G. Nabrink, 
  &lt;em&gt;Seksuele hervorming in Nederland&lt;/em&gt;

  (Nijmegen
  &lt;em&gt;,&lt;/em&gt;

  1978) 82-96; G.A. Lindeboom, 
  &lt;em&gt;Dutch m&amp;eacute;dical biography&lt;/em&gt;

  (Amsterdam, 1984) 1696-1697; H.Q. R&amp;ouml;ling, 
  &lt;em&gt;'De tragedie van het geslachtsleven '. Dr. J. Rutgers
  (1850-1924) en de Nieuw-Malthusiaansche Bond&lt;/em&gt;

  (Amsterdam, 1987).&lt;/p&gt;


&lt;p&gt;
&lt;a href=&amp;quot;igedeelte&amp;quot;&gt;I: &lt;/a&gt;H.Q. R&amp;ouml;ling, 
  &lt;em&gt;'De tragedie van het geslachtsleven '. Dr. J. Rutgers
  (1850-1924) en de Nieuw-Malthusiaansche Bond&lt;/em&gt;

  (Amsterdam, 1987) afbeelding tegenover titelblad.&lt;/p&gt;



&lt;p&gt;J.K. van der Korst&lt;/p&gt; 
&lt;dtml-var bwn_footer&gt;</text>
  </biography>
</biodes>

