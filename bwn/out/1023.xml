<biodes version="1.0">
  <fileDesc>
    <title>Kossmann, Friedrich Karl Heinrich (1893-1968)</title>
    <ref target="http://resources.huygens.knaw.nl/bwn1880-2000/lemmata/bwn4/kossman"/>
    <publisher>
      <name>Biografisch Woordenboek van Nederland:1880-2000</name>
      <ref target="http://resources.huygens.knaw.nl/bwn1880-2000"/>
    </publisher>
  </fileDesc>
  <person>
    <idno type="id">kossman</idno>
    <persName><name type="geslachtsnaam">Kossmann</name>, Friedrich Karl Heinrich</persName>
    <sex value="1"/>
    <event type="birth" when="1893"/>
    <event type="death" when="1968"/>
    <state type="occupation">bibliothecaris</state>
  </person>
  <biography>
    <graphic url="http://resources.huygens.knaw.nl/bwn1880-2000/lemmata/bwn4/images/images/KOSSMANN.jpg"/>
    <text>&lt;dtml-var bwn_header&gt;
 &lt;p class='genealogie'&gt;
  &lt;strong&gt;Kossmann, Friedrich Karl Heinrich&lt;/strong&gt;, bibliothecaris ('s-Gravenhage 10-3-1893 - Rotterdam 31-3-1968). Zoon van Ernst Ferdinand Kossmann, leraar, en Sophie Hedwig
  Josefine Kliver. Gehuwd op 13-9-1920 met Doortje Cornelia Touw.
  Uit dit huwelijk werden 3 zoons geboren.
  

&lt;img src=&amp;quot;images/KOSSMANN.jpg&amp;quot; align=&amp;quot;right&amp;quot; BORDER=&amp;quot;0&amp;quot; alt=&amp;quot;afbeelding van Kossmann, Friedrich Karl Heinrich&amp;quot; class=&amp;quot;bwnimg&amp;quot;&gt;
  
  &lt;/p&gt;
&lt;p&gt;Frits Kossmann groeide op in Den Haag. Beide ouders waren
    van Duitse afkomst. Hij doorliep het Gymnasium Haganum, waar
    zijn vader leraar Duits was, en ging in 1911 aan de Leidse
    universiteit Nederlandse letteren studeren. Na het doctoraal
    examen op 19 maart 1918 was hij korte tijd werkzaam bij het
    onderwijs, totdat hij in januari 1919 werd aangesteld als
    wetenschappelijk assistent bij de Leidse
    universiteitsbibliotheek. Drie jaar later, op 5 juli 1922,
    promoveerde hij in Leiden bij prof. J.W. Muller op een
    dissertatie getiteld 
    &lt;em&gt;Nederlandsch versrythme. De versbouwtheorie&amp;euml;n in
    Nederland en de rythmische grondslag van het Nederlandsche
    vers&lt;/em&gt;

    . Voor dit zeer oorspronkelijke werkstuk, waarmee hij wilde
    afrekenen met de op klassieke theorie&amp;euml;n berustende
    beschouwingen over de versbouw, verwierf hij het predikaat cum
    laude.&lt;/p&gt;
&lt;p&gt;Op 1 december 1923 trad Kossmann in functie als
    adjunct-bibliothecaris bij de Gemeentebibliotheek te Rotterdam.
    Zijn chef was daar Willem de Vreese, de schepper van de
    Bibliotheca Neerlandica Manuscripta. De Rotterdamse
    Gemeentebibliotheek vervult twee functies. Enerzijds staat zij
    ten dienste van een zo breed mogelijk publiek. Anderzijds is
    zij een instelling van wetenschappelijk gehalte, met als
    kostbaarste bezit een schitterende collectie van vroege
    Erasmusdrukken. Deze combinatie van een sociaal-culturele
    opdracht met een wetenschappelijke component trok Kossmann aan.
    Op 1 februari 1934 volgde hij Willem de Vreese op. Hij zag zich
    al spoedig voor een interessante taak geplaatst: de
    voorbereiding van een internationaal symposium en een
    tentoonstelling die in 1936 te Rotterdam zouden plaatsvinden
    ter gelegenheid van de vierhonderdste sterfdag van Erasmus.&lt;/p&gt;
&lt;p&gt;Kossmann heeft, als zovele bibliothecarissen van zijn
    generatie, de wind niet mee gehad. Toen de economische crisis
    wat begon af te nemen en er enige ruimte leek te komen voor het
    ontplooien van nieuwe initiatieven, brak de Tweede Wereldoorlog
    uit. Afgezien van de materi&amp;euml;le problemen waarmee zijn
    bedrijf geconfronteerd werd, kreeg hij te stellen met
    Duitsgezinde elementen onder zijn personeel, die gaandeweg door
    het gelijkgeschakelde stadsbestuur op posten werden gezet waar
    zij niet thuishoorden. Het feit dat hij een joodse grootvader
    onder zijn voorgeslacht telde, maakte de zaak voor Kossmann
    niet eenvoudiger. Hij heeft in deze jaren behoedzaam doch met
    taaie vasthoudendheid gemanoeuvreerd, niet heldhaftig maar
    intelligent, en uit Nederlands oogpunt onberispelijk.&lt;/p&gt;
&lt;p&gt;Na de bevrijding had het gemeentebestuur van Rotterdam niet
    in de eerste plaats aandacht voor een culturele dienst die de
    oorlog zonder kleerscheuren was doorgekomen. Toen er weer wat
    meer financi&amp;euml;le armslag kwam, was Kossmann er voortdurend
    op bedacht de juiste proportie te handhaven tussen de
    lectuurvoorziening in brede zin en de wetenschappelijke functie
    van de instelling. Op 31 maart 1958 legde hij, 65 jaar oud,
    zijn ambt neer.&lt;/p&gt;
&lt;p&gt;Kossmanns verdiensten beperkten zich niet tot de stad waarin
    hij werkzaam was geweest, en waar hij veel heeft gedaan voor
    instellingen als de Volksuniversiteit en het Historisch
    Genootschap 'Roterodamum'. In de Nederlandse bibliotheekwereld
    speelde hij al vroeg een rol. Van 1922 tot 1929 was hij
    bestuurslid van de Nederlandsche Vereeniging van
    Bibliothecarissen. Jarenlang was hij actief betrokken bij de
    opleiding. Van 1927 tot 1958 was hij redactiesecretaris van het
    vaktijdschrift 
    &lt;em&gt;Bibliotheekleven&lt;/em&gt;

    . Van 1939 tot aan zijn dood maakte hij deel uit van de
    Rijkscommissie van Advies inzake het Bibliotheekwezen. Kossmann
    vormde met P.C. Molhuysen en P.J. Blok de hoofdredactie voor de
    delen VI (1924), VII (1927) en VIII (1930) van het 
    &lt;em&gt;Nieuw Nederlandsch Biografisch Woordenboek&lt;/em&gt;

    . Voor de laatste twee delen, IX (1933) en X (1937), waren
    alleen Molhuysen en Kossmann verantwoordelijk. Als jongste
    redactielid had laatstgenoemde een zeer groot aandeel in de
    werkzaamheden. Van 1932 tot 1967 was Kossmann lid van de
    redactie van 
    &lt;em&gt;Het Boek&lt;/em&gt;

    , vele jaren het toonaangevende tijdschrift op het gebied van
    de kennis van boek en handschrift. Hij heeft er zelf een groot
    aantal waardevolle bijdragen in gepubliceerd.&lt;/p&gt;
&lt;p&gt;Kossmann was in 1923 benoemd tot lid van de Maatschappij der
    Nederlandsche Letterkunde, en hij zou een zeer actief lid
    worden. Van 1945 tot aan zijn dood maakte hij deel uit van de
    Commissie voor de uitgave van geschriften, van 1939 tot 1957
    van de Commissie voor taal- en letterkunde. Van 1959 tot 1961
    was hij lid van het Algemeen Bestuur, en van 1961 tot 1963
    voorzitter. Jarenlang vertegenwoordigde hij de Maatschappij in
    het bestuur van het Nederlands Letterkundig Museum en
    Documentatiecentrum in Den Haag. In 1966 verscheen, ter
    gelegenheid van het tweehonderdjarig bestaan der Maatschappij,
    zijn 
    &lt;em&gt;Opkomst en voortgang van de Maatschappij der Nederlandse
    Letterkunde te Leiden. Geschiedenis van een initiatief&lt;/em&gt;

    . Het 
    &lt;em&gt;Tijdschrift&lt;/em&gt;

    en de 
    &lt;em&gt;Jaarboeken&lt;/em&gt;

    bevatten vele bijdragen van zijn hand. In de jaarvergadering
    van 21 mei 1966 werd hij, te zamen met P.C.A. Geyl, Julien
    Kuypers en Gerard Walschap, tot erelid benoemd.&lt;/p&gt;
&lt;p&gt;Het was vooral het contact met de Maatschappij dat Kossmann
    in staat stelde om, bij alle ambtelijke beslommeringen,
    creatief te blijven. Zijn veelzijdigheid blijkt uit zijn
    bibliografie. Deze bevat opstellen over de rederijkers - een
    telkens terugkerend thema -, voortzettingen van de studie over
    de versbouw, werk over het Wilhelmus, Erasmus, de Spelen van
    Gijsbrecht van Hogendorp, het drukkersbedrijf in Rotterdam,
    Rodolphe T&amp;ouml;pffer... een zeer gevarieerd oeuvre, vol
    verrassingen en steeds gekenmerkt door een fraaie en heldere
    schrijftrant. Achter deze veelzijdigheid ontwaren wij een
    dualisme: naast zijn wetenschappelijke begaafdheid bezat
    Kossmann ook uitgesproken artistieke talenten, bovenal een
    grote muzikaliteit. Van zijn gymnasiumjaren tot op gevorderde
    leeftijd heeft hij gecomponeerd. Over dat deel van zijn
    scheppend werk heeft nauwelijks iemand zich een oordeel kunnen
    vormen. Het bleef in portefeuille.&lt;/p&gt;
&lt;p&gt;Velen hebben Kossmann leren kennen als een spirituele en
    charmante partner in de conversatie. In de talloze commissies
    en besturen waarin hij zitting had, trad hij zelden op de
    voorgrond; ook als voorzitter domineerde hij niet. Maar als een
    discussie dreigde vast te lopen of wat al te dogmatisch werd,
    dan kwam hij tussenbeide met een geestig en verlossend woord.
    Bij zijn benoeming tot erelid van de Maatschappij
    karakteriseerde K. Heeroma zijn optreden als voorzitter aldus:
    'U praatte als een meesterlijk conferencier de nummers
    losjesweg aan elkaar, liet iedereen zijn zegje zeggen en kwam
    toch precies uit op het punt waar u uit wou komen en was
    precies klaar op de tijd waarop u zich voorgenomen had klaar te
    zijn.' Een langer, vrij gesproken betoog ging Kossmann minder
    goed af, daarin verviel hij dikwijls tot al te zeer
    genuanceerde en relativerende uitweidingen. Hoe gevat en puntig
    hij ook zijn kon in korte improvisaties, hij schreef beter dan
    hij sprak.&lt;/p&gt;
&lt;p&gt;Kossmann was, in weerwil van zijn humaniteit en zijn
    innemend optreden, een weinig toegankelijk mens. Als het op
    gevoelens aankwam, uitte hij zich moeilijk. Slechts zeer
    geleidelijk leerde men de bijna onmerkbare tekenen verstaan
    waarmee hij van sympathie of waardering blijk gaf.&lt;/p&gt;
&lt;p&gt;
  &lt;a href='pgedeelte'&gt;P: &lt;/a&gt;'Overzicht der geschriften van dr. F.K.H. Kossmann [tot en
    met 1957]' door J.C. Mazure in 
    &lt;em&gt;Opstellen door vrienden en collega's aangeboden aan dr.
    F.K.H. Kossmann ...&lt;/em&gt;. Onder red. van L. Brummel [e.a.] ('s-Gravenhage, 1958)
    260-264. Een aanvulling door J.C. Mazure voor de periode
    1958-1968 werd toegevoegd aan het onder L genoemde
    levensbericht in het 
    &lt;em&gt;Jaarboek van de Maatschappij der Nederlandse Letterkunde te
    Leiden&lt;/em&gt;, 216-217.&lt;/p&gt;
&lt;p&gt;
  &lt;a href='lgedeelte'&gt;L: &lt;/a&gt;C. Reedijk, in 
  &lt;em&gt;Bibliotheekleven&lt;/em&gt;

  53 (1968) 193-196; L. Brummel, 
  &lt;em&gt;ibidem&lt;/em&gt;, 196-197; C. Reedijk, in 
  &lt;em&gt;Rotterdams Jaarboekje&lt;/em&gt;

  7e reeks, 7 (1969) 229-234; idem, in 
  &lt;em&gt;Jaarboek van de Maatschappij der Nederlandse Letterkunde te
  Leiden 1971-1972&lt;/em&gt;

  (Leiden, 1973) 208-216.&lt;/p&gt;

&lt;p&gt;
&lt;a href=&amp;quot;igedeelte&amp;quot;&gt;I: &lt;/a&gt;&lt;i&gt;Persoonlijkheden in het Koninkrijk der Nederlanden in woord en beeld&lt;/i&gt;. Onder hoofdred. van H.P. van den Aardweg (Amsterdam 1938) 847.
&lt;/p&gt;

&lt;p&gt;C. Reedijk&lt;/p&gt; 
&lt;dtml-var bwn_footer&gt;</text>
  </biography>
</biodes>

