<biodes version="1.0">
  <fileDesc>
    <title>Romijn, Gijsbert (1868-1930)</title>
    <ref target="http://resources.huygens.knaw.nl/bwn1880-2000/lemmata/bwn4/romijn"/>
    <publisher>
      <name>Biografisch Woordenboek van Nederland:1880-2000</name>
      <ref target="http://resources.huygens.knaw.nl/bwn1880-2000"/>
    </publisher>
  </fileDesc>
  <person>
    <idno type="id">romijn</idno>
    <persName><name type="geslachtsnaam">Romijn</name>, Gijsbert</persName>
    <sex value="1"/>
    <event type="birth" when="1868"/>
    <event type="death" when="1930"/>
    <state type="occupation">bioloog</state>
  </person>
  <biography>
    <text>&lt;dtml-var bwn_header&gt;
 &lt;p class='genealogie'&gt;
  &lt;strong&gt;Romijn, Gijsbert&lt;/strong&gt;, hydrobioloog (Apeldoorn 10-1-1868 - Haarlem 20-1-1930). Zoon van Gerrit Johannes Romijn, apotheker, en Johanna Maria
  Gehrels. Gehuwd op 14-12-1892 met Cornelia van Eck. Uit dit
  huwelijk werden 3 zoons en 1 dochter geboren.
  

  
  &lt;/p&gt;
&lt;p&gt;Gijsbert Romijn groeide op als oudste zoon in een gezin met
    vijf kinderen. De liefde voor de natuur werd hem met de
    paplepel ingegoten. Zijn vader bracht zijn vrije tijd graag
    door in de bosrijke omgeving van Apeldoorn, en geregeld sloot
    hij de hofapotheek om er enkele dagen op uit te trekken. De
    jonge Romijn doorliep de HBS in zijn geboorteplaats om zich
    vervolgens, in januari 1887, als student in de wiskunde en
    natuurwetenschappen in te schrijven aan de Rijksuniversiteit te
    Leiden. In zijn studententijd was hij lid van de farmaceutische
    studentenvereniging 'Aesculapius'. Hier deed hij als praeses
    zijn eerste bestuurservaring op en kon hij zich bekwamen als
    redenaar. In 1891 behaalde Romijn het apothekersdiploma en twee
    jaar later, op 1 juli 1893, promoveerde hij bij prof. H.P.
    Wijsman jr. in de artsenijbereidkunde. Zijn dissertatie, 
    &lt;em&gt;De bepaling van de in water opgeloste zuurstof&lt;/em&gt;

    , handelt over waterverontreiniging, een onderwerp waaraan hij
    zich zijn verdere leven zou blijven wijden. Met dit onderzoek
    leverde hij een bijdrage aan het onderzoek van H.W. Bakhuys
    Rooseboom, lector in de scheikunde, over de verversing van de
    stadsgrachten in Leiden.&lt;/p&gt;
&lt;p&gt;Na zijn promotie werd Romijn compagnon van zijn vader in de
    apotheek. Deze werd uitgebreid met een laboratorium met
    wekplaats en destilleerketels, zodat hij hier zelf
    watermonsters kon analyseren. In 1897 publiceerde hij zijn
    eerste onderzoeksresultaten: 'Over het chemisch onderzoek van
    drinkwater' (in 
    &lt;em&gt;Nederlandsch Tijdschrift voor Pharmacie, Chemie en
    Toxicologie&lt;/em&gt;

    9 (1897) 118-122). Voor het werk in de apotheek vond zijn vader
    hem te zeer gericht op theoretische vraagstukken; ook zijn
    vergeetachtigheid maakte hem hiervoor ongeschikt. Toen zijn
    vader in april 1898 overleed, erfde Romijn de apotheek dan ook
    slechts voorlopig. Zijn jongere broer Johannes Marius kreeg het
    recht van overname, indien hij binnen drie jaar zijn
    apothekersdiploma behaalde, wat ook inderdaad gebeurde.&lt;/p&gt;
&lt;p&gt;In augustus 1901 trad Romijn als scheikundige in dienst bij
    de Co&amp;ouml;peratieve Apothekers Vereeniging 'De Onderlinge
    Pharmaceutische Groothandel' te Utrecht. Binnen deze nog jonge
    vereniging wist hij snel het vertrouwen van het bestuur te
    winnen, zodat hij al na een half jaar bevorderd werd tot
    directeur. Toch zag Romijn voor zichzelf geen loopbaan binnen
    de apothekersvereniging weggelegd, en nog geen jaar later koos
    hij voor het reizende bestaan van farmaceutisch inspecteur: in
    juni 1902 werd hij aangesteld als inspecteur van het
    Staatstoezicht op de Volksgezondheid voor de provincies
    Noord-Brabant, Gelderland en Limburg. Het gezin Romijn
    verhuisde van Utrecht naar 's-Hertogenbosch, waar het zich snel
    aanpaste aan de Bourgondische levensstijl. In zijn nieuwe
    functie werd Romijn in beginsel belast met het toezicht op
    geneesmiddelen en de bereiding ervan. In de praktijk bleek zijn
    expertise inzake waterverontreiniging van groot belang voor het
    onderkennen en oplossen van drinkwater- en afvalwaterproblemen.
    Veruit de meeste adviezen en rapportages hierover waren dan ook
    van zijn hand.&lt;/p&gt;
&lt;p&gt;In 1907 kreeg Romijns belangstelling voor
    waterverontreiniging een nieuwe dimensie toen hij gedurende
    enkele weken bij de K&amp;ouml;nigliche Versuchs- und
    Pr&amp;uuml;fungsanstalt f&amp;uuml;r Wasserversorgung und
    Abw&amp;auml;sserbeseitigung te Berlijn werd gedetacheerd. In dit
    onderzoeksinstituut werden veranderingen in aquatische
    levensgemeenschappen bij toenemende vervuiling bestudeerd. Hij
    maakte hier kennis met de onderzoeksmethoden en toepassing van
    de hydrobiologie. Na terugkeer in Nederland begon Romijn met
    niet aflatende ijver de flora en fauna in zijn naaste omgeving
    te bemonsteren. Na een drietal jaren van zelfstandig pionieren
    ontstond de behoefte de onderzoeksmogelijkheden uit te breiden
    in een speciaal daartoe uitgerust instituut. In het artikel
    'Hydrobiologisch onderzoek' (in 
    &lt;em&gt;Water, Bodem, Lucht&lt;/em&gt;

    1 (1910) 65-70) uitte hij zijn hartewens, een hydrobiologisch
    instituut verbonden aan de Rijksuniversiteit te Leiden, een
    wens die evenwel nooit in vervulling is gegaan.&lt;/p&gt;
&lt;p&gt;Aan het begin van de 20e eeuw werden er verscheidene
    discussies gevoerd over kwesties als hygi&amp;euml;ne en de
    competentiestrijd tussen apothekers en drogisten. Romijn nam
    hieraan actief deel en werd gezien als een onpartijdige
    autoriteit, die menig debat wist af te sluiten met een rake
    schets van de problemen en oplossingen. Op tactvolle wijze
    maakte hij steeds zijn oordeel kenbaar, zoals in het artikel
    'Beoordeeling van drinkwater' in het 
    &lt;em&gt;Pharmaceutisch Weekblad voor Nederland&lt;/em&gt;

    (41 (1904) 693-696), waarin hij betoogde dat het afkeuren van
    drinkwater op grond van een chemische analyse voorbarig kon
    zijn en dat verschillende omgevingsfactoren in de overweging
    moesten worden betrokken. Romijn baseerde zich bij voorkeur op
    door hem zelf verricht onderzoek. Zo meende hij in 1906 te
    moeten bedanken als lid van de commissie voor de Codex
    Alimentarius, waarin regels voor bemonstering, analyse en
    beoordeling van drink- en etenswaren werden vastgelegd, omdat
    hij niet in de gelegenheid was analytisch werk te verrichten.
    Ter verontschuldiging voerde hij aan niet te willen
    'naschrijven, hetgeen door anderen is gepubliceerd, zonder het
    zelf te controleeren' (&lt;em&gt;ibidem&lt;/em&gt;

    45 (1908) 412).&lt;/p&gt;
&lt;p&gt;In discussies over het apothekerswezen reageerde Romijn
    feller. E&amp;eacute;n van deze debatten gaat over een apotheker die
    incorrect handelde bij het leveren van slijm- en maagpillen aan
    een drogist (&lt;em&gt;ibidem&lt;/em&gt;

    , 43 (1906) 141-143, 176-177). Romijn was van mening dat dit
    soort tekortkomingen voortkwamen uit de ontoereikende
    wettelijke regelgeving inzake de apothekerij. Veel later, in
    1916, zou Romijn zijn visie op dit punt kernachtig uiteenzetten
    in een - samen met G. Jongbloed en J.S. Meihuizen geschreven -
    artikel, 'Nieuwe grondslagen voor de uitoefening der
    artsenijbereidkunst' (&lt;em&gt;ibidem&lt;/em&gt;

    , 53 (1916) 658-665).&lt;/p&gt;
&lt;p&gt;Romijn had buiten zijn directe ambtelijke bezigheden
    verscheidene nevenactiviteiten, die er veelal op waren gericht
    collega's in aanverwante disciplines enthousiast te maken voor
    de hydrobiologie. Zo gaf hij in 1916 een vakantiecursus in dit
    vak voor biologen en farmaceuten. Collega-onderzoekers
    verleende hij hulp bij het verrichten van moeilijke
    determinaties. Romijn was ook een veelgevraagd spreker, wiens
    voordrachten, naar de mening van zijn vriend Jos Cremers, als
    gevolg van zijn geestdrift soms slecht op zijn toehoorders
    waren afgestemd.&lt;/p&gt;
&lt;p&gt;Romijn besefte het grote belang van buitenlandse contacten.
    Om die reden werd hij lid van de Internationale Vereinigung
    f&amp;uuml;r theoretische und angewandte Limnologie. In Duitsland
    onderhield hij een persoonlijk contact met prof. A. Thienemann,
    directeur van de Biologische Anstalt der Kaiser
    Wilhelm-Gesellschaft te Pl&amp;ouml;n. Aan de vorderingen die zijn
    buitenlandse vakgenoten in het hydrobiologisch onderzoek
    maakten, besteedde hij in uitvoerige boekbesprekingen geregeld
    aandacht.&lt;/p&gt;
&lt;p&gt;Met ingang van 1 september 1920 werd Romijn als inspecteur
    overgeplaatst naar Haarlem. Zijn taken werden uitgebreid met
    het toezicht op de handhaving van de warenwet in het
    keuringsgebied Alkmaar, Haarlem en Leiden. Het verzoek een
    hydrobiologische bijdrage te leveren aan het werk van de
    Staatscommissie inzake de verontreiniging van de Vecht
    betekende offici&amp;euml;le erkenning. Hierdoor aangemoedigd
    pleitte hij voor de oprichting van 'Een internationaal
    hydrobiologisch instituut in Nederland' (in 
    &lt;em&gt;Vragen van den Dag&lt;/em&gt;

    35 (1920) 241-250). De minister van Arbeid, P.J.M. Aalberse,
    besloot echter slechts tot het uitbreiden van het Centraal
    Laboratorium voor de Volksgezondheid te Utrecht met een
    Limnologische Afdeeling. De stuwende kracht was uiteraard
    Romijn, die hieraan als gastmedewerker verbonden was. In deze
    samenwerking kwam de hydrobiologische inventarisatie van
    Rijnland tot stand. Romijn toonde in dit onderzoek het verband
    aan tussen kwantitatief boezembeheer en verzilting en legde
    daarmee de basis voor de taakverbreding van het
    Hoogheemraadschap van Rijnland.&lt;/p&gt;
&lt;p&gt;In 1927 werd Romijn getroffen door een beroerte die hem het
    spreken onmogelijk maakte. Niet meer in staat zijn
    werkzaamheden voort te zetten, werd hem twee jaar later eervol
    ontslag verleend. Ondanks zijn kwaliteiten als inspecteur van
    het Staatstoezicht lagen Romijns grote verdiensten in de eerste
    plaats op het gebied van de hydrobiologie. Hij beschikte over
    een zakelijke instelling, formidabele kennis en vele contacten.
    Helaas was het hem niet gegeven om, met gebruikmaking van deze
    talenten, een wetenschappelijk onderzoeksinstituut te leiden.
    Zijn zachtmoedig karakter speelde hem waarschijnlijk parten bij
    zijn pogingen bij de Haagse ministeries gehoor te vinden voor
    zijn plannen en pleidooien: hij gaf zich meestal te snel
    gewonnen. Desondanks verrichtte Romijn in de marge van zijn
    inspecteursambt veel pionierswerk en hij deed dat met volle
    overgave.&lt;/p&gt;
&lt;p&gt;
  &lt;a href='agedeelte'&gt;A: &lt;/a&gt;Familie-archief J.M. Romijn te Zaandam. Brieven en
  rapporten van G. Romijn, in Nieuw Secretarie-archief van het
  hoogheemraadschap van Rijnland te Leiden, inv.nr. 4704 (voorl.
  nummering).&lt;/p&gt;
&lt;p&gt;
  &lt;a href='pgedeelte'&gt;P: &lt;/a&gt;Behalve de in de tekst genoemde publikaties o.a.: 'Zware
    metalen in drinkwater', in 
    &lt;em&gt;Pharmaceutisch Weekblad voor Nederland&lt;/em&gt;

    33 (1897) nr. 3; 'Een merkwaardige misvorming bij beekmijten in
    Zuid-Limburg', in 
    &lt;em&gt;Handelingen van het XIXde Nederlandsch Natuur- en
    Geneeskundig Congres&lt;/em&gt;

    (Haarlem, 1923) 133-134.&lt;/p&gt;
&lt;p&gt;
  &lt;a href='lgedeelte'&gt;L: &lt;/a&gt;Behalve herdenkingsartikelen o.a. in 
  &lt;em&gt;Pharmaceutisch Weekblad voor Nederland&lt;/em&gt;

  67 (1930) 100-101 en door Jos Cremers in 
  &lt;em&gt;Natuurhistorisch Maandblad&lt;/em&gt;

  19 (1930) 17-20: 
  &lt;em&gt;(Jaar)verslag van het Staatstoezicht op de Volksgezondheid&lt;/em&gt;

  , 1902-1929; M.F.L. Ennema, 'De Romijn Apotheek te Apeldoorn', in
  
  &lt;em&gt;De Apotheek&lt;/em&gt;

  2 (1934) 1-5; R. During, 'Hydrobiologisch onderzoek van de Vecht
  in 1920 door de inspecteur van het Staatstoezicht op de
  Volksgezondheid, dr. Gysbert Romijn', in 
  &lt;em&gt;H2O&lt;/em&gt;

  25 (1992) 117-119.&lt;/p&gt;
&lt;p&gt;R. During&lt;/p&gt; 
&lt;dtml-var bwn_footer&gt;</text>
  </biography>
</biodes>

