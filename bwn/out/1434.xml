<biodes version="1.0">
  <fileDesc>
    <title>Poortman, Hugo Anne Cornelis (1858-1953)</title>
    <author>A.W.J. de Jonge</author>
    <ref target="http://resources.huygens.knaw.nl/bwn1880-2000/lemmata/bwn6/poortman"/>
    <date when="2003-08-08"/>
    <publisher>
      <name>Biografisch Woordenboek van Nederland:1880-2000</name>
      <ref target="http://resources.huygens.knaw.nl/bwn1880-2000"/>
    </publisher>
  </fileDesc>
  <person>
    <idno type="id">poortman</idno>
    <persName><name type="geslachtsnaam">Poortman</name>, Hugo Anne Cornelis</persName>
    <sex value="1"/>
    <event type="birth" when="1858"/>
    <event type="death" when="1953"/>
    <state type="occupation">tuinarchitect</state>
    <state type="occupation">plantkundige</state>
  </person>
  <biography>
    <graphic url="http://resources.huygens.knaw.nl/bwn1880-2000/lemmata/bwn6/images/images/POORTMAN.jpg"/>
    <text>&lt;dtml-var bwn_header&gt;
 &lt;p class=&amp;quot;genealogie&amp;quot;&gt;

&lt;strong&gt;Poortman, Hugo Anne Cornelis&lt;/strong&gt;, tuinarchitect en
plantkundige 
(Zwolle 20-3-1858 - Diepenheim 16-6-1953). Zoon van Teunis
Poortman, Nederlands-hervormd predikant, en Anna Cornelia Denier
van der Gon. Gehuwd op 3-10- 1894 met Elisabeth Josina Susanna
Jacoba Thooft (1870-1958). Dit huwelijk bleef kinderloos. 


&lt;/p&gt;
&lt;img src=&amp;quot;images/POORTMAN.jpg&amp;quot; align=&amp;quot;right&amp;quot; BORDER=&amp;quot;0&amp;quot; alt=&amp;quot;afbeelding van Poortman, Hugo Anne Cornelis&amp;quot; class=&amp;quot;bwnimg&amp;quot;&gt;
&lt;p&gt;Hugo Poortman groeide op in Zwolle als de op een na jongste in
een zes kinderen tellend domineesgezin. Al in zijn jeugd was Hugo
buitengewoon ge&amp;iuml;nteresseerd in tuinen en tuinarchitectuur. Na
vier jaar een HBS-opleiding te hebben gevolgd ging hij in zijn
geboorteplaats als aankomend tuinman in een villatuin werken om
praktijkervaring op te doen. In 1876 vertrok Poortman, achttien
jaar oud, naar Vilvoorde in Belgi&amp;euml; om daar aan het
gerenommeerde Hooger Rijksinstituut voor Tuinbouw een opleiding tot
tuinarchitect te volgen. In 1879 keerde hij terug in Nederland en
ging hij werken op de kwekerij van J.J. Jurissen &amp;amp; Zoon in
Naarden. Op aanbeveling van de directeur van de Vilvoordse
tuinbouwschool kon Poortman in 1880 in Parijs in dienst treden bij
de internationaal vermaarde 'architecte-paysagiste' Edouard
Fran&amp;ccedil;ois Andr&amp;eacute;, die grote tuinen aanlegde, niet alleen in
Frankrijk, maar ook in Rusland en Itali&amp;euml;. Weldra kreeg
Andr&amp;eacute; grote waardering voor Poortmans ijver en inzicht,
waardoor deze al snel promoveerde van tekenaar tot chef de
bureau.&lt;/p&gt;
&lt;p&gt;In opdracht van Andr&amp;eacute; en met steun van de Franse regering
ondernam Poortman in 1882 een ontdekkingsreis naar het
Andesgebergte om zeldzame en onbekende planten te zoeken als
voortzetting van daar eerder door Andr&amp;eacute; verricht botanisch
onderzoek. Tijdens zijn tochten leerde hij niet alleen Spaans, maar
ook paardrijden en schieten met een geweer. Nog avontuurlijker was
een het jaar daarop ondernomen reis door Ecuador, omdat er toen
juist een van de vele revoluties uitbrak, zodat hij het land niet
kon verlaten. Poortman moest toen als huisschilder en kroegbaas aan
de kost zien te komen. Pas na twee&amp;euml;nhalf jaar vol ontberingen
en ziekte keerde hij in 1885 in Parijs bij zijn opdrachtgevers
terug met lege handen, want naar eigen zeggen was zijn verzameling
exotische planten door een Weense botanicus gestolen.&lt;/p&gt;
&lt;p&gt;In dienst van Andr&amp;eacute; voerde Poortman vervolgens in Frankrijk
enige belangrijke opdrachten uit, waaronder de aanleg van het park
van kasteel Laversine bij Chantilly voor Gustave baron de
Rothschild. In 1886 werd hij naar Nederland gezonden om de
verwaarloosde tuinen te renoveren van kasteel 'Weldam' bij Goor in
Twenthe, dat W.C.P.O. graaf van Aldenburg Bentinck kort tevoren door erfenis had verworven. Nadat deze tuinen waren heringericht,
bleef Poortman in Nederland. De graaf was zo ingenomen met
Poortmans werk dat hij hem in 1887 benoemde tot particulier
secretaris en rentmeester over zijn landgoederen. Tevens bleef
Poortman - in overleg met Andr&amp;eacute; - de verdere tuinaanleg bij
'Weldam' leiden, die nog vele jaren in beslag zou nemen. Poortman,
die zich in het rentmeestershuis vestigde, was met Van Aldenburg
Bentinck overeengekomen dat hij zijn werk als zelfstandig
tuinarchitect voor andere opdrachtgevers mocht voortzetten.&lt;/p&gt;
&lt;p&gt;Als tuin- en parkarchitect werd Poortman bijna vanzelfsprekend
sterk be&amp;iuml;nvloed door Andr&amp;eacute;. Deze was een groot
pleitbezorger van 'le style composite ou mixte' ofwel 'de gemengde
stijl'. In de nabijheid van een kasteel of landhuis legde Poortman
regelmatig gevormde, monumentale tuinen aan, die ge&amp;iuml;nspireerd
waren op geometrische motieven en die veel overeenkomst vertoonden
met de baroktuinen uit de tijd van Lodewijk XIV. Voor de invulling
van de deeltuinen gebruikte Poortman meest eenjarige perkplanten
als ageratum, begonia en salvia. Op de verder van het huis
afgelegen terreinen legde hij een park aan in de landschapsstijl.
Poortman maakte voor de geometrisch uitgevoerde deeltuinen dikwijls
gebruik van vormbomen als taxus en buxus, die meestal op de hoeken
van de gazons geplaatst werden. Ook had hij een voorliefde om hulst
en rododendrons te planten in deze tuinen.&lt;/p&gt;
&lt;p&gt;Door zijn connecties met de familie Van Aldenburg Bentinck
ontving Poortman in Nederland zijn meeste opdrachten van adellijke
personen. Behalve met 'Weldam' heeft hij zich beziggehouden met de
aanleg en reorganisatie van de tuinen bij ondermeer de kastelen
'Twickel' in het Overijsselse Delden (1886 en 1907), 'Middachten'
in Rheden (1888), 'Nijenhuis' in Diepenheim (1888), 'Amerongen' in
Amerongen (1900) en 'Moyland' bij Kleef in Duitsland (1908/1909).
Tevens heeft Poortman enige parken ontworpen. In 1900 maakte hij -
tezamen met zijn collega-tuinarchitect Leonard Springer - plannen
voor de herinrichting van 'Sonsbeek' bij Arnhem, waarbij het
bestaande grondplan zoveel mogelijk intact werd gelaten. Overigens
werd hun ontwerp slechts gedeeltelijk uitgevoerd. Daarnaast was
Poortman geruime tijd adviseur van de plantsoenen voor de gemeenten
Amersfoort, Arnhem, Delft en Lochem.&lt;/p&gt;
&lt;p&gt;Het werk voor Van Aldenburg Bentinck eiste meer tijd dan
Poortman aanvankelijk vermoedde. Zijn oeuvre bleef dan ook beperkt,
en slechts zelden was hij in de gelegenheid aan prijsvragen mee te
doen. Eenmaal, in 1891, won hij een prijsvraag voor de aanleg van
beplantingen op de singels van Arnhem. Vanaf ongeveer 1906 gaf
Poortman sommige opdrachten door aan zijn collega Samuel Voorhoeve,
die in Oosterbeek woonde. In 1915 ging Poortman ook in deze plaats
wonen, na, wegens zijn minder goede gezondheid, ontslag te hebben
genomen bij Van Aldenburg Bentinck. Het verblijf in Oosterbeek
beviel Poortman en zijn vrouw Betsy niet, en een jaar later
verhuisden zij naar Diepenheim in Twente, waar zij 'Huize
Peckendam', dat bij kasteel 'Nijenhuis' hoorde, konden huren. In
het huurcontract was de bepaling opgenomen dat Poortman de circa
twee hectaren grote tuin bij het kasteel zou onderhouden.&lt;/p&gt;
&lt;p&gt;Poortman kon nu al zijn tijd besteden aan de tuinkunst. In de
jaren vanaf 1915 kwamen onder andere het landgoed 'Amelte' bij
Gorssel (1915), 'Middenburgh' bij Voorburg (1917), alsmede de
uitbreidingen van de parken in Amersfoort (vanaf 1922) tot stand.
Voorts ontving Poortman in 1919 van de voormalige Duitse keizer
Wilhelm II opdracht de parkaanleg rond 'Huis Doorn' in Doorn te
reorganiseren. Al snel kreeg Poortman hier onenigheid met de
plantgoedleverancier, die een intrigant bleek te zijn. Toen hij
bovendien ontdekte dat er buiten zijn medeweten veranderingen in
het park waren aangebracht, was Poortman zo gegriefd dat hij zijn
opdracht in maart 1920 teruggaf.&lt;/p&gt;
&lt;p&gt;In deze periode werden vrijwel alle ontwerpen gemaakt en
uitgevoerd in samenwerking met Voorhoeve, met wie Poortman goed kon
opschieten. Later liet hij zich ook terzijde staan door de
Amersfoortse tuinarchitect Jan Sluiter. Aangezien zijn gezondheid
steeds verder achteruitging, nam Poortman bij voorkeur opdrachten
aan voor tuinen en parken in de nabijheid van zijn woonplaats. Dit
is de reden dat Poortman als tuinkunstenaar geen grote landelijke
bekendheid heeft gekregen. Ook zal een rol hebben gespeeld dat hij
nooit reclame voor zijn werk heeft gemaakt.&lt;/p&gt;
&lt;p&gt;Tijdgenoten typeerden Poortman als een heel precies, aristocratisch heerschap, dat bij voorkeur omging met adellijke personen. Desondanks had hij een sterk sociaal bewustzijn. In zijn vroegere woonplaats Goor was hij medeoprichter en voorzitter-directeur van de co&amp;ouml;peratieve boerenleenbank Kedingen en initiatiefnemer, bestuurslid en directeur van de zuivelfabriek 'Weddehoen', waarmee hij opkwam voor de boerenbelangen. In Diepenheim was Poortman van 1931 tot 1933 gemeenteraadslid en wethouder als vertegenwoordiger van de 'Lijst Poortman', een lokale liberale partij. Bovendien was hij hier oprichter en voorzitter van de plaatselijke Vereeniging 'Het Groene Kruis'.&lt;/p&gt;
&lt;p&gt;Poortman was een van diegenen die meenden dat een tuinarchitect
een geheel onafhankelijke positie moet innemen ten opzichte van
leveranciers van plantgoed. Om dat doel na te streven stichtte hij
met Leonard Springer en anderen in mei 1922 de Bond van
Nederlandsche Tuinkunstenaars. Wellicht vormden Poortmans pijnlijke
ervaringen bij 'Huis Doorn', waar de plantenleveranciers zich met
het tuinontwerp gingen bemoeien, de aanzet tot de oprichting van deze
bond. Poortman was hiervan tot 1928 de eerste voorzitter. Vanaf
zijn zeventigste jaar nam hij vrijwel geen opdrachten meer aan.
Ondanks zijn zwakke gezondheid - maar steeds met een heldere geest
- bereikte Hugo Poortman de leeftijd van 95 jaar; hij overleed in
1953.&lt;/p&gt;
&lt;p&gt;
&lt;a href=&amp;quot;agedeelte&amp;quot;&gt;A: &lt;/a&gt;Bescheiden betreffende H.A.C. Poortman (waaronder een
manuscript van S. Voorhoeve, Hugo A.C. Poortman en zijn werken
1887-1928) en ontwerptekeningen in de afdeling Speciale Collecties
van de Bibliotheek van de Landbouwuniversiteit te
Wageningen.&lt;/p&gt;
&lt;p&gt;
&lt;a href=&amp;quot;lgedeelte&amp;quot;&gt;L: &lt;/a&gt;Behalve herdenkingsartikelen en necrologie&amp;euml;n in 
&lt;em&gt;Onze Tuinen&lt;/em&gt; 23 (1928) 143; &lt;em&gt;Algemeen Handelsblad&lt;/em&gt;, 16-3-1948; &lt;em&gt;Gelders-Overijsselse Courant&lt;/em&gt;, 17-6-1953 en 22-6-1953 en 
; 'De parkarchitect Hugo A.C.
Poortman' en 'Hugo A.C. Poortman als tuinkunstenaar', in 
&lt;em&gt;Buiten&lt;/em&gt; 22 (1928) 124-128; Carla S. Oldenburger-Ebbers, 'De
tuinarchitect Hugo Anne Cornelis Poortman (1858- 1953)', in 
&lt;em&gt;Groen&lt;/em&gt; 11 (1982) 533-539; Bonica Zijlstra, 'Hugo A.C. Poortman
(1858-1953)', in idem, 
&lt;em&gt;Nederlandse tuinarchitectuur&lt;/em&gt;, 1850-1940 (Zutphen 1991)
95-101; Ben Olde Meierink, lemma in 
&lt;em&gt;Overijsselse biografie&amp;euml;n Levensbeschrijvingen van bekende
en onbekende Overijsselaars&lt;/em&gt; II. Onder red. van J. Folkerts
[e.a.] (Meppel [etc.] 1992) 111-115; Carla S. Oldenburger-Ebbers
[e.a.], 
&lt;em&gt;Gids voor de Nederlandse tuin- en landschapsarchitectuur. Deel
Oost en Midden: Gelderland, Utrecht&lt;/em&gt; (Rotterdam
1996).&lt;/p&gt;
&lt;p&gt;
&lt;a href=&amp;quot;igedeelte&amp;quot;&gt;I: &lt;/a&gt;
Bonica Zijlstra, 
&lt;em&gt;Nederlandse tuinarchitectuur, 1850-1940&lt;/em&gt; (Zutphen 1991) 95
[Foto: Speciale Collecties Centrale Bibliotheek Universiteit
Wageningen].&lt;/p&gt;
&lt;p&gt;A.W.J. de Jonge&lt;/p&gt;
 
&lt;dtml-var bwn_footer&gt;</text>
  </biography>
</biodes>

