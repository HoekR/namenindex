<biodes version="1.0">
  <fileDesc>
    <title>Touw, Hendrik Cornelis (1903-1972)</title>
    <ref target="http://resources.huygens.knaw.nl/bwn1880-2000/lemmata/bwn4/touw"/>
    <publisher>
      <name>Biografisch Woordenboek van Nederland:1880-2000</name>
      <ref target="http://resources.huygens.knaw.nl/bwn1880-2000"/>
    </publisher>
  </fileDesc>
  <person>
    <idno type="id">touw</idno>
    <persName><name type="geslachtsnaam">Touw</name>, Hendrik Cornelis</persName>
    <sex value="1"/>
    <event type="birth" when="1903"/>
    <event type="death" when="1972"/>
    <state type="occupation">Ned. herv. predikant</state>
  </person>
  <biography>
    <text>&lt;dtml-var bwn_header&gt;
 &lt;p class='genealogie'&gt;
  &lt;strong&gt;Touw, Hendrik Cornelis&lt;/strong&gt;, Nederlands hervormd predikant (Numansdorp 26-4-1903 - Apeldoorn 19-12-1972). Zoon van Cornelis Touw, Nederlands hervormd predikant, en
  Susanna Catharina Hogenbirk. Gehuwd op 12-7-1928 met Gerritdina
  Janna Miskotte. Uit dit huwelijk werden geen kinderen geboren.
  

  
  &lt;/p&gt;
&lt;p&gt;Touw verloor zijn vader toen hij zes jaar oud was. Het gezin
    verhuisde korte tijd later van Hellevloetsluis naar Utrecht,
    waar Touw de lagere school en het christelijk gymnasium
    bezocht. Na het eindexamen in 1921 ging hij theologie studeren
    aan de universiteit in zijn woonplaats. Als student was Touw
    actief in de Nederlandsche Christen-Studenten Vereeniging
    (NCSV), waar in de jaren twintig het functioneren van de kerk
    in de samenleving ter discussie werd gesteld. Op 15 juni 1927
    legde hij het kerkelijk voorbereidend examen af, en het jaar
    daarop nam hij een beroep naar De Kaag aan. Hier hoopte hij
    tijd te hebben om in Leiden zijn studie voort te zetten; het
    bleef echter bij enkele colleges.&lt;/p&gt;
&lt;p&gt;Van 1934 tot 1940 was Touw predikant te Eerbeek. In deze
    jaren van economische crisis werd hij geconfronteerd met de
    kloof die er op de Oost-Veluwe bestond tussen enerzijds de
    papierfabrikanten en grondbezitters en anderzijds de fabrieks-
    en landarbeiders. Dit was ook de periode waarin hij onder de
    invloed raakte van de theologie van Karl Barth. Mede door
    contacten met relaties uit zijn NCSV-tijd en met zijn zwager
    K.H. Miskotte, de latere kerkelijke hoogleraar te Leiden,
    groeide zijn kritiek op de kerk, die in zijn ogen als
    institutie te veel deel uitmaakte van een wereldlijk
    belangensysteem en te weinig aandacht besteedde aan de
    prediking.&lt;/p&gt;
&lt;p&gt;In twee brochures gaf Touw uiting aan zijn bezorgdheid over
    de richting waarin de Nederlandsche hervormde kerk zich
    ontwikkelde: 
    &lt;em&gt;De burgerlijkheid der kerk&lt;/em&gt;

    uit 1936 en 
    &lt;em&gt;Verontrustende prediking&lt;/em&gt;

    uit 1938. Vooral het eerste, zeer kritische geschrift lokte
    veel reacties uit, maar bezorgde hem geen vijanden, omdat men
    in de kring van zijn collega's ervan overtuigd was dat de
    erudiete, zachtmoedige auteur uit diepe bezorgdheid zijn
    kritiek geuit had zonder personen in de kerk te willen treffen.
    In deze jaren schreef hij meditaties voor verschillende
    kerkelijke organen, die ten dele in 1940 werden gebundeld in 
    &lt;em&gt;Het wonder der kerk&lt;/em&gt;

    .&lt;/p&gt;
&lt;p&gt;Aan de vooravond van de Duitse inval nam Touw een beroep
    naar Leiden aan. Twee weken na de capitulatie kwamen in zijn
    pastorie aldaar enige jongere predikanten bijeen om zich te
    beraden over de houding van de kerk tegenover de bezetter. Zij
    waren sterk ge&amp;iuml;nspireerd door Barth en de Bekennende
    Kirche en zouden de kern vormen van het geestelijk verzet
    binnen de Nederlandsche hervormde kerk. Dit initiatief leidde
    in augustus 1940 tot oprichting van de zogeheten Luntersche
    Kring, een groep theologen die de synodale organen aanzette tot
    principi&amp;euml;le reacties van de kerk op maatregelen van de
    bezetter en het kerkelijk verzet in de eerste oorlogsjaren
    co&amp;ouml;rdineerde.&lt;/p&gt;
&lt;p&gt;Op 3 oktober 1941 leidde Touw de herdenkingsdienst voor
    Leidens ontzet in de Pieterskerk. In zijn preek gaf hij een
    levendige beschrijving van de problemen en de sfeer in het
    belegerde Leiden, die bij zijn gehoor associaties opriep met de
    actuele situatie in bezet Nederland. De herdenkingsrede maakte
    diepe indruk, ging in gestencilde vorm door het land en werd
    bij volgende 3-oktoberherdenkingen door Radio Oranje
    gedeeltelijk uitgezonden. De gehele oorlog bleef Touw betrokken
    bij het geestelijk verzet van de Nederlandsche hervormde
    kerk.&lt;/p&gt;
&lt;p&gt;Nog geen maand na de Duitse capitulatie kreeg Touw opdracht
    tot het schrijven van de offici&amp;euml;le geschiedenis van het
    verzet van de Nederlandsche hervormde kerk. De auteur, die in
    overleg met het moderamen van de synode al v&amp;oacute;&amp;oacute;r het
    eind van de oorlog begonnen was de belangrijkste documenten te
    verzamelen, kon het resultaat reeds in 1946 in twee delen
    publiceren: 
    &lt;em&gt;Het verzet der Hervormde Kerk. Geschiedenis van het
    kerkelijk verzet&lt;/em&gt;

    . Het is een standaardwerk geworden, dat door later onderzoek
    nauwelijks is achterhaald. Het ontleent zijn waarde niet alleen
    aan de volledigheid en betrouwbaarheid, maar vooral ook aan het
    feit dat Touw, die vaak zelf direct of indirect bij de
    besluitvorming betrokken was geweest, de in beperkte kring
    besproken motieven voor de acties en reacties van de kerk
    toelicht. Zelf treedt hij daarbij op de achtergrond: in het
    register komt zijn naam niet voor.&lt;/p&gt;
&lt;p&gt;Na de oorlog heeft Touw niet meer deelgenomen aan de
    discussies over de koers van de kerk. In 1947 verruilde hij
    Leiden voor Utrecht, waar hij acht jaar studentenpredikant was.
    In 1955 werd hij beroepen naar Nijmegen. Tot zijn vervroegde
    emeritaat wegens ziekte in 1964 zou hij daar blijven. Naast
    zijn pastorale werk publiceerde Touw van 1953 tot 1962 een
    'Kerkelijke Kroniek' in 
    &lt;em&gt;Wending&lt;/em&gt;

    en meditatieve artikelen in 
    &lt;em&gt;Hervormd Nederland&lt;/em&gt;

    en het 
    &lt;em&gt;Kerkblaadje&lt;/em&gt;

    , uitgave van de 'Kring Vrienden van Kohlbrugge'. Voor 
    &lt;em&gt;Woord en Wereld&lt;/em&gt;

    schreef hij eveneens enkele bijdragen, waaronder een uitvoerig
    artikel over zijn zwager: 'Prof.dr. K.H. Miskotte. Zijn weg in
    Woord en Wereld' ((1961) 9-75).&lt;/p&gt;
&lt;p&gt;
  &lt;a href='pgedeelte'&gt;P: &lt;/a&gt;
  Bibliografie in de onder L genoemde publikatie van Berkhof,
    96-97.
&lt;/p&gt;
&lt;p&gt;
  &lt;a href='lgedeelte'&gt;L: &lt;/a&gt;A.J. Bronkhorst, in 
  &lt;em&gt;Kerk en Theologie&lt;/em&gt;

  24 (1973) 159-161; G. van Roon, 
  &lt;em&gt;Protestants Nederland en Duitsland, 1933-1941&lt;/em&gt;

  (Utrecht [etc.], 1973); H. Berkhof, in 
  &lt;em&gt;Jaarboek van de Maatschappij der Nederlandse Letterkunde te
  Leiden 1974-1975&lt;/em&gt;

  (Leiden, 1976) 94-97.&lt;/p&gt;
&lt;p&gt;C.B. Wels&lt;/p&gt; 
&lt;dtml-var bwn_footer&gt;</text>
  </biography>
</biodes>

