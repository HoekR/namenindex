<biodes version="1.0">
  <fileDesc>
    <title>Delfgaauw, Gerardus Theodorus Jozef (1905-1984)</title>
    <ref target="http://resources.huygens.knaw.nl/bwn1880-2000/lemmata/bwn3/delfgaauw"/>
    <publisher>
      <name>Biografisch Woordenboek van Nederland:1880-2000</name>
      <ref target="http://resources.huygens.knaw.nl/bwn1880-2000"/>
    </publisher>
  </fileDesc>
  <person>
    <idno type="id">delfgaauw</idno>
    <persName><name type="geslachtsnaam">Delfgaauw</name>, Gerardus Theodorus Jozef</persName>
    <sex value="1"/>
    <event type="birth" when="1905"/>
    <event type="death" when="1984"/>
    <state type="occupation">econoom</state>
  </person>
  <biography>
    <text>&lt;dtml-var bwn_header&gt;
 &lt;p class='genealogie'&gt;
  &lt;strong&gt;Delfgaauw, Gerardus Theodorus Jozef&lt;/strong&gt;, econoom en hoogleraar (Amsterdam 22-10-1905 - Amsterdam 8-2-1984).

  Zoon van Hendrikus Johannes Delfgaauw, hoofdonderwijzer, en
  Mathilda Theodora Anna Maria Theresia de Jong. Gehuwd op
  18-8-1931 met Geertruida Maria Engelina van Avezaath. Uit dit
  huwelijk werden geen kinderen geboren.
  

  
  &lt;/p&gt;
&lt;p&gt;Delfgaauw groeide op in een rooms-katholiek
    onderwijzersgezin in Amsterdam, waar hij de lagere school en
    vervolgens het Ignatius College bezocht. In 1922 verwierf hij
    het diploma HBS-B. Van 1922 tot 1927 studeerde hij economie aan
    de toenmalige handelsfaculteit van de Universiteit van
    Amsterdam. In 1934 promoveerde hij bij H. Frijda cum laude op
    een proefschrift 
    &lt;em&gt;De grondpolitiek van de gemeente Amsterdam.&lt;/em&gt;

    Dit boek behandelt uitvoerig de grondslagen van het
    erfpachtstelsel en de toentertijd actuele vraag of de
    grondpolitiek als instrument voor de bestrijding van de
    werkloosheid kon dienen. De dissertatie weerspiegelt ten dele
    Delfgaauws beroepservaringen na zijn studie. Hij was
    aanvankelijk een jaar lang verbonden geweest aan het
    Nederlandsche Instituut voor Volkshuisvesting en Stedebouw
    onder leiding van D. Hudig in Amsterdam en vervolgens sedert
    1929 als sociaal-econoom werkzaam bij de afdeling
    Stadsontwikkeling van de Dienst der Publieke Werken van de
    Gemeente Amsterdam.&lt;/p&gt;
&lt;p&gt;Stadsontwikkeling en grondpolitiek bleven hem ook na zijn
    promotie bezighouden. Nauw was Delfgaauw betrokken bij de
    voorbereiding van een drietal ambtelijke rapporten van zijn
    Dienst betreffende de economische positie van Amsterdam: over
    de toekomstige bevolkingsaanwas van Amsterdam (1932), over de
    industrie van deze stad (1933) en over de haven (1938). Ook na
    de oorlog bleef hij actief op dit gebied, o.a. met een in 1946
    uitgebracht rapport voor de Stichting Wederopbouw Haven
    Amsterdam over 'IJmuiden als voorhaven van Amsterdam'. Gezien
    zijn talrijke wetenschappelijke publikaties in de periode 1934-
    1946 en zijn ambtelijke contacten met prof. Th. Limperg jr. in
    verschillende gemeentelijke commissies, was het geen verrassing
    dat Delfgaauw in 1946 tot gewoon hoogleraar in de
    staathuishoudkunde aan de economische faculteit van de
    Universiteit van Amsterdam werd benoemd tot opvolger van
    Frijda. Als zodanig was hij verantwoordelijk voor een
    belangrijk deel van het onderricht in de algemene economie. Op
    28 april 1947 hield hij zijn intreerede: 
    &lt;em&gt;De economische theorie en enkele economische
    bevolkingsproblemen.&lt;/em&gt;

    Merkwaardigerwijs waarschuwde hij hierin nog voor de economisch
    ongunstige gevolgen van een stationair blijvende of dalende
    bevolking, terwijl hij niet lang daarna juist aandacht zou
    vragen voor de problemen van een te sterke bevolkingsgroei.
    Opmerkelijk was in dit verband zijn kritiek in het toenmalige
    katholieke weekblad 
    &lt;em&gt;De Linie&lt;/em&gt;

    (17-9-1948 en 1-10-1948) op de in katholieke kring heersende
    opvattingen over de geboorteregeling, die zijns inziens
    volledig voorbijgingen aan deze problematiek. Een voordracht in
    1949 voor het katholieke Thijmgenootschap over
    'Bevolkingsvraagstuk en industrialisatie als economische
    problemen voor Nederland' (opgenomen in 
    &lt;em&gt;De Economist&lt;/em&gt;

    97 (1949) 865-881) laat zien dat de verwaarlozing van deze
    economische gevolgen niet zijn instemming kreeg. Ook in later
    tijd bleven demografische vraagstukken hem bezighouden, al
    verwijdde zich zijn belangstelling, vooral van 1954 af, tot
    macro-economische vraagstukken, in het bijzonder ten aanzien
    van de groeitheorie. De economische problemen van de hoofdstad
    bleven hem eveneens boeien. Dit bleek niet alleen uit talrijke
    geschriften over de stedelijke economie maar ook uit zijn werk
    als eerste voorzitter van de Commissie voor de economische
    ontwikkeling van Amsterdam, die in overleg tussen
    gemeentebestuur en de Kamer van Koophandel in 1958 was
    ingesteld. Bij zijn terugtreden als voorzitter in 1965 eerde de
    stad hem met de zilveren eremedaille van Amsterdam.&lt;/p&gt;
&lt;p&gt;Delfgaauw had een grote voorliefde voor toegepast economisch
    onderzoek, erkende vroegtijdig het belang van wiskunde en
    statistiek en moedigde zijn studenten aan zich ook in die
    richting te bekwamen. Hij doceerde op een breed terrein, dat
    gedurende vele jaren zowel de prijstheorie als de
    macro-economie en geldtheorie omvatte. Zijn colleges muntten
    uit door hun didactische inkleding, systematische aanpak en
    werkelijkheidszin. Hij zou zijn leerstof ook neerleggen in het
    tweedelig handboek 
    &lt;em&gt;Inleiding tot de economische wetenschap&lt;/em&gt;

    dl. I: 
    &lt;em&gt;Theorie van het proces der prijsvorming&lt;/em&gt;

    (1965); dl. 2: 
    &lt;em&gt;Macro-economie&lt;/em&gt;

    (1973). In zijn publikaties doet Delfgaauw zich kennen als een
    helder formulerend stilist, die soms tot verrassende conclusies
    komt. Een voorbeeld hiervan is zijn bijdrage 'Enkele begrippen,
    methoden en problemen uit de macro-economie', die in 
    &lt;em&gt;De Economist&lt;/em&gt;

    103 (1955) 401-420 verscheen. Daarin laat hij zien dat het
    befaamde, door J.G. Koopmans geformuleerde
    neutraliteitscriterium voor de geldpolitiek ondoelmatig is en
    beter vervangen kan worden door een maatstaf die op de
    geldstroom betrekking heeft.&lt;/p&gt;
&lt;p&gt;Uit de wijze waarop Delfgaauw zijn vele bestuurlijke taken
    vervulde bleek ook zijn bekwaamheid op dit gebied. Zo was hij
    lid van het curatorium van de Stichting voor Economisch
    Onderzoek, directeur van het toenmalige Seminarium van de
    Staathuishoudkunde van de Economische Faculteit, dat in 1956 op
    zijn initiatief tot stand kwam, en in verschillende functies
    als lid van het bestuur van zijn faculteit.&lt;/p&gt;
&lt;p&gt;Op eigen verzoek ging Delfgaauw in 1970 met emeritaat. Hij
    bleef echter wetenschappelijk actief en voeling houden met de
    actualiteit. Dat bleek o.a. uit zijn bijdrage over 'De economie
    van Herbert Marcuse en zijn geestverwanten' 
    &lt;em&gt;(Schaarste en welvaart. Opstellen aangeboden aan prof.dr. P.
    Hennipman...&lt;/em&gt;

    (Leiden, 1971) 19-38),depublikatie van deel II van zijn
    leerboek, de verzorging van een tweetal herdrukken van deel I
    hiervan, een journalistiek reisverslag 'Winst maken mag in de
    Sowjet-Unie' 
    &lt;em&gt;(Accent&lt;/em&gt;

    8 (1975) 19 (10 mei) 63 - 69) en een bespreking van het boek
    van de Oostduitse schrijver R. Bahro over de tweede
    communistische revolutie 
    &lt;em&gt;(Intermediair&lt;/em&gt;

    15 (1979) 42 (19 oktober) 21-23). Hij overleed na een korte
    ziekte.&lt;/p&gt;
&lt;p&gt;
  &lt;a href='agedeelte'&gt;A: &lt;/a&gt;Collectie-Delfgaauw in bewerking en onder beheer van
  de familie Delfgaauw.&lt;/p&gt;
&lt;p&gt;
  &lt;a href='pgedeelte'&gt;P: &lt;/a&gt;Belangrijkste publikaties tot 1971 in onder L genoemd
    artikel van P. Hennipman. Voorts 'De wet en de gemeentelijke
    grondpolitiek', in 
    &lt;em&gt;Spiegel van onroerend goed.&lt;/em&gt;

    Onder red. van G. Bolle en C.A. Snepvangers (Deventer, 1977)
    169-190.&lt;/p&gt;
&lt;p&gt;
  &lt;a href='lgedeelte'&gt;L: &lt;/a&gt;P. Hennipman, 'Theorie en werkelijkheid. Het
  wetenschappelijk werk van prof.dr. G.Th.J. Delfgaauw', in 
  &lt;em&gt;Orbis economicus&lt;/em&gt;

  14 (1971) 1 (,) 5-37.&lt;/p&gt;
&lt;p&gt;M.M.G. Fase&lt;/p&gt; 
&lt;dtml-var bwn_footer&gt;</text>
  </biography>
</biodes>

