<biodes version="1.0">
  <fileDesc>
    <title>Sierksma, Fokke (1917-1977)</title>
    <ref target="http://resources.huygens.knaw.nl/bwn1880-2000/lemmata/bwn2/sierksma"/>
    <publisher>
      <name>Biografisch Woordenboek van Nederland:1880-2000</name>
      <ref target="http://resources.huygens.knaw.nl/bwn1880-2000"/>
    </publisher>
  </fileDesc>
  <person>
    <idno type="id">sierksma</idno>
    <persName><name type="geslachtsnaam">Sierksma</name>, Fokke</persName>
    <sex value="1"/>
    <event type="birth" when="1917"/>
    <event type="death" when="1977"/>
    <state type="occupation">Ned. herv. theoloog</state>
    <state type="occupation">schrijver</state>
  </person>
  <biography>
    <graphic url="http://resources.huygens.knaw.nl/bwn1880-2000/lemmata/bwn2/images/images/SIERKSMA.jpg"/>
    <text>&lt;dtml-var bwn_header&gt;
 &lt;p class='genealogie'&gt;
  &lt;strong&gt;Sierksma, Fokke&lt;/strong&gt;

(pseud. o.a. &lt;b&gt;Frank Wilders&lt;/b&gt;), schrijver en godsdienstpsycholoog (Dantumawoude, gem. Dantumadeel 30-5-1917 - Leiden 22-8-1977).

Zoon van Rijpke Sierksma, autodealer, en Janke Krol. Gehuwd op
28-1-1944 met Sjoukje Geertruida Tjepkema. Uit dit huwelijk werden 2
zoons en 1 dochter geboren. 




 &lt;img src=&amp;quot;images/SIERKSMA.jpg&amp;quot; align=&amp;quot;right&amp;quot; BORDER=&amp;quot;0&amp;quot; alt=&amp;quot;afbeelding van Sierksma, Fokke&amp;quot; class=&amp;quot;bwnimg&amp;quot;&gt;


&lt;/p&gt;
&lt;p&gt;Sierksma groeide op in een kerkelijk strijdbaar en orthodox gelovig
milieu. Het geestelijk leven van dit gezin was geori&amp;euml;nteerd op het
evangeliesatiecentrum 'Rehoboth' te Aalsum en niet op de
vrijzinnig gerichte Hervormde Gemeente van Dantumawoude. Geheel daarmee
in overeenstemming genoot Fokke christelijk onderwijs: lagere school te
Dokkum en 2 jaar mulo, vervolgens Gereformeerd Gymnasium te Leeuwarden.
Hij was een scherpzinnige leerling, die toen reeds zijn twijfel aan de
van zelfsprekendheid van het geloof zo scherp onder woorden kon brengen
dat zijn leraar Nederlands over een opstel verontwaardigd van
'heidens' sprak. In 1936 ging Sierksma theologie in Groningen
studeren. Later zou hij wel eens beweren door zijn ouders tot die
studie te zijn gedreven, maar het moet in ieder geval worden betwijfeld
of de studie echt met tegenzin werd beoefend. Nog tot zijn
kandidaatsexamen, eind 1939, lijkt hij een loopbaan als hervormd
predikant overwogen te hebben, terwijl hij nog op 2 april 1939 in de
Herv. Gem. te Aalsum openbare belijdenis des geloofs aflegde. Van een
echte geloofscrisis schijnt pas sprake te zijn geweest in de loop van
de bezettingstijd.&lt;/p&gt;
&lt;p&gt;De Duitse overval, kort na zijn kandidaatsexamen, betekende voor
Sierksma een schok met ook voor hem diepgaande gevolgen. De
studieplannen konden slechts in vertraagd tempo worden uitgevoerd en
afgerond; het hoofdvaktentamen voor het doctoraal werd bij de door hem
bewonderde hoogleraar G. van der Leeuw clandestien in het begin van
1944 behaald. Het examen werd pas eind 1945 afgelegd, maar toen was er
reeds veel in zijn leven veranderd. Op 22 september 1941 ambtenaar aan
de Buma-biliotheek te Leeuwarden geworden, kon hij in eigen onderhoud
voorzien en dank zij de 'gr&amp;uuml;ne Karte' van het werken in
Duitsland vrijgesteld worden. Kort na zijn huwelijk werd Sierksma
bovendien bij illegaal werk betrokken, aanvankelijk nog bij zg.
duikwerk en het bezorgen van distributiekaarten en valse
persoonsbewijzen. Maar nadat een van zijn vrienden, J.J. Erich, in het
verzet neergeschoten was, nam Sierksma actief deel aan het gewapend
verzet, waarbij de Buma-bibliotheek als bergplaats voor wapenen en
ander verzetsmateriaal kon dienen. Sierksma ging behoren tot een zes
personen tellende verzetsgroep (onder wie een vrouw) onder leiding van
E. Koopmans ('Kopie'), die er o.a. in slaagde vanuit een nabij
gelegen pakhuis gesprekken en verhoren van het hoofdkwartier van de SD
in het Burmaniahuis af te luisteren. Bij de overval op de Leeuwarder
strafgevangenis nam Sierksma vanuit een huis boven de garage Wijma de
dekking van de toegang tot het gebouw voor zijn rekening.&lt;/p&gt;
&lt;p&gt;Veel van Sierksma's emoties en spanningen in die bezettingstijd
vonden een uitweg in literair scheppend werk, vooral essays en
gedichten. Met H. Hijmans en P. Verhoef richtte hij in 1944 het
illegale tijdschrift 
&lt;em&gt;Podium&lt;/em&gt;

op, teneinde uit de opbrengst een hulpfonds voor ondergedoken
verzetsstrijders te vormen. Ook na de bevrijding bleef Sierksma in de
redactie van het nu legale 
&lt;em&gt;Podium.&lt;/em&gt;

In december 1945 schreef hij het scenario voor een film waarin het
thema van de bittere emoties en geweldige psychische spanningen die het
afluisteren van de SD-folteringen op gevangengenomen verzetsstrijders
bij hem hadden losgemaakt, centraal stond. Daar de film nooit is
opgenomen, werd het script onder het pseudoniem Frank Wilders onder de
titel 
&lt;em&gt;Grensconflict&lt;/em&gt;

(1948) gepubliceerd. Meer bekendheid verwierf Sierksma zich nu als
waardig essayist. Het essay 
&lt;em&gt;Po&amp;euml;zie en ernst&lt;/em&gt;

werd door de stad Amsterdam bekroond met een literaire prijs (1947), en
veel naam maakte Sierksma met zijn essay 
&lt;em&gt;Tussen twee vuren&lt;/em&gt;

(1952), waarin hij zich mengde in de discussie over Vestdijks 
&lt;em&gt;De toekomst der religie&lt;/em&gt;

(1947) en, behalve zijn leermeester Van der Leeuw, ook de bekende
theologen H. de Vos en K.A.H. Miskotte op de korrel nam. Van belang ook
waren zijn publikaties over Achterbergs dichtwerk, een studie over de
dichter O. Postma en zijn bundel 
&lt;em&gt;Schoonheid als eigenbelang&lt;/em&gt;

(1948). Als medewerker van de Regionale Omroep Noord en Oost (RONO)
verzorgde hij van 1950 tot 1955 een literaire rubriek, waarin hij
enerzijds de Friese literatuur besprak en uit een provinciaal isolement
trachtte te halen (o.a. door hekeling van de christelijke volksroman),
anderzijds aandacht vestigde op de Nederlandse literatuur. Ondertussen
zette hij zich, met instemmende waardering voor schrijvers als Ter
Braak, Der Mouw, A. Roland Holst en Du Perron, af tegen een opkomend
'intellectualistisch, vermagerd en ontworteld' modernisme,
waarbij een harmonisch evenwicht tussen cultuur en natuur in gevaar zou
komen. Heel deze literair gerichte scheppingsdrift hield aan tot 1955.
Zijn uit essayistisch werk blijkende afwijzing van het christelijk
geloof en zijn verkeer in de kringen der kunstenaars had hem inmiddels
in conflict met zijn vader gebracht.&lt;/p&gt;
&lt;p&gt;Sierksma bleef intussen als ambtenaar van de
Universiteitsbibliotheek Groningen ook wetenschappelijk werkzaam. Hij
werd op 1 november 1953 wetenschappelijk hoofdmedewerker in de
faculteit der godgeleerdheid van de Rijksuniversiteit te Leiden voor de
geschiedenis van de godsdiensten in het algemeen en de fenomenologie
van de godsdienst. Zijn belangstelling gold toen vooral het beschrijven
en verklaren van rituele gedragspatronen en godsdienstige
voorstellingen (in de vorm van mythologeem en afbeelding). Al spoedig
ging de 'religieuze projectie' een dominerende rol voor hem
spelen, en met dit begrip nam hij afscheid van de Jungiaanse school om
dichter bij de Freudiaanse te komen, daarbij steeds meer oog hebbend
voor de overeenkomsten en verschillen tussen menselijk en dierlijk
gedrag. Meer in Jungiaanse geest nog was zijn proefschrift 
&lt;em&gt;Phaenomenologie der religie en complexe psychologie&lt;/em&gt;

(handelseditie 
&lt;em&gt;Freud, Jung en de religie),&lt;/em&gt;

waarop hij op 12 december 1950 bij J. Lindeboom te Groningen cum laude
promoveerde.&lt;/p&gt;
&lt;p&gt;Het wetenschappelijk werk te Leiden ging overigens met vele
moeilijkheden gepaard. Zijn originele wijze van benadering, naast de
cultuurpsychologie van o.a. M. Mead, ge&amp;iuml;nspireerd door de
wijsgerige antropologie van H. Plessner, de culturele antropologie van
P. Prins en J.P.B. de Josselin de Jong sr. en de ethologie van N.
Tinbergen, was binnen theologische kring ongewoon en uitdagend. De
wijze waarop hij cultuur en godsdienst van Tibet psychoanalytisch
benaderde, wekte weerstanden en zijn biologisch-experimenteel gericht
onderzoek plaatste hem wel zeer apart. Conflicten met collega's en
weigeringen van subsidie voor te publiceren werk werden bronnen van
ergernis en leidden tot wijzigingen in leeropdracht en taken binnen de
faculteit. Wellicht spoorde dit alles hem ertoe aan zich ook weer meer
naar buiten toe, maatschappelijk, te richten. Tijdens een rustkuur
hield hij een dagboek van tv-programma's bij, dat later tot een
publikatie onder de titel 
&lt;em&gt;Testbeeld&lt;/em&gt;

(1963) omgewerkt werd. Dit werk verwierf in 1963 de Henriette Roland
Holst-prijs. Hij werd tussen 1965 en 1967 ook medewerker van 
&lt;em&gt;De Nieuwe Linie,&lt;/em&gt;

waarvoor hij over allerlei actuele onderwerpen van controversi&amp;euml;le
aard schreef. Gesteund door de Leidse hoogleraren K.A.H. Hidding en B.
Hartmann werd Sierksma in het cursusjaar 1966/1967 zeer nauw betrokken
bij de begeleiding van het werkgezelschap voor de
godsdienstgeschiedenis en godsdienstfenomenologie. Van die tijd af
begon hij bij de studenten veel weerklank te vinden. Laat volgde de
volledige erkenning: gewoon lector in 1972, gewoon hoogleraar in 1973.
In de laatste jaren van zijn leven schonk Sierksma bijzondere aandacht
aan de invloed die er van de islam op het christendom was uitgeoefend.
Ook op het einde van zijn hoogleraarschap bleven conflicten niet
achterwege, toen hij ging pleiten voor de wetenschappelijke beoefening
van de theologie en de scheiding van Kerk en Staat ook daarin
consequent wilde doorzetten.&lt;/p&gt;
&lt;p&gt;Sierksma was een gecompliceerd mens: kunstenaar en
wetenschapsbeoefenaar, moralist en vrijbuiter, zelfbewust (op het
ijdele en irritante af) en wars van iedere vorm van uiterlijk vertoon.
Verslaving aan alcohol had een verwoestende uitwerking op zijn
gezondheid. Met talloze mensen in onmin levend, ging hij voor zijn
idealen door het vuur. Hij bleef een romanticus die terug verlangde
naar het verloren paradijs (het harmonische evenwicht tussen cultuur en
natuur) en naar het vorstelijk stamland (het ongerepte Friese
platteland), toch steeds pogend nuchter en redelijk te zijn. Het is
boeiend te zien hoe deze mens, die met zoveel hartstocht progressief
wilde zijn, op beslissende momenten het verleden niet kon loslaten,
z&amp;oacute; krampachtig volwassenheid nastreefde, maar nooit van zijn jeugd
kon loskomen, geloofsvoorstellingen als intrapsychische werkelijkheid
wenste te erkennen, maar niet durfde bekennen zelf gelovig te zijn
geweest.&lt;/p&gt;
&lt;p&gt;
  &lt;a href='pgedeelte'&gt;P: &lt;/a&gt;Bibliografie van in hieronder vermelde publikatie van H.L. Beek en
K.D. Jenner.&lt;/p&gt;
&lt;p&gt;
  &lt;a href='lgedeelte'&gt;L: &lt;/a&gt;J. Boomsma, in 
&lt;em&gt;Peteareboek&lt;/em&gt;

(Ljouwert, [1977]); K.D. Jenner, in 
&lt;em&gt;Mare&lt;/em&gt;

l (1977) 6 (22 september) 8-9; P.Sj. van Koningsveld, in 
&lt;em&gt;De Nieuwe Linie&lt;/em&gt;

32 (1977) 51 (21 december) 8; Th.P. van Baaren, in 
&lt;em&gt;Nederlands Theologisch Tijdschrift&lt;/em&gt;

32 (1978) 42-47; J.H. Brouwer, in 
&lt;em&gt;It Beaken&lt;/em&gt;

40 (1978) 189-202; K.D. Jenner, 'Verantwoording', in Fokke
Sierksma, 
&lt;em&gt;Religie, sexualiteit en agressie&lt;/em&gt;

(Groningen, 1979) 293-341 ; H.L. Beck en K.D. Jenner, 
&lt;em&gt;Fokke Sierksma. A biographical sketch and bibliography&lt;/em&gt;

(Leiden, 1982).&lt;/p&gt;

&lt;p&gt;
&lt;a href=&amp;quot;igedeelte&amp;quot;&gt;I: &lt;/a&gt;Joop Boomsma, &lt;i&gt;Om fan dit l&#226;n te h&#226;lden. Fokke Sierksma oer Frysl&#226;n yn brief en petear&lt;/i&gt; (Franeker 2006) 9.&lt;/p&gt; 



&lt;p&gt;K.D. Jenner&lt;/p&gt; 
&lt;dtml-var bwn_footer&gt;</text>
  </biography>
</biodes>

