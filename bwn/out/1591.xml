<biodes version="1.0">
  <fileDesc>
    <title>Salomonson, Godfried (1838-1911)</title>
    <ref target="http://resources.huygens.knaw.nl/bwn1880-2000/lemmata/bwn2/salomonson"/>
    <publisher>
      <name>Biografisch Woordenboek van Nederland:1880-2000</name>
      <ref target="http://resources.huygens.knaw.nl/bwn1880-2000"/>
    </publisher>
  </fileDesc>
  <person>
    <idno type="id">salomonson</idno>
    <persName><name type="geslachtsnaam">Salomonson</name>, Godfried</persName>
    <sex value="1"/>
    <event type="birth" when="1838"/>
    <event type="death" when="1911"/>
    <state type="occupation">ondernemer</state>
  </person>
  <biography>
    <text>&lt;dtml-var bwn_header&gt;
 &lt;p class='genealogie'&gt;
  &lt;strong&gt;Salomonson, Godfried&lt;/strong&gt;, textielfabrikant (Stad Almelo 12-3-1838 - Arnhem 22-11-1911).

Zoon van Heiman Salomonson, koopman-entrepreneur, en Keetje Isaakson.
Gehuwd op 6-6-1867 met Marie Rose Asser. Uit dit huwelijk werden 2
zoons en 2 dochters geboren. 



&lt;/p&gt;
&lt;p&gt;Salomonson was van joodsen huize en een zoon van een der firmanten
van G.&amp;amp; H. Salomonson, die in 1852 de Koninklijke Stoomweverij te
Nijverdal oprichtten, de eerste stoomweverij in Twente die deze naam
met recht mocht dragen. Na zijn schooltijd en enige leerjaren bij
familieleden in Middelburg en Manchester volgde Salomonson in 1859 zijn
vader als firmant op. Tot aan zijn dood gaf hij meer dan een halve eeuw
met voortvarendheid en deskundig inzicht leiding aan het familiebedrijf
en zette daardoor ook een stempel op het industrieel klimaat van
Nijverdal, dat oorspronkelijk was ontstaan als de factorijvestiging van
de Nederlandsche Handel-Maatschappij.&lt;/p&gt;
&lt;p&gt;Door de omzetting in 1872 van de firma G.&amp;amp; H. Salomonson in de
Koninklijke Stoomweverij te Nijverdal NV werd Salomonson de dominante
figuur van de onderneming. Waarschijnlijk was een minder goede
verhouding tussen de drie neven die tevens firmanten waren de
aanleiding tot deze omzetting. Het benodigde kapitaal werd in eerste
aanleg door een aantal bankinstellingen bijeengebracht. Behoudens in de
periode van 1872 tot 1881, waarin hij met zijn weinig op de voorgrond
tredende neef Maurice de directie voerde, was Salomonson tot 1893 de
enige directeur der vennootschap en voerde hij een zeer patriarchaal en
persoonlijk beleid. Sinds 1893 werd hij bijgestaan door zijn zoon Hein,
wiens kwaliteiten als technicus op het gebied van de textielblekerij
reeds waren gebleken.&lt;/p&gt;
&lt;p&gt;Van de stichting der stoomweverij afwas de produktie gericht op de
export naar de Indische markten, waarbij niet alleen aan de Nederlandse
koloni&amp;euml;n moet worden gedacht. Een klein deel van de produktie werd
afgezet op de binnenlandse markt. Voor de export werd in belangrijke
mate gebruik gemaakt van de afzetkanalen der Internationale Crediet en
Handelsvereeniging &amp;quot;Rotterdam&amp;quot; NV (Rotterdam), die in 1863
mede dank zij de krachtige steun der Salomons was opgericht. Gedurende
het gehele bewind van G. Salomonson werd het bedrijf voortdurend
vernieuwd en uitgebreid, zodat bij diens overlijden de weefcapaciteit
nagenoeg verdrievoudigd was in vergelijking met de situatie bij de
oprichting der vennootschap. Bovendien had het bedrijf in 1889 de
beschikking gekregen over een eigen blekerij. De financi&amp;euml;le
resultaten liepen met deze ontwikkeling parallel, zodat de gemiddelde
dividenduitkering op steeds hoger niveau kwam te liggen.&lt;/p&gt;
&lt;p&gt;Bijzondere betekenis kreeg Salomonson door de wijze waarop hij in
sociaal opzicht leiding gaf aan het bedrijf. Hierdoor werd zijn invloed
ook groot op de ontwikkelingen van de vestigingsplaats Nijverdal, waar
hij de enige grote werkgever was. Juist door de groei van het bedrijf
werden vele nieuwe arbeidskrachten van elders aangetrokken en
veranderde het karakter van de plaats. Zijn patriarchaal, voor de
arbeider belangstellend beleid leverde hem de bijnaam op van &amp;quot;n
oalen heer'. Het duidelijkst blijken zijn idee&amp;euml;n uit zijn
verklaringen voor de staatscommissie voor onderzoek van de
arbeidstoestanden van 1890 (Tweede Afdeeling Twenthe), waaruit o.a. een
duidelijk verschil naar voren komt met de veel meer van het winstmotief
zonder meer uitgaande opvattingen van de Enschedese textielfabrikanten.
'Maar het volk is erg openhartig met mij, het kent mij niet alleen
in het bedrijf, maar ook in alle familieaangelegenheden. Zoodra ik
mijne carri&amp;egrave;re als industrieel begonnen ben, heb ik den regel
gevolgd om mij op de hoogte te houden van den toestand der gezinnen en
heb hun gevraagd of ongevraagd raad gegeven; nu komen zij altijd bij
mij.' (p. 366.) En ten aanzien van sociale voorzieningen merkte
Salomonson bij die gelegenheid op: 'Ik volg als vasten regel, bij
den omgang met mijn volk, dat ik niets doe, of het moet zelf gevoelen
-liefst het initiatief er toe nemen - dat iets nuttig en noodig
is.' (p. 367.) Tot die sociale voorzieningen behoorden dan ook een
ziekenfonds, een fonds stichtingen voor arbeiders waaruit onderwijs aan
jeugdig fabriekspersoneel en een fr&amp;ouml;belschool bekostigd werden en
een garantie voor een co&amp;ouml;peratieve winkel. Het beheer van het
ziekenfonds werd overigens eerst in 1904 door Salomonson uit handen
gegeven en overgedragen aan een uit het personeel gekozen bestuur.
Behoudens deze voorzieningen kende men in het bedrijf gunstiger
arbeidsregelingen dan elders: zo kende men er reeds een 10&amp;frac12;-urige
werkdag en de vrije zaterdagmiddag. Hoewel zich een enkele maal
spanningen hebben voor gedaan, was er tijdens Salomons bewind geen
sprake van een werkelijk scherp tegenover elkaar staan van fabrikant en
arbeiders. Dit is waarschijnlijk mede te verklaren door de
hoofdzakelijk orthodox-protestantse samenstelling van de bevolking.&lt;/p&gt;
&lt;p&gt;Buiten het bedrijf ontplooide Salomonson een aantal activiteiten in
zijn woonplaats Almelo: zo was hij lid van de gemeenteraad van 1867 tot
1907 en jarenlang wethouder van 1869 tot 1885 en van 1889 tot 1894. Van
de Provinciale Staten van Overijssel maakte hij van 1882 tot 1904
eveneens deel uit. Ook vervulde hij het voorzitterschap van de joodse
gemeente (1886-1911); lid van de Kamer van Koophandel te Almelo was hij
van 1875 tot 1911, sinds 1885 haar voorzitter. Ten slotte was hij
ge&amp;iuml;nteresseerd in de spoorwegaanleg. Na de oprichting van de NV
Locaalspoorweg Neede-Hellendoorn werd hij daarvan
president-commissaris; hij had zich reeds financi&amp;euml;le opofferingen
getroost om de aanleg van de spoorlijn Zwolle-Almelo mogelijk te maken
en van de raad van administratie van de spoorwegmaatschappij
Almelo-Salzbergen was hij jarenlang lid.&lt;/p&gt;
&lt;p&gt;Godfried Salomonson was een patroon die het wist op te brengen in de
juist tijdens zijn bewind zo krachtige maatschappelijke veranderingen
op constructieve wijze zijn eigen plaats te kiezen, zonder geweld te
doen aan zijn sterk persoonlijke opvattingen. Hij slaagde er daardoor
in volgens eigentijdse maatstaven en eigen overtuiging de belangen van
de aandeelhouders goed aan de eisen van de humaniteit te koppelen. Aan
arbeiderszelfbeheer, zoals dat nog slechts in enkele Nederlandse
ondernemingen voorkwam, dacht Salomonson geen ogenblik. Hij wist
tijdens zijn bewind een zeer moderne en financieel krachtige
textielonderneming op te bouwen waarvan het sociaal beleid gunstig
afstak bij de praktijk van vele andere bedrijven. Bij zijn overlijden
schreef een der vakbondsbladen: 'Was hij voor ons als arbeiders
somtijds nogal veeleischend en in sommige omstandigheden niet altijd
even gemakkelijk, wij hebben in hem veel verloren. Wat er ook was en
welke grieven we ook mochten hebben, steeds was hij bereid met ons als
organisatie te onderhandelen.' 
&lt;em&gt;(Unitas.&lt;/em&gt;

Orgaan van den Nederlandschen Christelijken Textielarbeidersbond,
30-11-1911.)&lt;/p&gt;
&lt;p&gt;
  &lt;a href='agedeelte'&gt;A: &lt;/a&gt;Archief Koninklijke Stoomweverij te Nijverdal NV in Archief
Nijverdal-Ten Cate te Almelo en in Rijksarchief in Overijssel te
Zwolle.&lt;/p&gt;
&lt;p&gt;
  &lt;a href='pgedeelte'&gt;P: &lt;/a&gt;'De ontwikkeling der textiel-industrie in Twenthe na 1872, ook
in verband met het algemeen belang', in 
&lt;em&gt;Tijdschrift der Nederlandsche Maatschappij ter bevordering van
Nijverheid.&lt;/em&gt;

Nieuwe reeks 2 (1898) 299-312.&lt;/p&gt;
&lt;p&gt;
  &lt;a href='lgedeelte'&gt;L: &lt;/a&gt;R.A. Burgers, 
&lt;em&gt;100 jaar G.en H. Salomonson. Kooplieden-entrepreneurs, fabrikanten
en directeuren van de Koninklijke Stoomweverij te Nijverdal&lt;/em&gt;

(Leiden, 1954). Proefschrift Rotterdam; A. Ponsteen, 
&lt;em&gt;Van Noetsele tot Nijverdal&lt;/em&gt;

(Enschede, 1973); H.D. Grobben, 'De ondernemers van de Koninklijke
Stoomweverij te Nijverdal, 1872-1914', in 
&lt;em&gt;Textielhistorische bijdragen 1974,&lt;/em&gt;

XV, 60-111.&lt;/p&gt;
&lt;p&gt;A.L. van Schelven&lt;/p&gt; 
&lt;dtml-var bwn_footer&gt;</text>
  </biography>
</biodes>

