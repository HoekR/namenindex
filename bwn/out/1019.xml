<biodes version="1.0">
  <fileDesc>
    <title>Korteweg, Diederik Johannes (1848-1941)</title>
    <ref target="http://resources.huygens.knaw.nl/bwn1880-2000/lemmata/bwn4/kortewe"/>
    <publisher>
      <name>Biografisch Woordenboek van Nederland:1880-2000</name>
      <ref target="http://resources.huygens.knaw.nl/bwn1880-2000"/>
    </publisher>
  </fileDesc>
  <person>
    <idno type="id">kortewe</idno>
    <persName><name type="geslachtsnaam">Korteweg</name>, Diederik Johannes</persName>
    <sex value="1"/>
    <event type="birth" when="1848"/>
    <event type="death" when="1941"/>
    <state type="occupation">wiskundige</state>
  </person>
  <biography>
    <graphic url="http://resources.huygens.knaw.nl/bwn1880-2000/lemmata/bwn4/images/images/KORTEWEGDJ.jpg"/>
    <text>&lt;dtml-var bwn_header&gt;
 &lt;p class='genealogie'&gt;
  &lt;strong&gt;Korteweg, Diederik Johannes&lt;/strong&gt;, wiskundige ('s-Hertogenbosch 31-3-1848 - Amsterdam 10-5-1941). Zoon van Adrianus Johannis Korteweg, advocaat, en Cornelia
  Margaretha Holster. Gehuwd op 25-7-1878 met Wibbina Maria barones
  d'Aulnis de Bourouill. Uit dit huwelijk werden geen kinderen
  geboren.
  
&lt;img src=&amp;quot;images/KORTEWEGDJ.jpg&amp;quot; align=&amp;quot;right&amp;quot; BORDER=&amp;quot;0&amp;quot; alt=&amp;quot;afbeelding van Korteweg, Diederik Johannes&amp;quot; class=&amp;quot;bwnimg&amp;quot;&gt;
  
  &lt;/p&gt;
&lt;p&gt;Korteweg volgde het gewone lager onderwijs aan de Nutsschool
    in zijn geboorteplaats en bezocht hier vervolgens de
    particuliere school van Berman. Door middel van
    priv&amp;eacute;-lessen slaagde hij in 1865 voor het toelatingsexamen
    voor de Polytechnische School te Delft. Door zijn weinig
    technische aanleg voltooide hij de ingenieursstudie echter
    niet. Wel behaalde hij de MO-diploma's wiskunde, waarna hij in
    1869 leraar werd: eerst, tot 1873, aan de rijks-HBS in Tilburg
    en vervolgens, tot 1881, aan de gemeentelijke HBS te Breda. In
    deze periode bereidde Korteweg zich voor op het
    toelatingsexamen voor de universiteit, waarvoor hij in 1876
    slaagde. Zijn kandidaatsexamen volgde in 1877 te Utrecht en het
    doctoraal examen een jaar later in Amsterdam, waar hij op 12
    juli 1878 cum laude promoveerde bij prof. J.D. van der Waals op
    de dissertatie 
    &lt;em&gt;Over voortplantingssnelheid van golven in elastische
    buizen&lt;/em&gt;

    . Hij was daarmee de eerste promovendus van het juist tot
    universiteit verheven Amsterdamse Athenaeum.&lt;/p&gt;
&lt;p&gt;Reeds in 1881 werd Korteweg benoemd tot gewoon hoogleraar in
    de wiskunde, de mechanica en de sterrenkunde aan de
    Universiteit van Amsterdam, welk ambt hij in 1913 zou verruilen
    voor een buitengewoon hoogleraarschap, op die manier een plaats
    scheppend voor zijn leerling L.E.J. Brouwer. In zijn inaugurale
    rede op 10 oktober 1881, getiteld 
    &lt;em&gt;De wiskunde als hulpwetenschap&lt;/em&gt;

    , zette Korteweg zijn standpunt met betrekking tot de
    wiskundige praktijk uiteen. Een groot deel van zijn
    onderzoekingen bestond uit toepassingen van de wiskunde op
    uiteenlopende gebieden van de wetenschap. Een aantal
    publikaties handelt over problemen uit de mechanica; enkele -
    in aansluiting op het werk van Van der Waals - over de
    thermodynamica. Korteweg schreef echter ook over geheel andere
    onderwerpen: de theorie van verkiezingen, filosofie,
    geschiedenis, et cetera. De onderzoekingen op het gebied van de
    zuivere wiskunde waren veelal door fysische problemen
    ge&amp;iuml;nspireerd. De lijst van onderwerpen bevat onder meer
    algebra, meetkunde, oscillatietheorie, storingstheorie,
    elektriciteitsleer, geluidsleer, kenetische gastheorie,
    hydrodynamica, astronomie, waarschijnlijkheidsrekening en
    verzekeringswetenschap. Kortewegs onderzoekingen naar de
    plooiing van oppervlakten en van relatietrillingen waren
    bekend. Voorts ontraadselde hij het mysterie van Huygens'
    sympathische uurwerken.&lt;/p&gt;
&lt;p&gt;De naam Korteweg is thans in de wiskunde algemeen bekend
    wegens zijn bijdrage aan de theorie van de voortplanting van
    golven in water. In 1895 publiceerde hij met Gustav de Vries
    een artikel over de vormverandering van lange golven die zich
    voortplanten in een rechthoekig kanaal (in: 
    &lt;em&gt;London Edinburgh and Dublin philosophical magazine and
    journal of science&lt;/em&gt;

    5e serie, 39 (1895) 422-443). De hierin geformuleerde
    differentiaalvergelijking - de 'Korteweg-De Vries vergelijking'
    - beschrijft de solitaire golf. Ongeveer zeventig jaar later
    zou deze vergelijking bijzonder actueel worden wegens de
    toepassingen in (bijvoorbeeld) de plasmafysica. De wiskundige
    theorie der solitonen is een moderne nakomeling van het werk
    van Korteweg en De Vries.&lt;/p&gt;
&lt;p&gt;Kortewegs wetenschappelijke verdiensten waren in 1881 al
    erkend met een lidmaatschap van de Koninklijke Akademie van
    Wetenschappen; in 1932 verleende de Universiteit van Amsterdam
    hem een eredoctoraat. De invloed van Korteweg in wiskundig
    Nederland was aanzienlijk. Hij vervulde vele functies ten
    behoeve van onder andere het Wiskundig Genootschap, het Nieuw
    Archief voor Wiskunde (1897-1941) en de Hollandsche
    Maatschappij der Wetenschappen. Hij was lange tijd, van 1901
    tot 1921, directeur van het Regionaal bureau voor de
    samenstelling van een internationale catalogus van
    wetenschappelijke uitgaven. Van bijzonder belang was Kortewegs
    werk voor de uitgave van de werken van Christiaan Huygens; van
    1911 tot 1927 had hij de leiding van deze publikatie in handen.
    Zijn mathematisch en historisch inzicht in de wiskunde van
    Huygens en zijn tijdgenoten was onovertroffen.&lt;/p&gt;
&lt;p&gt;Korteweg was een veelzijdig ge&amp;iuml;nteresseerd man:
    politiek, literatuur, kunst en sport hadden zijn
    belangstelling. Hij was een warm voelend man, die met zijn
    vrouw - zelf bleven zij kinderloos - de drie weeskinderen van
    de vroeg overleden stadsarchivaris N. de Roever in huis nam en
    opvoedde. In zijn universitaire werkkring was Korteweg een
    innemend, maar veeleisend docent, sterk invloed uitoefenend op
    de vorming van de nieuwe generatie Nederlandse wiskundigen, die
    na een lange periode van middelmatigheid weer aan de
    internationale ontwikkeling van de wiskunde deelnamen. Zijn
    edelmoedige ondersteuning van onder anderen L.E.J. Brouwer en
    G. Mannoury illustreert zijn betrokkenheid bij het welzijn van
    zijn leerlingen en collega's.&lt;/p&gt;
&lt;p&gt;
  &lt;a href='agedeelte'&gt;A: &lt;/a&gt;Archief-D.J. Korteweg in de Bibliotheek der
  Universiteit van Amsterdam.&lt;/p&gt;
&lt;p&gt;
  &lt;a href='pgedeelte'&gt;P: &lt;/a&gt;Kortewegs belangrijkste publikaties worden vermeld in het
    onder L genoemde levensbericht van Beth en Van der Woude.&lt;/p&gt;
&lt;p&gt;
  &lt;a href='lgedeelte'&gt;L: &lt;/a&gt;
  &lt;em&gt;Jaarboek der Universiteit van Amsterdam 1940-1941&lt;/em&gt;

  II (Amsterdam, s.a.) 34-35; W. van der Woude, in 
  &lt;em&gt;Nieuw Archief voor Wiskunde&lt;/em&gt;

  2e serie, 21 (1941) 1-2; 
  &lt;em&gt;Amstelodanum. Maandblad voor de kennis van Amsterdam&lt;/em&gt;

  28 (1941) 110-111; H.J.E. Beth en W. van der Woude, in 
  &lt;em&gt;Jaarboek der Koninklijke Nederlandsche Akademie van
  Wetenschappen 1945-46&lt;/em&gt;

  (Amsterdam, 1946) 194-208; D.J. Struik, in 
  &lt;em&gt;Dictionary of scientific biography&lt;/em&gt;

  VII (New York, 1973) 465-466; F. van der Blij, 'Some details of
  the history of the Korteweg-De Vries aequation', in 
  &lt;em&gt;Nieuw Archief voor Wiskunde&lt;/em&gt;

  3e serie, 26 (1978) 54-64.&lt;/p&gt;

&lt;p&gt;
&lt;a href=&amp;quot;igedeelte&amp;quot;&gt;I: &lt;/a&gt;&lt;i&gt;Jaarboek van de Koninklijke Nederlandse Akademie van Wetenschappen 1945-1946&lt;/i&gt; (Amsterdam 1946) afbeelding tegenover pagina 194.&lt;/p&gt;



&lt;p&gt;D. van Dalen&lt;/p&gt; 
&lt;dtml-var bwn_footer&gt;</text>
  </biography>
</biodes>

