<biodes version="1.0">
  <fileDesc>
    <title>Bakhuys Roozeboom, Hendrik Willem (1854-1907)</title>
    <ref target="http://resources.huygens.knaw.nl/bwn1880-2000/lemmata/bwn1/bakhuys"/>
    <publisher>
      <name>Biografisch Woordenboek van Nederland:1880-2000</name>
      <ref target="http://resources.huygens.knaw.nl/bwn1880-2000"/>
    </publisher>
  </fileDesc>
  <person>
    <idno type="id">bakhuys</idno>
    <persName><name type="geslachtsnaam">Bakhuys Roozeboom</name>, Hendrik Willem</persName>
    <sex value="1"/>
    <event type="birth" when="1854"/>
    <event type="death" when="1907"/>
    <state type="occupation">scheikundige</state>
  </person>
  <biography>
    <graphic url="http://resources.huygens.knaw.nl/bwn1880-2000/lemmata/bwn1/images/images/BAKHUYSROOZ.jpg"/>
    <text>&lt;dtml-var bwn_header&gt;
 &lt;p class='genealogie'&gt;
  &lt;strong&gt;Bakhuys Roozeboom, Hendrik Willem&lt;/strong&gt;

(bekend onder de naam &lt;b&gt;
Bakhuis Roozeboom&lt;/b&gt;) chemicus (Alkmaar 24-10-1854 - Amsterdam 8-2-1907).

Zoon van Jan Hendrik Bakhuijs Rooseboom (zich noemende Bakhuis
Roozeboom) boekhouder, en Maria Rensen. Gehuwd sinds 23-4-1879 met
Catharina Elisabeth Wins. Uit dit huwelijk werden 4 zoons en 2 dochters
geboren.


&lt;img src=&amp;quot;images/BAKHUYSROOZ.jpg&amp;quot; align=&amp;quot;right&amp;quot; BORDER=&amp;quot;0&amp;quot; alt=&amp;quot;afbeelding van Bakhuys Roozeboom, Hendrik Willem&amp;quot; class=&amp;quot;bwnimg&amp;quot;&gt;


&lt;/p&gt;
&lt;p&gt;Bakhuis Roozeboom bezocht van 1868 tot 1872 de HBS in Alkmaar en
studeerde vervolgens tot 1874 Latijn en Grieks. Onder leiding van de
directeur van zijn HBS, de scheikundige D.J. Boeke, bekwaamde hij zich
in deze jaren verder in de praktische en theoretische scheikunde. In
1873 verrichtte hij bij J.M. van Bemmelen, zwager van Boeke en later
hoogleraar te Leiden, in Arnhem grondanalyses van de IJpolder. Nadat
hij het admissie-examen voor de universitaire studie had afgelegd, liet
hij zich 9 oktober 1874 inschrijven te Leiden. Daar hem de middelen
ontbraken om te gaan studeren, trad hij in dienst van het
onderzoekingsbureau voor levensmiddelen van J.Th. Mouton in Den Haag en
was later werkzaam in diens chemische fabriek van Mouton, tot deze in
1878 als gevolg van brand werd opgeheven. Hij werd toen
college-assistent bij Van Bemmelen en kon nu pas goed zijn chemische
studie aanvangen. Op 4 februari 1881 deed hij zijn kandidaats. Naast
zijn assistentschap (tot 1889) was hij van 1881 tot 1896 leraar aan de
gemeentelijke HBS voor meisjes te Leiden. Op 1 mei 1882 legde hij het
doctoraal examen af en promoveerde op 7 juni 1884 bij Van Bemmelen.&lt;/p&gt;
&lt;p&gt;Roozebooms dissertatie 
&lt;em&gt;Over de hydraten van zwaveligzuur, chloor, broom en
chloorwaterstof&lt;/em&gt;

ging over een onderzoek naar de dissociatieverschijnselen van deze
gashydraten (vaste stoffen die zich bij verhitting splitsen in een
vloeistof en een gas). Hij bestudeerde dit onderwerp verder en werd
door J.D. van der Waals in 1886 gewezen op de fasenregel van de
Amerikaanse fysicus J. Willard Gibbs, die in 1876 in een weinig bekend
tijdschrift was verschenen. Dit gaf Roozebooms onderzoekingen een
theoretische basis. Systematisch bestudeerde hij - tijdens zijn
privaatdocentschap van 1889 tot 1893 en lectoraat in de fysische chemie
tot 1896 - met zijn leerlingen de verschillende vormen van het
heterogene evenwicht, theoretisch toegelicht en experimenteel
onderzocht bij een aantal verschillende stelsels. De veranderingen in
de samenstelling van de bijeengevoegde stoffen werden door tekeningen
en modellen voorgesteld. Ondertussen volgde hij in 1896 J.H. van 't
Hoff op als hoogleraar te Amsterdam. Zijn inaugurele rede was getiteld 
&lt;em&gt;De wetenschappelijke beoefening der chemie en hare uitkomsten.&lt;/em&gt;

Vanaf die tijd paste hij zijn theorie op tal van onderwerpen toe,
waaronder mengkristallen, vloeibare kristallen, samenstelling van staal
enz. Dit levenswerk was niet alleen van groot belang voor de zuivere
wetenschap, maar ook voor de metaalkunde en de geologie. De resultaten
van zijn werk legde hij systematisch vast in 
&lt;em&gt;Die heterogenen Gleichgewichte vom Standpunkte der Phasenlehre,&lt;/em&gt;

waarvan hij alleen de eerste twee delen kon verzorgen (1901, 1904). Na
zijn dood in 1907 werd het werk voortgezet door zijn leerlingen E.H.
B&amp;uuml;chner, A.H.W. Aten, en F.A.H. Schreinemakers. Behalve zijn
wetenschappelijk werk op het gebied van de fasenleer, verrichtte
Roozeboom tal van praktische onderzoekingen: chemische onderzoekingen
van drinkwater, van het zeewater bij Scheveningen, middelen om
schilderijen in het Rijksmuseum die door zwavelwaterstofgas uit de
Amsterdamse grachten waren aangetast te herstellen enz. Van zijn
colleges is bekend dat ze uitmuntten door helderheid. Inmiddels hadden
zijn wetenschappelijke kwaliteiten erkenning gevonden. Hij werd in 1890
benoemd tot lid van de Koninklijke Akademie van Wetenschappen.&lt;/p&gt;
&lt;p&gt;Roozeboom legde zijn gehele leven vrijmoedig getuigenis af van zijn
geloof en dat in een tijd dat natuurwetenschap en christelijk geloof in
onverzoenlijke tegenstelling leken te staan. Zo richtte hij in 1895 met
de artsen S.R. Hermanides, Th.G. den Houten en E.A. Keuchenius de
Christelijke Vereeniging van Natuur- en Geneeskundigen in Nederland op.
Zijn overtuiging komt verder goed uit in zijn al eerder genoemde
inaugurele oratie en de rede 
&lt;em&gt;De tegenwoordige stand van de problemen der chemie&lt;/em&gt;

(1904).&lt;/p&gt;
&lt;p&gt;
  &lt;a href='pgedeelte'&gt;P: &lt;/a&gt;
  Volledige bibliografie in 
&lt;em&gt;Berichte der Deutschen Chemischen Gesellschaft&lt;/em&gt;

40 (1907) 5170-5174. Zijn fasentheoretische onderzoekingen zijn
samengevat en voortgezet in 
&lt;em&gt;Die heterogenen Gleichgewichte vom Standpunkte der Phasenlehre&lt;/em&gt;

(Braunschweig, 1901-1918. 3 dln.).
&lt;/p&gt;
&lt;p&gt;
  &lt;a href='lgedeelte'&gt;L: &lt;/a&gt;J.M. van Bemmelen, W.P. Jorissen en W.E. Ringer, in 
&lt;em&gt;Berichte der Deutschen Chemischen Gesellschaft&lt;/em&gt;

40 (1907) 5141-5170; A.F. Holleman, in 
&lt;em&gt;Chemisch Weekblad&lt;/em&gt;

4 (1907) 119-132; J.M. van Bemmelen, 
&lt;em&gt;ibidem,&lt;/em&gt;

249-285; W.P. Jorissen en W.E. Ringer, 'H.W. Bakhuis
Roozeboom', in 
&lt;em&gt;Mannen en vrouwen van beteekenis in onze dagen&lt;/em&gt;

37 (1907) 155-218; M.W. Stortenbeker, in 
&lt;em&gt;Recueil Travaux Chimiques des Pays-Bas et de la Belgique&lt;/em&gt;

27 (1908) 360-402; artikelen van H.R. Kruyt, J.L. Meyering, D.J.
Hissink en J. Olie jr., in 
&lt;em&gt;Chemische Weekblad&lt;/em&gt;

50 (1974) 749-761; R. Hooykaas, in 
&lt;em&gt;Geloof en Wetenschap&lt;/em&gt;

... 53 (1955) 68-77.&lt;/p&gt;



&lt;p&gt;
&lt;a href=&amp;quot;igedeelte&amp;quot;&gt;I: &lt;/a&gt;&lt;em&gt;Geloof en Wetenschap&lt;/em&gt; 53 (1955) afbeelding tegenover pagina 68.



&lt;p&gt;H.A.M. Snelders&lt;/p&gt; 
&lt;dtml-var bwn_footer&gt;</text>
  </biography>
</biodes>

