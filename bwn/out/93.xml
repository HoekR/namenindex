<biodes version="1.0">
  <fileDesc>
    <title>Beel, Louis Joseph Maria (1902-1977)</title>
    <ref target="http://resources.huygens.knaw.nl/bwn1880-2000/lemmata/bwn1/beel"/>
    <publisher>
      <name>Biografisch Woordenboek van Nederland:1880-2000</name>
      <ref target="http://resources.huygens.knaw.nl/bwn1880-2000"/>
    </publisher>
  </fileDesc>
  <person>
    <idno type="id">beel</idno>
    <persName><name type="geslachtsnaam">Beel</name>, Louis Joseph Maria</persName>
    <sex value="1"/>
    <event type="birth" when="1902"/>
    <event type="death" when="1977"/>
    <state type="occupation">minister</state>
    <state type="occupation">minister-president</state>
    <state type="occupation">vice-president Raad van State</state>
  </person>
  <biography>
    <graphic url="http://resources.huygens.knaw.nl/bwn1880-2000/lemmata/bwn1/images/images/BEEL.jpg"/>
    <text>&lt;dtml-var bwn_header&gt;
 &lt;p class='genealogie'&gt;
  &lt;strong&gt;Beel, Louis Joseph Maria&lt;/strong&gt;, katholiek staatsman (Roermond 12-4-1902 - Utrecht 11-2-1977).

Zoon van Theodor Antoon Louis Beel, veearts, en Anna Maria Allegonda
Rutten. Sedert 21-9-1926 gehuwd met Henrica Gerardina Maria Josepha van
der Meulen. Uit dit huwelijk werden 1 zoon en 3 dochters geboren.


&lt;img src=&amp;quot;images/BEEL.jpg&amp;quot; align=&amp;quot;right&amp;quot; BORDER=&amp;quot;0&amp;quot; alt=&amp;quot;afbeelding van Beel, Louis Joseph Maria&amp;quot; class=&amp;quot;bwnimg&amp;quot;&gt;


&lt;/p&gt;
&lt;p&gt;Beel werd na voltooiing van het gymnasium-B aan het Bisschoppelijk
College te Roermond werk- en spoorstudent. Van 1920-1924 was hij in
zijn geboorteplaats werkzaam op de gemeentesecretarie en als secretaris
bij de bisschoppelijke inspectie van het lager onderwijs. Ondertussen
had Beel in 1923 het diploma gemeenteadministratie-A behaald en zich
vervolgens - daartoe in staat gesteld door mgr. P.J.M. van Gils,
bisschop[pelijk inspecteur van het lager onderwijs in het bisdom]
Roermond - ingeschreven aan de pas geopende rk Universiteit te Nijmegen
voor de studie inde rechten; in 1928 volgde zijn doctoraal examen.
Inmiddels werkte hij sedert 1925 op de provinciale griffie van
Overijssel. In 1929 kwam hij in dienst van de gemeente Eindhoven,
spoedig als chef van de afdeling Sociale en Personeelszaken, en vanaf
1934 tevens als plaatsvervangend gemeentesecretaris. In 1935
promoveerde Beel te Nijmegen op 
&lt;em&gt;Zelfbestuur of afhankelijke decentralisatie? (Amsterdam,&lt;/em&gt;

1935). Naast studie en ambtelijk werk was hij bovendien tussen 1927 en
1945 buitengewoon docent staatsinrichting aan de RK Leergangen te
Tilburg en docent recht aan de RK Scholen voor Gezinsverzorging te
Breda en Eindhoven, tussen 1940 en 1944 ook bij het Nederlands
Instituut voor Accountants (NIVA).&lt;/p&gt;
&lt;p&gt;In 1942 verliet Beel zonder enige aarzeling de gemeentelijke dienst
uit protest tegen de benoeming van een NSB'er tot burgemeester van
Eindhoven; deze onverschrokken daad was een opmerkelijke, want onder
overheidspersoneel niet veel voorkomende uiting van verzet. Beel bleef
in Eindhoven wonen, waar hij buiten de periodes, gedurende welke hij
ondergedoken was, de advocatuur uitoefende en een adviesbureau voor
bestuursrechtelijke zaken leidde.&lt;/p&gt;
&lt;p&gt;Beel had gehoopt na de bevrijding, die voor hem in september 1944
kwam, op een wetenschappelijke carri&amp;egrave;re; zijn ambities gingen
althans deze richting uit. Maar het toeval zou hem in de politiek
brengen op een leeftijd dat hij niet meer tot de jongsten behoorde - in
1944 was hij reeds 42 jaar - en politiek nog steeds een onbeschreven
blad was. Direct na de bevrijding van het Zuiden zocht het Militaire
Gezag in Noord-Brabant hem aan als adviseur Sociale Zaken en
Voorlichting. Dit adviseurschap bracht hem naar Londen, waar hij de
regering moest adviseren over de verzorging van oorlogsslachtoffers.
Ook maakte Beel deel uit van de zg. Heren XVII, een gezelschap van
zeventien personen onder wie mr. E. Sassen en ir. F. Philips uit het
bevrijde Limburg, Brabant en Zeeland dat te Londen de Koningin in
februari 1945 na het uitbreken van de regeringscrisis als gevolg van
het uittreden van de socialistische bewindslieden uit het
kabinet-Gerbrandy kwam adviseren omtrent hetgeen in het Zuiden leefde.
Bij deze gelegenheid wist Beel het vertrouwen van de Koningin te
winnen. Toen dan ook tijdens de reconstructie van het kabinet gesproken
werd over opneming van vooraanstaande personen uit het reeds bevrijde
gebied, lag het voor de hand dat Beel met zijn rijke ambtelijke
ervaring en met zijn onberispelijk gedrag tijdens de bezettingsjaren
ondanks zijn politieke onbekendheid tot het kabinet zou toetreden. Op
23 februari 1945 werd hij benoemd tot minister van Binnenlandse
Zaken.&lt;/p&gt;
&lt;p&gt;Beel had zich voorgenomen om na de volledige bevrijding, wanneer het
kabinet-Gerbrandy plaats zou maken voor een voor het gehele land
representatieve regering, de politiek te verlaten en zich dan aan de
wetenschap te gaan wijden. Maar opnieuw doorkruiste het toeval zijn
plannen; Beel zou in het eerste naoorlogse kabinet (24-6-1945 -
3-7-1946) door Schermerhorn en Drees geformeerd, de portefeuille van
Binnenlandse Zaken blijven beheren. Kort voor deze formatie zou worden
afgesloten, rezen er problemen rond de bemanning van Binnenlandse
Zaken; de hiervoor aangezochte persoon moest zich onder druk van
beschuldigingen uit ex-illegale kring terugtrekken. De formateurs
werden met deze problemen pas geconfronteerd, toen zij op het punt
stonden de Koningin het welslagen van de formatie te melden. Op weg
naar haar troffen zij in Apeldoorn, waar de Koningin haar intrek had
genomen in een villa, Beel aan, die zich toevallig ook naar de Koningin
begaf, o.a. om van haar afscheid te nemen; hem was een hoogleraarschap
te Nijmegen in het vooruitzicht gesteld. De formateurs hadden goede
berichten ontvangen over de wijze waarop Beel zijn departement beheerde
en daarom verzochten zij hem, toen zij in tijdnood waren gekomen, op
Binnenlandse Zaken te blijven. Het hernieuwde ministerschap zou evenwel
slechts van korte duur behoeven te zijn, omdat het
kabinet-Schermerhorn-Drees na de eerste naoorlogse verkiezingen zou
verdwijnen. Die verkiezingen vonden plaats op 17 mei 1946 en
designeerden een katholiek tot premier. De katholieke politieke leider
van dat moment, prof. mr. C.P.M. Romme, bleek echter voor de PVDA, met
wie een coalitie zou worden aangegaan, om verscheidene redenen
volstrekt onaanvaardbaar. Daarop viel de kvp terug op Beel. Tot 15
september 1947 combineerde Beel het premierschap met het ministerschap
van Binnenlandse Zaken.&lt;/p&gt;
&lt;p&gt;Beel werd een het liefst alle publiciteit mijdende, zwijgzame, maar
doortastende bestuurder en allesbehalve een partijman. Hoewel lid van
de RKSP en na de bevrijding van de KVP, heeft hij zich nooit met
partijpolitiek ingelaten. Partijpolitiek die hem met zijn nuchtere,
zakelijke en staatsrechtelijke instelling in geen enkel opzicht lag
liet hij liever aan zijn politieke vrienden als Romme over; hij miste
daarvoor trouwens vrijwel alle elementaire kwaliteiten zoals flair en
charismatische uitstraling. Slagvaardigheid van bestuur gold bij hem,
boven alles, zonder overigens de democratie aan banden te willen
leggen. Van deze opvatting getuigde de gemeenteradenregeling, die Beel
als minister van Binnenlandse Zaken in april 1945 ontwierp, waarbij een
belangrijk deel van de taak van de gemeenteraad overging op het college
van B. en W. De gang van zaken in de gemeenteraad van Eindhoven had hem
tot het inzicht gebracht dat de controle op het bestuur door de
vertegenwoordigende instanties beperkt moest blijven tot de grote
lijnen en zich niet moest uitstrekken tot de kleinste details, zoals in
de praktijk gebeurde. In al zijn zakelijkheid liet Beel zich als
overtuigd katholiek wel leiden door de christelijke beginselen. Aan het
begin van zijn politieke carri&amp;egrave;re dacht hij nog dat de
christelijke maatschappij op betrekkelijk eenvoudige manier gevestigd
kon worden door tot de vertegenwoordigende instanties alleen die
personen toegang te geven, 'die de mogelijkheid en noodzakelijkheid
eener sterkere nationale binding op christelijke grondslag
erkennen'. Deze aanbeveling was neergelegd in het zg. Eindhovens
Adres van 2 november 1944, waarmee een groep vooraanstaande
Eindhovenaren, onder wie o.a. Th.Ph. Tromp, G.W.M. Huysmans en mevr. H.
Verwey-Jonker zich tot de Koningin wendden inzake de bestuursinrichting
van het land na de oorlog en waarvan Beel een van de belangrijkste
opstellers was. Maar in de praktijk bleek Beel toch teveel een realist,
die voor zichzelf in de bescherming van het historisch gegroeide
staatsrecht een voorname taak zag weggelegd. Vanuit zijn praktische
instelling kwam Beel er ook toe om de samenwerking tussen katholieken
en socialisten als een zegen voor het land te beschouwen; samenwerking
tussen de grootste partijen leek hem de beste garantie voor een
optimale regeerbaarheid van het land. Met het 'nieuwe bestand',
zoals hij graag zijn eerste kabinet afficheerde, legde hij de basis
voor de rooms-rode coalitie, die tot eind 1958, dus ruim 12 jaar, stand
zou houden.&lt;/p&gt;
&lt;p&gt;Als premier kreeg Beel ook te maken met de Indonesische kwestie. Hij
was een verklaard voorstander van de federale politiek, die van
Indi&amp;euml; een federatie van deelstaten wilde maken, in een Unie met
Nederland verbonden. Met militaire acties tegen de Republikeinen, die
een dergelijke politiek in de weg stonden, had hij dan ook weinig
moeite. Onder zijn bewind vond de zg. eerste politi&amp;euml;le actie
plaats (20-7-1947 - 4/5-8-1947), die op Java en Sumatra de orde en
veiligheid moest herstellen, maar onder internationale druk niet geheel
kon worden uitgevoerd. Na de verkiezingen in 1948, noodzakelijk in
verband met de grondwetswijziging inzake de nieuwe staatsrechtelijke
verhoudingen tussen moederland en Indi&amp;euml;, kreeg de pvda het
premierschap en brak het tijdperk-Drees aan. In ruil voor het
premierschap moest de pvda niet alleen toestemmen in de door de KVP
gewenste verbreding van de kabinetsbasis met CHU en VVD, maar moest zij
ook bewilligen dat Beel, nu hij het veld moest ruimen, in Indi&amp;euml; de
hoogste bestuursfunctie zou overnemen van luitenant-gouvemeur-generaal
Van Mook. De KVP wilde Van Mook kwijt, daar deze weinig zag in een door
haar nagestreefde zware Unie. Het typeert Beel dat hij zich schikte
naar hetgeen naar zijn mening in het landsbelang diende te gebeuren,
hoewel hij dichter bij de idee&amp;euml;n van Van Mook stond dan bij die
van zijn eigen partij. De aflossing van de wacht geschiedde op 29
oktober 1948. Als Hoge Vertegenwoordiger van de Kroon -de nieuwe
benaming van de landvoogd na de grondwetswijziging - adviseerde Beel in
december 1948 dringend tot een tweede politi&amp;euml;le actie (10 december
1948 - 5 januari 1949), omdat hij de toestand op Java als gevolg van
het optreden van de Republikeinen onhoudbaar achtte. Deze actie, met de
grootst mogelijke tegenzin door de PVDA getolereerd, was militair een
succes, maar bracht een politieke oplossing niet naderbij. Onder
internationale druk kwam in mei 1949 de Van Roijen-Roem-overeenkomst
tot stand, waarbij de federale politiek gedeeltelijk werd prijsgegeven;
in feite werden Java en Sumatra aan de Republiek overgelaten, zodat
daar geen nieuwe deelstaten op grond van het zelfbeschikkingsrecht
zouden kunnen ontstaan. In deze concessie aan de Republiek zag Beel
aanleiding zijn functie neer te leggen.&lt;/p&gt;
&lt;p&gt;De zo begeerde wetenschappelijke carri&amp;egrave;re kwam hierna eindelijk
in het verschiet. In oktober 1949 werd Beel hoogleraar bestuursrecht en
bestuurskunde te Nijmegen, het jaar daarop tevens te Tilburg. Maar
najaar 1951 was hij alweer terug in de politiek; hij gaf gehoor aan een
dringend beroep om Binnenlandse Zaken weer op zich te nemen na het
plotselinge overlijden op 18 november van minister J.H. van Maarseveen.
Beel bleef op dit departement, tot hij in 1956 ontslag nam in verband
met zijn benoeming in de commissie van drie, die oplossingen moest
aandragen voor de zg. Greet Hofman-affaire gerezen problemen rond het
Koninklijk Huis. Opnieuw leek zijn politieke rol ten einde, want hij
liet zich hierna benoemen tot regeringscommissaris voor radio en
televisie en tot lid van de controleraad van Nozema, welke functies hij
uitoefende tot april 1958, toen hij lid werd van de Raad van State. Dit
lidmaatschap was evenwel van korte duur, want na het uiteenvallen van
de rooms-rode samenwerking in december 1958 werd hij premier van een
overgangskabinet dat tot taak had vervroegde verkiezingen uit te
schrijven. Na deze verkiezingen hielp Beel als informateur op
beslissende wijze mee aan het tot stand komen van het
liberaal-confessionele kabinet-De Quay (1959-1963). In augustus 1959
keerde Beel terug naar de Raad van State, maar nu in de hoogste
functie, in die van vice-president. In deze hoedanigheid en als
Minister van Staat, waartoe hij al in oktober 1956 benoemd was, werd
hij een belangrijk adviseur van de Koningin in staatszaken en
priv&amp;eacute;-aangelegenheden en verwierf hij de bijnaam 
&lt;em&gt;onderkoning,&lt;/em&gt;

vooral op grond van zijn niet uitsluitend adviserende, maar ook actieve
rol bij diverse kabinetsformaties; op de moeilijkste momenten loste hij
als informateur vaak in korte tijd de hangende problemen op (1963
kabinet-Marijnen, 1966 kabinet-Zijlstra, 1967 kabinet-De Jong).&lt;/p&gt;
&lt;p&gt;Op l juli 1972 legde Beel de functie van vice-president van de Raad
van State neer en begon hij aan een teruggetrokken ambteloos leven. Van
1956-1965 was hij nog curator van de Katholieke Universiteit van
Nijmegen en van december 1957-1 september 1958 ook van de Universiteit
van Amsterdam. Verder bekleedde hij tal van bestuursfuncties in
sociaal-charitatieve organisaties en verenigingen.&lt;/p&gt;
&lt;p&gt;
  &lt;a href='agedeelte'&gt;A: &lt;/a&gt;Collectie-Beel in Algemeen Rijksarchief.&lt;/p&gt;
&lt;p&gt;
  &lt;a href='pgedeelte'&gt;P: &lt;/a&gt;Behalve zijn reeds genoemde dissertatie: 
&lt;em&gt;Publiekrechtelijke overeenkomsten. Prae-adviezen uitgebracht voor de
algemeene vergadering op 25 September 1943&lt;/em&gt;

[van de Vereeniging van administratief recht] (Haarlem, 1943). Samen
met mr. G.J. Wiarda; 
&lt;em&gt;Praeadviezen over de onderscheiding tusschenpubliek- en
privaatrecht&lt;/em&gt;

('s-Gravenhage, 1944). Samen met mr. J.J.M. van der Ven 
&lt;em&gt;Het gemeente-personeelen zijn status&lt;/em&gt;

('s-Gravenhage, 1951). Overdruk uit 
&lt;em&gt;Gedenkboek ter gelegenheid van het honderdjarig bestaan van de
Gemeentewet&lt;/em&gt;

('s-Gravenhage, 1951).&lt;/p&gt;
&lt;p&gt;
  &lt;a href='lgedeelte'&gt;L: &lt;/a&gt;Van de necrologie&amp;euml;n zij hier vermeld J. Rogier,
'Beel. Bij de dood van een Hoge Vertegenwoordiger', in 
&lt;em&gt;Vrij Nederland&lt;/em&gt;

van 5 maart 1977. Verder C. Smit, 
&lt;em&gt;De liquidatie van een imperium. Nederland en Indonesi&amp;euml;
1945-1962&lt;/em&gt;

(Amsterdam, 1962); F.J.F.M. Duynstee, 
&lt;em&gt;De kabinetsformaties 1946-1965&lt;/em&gt;

(Deventer, 1966); C. Smit, 
&lt;em&gt;De dekolonisatie van Indonesi&amp;euml;. Feiten en beschouwingen&lt;/em&gt;

(Groningen, 1976); F.J.F. M. Duynstee en J. Bosmans, 
&lt;em&gt;Het kabinet Schermerhorn-Drees 24 juni - 3 juli 1946&lt;/em&gt;

(Assen [enz,], 1977); J.L.G. van Oudheusden en J.A.M. Verboom, 
&lt;em&gt;Herstel en vernieuwingsbeweging in het bevrijde Zuiden. Eindhoven,
's-Hertogenbosch en Waalwijk 1944-1945&lt;/em&gt;

(Tilburg, 1977). [= Bijdragen tot de geschiedenis van het Zuiden van
Nederland dl. 38.]&lt;/p&gt;


&lt;a href=&amp;quot;igedeelte&amp;quot;&gt;I: &lt;/a&gt;
Katholiek Documentatie Centrum te Nijmegen, Collectie personen: afb. 3A696.


&lt;p&gt;J. Bosmans&lt;/p&gt; 
&lt;dtml-var bwn_footer&gt;</text>
  </biography>
</biodes>

