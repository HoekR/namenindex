<biodes version="1.0">
  <fileDesc>
    <title>Eden, Jacobus Johannes (1873-1925)</title>
    <ref target="http://resources.huygens.knaw.nl/bwn1880-2000/lemmata/bwn1/eden"/>
    <publisher>
      <name>Biografisch Woordenboek van Nederland:1880-2000</name>
      <ref target="http://resources.huygens.knaw.nl/bwn1880-2000"/>
    </publisher>
  </fileDesc>
  <person>
    <idno type="id">eden</idno>
    <persName><name type="geslachtsnaam">Eden</name>, Jacobus Johannes</persName>
    <sex value="1"/>
    <event type="birth" when="1873"/>
    <event type="death" when="1925"/>
    <state type="occupation">sportman</state>
  </person>
  <biography>
    <graphic url="http://resources.huygens.knaw.nl/bwn1880-2000/lemmata/bwn1/images/images/EDEN.jpg"/>
    <text>&lt;dtml-var bwn_header&gt;
 &lt;p class='genealogie'&gt;
  &lt;strong&gt;Eden, Jacobus Johannes &lt;/strong&gt; 

(Jaap), schaatsenrijder en wielrenner (Groningen 19-10-1873 - Haarlem 2-2-1925).

Zoon van Johannes Eden, sportleraar, en Maria Baale. Gehuwd sinds
29-10-1914 met Louise Elisabeth Prinsen. Uit dit huwelijk werd 1 zoon
geboren. 

&lt;img src=&amp;quot;images/EDEN.jpg&amp;quot; align=&amp;quot;right&amp;quot; BORDER=&amp;quot;0&amp;quot; alt=&amp;quot;afbeelding van Eden, Jacobus Johannes&amp;quot; class=&amp;quot;bwnimg&amp;quot;&gt;

&lt;/p&gt;
&lt;p&gt;Jaap Eden stamde uit een sportief middenstandsmilieu. Zijn vader gaf
gymnastiekles aan een HBS in de stad Groningen. Zijn moeder heeft hij
nooit gekend; zij stierf ten gevolge van zijn geboorte. Jaap werd
opgevoed door zijn grootmoeder, die in Santpoort Hotel Velserend bezat.
Daar doorliep Jaap Eden ook de lagere school. Al heel jong openbaarde
zich de liefde voor de sport bij Jaap Eden. In de duinen van
Kennemerland kweekte hij de conditie, die hem later als sportman zulke
goede diensten zou bewijzen.&lt;/p&gt;
&lt;p&gt;Heel vroeg leerde hij uitstekend schaatsen. Al in 1888 sloot hij een
offici&amp;euml;le wedstrijd winnend af-vijftien jaar oud. Hij had het
geluk te worden opgemerkt door de uit Haarlem stammende schaatscrack
Klaas Pander, die in die dagen tot de sterkste rijders van de wereld
behoorde en bereid was zijn trainer te worden.&lt;/p&gt;
&lt;p&gt;Reeds op 17-jarige leeftijd maakte Eden zijn debuut in een
internationale wedstrijd op de baan van de Amsterdamse ijsclub, waar
hij op de mijl en de halve mijl respectievelijk de vierde en de derde
plaats behaalde (6 januari 1891). Een jaar later won Jaap Eden op de
baan van de Amsterdamse ijsclub zijn eerste wereldtitel. Hij had nl. op
13 januari de 1500 en 5000 meter gewonnen en op de 14e werd hij ook
eerste op de 500, waarmee de titel binnen was. In die dagen was men ook
pas wereldkampioen als men ten minste drie van de vier afstanden had
gewonnen; een puntentelling kende men niet. Dat Jaap Eden de vierde
afstand - de 10.000 meter - niet op zijn naam bracht (hij kwam te
vallen en gaf op) deed aan de grote vreugde van de Nederlanders niets
af. Jaap Eden werd in Haarlem op grootse wijze gehuldigd. In Stockholm
won hij het jaar daarop de 10 kilometer in de nieuwe wereldrecordtijd
van 19.12,4 en in Hamar brak hij het wereldrecord op de 5000 meter.
Vooral over dat laatste record is heel wat te doen geweest. Het oude
van de Noor Einar Halvorsen stond namelijk op 9.07 en Eden liet tot
verbazing van iedereen 8.37.6 voor zich afdrukken, hetgeen zo
onwaarschijnlijk snel leek, dat velen meenden dat de tijdwaarnemers
zich hadden vergist of dat Eden een ronde te weinig had gereden. Het
record van de Nederlandse crack hield maar liefst twintig jaar
stand.&lt;/p&gt;
&lt;p&gt;In februari 1895 werd Jaap Eden voor de tweede maal wereldkampioen
hardrijden op de schaats. In het Noorse Hamar werd hij tweede op de 500
meter en won hij de overige drie afstanden. En passant verbeterde hij
twee wereldrecords, op de 1500 en op de 10.000 meter. Het jaar daarop
behaalde Jaap Eden in het Russische Sint Petersburg (het latere
Leningrad) zijn derde wereldtitel. Ditmaal eindigde hij op alle vier de
afstanden als eerste. Het was zijn laatste wereldtitel op het ijs, want
hij had inmiddels in Nederland een contract getekend als
beroepswielrenner. Behalve de opbrengst van zijn startgeld en prijzen
zou hij jaarlijks verzekerd zijn van een som van 5000 gulden. Door dit
contract was hij ook als schaatsenrijder amateur-af.&lt;/p&gt;
&lt;p&gt;Op de racefiets had Jaap Eden al even snel furore gemaakt als op de
schaats. Hij was lid geworden van de Haarlemse wielervereniging De
Kettinggangers, omdat hij vond dat de combinatie schaatsen-wielrennen
ideaal was voor een sportman. Op de fiets viel dezelfde souplesse en
techniek op als op de schaats. Een krachtpatser van uitzonderlijke
afmetingen was Jaap Eden niet. Hij was 1 meter 74 lang en woog ongeveer
70 &amp;agrave; 71 kilo. Op 2 juli 1893 won hij in Arnhem het kampioenschap
van Nederland op de weg - dat was dus een halfjaar na het behalen van
zijn eerste wereldtitel bij het schaatsen. Het jaar daarop werden de
wereldkampioenschappen op de baan in Antwerpen gereden. Op de 10
kilometer greep Jaap Eden de titel. Weer een jaar later, in augustus
1895, werd Eden continentaal kampioen op de 10.000 meter in Utrecht en
dat zelfde jaar sleepte hij ook de wereldtitel op de mijl in Keulen in
de wacht. Toen kwam het profaanbod, waarop Eden - die in een opleiding
tot bloembollenkweker was blijven steken omdat de sport hem meer boeide
- grif inging.&lt;/p&gt;
&lt;p&gt;De grote populariteit dankte Jaap Eden vooral aan het feit dat hij
in twee verschillende takken van sport in een zeer korte periode liefst
vijfmaal wereldkampioen werd en aan zijn buitengewoon ongedwongen
optreden. Hij hield van bizarre dingen en liet de mensen vaak lachen.
Zo vestigde hij op 14 mei 1896 in Bordeaux min of meer bij wijze van
grap een nieuw wereldrecord op de 1 kilometer met staande start. Bij
een gewone sprintwedstrijd sprong hij meteen na het startschot van kop
weg, ontdekte dat de anderen volkomen waren verrast en ging toen maar
meteen door... Toch was in de wielerwereld Edens positie niet zo
overheersend als op het ijs. Zijn wielerresultaten als professional
waren sterk wisselend, ook al doordat Eden niet altijd het leven leidde
dat van een sportman wordt verwacht. Bij de grote schaatstoernooien had
hij al verbazing gewekt door af en toe met grote sigaren in zijn mond
te verschijnen. Toen hij zich helemaal op het wielrennen had gestort
ging het door zijn stormachtige leefwijze met de conditie snel
bergafwaarts. Vooral toen hij zich eenmaal gevestigd had in Parijs, het
Mekka van de beroepsrijders. Hij verdiende er goed, z&amp;oacute; goed dat
hij het zich kon permitteren een Amerikaans aanbod van 15.000 gulden
voor het rijden van een handjevol wedstrijden af te wijzen. Over de
geldbedragen die hij in de wielrennerij verdiende doen de meest
uiteenlopende verhalen de ronde. Volgens sommigen waren er jaren bij
dat hij 40.000 toucheerde.&lt;/p&gt;
&lt;p&gt;Toen het met de conditie was gedaan en de racefiets was opgeborgen
(1915), heeft Eden vergeefs getracht een goede maatschappelijke positie
te vinden. De sport had hij helemaal de rug toegekeerd. De meeste
trofee&amp;euml;n die hij had gewonnen had hij verkocht of weggegeven, op
ijs- of wielerbanen verscheen hij nooit meer. Naar de
bloembollen-kwekerij waar hij zijn draai nooit had kunnen vinden,
keerde hij evenmin terug. Hij probeerde het met een rijwielzaak in
Rotterdam, samen met een paar vrienden. Maar het werd geen succes. Hij
was ook nog een tijdje hulp in een garage en chauffeur op een
bestelauto, maar ook dat werd niet wat hij ervan had verwacht. Hij
stierf slechts 52 jaar oud. Op zijn graf in Haarlem is later een
gedenksteen onthuld. Zijn naam leeft onder meer voort op de eerste
kunstijsbaan van Nederland, de Jaap Edenbaan in Amsterdam-Oost,
destijds in aanwezigheid van zijn zoon en kleinzoon geopend.&lt;/p&gt;
&lt;p&gt;
  &lt;a href='lgedeelte'&gt;L: &lt;/a&gt;J. van den Bergh, 'Een populariteit die na meer dan
vijftig jaren nauwelijks is verbleekt, in 
&lt;em&gt;Panorama&lt;/em&gt;

37 (1950) 7 (17 februari) 32; J. Muda, 'Een kwart eeuw geleden
overleed Jaap Eden', in 
&lt;em&gt;Sportief 5&lt;/em&gt;

(1950) 5 (3 februari) 7; K. Peereboom, 
&lt;em&gt;Van Jaap Eden tot Ard Schenk&lt;/em&gt;

(Baarn, 1972).&lt;/p&gt;


&lt;p&gt;
&lt;a href=&amp;quot;igedeelte&amp;quot;&gt;I: &lt;/a&gt;Maarten Moll, &lt;i&gt;Jaap Eden. Wereldkampioen op de schaats, wereldkampioen op de fiets&lt;/i&gt; (Amsterdam 1996) omslagfoto.&lt;/p&gt;




&lt;p&gt;G.W. Overdijkink&lt;/p&gt; 
&lt;dtml-var bwn_footer&gt;</text>
  </biography>
</biodes>

