<biodes version="1.0">
  <fileDesc>
    <title>Fortmann, Herman Joannes Henricus Maria (1904-1968)</title>
    <ref target="http://resources.huygens.knaw.nl/bwn1880-2000/lemmata/bwn3/fortmann"/>
    <publisher>
      <name>Biografisch Woordenboek van Nederland:1880-2000</name>
      <ref target="http://resources.huygens.knaw.nl/bwn1880-2000"/>
    </publisher>
  </fileDesc>
  <person>
    <idno type="id">fortmann</idno>
    <persName><name type="geslachtsnaam">Fortmann</name>, Herman Joannes Henricus Maria</persName>
    <sex value="1"/>
    <event type="birth" when="1904"/>
    <event type="death" when="1968"/>
    <state type="occupation">r.k. priester</state>
    <state type="occupation">r.k. theoloog</state>
  </person>
  <biography>
    <graphic url="http://resources.huygens.knaw.nl/bwn1880-2000/lemmata/bwn3/images/images/FORTMANNHJHM.jpg"/>
    <text>&lt;dtml-var bwn_header&gt;
 &lt;p class='genealogie'&gt;
  &lt;strong&gt;Fortmann, Herman Joannes Henricus Maria&lt;/strong&gt;, r.-k. priester en theoloog (Amstersfoort 16-1-1904 - Utrecht 3-5-1968).

  Zoon van Hermann Bernard Fortmann, winkelier, en Maria Anna
  Tolboom.
  

  &lt;img src=&amp;quot;images/FORTMANNHJHM.jpg&amp;quot; align=&amp;quot;right&amp;quot; BORDER=&amp;quot;0&amp;quot; alt=&amp;quot;afbeelding van Fortmann, Herman Joannes Henricus Maria&amp;quot; class=&amp;quot;bwnimg&amp;quot;&gt;

  
  &lt;/p&gt;
&lt;p&gt;Herman was de ruim acht jaar oudere broer van de Nijmeegse
    hoogleraar en godsdienstpsycholoog Han Fortmann, met wie hij,
    mede door de overeenkomst van hun initialen (H.J.H.M. en
    H.M.M), nogal eens werd verward. Herman werd priester en
    theoloog. Na zijn middelbare school en de theologische
    opleiding op het groot-seminarie Rijsenburg te Driebergen werd
    hij op 25 juli 1926 priester gewijd voor het aartsbisdom
    Utrecht. Gedurende korte tijd was hij kapelaan te Oud-Zevenaar
    en godsdienstleraar te Hilversum om daarna door zijn bisschop
    naar Nijmegen gezonden te worden voor de studie van theologie.
    Daar volgde hij colleges van O.P. Kreling, J.B. Kors en K.L.
    Bellon. Hij beschouwde zich vooral als leerling van de eerste.
    Na voltooiing van deze studie volgde in 1935 de benoeming tot
    professor in de dogmatische theologie op Rijsenburg, waar hij
    jarenlang docent bleef. In 1950 werd Fortmann belast met de
    oprichting van het filosoficum Dijnselburg in Huis ter Heide,
    waar de toekomstige priesters van het aartsbisdom voortaan hun
    wijsgerige opleiding en een inleiding in de theologie zouden
    ontvangen. Op 29 september 1952 werd Dijnselburg officieel
    geopend. Fortmanns reputatie als scherpzinnig en oecumenisch
    geori&amp;euml;nteerd theoloog had hem intussen een bijzondere
    leerstoel voor katholieke theologie aan de Rijksuniversiteit te
    Utrecht bezorgd (1949).&lt;/p&gt;
&lt;p&gt;Tot omvangrijke publikaties is Fortmann niet gekomen. Het
    materiaal voor zijn proefschrift ging verloren bij de brand van
    Rijsenburg in de zomer van 1938. Niettemin heeft zijn invloed
    als theoloog zich tot een brede kring uitgestrekt. Niet alleen
    vormde hij ruim dertig jaargangen Utrechtse geestelijken, hij
    publiceerde ook talrijke artikelen in het voor de priesters
    bestemde, veel gelezen periodiek 
    &lt;em&gt;Nederlands(ch)e Katholieke Stemmen&lt;/em&gt;

    en in de afleveringen die later onder andere titels verschenen.
    Van dit tijdschrift was hij vanaf het einde van de oorlog tot
    aan zijn dood hoofdredacteur. De bijdragen van Fortmann zelf
    doen hem kennen als een helder en degelijk theoloog. Een
    naprater was hij nimmer: de oude neoscholastiek, waarin hij was
    opgeleid, bekeek hij even kritisch als de 'nouvelle
    th&amp;eacute;ologie', die hij grondig kende. Hij ging zorgvuldig om
    met de traditie, maar stond open voor een gezonde vernieuwing.
    Zijn studenten noemden hem nooit anders dan 'Fort', een bijnaam
    die de kracht van zijn overtuiging, de rechtlijnigheid van zijn
    bestuursstijl en de strakheid van zijn persoon volledig
    tekent.&lt;/p&gt;
&lt;p&gt;Een door iedereen, ook door hemzelf, verwachte benoeming tot
    president van het groot-seminarie Rijsenburg ging hem voorbij.
    De aartsbisschop benoemde daar in 1957 J. Geerdinck. In de
    periode die onmiddellijk aan het tweede Vaticaans concilie
    voorafging was Fortmann een belangrijk adviseur van
    aartsbisschop B.J. Alfrink. Hij bleef dit tot het eind toe.
    Officieel concilie-theoloog van de Nederlandse bisschoppen was
    prof. Edw. Schillebeeckx. In dezelfde jaren (1959- 1961) gaf
    hij een aantal causerie&amp;euml;n voor de KRO-radio onder de titel
    'Actuele geloofsproblemen'. Mede door de uitgave ervan in
    boekvorm is de invloed van deze reeks voordrachten aanzienlijk
    geweest. Op Dijnselburg schiep hij in de opleiding een sfeer
    van openheid en vertrouwen die tot dan toe op een seminarie
    ondenkbaar was. Daarbij was hij als mens voor de studenten
    weinig toegankelijk, eerder uit onmacht dan uit onwil. Na een
    openlijke gezagscrisis op Rijsenburg in 1962 werd Fortmann tot
    president aldaar benoemd. Dat betekende zijn vertrek van
    Dijnselburg, waarvoor hij toen nog maar weinig animo had. In
    hetzelfde jaar ging hij als kanunnik deel uitmaken van het
    Utrechts metropolitaan kapittel. Reeds in 1954 was hij
    onderscheiden met de eretitel Geheim Kamerheer van de paus, en
    in 1961 volgde zijn benoeming tot Huisprelaat.&lt;/p&gt;
&lt;p&gt;In de theologische en organisatorische ontwikkelingen van de
    katholieke kerk in Nederland gedurende de jaren vijftig en
    zestig kan de theoloog Fortmann als een overgangsfiguur worden
    beschouwd: voorzichtig meegaand met de bestaande wensen naar
    kerkelijke vernieuwing, maar vasthoudend aan tradities en
    instellingen. Karakteristiek bij Fortmanns theologische aanpak
    was dat hij teruggreep naar de authentieke teksten van Thomas
    van Aquino zelf en zich niet tevreden stelde met de
    na-Tridentijnse laat-scholastiek. Vooral voor het oecumenisch
    gesprek was dit belangrijk. Hij baseerde zich immers op de
    traditie van de ongedeelde kerk in het Westen van
    v&amp;oacute;&amp;oacute;r de Reformatie. Zijn Utrechtse oratie. 
    &lt;em&gt;Geloof en sacrament&lt;/em&gt;

    (1949), is voor deze oecumenische benadering exemplair. Zo
    bestreed hij uitwassen in de Maria-verering en verklaarde hij
    openlijk moeite te hebben met een verschijnsel als Lourdes. Een
    mondelinge overlevering wil dat hij kardinaal J. de Jong heeft
    geadviseerd negatief te reageren op een voorgedrukt
    verzoekschrift uit Rome over te gaan tot de dogmaverklaring van
    Maria's Ten-hemel-opneming (1950), en wel voornamelijk uit
    oecumenische motieven.&lt;/p&gt;
&lt;p&gt;Zijn laatste opdracht was het gesprek met twee door Rome
    gedelegeerde theologen over de redactie van de door een
    kardinalencommissie ge&amp;euml;iste wijzigingen in de Nieuwe
    Katechismus van 1966. Dit beraad vond plaats in de eerste helft
    van februari 1968. Fortmann was toen al ernstig ziek. Een reeks
    met korte tussenpozen uitgevoerde operaties versnelde zijn
    dood. Deze kwam op het ogenblik dat Rijsenburg als
    groot-seminarie op het punt stond te worden opgeheven om het
    volgende studiejaar op te gaan in een Katholieke Theologische
    Hogeschool Utrecht. Dit gebeurde niet tot zijn vreugde, omdat
    duidelijk werd dat in de nieuwe constellatie voor hem geen
    plaats meer zou zijn.&lt;/p&gt;
&lt;p&gt;Fortmann was een uitzonderlijk helder denker en schrijver,
    een vroom priester en liturg en een in hevige mate geremd mens
    met diepe emoties. De laatste jaren van zijn leven werden
    getekend door zwaarmoedigheid en een afnemen van contacten. Ook
    de verhouding met zijn broer, de Nijmeegse priester-psycholoog,
    was verre van ideaal. Men kan hem typeren als een theoloog op
    de breuklijn. Op zijn bidprentje staat te lezen dat 'hij is
    bezweken aan zijn onophoudelijk pogen om oud en nieuw te
    verzoenen in eigen denken'.&lt;/p&gt;
&lt;p&gt;
  &lt;a href='agedeelte'&gt;A: &lt;/a&gt;Archief-Herman Fortmann in het archief van het
  Aartsbisdom Utrecht.&lt;/p&gt;
&lt;p&gt;
  &lt;a href='pgedeelte'&gt;P: &lt;/a&gt;
  Vele artikelen in 
    &lt;em&gt;Nederlands(ch)e Katholieke Stemmen&lt;/em&gt;

    1936-1968. Dit tijdschrift heet vanaf 1965 
    &lt;em&gt;Theologie en zielzorg&lt;/em&gt;

    en vanaf 1967 
    &lt;em&gt;Theologie en pastoraat.&lt;/em&gt;

    De jaargangen worden echter doorgenummerd. 
    &lt;em&gt;Gemengde zwem- en zonnebaden en een gezonde opvoeding&lt;/em&gt;

    (Hilversum, 1935). Versch. herdr.; 
    &lt;em&gt;Verantwoordelijkheid&lt;/em&gt;

    ('s-Hertogenbosch, 1937); 
    &lt;em&gt;Sentire cum ecclesia&lt;/em&gt;

    ('s-Hertogenbosch, 1938); 
    &lt;em&gt;Geloof en sacrament. Rede... te Utrecht...&lt;/em&gt;

    (Utrecht [etc.], 1949); Twee bundels radiocauserie&amp;euml;n: 
    &lt;em&gt;Actuele geloofsproblemen&lt;/em&gt;

    en 
    &lt;em&gt;Geloofsvragen&lt;/em&gt;

    (Utrecht [etc.], 1960 en 1961).
&lt;/p&gt;
&lt;p&gt;
  &lt;a href='lgedeelte'&gt;L: &lt;/a&gt;M. Krinkels, in 
  &lt;em&gt;Theologie en pastoraat&lt;/em&gt;

  64 (1968) 129; G.A.M. Abbink en F. Haarsma, in 
  &lt;em&gt;Analecta Aartsbisdom Utrecht&lt;/em&gt;

  41 (1968) 141-148; 
  &lt;em&gt;Witboek over de Nieuwe Katechismus.&lt;/em&gt;

  Samengest. door W. Bless (Utrecht, 1969) passim.&lt;/p&gt;

&lt;a href=&amp;quot;igedeelte&amp;quot;&gt;I: &lt;/a&gt;
Katholiek Documentatie Centrum te Nijmegen, Collectie PRIE: afb. 2a12642.&lt;/p&gt;




&lt;p&gt;A.H.M. van Schaik&lt;/p&gt; 
&lt;dtml-var bwn_footer&gt;</text>
  </biography>
</biodes>

