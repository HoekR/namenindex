<biodes version="1.0">
  <fileDesc>
    <title>Beckers, Hendrik Joseph (1862-1950)</title>
    <ref target="http://resources.huygens.knaw.nl/bwn1880-2000/lemmata/bwn1/beckers"/>
    <publisher>
      <name>Biografisch Woordenboek van Nederland:1880-2000</name>
      <ref target="http://resources.huygens.knaw.nl/bwn1880-2000"/>
    </publisher>
  </fileDesc>
  <person>
    <idno type="id">beckers</idno>
    <persName><name type="geslachtsnaam">Beckers</name>, Hendrik Joseph</persName>
    <sex value="1"/>
    <event type="birth" when="1862"/>
    <event type="death" when="1950"/>
    <state type="occupation">archeoloog</state>
  </person>
  <biography>
    <text>&lt;dtml-var bwn_header&gt;
 &lt;p class='genealogie'&gt;
  &lt;strong&gt;Beckers, Hendrik Joseph&lt;/strong&gt;, arts, natuuronderzoeker en amateur-archaeoloog (Sittard 23-8-1862 - Maastricht 12-1-1950).

Zoon van Gerard Beckers, manufacturier, en Maria Barbara Beckers.
Gehuwd sinds 10-9-1907 met Maria Josephina Hubertina Catharina Corten.
Uit dit huwelijk werden 1 zoon en 2 dochters geboren.



&lt;/p&gt;
&lt;p&gt;Reeds op 5-jarige leeftijd verloor Joseph zijn vader. Met steun van
familieleden kon hij naar het Gymnasium te Rolduc, waar hij de studie
moest afbreken door een zenuwziekte in het linkerbeen. Een oud-leraar
van Rolduc, pastoor Thissen, bereidde hem thuis voor op het
staatsexamen. Daardoor was Beckers in staat medicijnen te studeren in
Amsterdam. In 1898 deed hij zijn artsexamen en bouwde vervolgens in
Beek (L.) een zeer omvangrijke plattelandspraktijk op. De
pati&amp;euml;nten werden eerst per rijtuig, daarna per motor en van 1910
(!) af per auto bezocht. In 1918 werd hij slachtoffer van de Spaanse
griep, waarna hij zijn praktijk moest matigen. Hij kreeg het advies om
wat meer ontspanning te zoeken. Dit betekende, dat hij zich kon gaan
wijden aan zijn liefhebberij: de natuur. Van 1913 afwas hij lid van de
Natuurhistorische Vereniging, die hij 30 jaar als bestuurslid diende.
Beekers was allereerst botanicus, in wie nog iets van de oude
kruidendokter doorwerkte. Spoedig daarna ging zijn bijzondere
belangstelling uit naar de geologie en de palaeontologie. Contacten met
dr. W.C. Klein, de districtsgeoloog, en F.H. van Rummelen,
assistent-geoloog, leidden tot het vormen van een theorie over het
ontstaan van de zg. l&amp;ouml;sspoppetjes (kalkconcreties in l&amp;ouml;ss).
Het graven van het Julianakanaal onder Elsloo schiep voor hem de
mogelijkheid om palaeontologisch werkzaam te zijn. Hiervan getuigen
diverse publikaties van zijn hand. Maar ook op medisch gebied deed hij
onderzoek en wel over de destijds veel voorkomende mijnwormziekte.&lt;/p&gt;
&lt;p&gt;Door zijn belangstelling voor de bodem kwam hij uiteraard ook in
aanraking met oudheidkundige vondsten. Deze hebben hem dermate geboeid,
dat hij zich ontwikkeld heeft tot een locale archaeoloog wiens werk
nationale betekenis heeft gekregen mede dank zij zijn goed
gedocumenteerde collectie. Samen met zijn zoon G.A.J. Beckers
publiceerde hij 
&lt;em&gt;Voorgeschiedenis van Zuid-Limburg. Twintig jaren archaeologisch
onderzoek&lt;/em&gt;

(Maastricht, 1940). Het bijna 400 pagina's dikke boek bevat een
schat aan documentatie over de verzameling Beckers. De beschrijvingen
munten uit door exactheid, waartoe natuurwetenschappelijk
detailonderzoek overtuigend bijdraagt. Als gevolg van het relatief
veelvuldig optreden van bodemsporen uit de periode van de Bandceramiek
en de Romeinse tijd is daaraan de meeste aandacht besteed. Na 1940 had
hij nog een zeer actief aandeel in de opgravingen van de thermen in
Heerlen.&lt;/p&gt;
&lt;p&gt;Men zou Beckers een zeker lokaalchauvinisme kunnen aanwrijven, maar
als men in &amp;eacute;&amp;eacute;n zijner levensberichten leest, dat hij een man
was met een 'grote vitaliteit, die vooral gevoed werd door een
sterk verantwoordelijkheidsgevoel, dat mede samenhing met zijn besef
tot een oud Limburgs geslacht van korenkoningen te behoren met hun
'noblesse oblige' tegenover individu en dorpsgemeenschap'
dan kan men daar vrede mee hebben.&lt;/p&gt;
&lt;p&gt;
  &lt;a href='lgedeelte'&gt;L: &lt;/a&gt;G. Panhuysen, in 
&lt;em&gt;De Maasgouw&lt;/em&gt;

69 (1950) 1-2; A. Kessen, in 
&lt;em&gt;Jaarboek van de Maatschappij der Nederlandse Letterkunde te Leiden
1955-1956. Levensberichten&lt;/em&gt;

39-43.&lt;/p&gt;
&lt;p&gt;P.J.R. Modderman&lt;/p&gt; 
&lt;dtml-var bwn_footer&gt;</text>
  </biography>
</biodes>

