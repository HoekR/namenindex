<biodes version="1.0">
  <fileDesc>
    <title>Eck, Dirk van (1911-1968)</title>
    <ref target="http://resources.huygens.knaw.nl/bwn1880-2000/lemmata/bwn5/eck"/>
    <publisher>
      <name>Biografisch Woordenboek van Nederland:1880-2000</name>
      <ref target="http://resources.huygens.knaw.nl/bwn1880-2000"/>
    </publisher>
  </fileDesc>
  <person>
    <idno type="id">eck</idno>
    <persName><name type="geslachtsnaam">Eck</name>, Dirk van</persName>
    <sex value="1"/>
    <event type="birth" when="1911"/>
    <event type="death" when="1968"/>
    <state type="occupation">jurist</state>
  </person>
  <biography>
    <graphic url="http://resources.huygens.knaw.nl/bwn1880-2000/lemmata/bwn5/images/images/eck.jpg"/>
    <text>&lt;dtml-var bwn_header&gt;
 &lt;p class='genealogie'&gt;
  &lt;strong&gt;Eck, Dirk van&lt;/strong&gt;, jurist (Amersfoort 2-8-1911 - Nijmegen 6-5-1968). 
Zoon van Dirk van Eck, korporaal-zadelmaker, en Anna
  Gertrudis Theuwen. Gehuwd op 19-10-1942 met Theodora Jacoba
  Helena van Rassel (1911-1997). Dit huwelijk bleef kinderloos.
  

  
  &lt;/p&gt;
&lt;p&gt;
  &lt;img class='bwnimg' BORDER='0' align='right' src='images/eck.jpg' alt='afbeelding van Eck, Dirk van'&gt;Eigenlijk was Dirk ('Dick') van Eck - het vijfde kind in
    een groot katholiek gezin van negen - voorbestemd om priester
    te worden. Als twaalfjarige jongen werd hij door zijn ouders
    ondergebracht in het seminarie van de paters redemptoristen
    in het Zuid-Limburgse Wittem. Hier kreeg Van Eck eerst een
    gymnasiale en vervolgens een theologische en filosofische
    vorming. Toen uiteindelijk de ware priesterroeping bleek te
    ontbreken ging hij in 1934 alsnog rechten studeren aan de
    Roomsch-Katholieke Universiteit te Nijmegen.&lt;/p&gt;
&lt;p&gt;Het gezelligheidsleven in het Nijmeegse studentencorps
    'Carolus Magnus' was niet aan deze lange, slungelachtige
    jongeman besteed. Enkele jaren ouder dan zijn jaargenoten en
    ingetogen, ernstig van aard concentreerde Van Eck zich
    volledig op de studie, wat overigens niet verhinderde dat hij
    aan zijn studententijd enkele levenslange vriendschappen
    overhield. Reeds na vier jaar, op 20 oktober 1938, behaalde
    hij cum laude de meestertitel.&lt;/p&gt;
&lt;p&gt;Inmiddels had Van Eck de aandacht getrokken van de
    hoogleraar strafrecht W.J.A.J. Duynstee. Deze pater familias
    van de Nijmeegse juridische faculteit onderkende niet alleen
    Van Ecks ontluikende wetenschappelijke begaafdheid, hij
    voelde - zelf redemptorist - ook een zekere verwantschap met
    de bij de redemptoristen geschoolde Van Eck. Omgekeerd
    koesterde Van Eck grote bewondering voor Duynstee, in wie hij
    een voorbeeld zag. Zij spraken dezelfde taal en deelden hun
    wetenschappelijke belangstelling voor de strafrechtsdogmatiek
    en de rechtsfilosofie. Op voorspraak van Duynstee werd Van
    Eck - amper een jaar na zijn afstuderen en niet gepromoveerd
    - in december 1939 in de juridische faculteit van de
    Nijmeegse universiteit benoemd tot lector in het
    strafprocesrecht en de criminologie. Overigens bracht de
    snelle statusverhoging binnen de universitaire gemeenschap
    Van Eck soms in pijnlijke verlegenheid. De jonge lector moest
    een enkele keer zijn vroegere jaargenoten examineren, wat hem
    minstens evenveel benauwde als de examinandi in kwestie.
    Reeds in dit eerste stadium van zijn carri&amp;egrave;re gaf Van
    Eck blijk van een eigenschap die hem ook tijdens zijn latere
    leven als hoogleraar - en ook als rechter - vaak werd
    toegedicht: hij vroeg grondig en streng, maar was mild in
    zijn oordeel.&lt;/p&gt;
&lt;p&gt;Tijdens de Duitse bezetting ontplooide Van Eck een
    veelheid van activiteiten. Met zijn op 9 september 1940
    uitgesproken openbare les 
    &lt;em&gt;Over de waarde der crimineele statistiek&lt;/em&gt;

    vestigde hij onmiddellijk zijn wetenschappelijke naam. Nog
    datzelfde jaar begon Van Eck privatissima op psychologisch en
    psychiatrisch gebied te volgen bij de privaatdocent
    forensische psychiatrie, J.J.G. Prick. In 1942 was hij samen
    met Prick een van de oprichters van het Tehuis voor bedreigde
    mannelijke jeugd 'De Winckelsteegh' in Nijmegen, een
    opvangcentrum voor gedetineerde minderjarigen. Datzelfde jaar
    bracht ook een grote verandering in Van Ecks persoonlijk
    leven: hij huwde Thea van Rassel, die hij kort tevoren had
    leren kennen.&lt;/p&gt;
&lt;p&gt;Na de sluiting van de Nijmeegse universiteit in april 1943
    kwam een voorlopig einde aan Van Ecks onderwijstaken, maar er
    brak zeker geen tijd aan van lijdzaam wachten op de
    bevrijding. Hij schreef zich in als advocaat en procureur in
    Nijmegen. Zijn pleidooien voor gratieverlening aan enkele
    door de bezetter ter dood veroordeelde Nijmeegse
    politieagenten vonden weliswaar geen gehoor, maar bezorgden
    hem een goede naam. Voorts verwierf hij zich een reputatie
    als cassatiepleiter in strafzaken bij de sedert mei 1943 in
    Nijmegen gevestigde Hoge Raad. Na het mislukken van de
    geallieerde luchtlandingsoperatie bij Arnhem was Van Eck van
    oktober 1944 tot mei 1945 hoofd van de Politieke
    Opsporingsdienst voor het in chaos verkerende bevrijde deel
    van Gelderland. Hij legde die functie neer toen de
    universiteit haar poorten weer opende, maar gaf wel gehoor
    aan het verzoek om raadsheer in het Bijzonder Gerechtshof in
    Arnhem te worden. Op basis van zijn praktische ervaring
    publiceerde hij nog in het bevrijdingsjaar 
    &lt;em&gt;Het misdrijf van hulp aan den vijand in verband met de
    bepalingen van het Besluit Buitengewoon Strafrecht&lt;/em&gt;

    . Hij voorzag hiermee in een grote behoefte, omdat het de
    eerste wetenschappelijke behandeling betrof van dit nieuwe
    stuk recht.&lt;/p&gt;
&lt;p&gt;Gedurende de laatste bezettingsjaren was Van Eck, die een
    tomeloze werkdrift bezat, ook begonnen met het schrijven van
    zijn dissertatie. Op 2 juli 1947 promoveerde hij bij zijn
    leermeester Duynstee cum laude op het eerste deel van het
    tweedelige werk 
    &lt;em&gt;Causaliteit en aansprakelijkheid voor gevolgen in het
    strafrecht&lt;/em&gt;

    . Van Eck toonde zich daarin een strafrechtsdogmaticus par
    excellence. Hij betoogde dat het probleem van de causaliteit
    in het strafrecht verkeerd werd gesteld. Zijns inziens ging
    het in het strafrecht niet zozeer om opzet en schuld, maar
    veeleer om eventuele onrechtmatigheid. De causaliteit achtte
    hij van normatieve aard, dat wil zeggen: in plaats van
    causaliteit zou moeten worden gesproken van (objectieve)
    gevolgsaansprakelijkheid.&lt;/p&gt;
&lt;p&gt;Met zijn promotie was voor Van Eck de weg vrij naar een
    professoraat. Nog in september 1947 werd hij tot hoogleraar
    strafrecht, strafprocesrecht en criminologie benoemd.
    Duynstee, van wie hij het strafrecht had overgenomen,
    concentreerde zich voortaan op de inleiding tot de
    rechtswetenschap en op de rechtsfilosofie. Na Duynstees
    emeritaat in 1956 nam Van Eck - eerst tijdelijk en vanaf 1958
    definitief - ook de rechtsfilosofie voor zijn rekening. De
    leerling had zich ontwikkeld tot een volwaardige opvolger.
    Evenals voor Duynstee kregen juridische en wijsgerige
    problemen voor Van Eck pas diepte en ware relevantie als zij
    hun plaats kregen in een groter geheel, zoals uiteengezet
    door Thomas van Aquino. Beide Nijmeegse juristen waren
    daarmee representanten van een door paus Leo XIII (1878-1903)
    voorgeschreven wetenschapsfilosofie die door katholieke
    intellectuelen in de eerste helft van de 20ste eeuw tot bloei
    was gebracht: het neothomisme.&lt;/p&gt;
&lt;p&gt;Het positieve recht was voor Van Eck weinig meer dan een
    systeem van handhaving van de openbare orde, zonder
    gerechtigheid en zonder zedelijkheid. Slechts vanuit het door
    God in de mens gestelde, aan het positieve recht voorafgaande
    natuurrecht kreeg het positieve recht zin, orde en zelfs
    rechtskarakter. Het wezen van de straf, bijvoorbeeld, was in
    Van Ecks optiek de vergelding van het zedelijk kwaad - de
    schending van de door God gestelde orde - dat met de misdaad
    was begaan. Die gedachte stond haaks op de sedert het begin
    van de 20ste eeuw in zwang zijnde 'moderne' opvatting van het
    begrip straf, waarin de 'medicinale' werking van de straf
    centraal stond. Naast zijn op 15 december 1947 uitgesproken
    oratie 
    &lt;em&gt;Berechting van oorlogsmisdadigers en de gronden voor een
    internationaal strafrecht&lt;/em&gt;

    schreef Van Eck nog uitsluitend artikelen en preadviezen.
    Hierin stelde hij thema's aan de orde als de verhouding
    tussen recht en ethiek, de strafrechter tegenover het
    gewetensbezwaar, de gronden voor het internationaal
    strafrecht en de overmacht in het strafrecht. Daarbij nam hij
    de leer van Thomas van Aquino steevast als uitgangspunt.&lt;/p&gt;
&lt;p&gt;In de Nederlandse juridisch-wetenschappelijke wereld nam
    Van Eck daarmee een tamelijk unieke positie in. Naast
    bewondering riep hij ook wel weerstand op, maar dat leek hem
    niet te deren, overtuigd als hij was van de absolute
    juistheid van de thomistische filosofie. Voor deze
    diepgelovige katholiek was zijn wetenschappelijke orthodoxie
    welhaast een gewetenszaak. Zijn standpunten lieten geen
    ruimte voor compromissen; tegelijkertijd had hij respect voor
    andermans visies. Soms gaf Van Eck in besloten kring zelfs
    blijk van een aan onzekerheid grenzende schroom. Telkens
    wanneer er een artikel van zijn hand in een landelijk
    vaktijdschrift was verschenen, luidde zijn eerste vraag aan
    deze of gene, zojuist van een bezoek aan het westen des lands
    teruggekeerde Nijmeegse collega: 'En, wat vonden ze
    ervan?'&lt;/p&gt;
&lt;p&gt;Zijn studenten hoorden Van Ecks redeneringen eveneens vaak
    met gefronste wenkbrauwen aan. Niettemin bestond er grote
    bewondering voor de glasheldere wijze waarop de didactisch
    begaafde hoogleraar ingewikkelde vraagstukken kon analyseren
    en vereenvoudigen. Zijn logica was altijd dwingend en
    moeilijk aanvechtbaar. Ofschoon men het inhoudelijk lang niet
    altijd met hem eens was, werden zijn colleges vanwege de
    intellectuele denkkracht die Van Eck aan de dag legde,
    beschouwd als een 'feest voor de geest'. Waardering ontving
    Van Eck ook omdat hij gevorderde studenten meenam op
    excursies naar penitentiaire inrichtingen, zodat zij de
    gevolgen van de strafrechtelijke praktijk onder ogen kregen.
    Al met al maakte Van Eck - een man met een indrukwekkend
    postuur: groot en naarmate de jaren vorderden steeds zwaarder
    - op zijn studenten een sympathieke indruk, hoewel hij
    afstandelijk was en bleef.&lt;/p&gt;
&lt;p&gt;Naast zijn hoogleraarschap heeft Van Eck een groot aantal
    maatschappelijke functies bekleed. Meestal vloeiden zij voort
    uit zijn optreden tijdens de bezettingsjaren en - trouw als
    hij was - meestal behield hij ze tot aan zijn plotselinge
    overlijden in 1968. Na de be&amp;euml;indiging van de
    werkzaamheden van het Bijzonder Gerechtshof in Arnhem in 1952
    werd Van Eck plaatsvervangend raadsheer in het Gerechtshof
    aldaar; tevens trad hij sinds 1949 op als
    rechter-plaatsvervanger bij de arrondissementsrechtbanken in
    Arnhem, Zwolle en Almelo. Verder bekleedde hij onder meer het
    vice-voorzitterschap van het R.K. Verbond voor
    Kinderbescherming, het voorzitterschap van de R.K.
    Reclasserings-Vereniging en van het Paedologisch Instituut
    Nijmegen. Tevens was hij lid van de Centrale Raad van Advies
    voor het Gevangeniswezen, de Psychopatenzorg en de
    Reclassering. Van Eck kon eenvoudigweg op geen enkel verzoek
    'neen' zeggen.&lt;/p&gt;
&lt;p&gt;Op 56-jarige leeftijd werd Van Eck getroffen door een
    fatale hartaanval. De laatste jaren van zijn leven waren niet
    de gemakkelijkste geweest. De oud-seminarist - een
    traditionele, trouwe katholiek - kon de vernieuwingen in de
    kerk van de jaren zestig niet verkroppen. Als rechtlijnig
    denker en theoreticus raakte hij steeds meer ge&amp;iuml;soleerd.
    In gesprekken en in adviescommissies over ethische kwesties
    als kunstmatige inseminatie, abortus, euthanasie, moest hij
    telkens ervaren dat hij met zijn op het kerkelijk leergezag
    aansluitende opinies te midden van niet-katholieken, maar ook
    te midden van zijn geloofsgenoten, steeds meer alleen stond.
    Was hij in de normatieve sfeer principieel, in menselijke
    aangelegenheden daarentegen bleef dit toonbeeld van
    beschaving mild, meelevend, bescheiden en vlot in de omgang,
    ook met andersdenkenden.&lt;/p&gt;
&lt;p&gt;Wetenschappelijk heeft Van Eck geen school gemaakt. Niet
    zozeer omdat hij slechts &amp;eacute;&amp;eacute;n keer als promotor
    optrad, maar veeleer omdat zijn denken tijdgebonden was. Het
    neothomisme boette sedert het begin van de jaren vijftig snel
    aan invloed in. Van Eck - wiens scholastieke vorming bij de
    redemptoristen hem nooit heeft losgelaten - was hiervan een
    van de laatste, briljante vertegenwoordigers.&lt;/p&gt;
&lt;p&gt;
  &lt;a href='agedeelte'&gt;A: &lt;/a&gt;Archief-D. van Eck in het Katholiek Documentatie
  Centrum te Nijmegen.&lt;/p&gt;
&lt;p&gt;
  &lt;a href='pgedeelte'&gt;P: &lt;/a&gt;'Bibliografie van prof.mr. D. van Eck', in 
    &lt;em&gt;Recht en ethiek. Geschriften van prof.mr. D. van Eck&lt;/em&gt;

    . Onder red. van A.A.M. van Agt en H.M. Pijls (Deventer 1971)
    xxiii-xxvii.&lt;/p&gt;
&lt;p&gt;
  &lt;a href='lgedeelte'&gt;L: &lt;/a&gt;Behalve necrologie&amp;euml;n door W.H.A. Jonkers, in 
  &lt;em&gt;Nederlands Tijdschrift voor Criminologie&lt;/em&gt;

  10 (1968) 65-66; door L.H.C. Hulsman, in 
  &lt;em&gt;Tijdschrift voor Strafrecht&lt;/em&gt;

  57 (1968) 63-66; door F.J.F.M. Duynstee in de onder P genoemde
  publicatie 
  &lt;em&gt;Recht en ethiek&lt;/em&gt;

  , xi-xx: A.A.G. Peters, 'De verhouding tussen recht en etiek
  bij Van Eck. Beschouwingen over het etisch karakter van het
  recht', in 
  &lt;em&gt;Delikt en delinkwent&lt;/em&gt;

  3 (1973) 176-192; J.B.A.M. Brabers, 
  &lt;em&gt;De Faculteit der Rechtsgeleerdheid van de Katholieke
  Universiteit Nijmegen, 1923-1982&lt;/em&gt;

  (Nijmegen 1994).&lt;/p&gt;
&lt;p&gt;
  &lt;a href='igedeelte'&gt;I: &lt;/a&gt;
  &lt;em&gt;Recht en ethiek. Geschriften van prof.mr. D. van Eck&lt;/em&gt;

  . Onder red. van A.A.M. van Agt en H.M. Pijls (Deventer 1971)
  tegenover titelpagina.&lt;/p&gt;
&lt;p&gt;J.B.A.M. Brabers&lt;/p&gt; 
&lt;dtml-var bwn_footer&gt;</text>
  </biography>
</biodes>

