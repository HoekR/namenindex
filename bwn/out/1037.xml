<biodes version="1.0">
  <fileDesc>
    <title>Kromhout [Czn.], Willem (1864-1940)</title>
    <ref target="http://resources.huygens.knaw.nl/bwn1880-2000/lemmata/bwn5/kromhout"/>
    <publisher>
      <name>Biografisch Woordenboek van Nederland:1880-2000</name>
      <ref target="http://resources.huygens.knaw.nl/bwn1880-2000"/>
    </publisher>
  </fileDesc>
  <person>
    <idno type="id">kromhout</idno>
    <persName><name type="geslachtsnaam">Kromhout [Czn.]</name>, Willem</persName>
    <sex value="1"/>
    <event type="birth" when="1864"/>
    <event type="death" when="1940"/>
    <state type="occupation">architect</state>
  </person>
  <biography>
    <graphic url="http://resources.huygens.knaw.nl/bwn1880-2000/lemmata/bwn5/images/images/kromhout.jpg"/>
    <text>&lt;dtml-var bwn_header&gt;
 &lt;p class='genealogie'&gt;
  &lt;strong&gt;Kromhout [Czn.], Willem&lt;/strong&gt;, architect (Rotterdam 10-5-1864 - Voorburg (Z.H.) 21-6-1940). Zoon van Cornelis Kromhout, timmerman, later opzichter van
  openbare werken in Nederlands-Indi&amp;euml;, en Hendrika Cornelia
  Roosa. Gehuwd op 17-5-1894 met Johanna Elisabetha Tegel
  (1872-1941). Uit dit huwelijk werden 2 zoons en 5 dochters
  geboren. Na echtscheiding (17-4-1928) gehuwd op 25-4-1930 met
  Jansje Johanna Stam (1899-1991). In dit huwelijk was 1 dochter.
  

  
  &lt;/p&gt;
&lt;p&gt;
  &lt;img class='bwnimg' BORDER='0' align='right' src='images/kromhout.jpg' alt='afbeelding van Kromhout [Czn.], Willem'&gt;Willem Kromhout verbleef van zijn tweede tot zijn tiende
    jaar in Nederlands-Indi&amp;euml;, waar zijn vader opzichter van
    openbare werken was. In 1874 werd hij voor de schoolopleiding
    naar Nederland gestuurd. Aanvankelijk woonde Willem bij zijn
    grootouders in Gouda om er de lagere school te bezoeken. Van
    1878 tot 1881 volgde hij lessen aan de Haagsche Ambachtsschool.
    Daarna deed Kromhout een tweejarige avondcursus ornamenttekenen
    en bouwkunde aan de Haagsche Teekenacademie. Geschoold in de
    neoclassicistische en neorenaissancistische vormentaal verliet
    hij in oktober 1883 de academie en vertrok, met de MO-akte
    tekenen op zak, naar Amsterdam.&lt;/p&gt;
&lt;p&gt;Intussen deed Kromhout vanaf 1881 als tekenaar ervaring op
    bij verscheidene architectenbureaus. Eerst tot 1883 bij het
    bureau van H. Wesstra in Den Haag en daarna tot 1885 bij J.
    Gosschalk in Amsterdam. Een bezoek aan de Wereldtentoonstelling
    in Antwerpen bracht hem in contact met J.J. Winders. Vooral
    deze Belgische architect, bij wie hij van 1885 tot 1887 werkte,
    ontdekte in Kromhout de fabuleuze tekenaar, die met een snelle
    touche een bouwwerk, inclusief details, wist neer te zetten.
    Tot het einde van zijn leven achtte hij een brede historische
    vormenkennis onontbeerlijk voor een goede uitoefening van het
    architectenberoep; 'veel nateekenen en plastisch reproduceeren'
    waren daartoe een vereiste.&lt;/p&gt;
&lt;p&gt;Na terugkeer in Amsterdam trad Kromhout in 1888 als tekenaar
    in dienst bij het architectenbureau van A.C. Bleijs, waar hij
    meewerkte aan de ontwerpen voor de Sint Nicolaaskerk. Hij
    besloot zijn leerperiode het jaar daarop bij de befaamde
    architect J. Springer. Deze vertrouwde hem de leiding toe over
    de verbouwing van hotel-restaurant 'Krasnapolsky' in Londen. Na
    zich met succes van deze taak te hebben gekweten, besloot
    Kromhout zich in 1890 als zelfstandig architect in Amsterdam te
    vestigen.&lt;/p&gt;
&lt;p&gt;In de beginjaren als architect zag Kromhout zich echter
    genoodzaakt voornamelijk door nevenactiviteiten in zijn
    levensonderhoud te voorzien. Zo was hij van 1888 tot 1899
    'artistiek bouwkundig leeraar' aan de Industrieschool van de
    Maatschappij voor den Werkenden Stand en van 1897 tot 1900
    docent tekenen en ornamentleer aan de kunstnijverheidsschool
    'Quellinus'. Deze betrekking verruilde Kromhout in 1900 voor
    een positie aan de Rijks Normaalschool voor Teekenonderwijzers
    en de Rijksschool voor Kunstnijverheid in het Rijksmuseum, waar
    hij architectuurgeschiedenis doceerde, met oosterse bouwkunst
    als specialisme. Aan beide instellingen zou hij tot 1910
    verbonden blijven. In de jaren rond de eeuwwisseling was
    Kromhout ook met grote regelmaat als deelnemer of jurylid
    betrokken bij de prijsvragen die architectenverenigingen
    uitschreven. Zijn artikelen over bouwkunst in het algemeen en
    bouwstijlen in het bijzonder verschenen in het 
    &lt;em&gt;Bouwkundig Weekblad&lt;/em&gt;

    , 
    &lt;em&gt;De Opmerker&lt;/em&gt;

    , 
    &lt;em&gt;Architectura&lt;/em&gt;

    en 
    &lt;em&gt;De Kunstwereld&lt;/em&gt;

    .&lt;/p&gt;
&lt;p&gt;In 1897 werd Kromhout toegelaten tot de Amsterdamse
    vrijmetselaarsloge 'Willem Frederik', waar hij vier jaar later
    tot meester werd benoemd. Voor het logegebouw in de
    Vondelstraat ontwierp hij in 1905 een nieuwe gevel, die
    duidelijk leek op een tempelfront. Tot aan zijn dood bleef
    Kromhout vrijmetselaar, hoewel hij slechts passief betrokken
    was bij de activiteiten van de Orde.&lt;/p&gt;
&lt;p&gt;Sinds 1888 was Kromhout lid van het Amsterdamse genootschap
    'Architectura et Amicitia'. Hierin speelde hij een actieve rol:
    van 1894 tot 1896 en opnieuw van 1908 tot 1910 had hij als
    voorzitter zitting in het bestuur en was hij tevens redactielid
    van het genootschapsblad 
    &lt;em&gt;Architectura&lt;/em&gt;

    . In deze functies spande Kromhout zich in voor de emancipatie
    van het architectenvak. Zo kwam er, om beunhazerij tegen te
    gaan, in 1908 een offici&amp;euml;le vereniging van vakgenoten: de
    Bond van Nederlandsche Architecten (BNA); als medeoprichter nam
    Kromhout als vanzelfsprekend plaats in het voorlopige bestuur.
    Daarnaast was ook een betere opleiding noodzakelijk, waartoe in
    hetzelfde jaar aan de Amsterdamse Rijksacademie van Beeldende
    Kunsten het Voortgezet en Hooger Bouwkunst Onderricht in het
    leven werd geroepen. In tegenstelling tot de in hoofdzaak
    technische opleiding aan de Polytechnische School in Delft werd
    er in deze cursus veel aandacht besteed aan schoonheidsleer,
    kunstgeschiedenis en architectonisch ontwerpen. Kromhout
    gebruikte 'Architectura et Amicitia' bovendien als podium om
    zijn denkbeelden te ventileren over de prangende vraag in welke
    stijl architecten zouden moeten bouwen. Om af te rekenen met
    het stilistisch pluralisme, dat in de 19de eeuw in alle
    kunstvormen opgeld deed, opperde hij in zijn lezing 'Tout
    &amp;agrave; l'&amp;eacute;gout' uit 1891 - in datzelfde jaar gepubliceerd
    in 
    &lt;em&gt;De Opmerker&lt;/em&gt;

    - het idee alle historische stijlelementen door het riool te
    spoelen.&lt;/p&gt;
&lt;p&gt;Kromhouts eerste opdrachten betroffen enkele woonhuizen voor
    welgestelde particulieren in Dordrecht, Heemstede, Amsterdam,
    Hilversum, Zeist en Bussum. In de laatstgenoemde plaats woonde
    en werkte hij - met bureau aan huis - van 1901 tot 1903, waarna
    hij weer naar Amsterdam terugkeerde. In 1900 kreeg Kromhout,
    samen met de architect H.G. Jansen, zijn eerste grote opdracht:
    het 'American Hotel' aan het Amsterdamse Leidseplein, waaraan
    hij twee jaar zou werken. Als architect van 'American',
    waarvoor hij tevens het meubilair, de lamparmaturen en de
    glas-in-loodvensters ontwierp, vond hij zijn belangrijkste
    inspiratiebron in de oosterse bouwkunst. De rijke vormentaal en
    vari&amp;euml;teit van de toegepaste materialen 'herinneren aan
    Arabische renaissance', zoals Kromhout in een van zijn schaarse
    commentaren toelichtte (&lt;em&gt;Amsterdamsche Courant&lt;/em&gt;

    , 16-5-1902). In zijn essay 'Mohamedaansche kunst' (in: 
    &lt;em&gt;Zeven voordrachten over bouwkunst&lt;/em&gt;) uit 1908 stelde hij dat de oosterse bouwkunst het bewijs had
    geleverd dat constructie en decoratief effect goed kunnen
    samengaan.&lt;/p&gt;
&lt;p&gt;Na 'American' moest het grootste deel van Kromhouts oeuvre
    nog ontstaan. De meeste van zijn bouwwerken zouden verrijzen in
    Rotterdam. Hier had hij zich met zijn gezin en zijn
    architectenbureau gevestigd, na er in 1910 te zijn aangesteld
    als hoofddocent bouwkunde aan de Academie voor Beeldende
    Kunsten en Technische Wetenschappen. In deze functie slaagde
    Kromhout erin het tekenen van de vijf klassieke bouworden -
    indertijd een belangrijk onderdeel van de bouwkunstopleiding -
    in 1914 uit het onderwijsprogramma te schrappen. Dergelijk
    onderricht zou volgens hem leiden tot doodse imitatie van
    bouwstijlen.&lt;/p&gt;
&lt;p&gt;Dat Kromhout Amsterdam voor Rotterdam verruilde, hield
    tevens verband met de grootschalige bouwopdrachten die hier
    mogelijk in het verschiet lagen. Kort na elkaar werden
    prijsvragen uitgeschreven voor het stadhuis, het postkantoor en
    de beurs. Kromhout dong mee naar de opdracht voor het raadhuis
    en ontwierp in 1913, onder het motto 'Representatief', een 85
    meter hoog belfort met dienstgebouwen op de hoeken,
    geaccentueerd door koepels. Het monumentale ontwerp - dat hem
    de bijnaam 'torenbouwer' opleverde - werd niet gehonoreerd. De
    jury vond de constructie van de kolossale toren, die als een
    gotische kathedraal van verre de aanwezigheid van een stad
    aankondigde, niet geschikt voor het Nederlandse klimaat.
    Daarmee viel Kromhouts plan hetzelfde lot te beurt als zeven
    jaar eerder zijn prijsvraaginzending voor het Vredespaleis in
    Den Haag, waarvan de toren overigens preludeerde op de
    hemelreikende gestalte uit het Rotterdamse stadhuisontwerp.&lt;/p&gt;
&lt;p&gt;Toen Kromhout de opdracht kreeg voor de bouw van een groot
    hotel op de Dam in Amsterdam, dwong de Academie hem - uit vrees
    dat hij zijn functie niet meer naar behoren zou kunnen
    uitoefenen - in januari 1916 als hoofddocent ontslag te nemen.
    De bouw van dit hotel kwam echter niet verder dan het heien van
    de palen. Kromhouts definitieve terugkeer naar Amsterdam was
    daarmee van de baan. Hij bleef als zelfstandig architect in
    Rotterdam, ook nadat hij in 1925 naar Voorburg was
    verhuisd.&lt;/p&gt;
&lt;p&gt;In deze Rotterdamse periode ontpopte Kromhout zich vooral
    als ontwerper van bedrijfsgebouwen en villa's voor reders,
    waarbij hem menige opdracht werd toegespeeld door de
    kunstminnende reder A.J.M. Goudriaan. Naast het stadhuisontwerp
    liet vooral het scheepvaartkantoor 'De Noordzee' aan de
    Wijnhaven uit 1919 de ingrijpende ontwikkeling zien die zijn
    vormentaal had doorgemaakt. Kromhout streefde naar dynamiek en
    climaxwerking en trachtte die te bereiken door zijn ontwerpen
    massaliteit en verticaliteit te verlenen. De toren is in deze
    benadering niet weg te denken. Dit 'boetseeren der kubieke
    massa' met de baksteen als basismateriaal, zoals Kromhout
    architectuur opvatte, komt het pregnantst tot uiting in de
    imposante villa die hij in 1918 in Noordwijk aan Zee bouwde
    voor de reder B.E. Ruys ('het fort van Ruys'), in het
    rijkgelede hoofdkantoor van de Scheepvaartvereeniging-Zuid uit
    1922 ('de stenen boot') en de al even markante Drukkerij M. Wyt
    en Zonen uit 1925, beide in Rotterdam.&lt;/p&gt;
&lt;p&gt;Hoewel Kromhout zich tot op hoge leeftijd een voorstander
    betoonde van de baksteenarchitectuur 'in al haar dartele
    vormenreeksen', boetten zijn latere producten aan
    vindingrijkheid in. Vereenvoudiging en verstrakking kwamen
    daarvoor in de plaats, wat vooral zijn weerslag vond in het
    pand voor de N.V. Handelsmaatschappij W.B. Diepeveen &amp;amp; Co.
    uit 1930 - 'het magazijn met de kleine pittige reclametoren' -
    en in het twee jaar later voor zijn vrijmetselaarsbroeder de
    bierbrouwer H.P. Heineken ontworpen kantoorgebouw, waarin een
    compromis wordt bereikt tussen een krachtige opzet en een
    decoratieve smaak. Deze zakenpanden vormen, samen met het naar
    het voorbeeld van de Engelse cottages voor Goudriaan ontworpen
    buitenhuis 'Ypenhof' uit 1929 en enkele andere woningen in de
    stadswijk Kralingen, Kromhouts laatste Rotterdamse scheppingen.
    Eveneens in 1929 kreeg hij van de Rotterdamsche Lloyd de
    opdracht de inrichting te ontwerpen van het passagiersschip
    'Dempo', waarmee hij negen jaren later zelf een cruise in de
    Middellandse Zee zou maken. De economische crisis noodzaakte
    hem in 1932 zijn praktijk op te geven en kantoor te houden op
    de zolder van zijn huis in Voorburg.&lt;/p&gt;
&lt;p&gt;Teleurstellingen bleven Kromhout in zijn priv&amp;eacute;-leven en
    werk niet bespaard. In 1920 verloor hij zijn jongste zoon, die
    slechts zeventien jaar werd, en enkele jaren later strandde
    zijn huwelijk; in 1930 hertrouwde hij met een 35 jaar jongere
    vrouw, bij wie hij een dochter had. Als architect moest
    Kromhout niet zonder bitterheid constateren dat het merendeel
    van zijn grootschalige projecten het papieren stadium niet zou
    ontstijgen. Ook zijn stedebouwkundige oplossingen voor het
    Rotterdamse Hofplein en de stadswijk Blijdorp bleven
    onuitgevoerd, hoewel het laatstgenoemde uitbreidingsplan uit de
    jaren twintig om zijn ide&amp;euml;le vormgeving zeer werd geprezen
    door de Rotterdamse architectenvereniging 'Opbouw', waarvan
    Kromhout vanaf de oprichting in 1920 tot 1923 voorzitter was.
    Ook de bebouwingsvoorstellen die hij in 1931 maakte voor het
    uitbreidingsplan West in Den Haag, brachten het niet verder dan
    een maquette.&lt;/p&gt;
&lt;p&gt;Van Kromhouts Rotterdamse oeuvre hebben, behalve 'De
    Noordzee', ook zijn eerste schepping in deze stad, de uit 1915
    daterende Inrichting voor Ooglijders, alsmede de
    uitgaansgelegenheid 'Pschorr' uit 1922 het Duitse bombardement
    van mei 1940 niet doorstaan. Een maand v&amp;oacute;&amp;oacute;r zijn
    overlijden bracht Kromhout een bezoek aan Rotterdam om de door
    het bombardement aangerichte schade te bekijken. Na de aanblik
    van de verwoestingen zei Kromhout - een liefhebber van
    ru&amp;iuml;neachtige formaties - tegen zijn vrouw: 'De ru&amp;iuml;nes
    zijn nog mooier dan mijn bouwwerken'.&lt;/p&gt;
&lt;p&gt;Met H.P. Berlage en K.P.C. de Bazel behoorde Kromhout tot de
    wegbereiders van de moderne Nederlandse bouwkunst. Hij werd wel
    het kunstenaarsgeweten onder de Nederlandse architecten
    genoemd. In zijn essay 'Het rationalisme in Frankrijk' - in
    1893 gepubliceerd in 
    &lt;em&gt;Architectura&lt;/em&gt;

    - pleitte Kromhout voor architectuur als kunst: 'Een
    bouwmeester moet v&amp;oacute;&amp;oacute;r alles artist zijn, dat is
    gevoelsmensch'. In tegenstelling tot Berlage en De Bazel zocht
    hij de grondslag voor nieuwe architectonische
    uitdrukkingsvormen niet in het rationalisme, omdat dat naar
    zijn mening slechts kon leiden tot erbarmelijke
    gelijkmatigheid. Kromhout koos voor een intu&amp;iuml;tieve
    benadering, waardoor hij vaak is gezien als degene die de
    aanzet gaf tot het expressionisme van de Amsterdamsche
    School.&lt;/p&gt;
&lt;p&gt;Kromhout was een sprankelende polemist. Niet alleen in zijn
    talrijke artikelen over het vak, maar ook in de positie van
    bestuurder voerde zijn onorthodoxe benadering de boventoon. De
    waardering die zijn didactische eigenschappen ten deel viel,
    was unaniem. Kromhout heeft geen school gemaakt. Zijn
    stilistische invloed beperkte zich tot een strikt individueel
    niveau en was weliswaar van kortstondige, maar prikkelende
    aard. Van zijn later bekend geworden Rotterdamse leerlingen zou
    hij velen de weg van het functionalisme zien inslaan, een
    vormoplossing die hij diskwalificeerde als
    'reminiscentenarchitectuur'. Maar alvorens C. van Eesteren,
    L.C. van der Vlugt, W. van Tijen, W.H. Gispen en J.J.P. Oud
    zich conformeerden aan de functionalistische beginselen, hadden
    allen zich als 'kleine Kromhoutjes' gemanifesteerd.&lt;/p&gt;
&lt;p&gt;
  &lt;a href='agedeelte'&gt;A: &lt;/a&gt;Archief-W. Kromhout Czn. in het Nederlands
  Architectuurinstituut te Rotterdam.&lt;/p&gt;
&lt;p&gt;
  &lt;a href='pgedeelte'&gt;P: &lt;/a&gt;Het onder L genoemde werk van Jager bevat een lijst van
    uitgevoerde en onuitgevoerde werken van Kromhout (179-180),
    alsmede een bibliografie van zijn publicaties (181-182).&lt;/p&gt;
&lt;p&gt;
  &lt;a href='lgedeelte'&gt;L: &lt;/a&gt;W. Retera Wzn., 
  &lt;em&gt;W. Kromhout Czn.&lt;/em&gt;

  (Amsterdam 1925); 
  &lt;em&gt;Architectura. Nederlandse architectuur 1893-1918&lt;/em&gt;

  [Tentoonstellingscatalogus Stedelijk Museum te Amsterdam]
  (Amsterdam 1975) 29-50; Ida Jager, 
  &lt;em&gt;Willem Kromhout Czn., 1864-1940&lt;/em&gt;

  (Rotterdam 1992).&lt;/p&gt;
&lt;p&gt;
  &lt;a href='igedeelte'&gt;I: &lt;/a&gt;

  Ida Jager, Willem Kromhout Czn., 1864-1940 (Rotterdam 1992) 12
  [Kromhout in 1940].&lt;/p&gt;
&lt;p&gt;I.W.M. Jager&lt;/p&gt; 
&lt;dtml-var bwn_footer&gt;</text>
  </biography>
</biodes>

