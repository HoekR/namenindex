<biodes version="1.0">
  <fileDesc>
    <title>Debije, Petrus Josephus Wilhelmus (1884-1966)</title>
    <ref target="http://resources.huygens.knaw.nl/bwn1880-2000/lemmata/bwn1/debije"/>
    <publisher>
      <name>Biografisch Woordenboek van Nederland:1880-2000</name>
      <ref target="http://resources.huygens.knaw.nl/bwn1880-2000"/>
    </publisher>
  </fileDesc>
  <person>
    <idno type="id">debije</idno>
    <persName><name type="geslachtsnaam">Debije</name>, Petrus Josephus Wilhelmus</persName>
    <sex value="1"/>
    <event type="birth" when="1884"/>
    <event type="death" when="1966"/>
    <state type="occupation">natuurkundige</state>
    <state type="occupation">scheikundige</state>
  </person>
  <biography>
    <graphic url="http://resources.huygens.knaw.nl/bwn1880-2000/lemmata/bwn1/images/images/DEBIJE.jpg"/>
    <text>&lt;dtml-var bwn_header&gt;
 &lt;p class='genealogie'&gt;
  &lt;strong&gt;Debije, Petrus Josephus Wilhelmus&lt;/strong&gt;, fysico-chemicus (Maastricht 24-3-1884 - Ithaca (New York) 2-11-1966).

Zoon van Joannes Wilhelmus Debije, smid, en Maria Anna Barbara
Reumkens. Gehuwd sinds 10-4-1913 met Mathilde Alberer. Uit dit huwelijk
werden 1 zoon en 1 dochter geboren. In 1946 werd hij Amerikaans
staatsburger.


&lt;img src=&amp;quot;images/DEBIJE.jpg&amp;quot; align=&amp;quot;right&amp;quot; BORDER=&amp;quot;0&amp;quot; alt=&amp;quot;afbeelding van Debije, Petrus Josephus Wilhelmus&amp;quot; class=&amp;quot;bwnimg&amp;quot;&gt;


&lt;/p&gt;
&lt;p&gt;Een Maastrichtse jeugd en een doorlopen van de HBS in zijn
geboortestad werd gevolgd door een studie aan de Technische Hochschule
in het nabije Aken (1901) waar Debije in 1905 het diploma voor
elektrotechnisch ingenieur behaalde. Van 1904 tot 1906 was hij
assistent voor technische mechanica te Aken, en vervolgens na de
benoeming van zijn leermeester A. Sommerfeld tot hoogleraar in de
theoretische fysica, te M&amp;uuml;nchen. Op 23 juli 1908 promoveerde hij
hier op een proefschrift : 
&lt;em&gt;Der Lichtdruck auf Kugeln von beliebigem Material.&lt;/em&gt;

In 1910 werd Debije privaatdocent te M&amp;uuml;nchen en in 1911 als
opvolger van A. Einstein hoogleraar in de theoretische fysica aan de
Universiteit te Z&amp;uuml;rich, om reeds een jaar later hoogleraar in
hetzelfde vak te Utrecht te worden. Hij aanvaardde dit ambt op 30
september 1912 met een oratie: 
&lt;em&gt;De kinetische theorie der materie en haar moderne ontwikkeling.&lt;/em&gt;
&lt;/p&gt;
&lt;p&gt;Debije bleef slechts kort in ons land. In 1913 werd hij hoogleraar
in de theoretische en experimentele fysica te G&amp;ouml;ttingen, in 1920
hoogleraar in de experimentele fysica en directeur van het natuurkundig
instituut van de Eidgen&amp;ouml;ssische Technische Hochschule in
Z&amp;uuml;rich. In 1927 bekleedde hij dezelfde functie in Leipzig en hij
werd ten slotte in 1934 directeur van het Kaiser Wilhelm Instituut voor
Fysica in Berlijn-Dahlem en tevens hoogleraar in de theoretische fysica
aan de Universiteit-van Berlijn. Toen Debije naar Berlijn kwam, was hij
nog steeds Nederlander. Uitdrukkelijk werd hem door de minister van
Wetenschap, Opvoeding en Volksontwikkeling B. Rust verzekerd, dat hij
geen Duits staatsburger behoefde te worden. Maar spoedig na het
uitbreken van de Tweede Wereldoorlog werd hij voor de keuze gesteld
Duitser te worden of thuis een boek te gaan schrijven. Debije weigerde
en vertrok in 1940 naar de Verenigde Staten.&lt;/p&gt;
&lt;p&gt;Dat hij in ieder geval nog tot 1940 in Nazi-Duitsland is gebleven,
blijft een vreemde zaak. Door zijn administratieve verplichtingen stond
hij immers een groot deel van zijn tijd in contact met
nazi-bureaucraten. Hij moest ongetwijfeld niets hebben van het
nationaal-socialisme, maar door zijn geboorte in Maastricht, zijn
studie in Aken, zijn jaren bij Sommerfeld en zijn huwelijk was hij
sterk gebonden aan Duitsland. Daar komt bij een merkwaardig gebrek aan
politieke belangstelling. Vooral dit laatste zal wel de oorzaak zijn
geweest van zijn langdurig verblijf in Nazi-Duitsland.&lt;/p&gt;
&lt;p&gt;In ieder geval begon hij na een typisch Duitse carri&amp;egrave;re in de
hoogtijdagen van de Duitse natuurwetenschappen aan een tweede leven in
de Verenigde Staten. Van 1940 tot 1950 kon een hoogleraarschap in de
scheikunde en de leiding van de afdeling aan de Cornell University
vervuld worden, terwijl na het emeritaat in 1952 een actief program van
onderzoek en colleges in Amerika en Europa, w.o. uiteraard Oxford en
Cambridge, alsnog werd afgewikkeld. Ondertussen was Debije in 1946
Amerikaans staatsburger geworden.&lt;/p&gt;
&lt;p&gt;In zijn wetenschappelijke loopbaan doorliep Debije drie gebieden van
onderzoek: wiskunde, natuurkunde en fysische chemie. Ondanks zijn
studie van 'Maschineningenieur elektrotechnischer Richtung' in
Aken, ging zijn belangstelling al vroeg uit naar algemeen natuurkundige
grondslagen in plaats van naar technische toepassingen. Het Akense
studieprogramma legde echter vooral de nadruk op het empirisch karakter
van de technische wetenschappen. Gelukkig kwam Debije door zijn
leermeesters M. Wien en vooral A. Sommerfeld in kennis met het moderne
natuurwetenschappelijk denken. Vooral door de laatste kreeg hij een
grote belangstelling in de theoretische natuurkunde. Al in zijn
dissertatie vinden we de wiskundige aanpak die kenmerkend is voor
Debijes wetenschappelijk werk, alsmede het fysisch onderwerp dat hem
zijn gehele leven heeft geboeid: de wisselwerking tussen straling en
materie. In M&amp;uuml;nchen hield hij zich bezig met de diffractie
(buiging) en de wisselwerking van straling met atomaire en moleculaire
systemen. In Z&amp;uuml;rich gaf hij in 1912 een uitbreiding van Einsteins
in 1907 gepubliceerde theorie van de soortelijke warmte van vaste
stoffen in 
&lt;em&gt;Annalen der Physik&lt;/em&gt;

in het licht. Hij leidde de zogenaamde wet van Debije af, die zegt dat
de soortelijke warmte van een kristal bij lage temperatuur evenredig is
met de derde macht van de absolute temperatuur en bij hogere
temperatuur in hoofdzaak bepaald wordt door de waarde van een zekere
voor het kristal kenmerkende temperatuur (de Debije-temperatuur). In
hetzelfde jaar verscheen zijn belangrijk artikel: 'Einige Resultate
einer kinetischen Theorie der Isolatoren' in 
&lt;em&gt;Physikalische Zeitschrift,&lt;/em&gt;

waarin hij een verklaring gaf van de temperatuursafhankelijkheid van de
di&amp;euml;lektriciteitsconstante. Dit was het begin van zijn theorie van
de moleculaire elektrische dipolen, waarvan de theoretische en
experimentele resultaten werden samengevat in zijn boek 
&lt;em&gt;Polar Molecules&lt;/em&gt;

(1929), waarvan in hetzelfde jaar een Duitse vertaling verscheen 
&lt;em&gt;(Polare Molekeln).&lt;/em&gt;

Dit boek heeft een zeer diepgaande invloed gehad op het denken van
natuur- en scheikundigen die zich bezighielden met de bestudering van
de moleculen. Debijes naam is hier vastgelegd in de 'debije',
de internationale eenheid van dipoolmoment. In Utrecht deed hij
experimenteel werk over di&amp;euml;lektriciteitsconstanten om zijn theorie
van de permanente dipoolmoleculen te toetsen. In G&amp;ouml;ttingen hield
Debije zich bezig met het onderzoek van de verstrooiing van
r&amp;ouml;ntgenstraling in moleculen en atomen om nieuwe inzichten te
verkrijgen over de atoom- en molecuulbouw. Met zijn Zwitserse assistent
P. Scherrer ontwikkelde hij een nieuwe methode om de struktuur van
kristallen te bepalen: de Debije-Scherrer poedermethode (1916). Deze
techniek heeft de r&amp;ouml;ntgendiffractie als hulpmiddel voor
routineonderzoek op grote schaal mogelijk gemaakt. De periode 1911-1916
is waarschijnlijk de meest produktieve van Debije geweest. Ondanks het
vervullen van drie professoraten in drie landen gaf hij in deze periode
fundamentele bijdragen tot de theoretische natuurkunde.&lt;/p&gt;
&lt;p&gt;In Z&amp;uuml;rich begint het derde gebied van natuurwetenschap waarop
Debije fundamenteel werk heeft verricht: de fysische chemie, het
grensgebied tussen natuur- en scheikunde. Hij zette zijn onderzoekingen
voort over de bepaling van de interatomaire afstanden in moleculen met
behulp van de verstrooiing van r&amp;ouml;ntgenstralen in gassen, over
dipoolmomenten en over de eigenschappen van elektrolyten. Het laatste
leidde in 1923 tot een tweetal uiterst belangrijke artikelen met zijn
assistent E. H&amp;uuml;ckel: 'Zur Theorie der Elektrolyte' in 
&lt;em&gt;Physikalische Zeitschrift,&lt;/em&gt;

waarin hij zijn opvattingen over de invloed van de elektrische
wisselwerking van ionen op het gedrag van sterke elektrolyten, in het
bijzonder de eigenschappen van zoutoplossingen in water, uiteenzette.
In 1926 schreef hij een belangrijk artikel over de
ontmagnetiseringsmethode voor het bereiken van uiterst lage
temperaturen en in 1929 met L. Bewilogua en F. Erhardt een onderzoek
naar de struktuur van gassen met r&amp;ouml;ntgen- en met
elektronenstralen. Voor zijn bijdragen tot onze kennis van de structuur
van moleculen en over de buiging van r&amp;ouml;ntgenstralen en elektronen
in gassen ontving Debije in 1936 de Nobelprijs. Zijn voordracht
uitgesproken ter gelegenheid van de uitreiking van de prijs was
getiteld: 
&lt;em&gt;Methoden zur Bestimmung der elektrischen und geometrischen Struktur
von Molek&amp;uuml;len.&lt;/em&gt;

Aan de Cornell University hield Debije zich sinds 1940 vooral bezig met
het onderzoek van de lichtverstrooiing aan macromoleculen en
collo&amp;iuml;den. Gedurende de Tweede Wereldoorlog deed hij adviserend
werk ten behoeve van de produktie van synthetische rubber en het gedrag
van polymeren. Debijes wetenschappelijke produktie, die niet alleen
omvangrijk maar ook gevarieerd van inhoud was, bewoog zich vooral op de
gebieden van de verstrooiing van r&amp;ouml;ntgenstralen, dipoolmomenten,
elektrolyten en lichtverstrooiing. Kenmerkend voor zijn fundamenteel en
origineel natuurwetenschappelijk werk was het volledig begrijpen van de
bestudeerde feiten. Steeds werd een eenvoudig model gebruikt dat daarna
wiskundig werd geformuleerd. Zijn scherpe helderheid maakte hem tevens
tot een uitstekend docent die in staat was zijn toehoorders moeilijke
of vaag blijvende onderwerpen duidelijk te maken. Vooral in zijn
Leipzigse periode - toen hij geen grote ontdekkingen deed, kwamen veel
studenten naar hem toe.&lt;/p&gt;
&lt;p&gt;Zijn betekenis vond erkenning in de Nobelprijs voor scheikunde en in
talloze Amerikaanse en Europese onderscheidingen en eerbewijzen, zoals
bijv. de Lorentz-medaille (1935). In 1914 werd hij benoemd tot lid van
de Koninklijke Nederlandse Akademie van Wetenschappen.&lt;/p&gt;
&lt;p&gt;
  &lt;a href='agedeelte'&gt;A: &lt;/a&gt;In 
&lt;em&gt;Sources for history of quantum physics . . .&lt;/em&gt;

[By] Th.S. Kuhn, J.L. Heilbron, P. Forman (Philadelphia, 1967) 31 een
overzicht van archiefbewaarplaatsen van ongepubliceerd materiaal
etc.&lt;/p&gt;
&lt;p&gt;
  &lt;a href='pgedeelte'&gt;P: &lt;/a&gt;Een volledige bibliografie is gegeven in de hieronder genoemde
artikelen van Davies (224-232) en Williams (51-68).&lt;/p&gt;
&lt;p&gt;
  &lt;a href='lgedeelte'&gt;L: &lt;/a&gt;R.M. Fuoss, 'Peter J.W. Debye', in Peter J.W. Debye,

&lt;em&gt;The Collected Papers&lt;/em&gt;

(New York, [etc., 1954] XI-XIV; E.J.W. Verwey, in 
&lt;em&gt;Jaarboek der Koninklijke Nederlandse Akademie van Wetenschappen
1966-1967,&lt;/em&gt;

341-348; M. Davies, 'Peter Joseph Debye, 1884-1966', in 
&lt;em&gt;Biographical Memoirs of Fellows of the Royal Society&lt;/em&gt;

16 (1970) 175-224; J.W. Williams, 'Peter Joseph Debye', in 
&lt;em&gt;Biographical Memoirs. National Academy of Sciences on the Uniled
States of America&lt;/em&gt;

46 (1975) 23-50.&lt;/p&gt;


&lt;p&gt;
&lt;a href=&amp;quot;igedeelte&amp;quot;&gt;I: &lt;/a&gt;&lt;i&gt;Jaarboek van de Koninklijke Nederlandse Akademie van Wetenschappen 1966-1967&lt;/i&gt; (Amsterdam 1967) afbeelding tegenover pagina 341.&lt;/p&gt;




&lt;p&gt;H.A.M. Snelders&lt;/p&gt; 
&lt;dtml-var bwn_footer&gt;</text>
  </biography>
</biodes>

