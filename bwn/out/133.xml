<biodes version="1.0">
  <fileDesc>
    <title>Berns, Anthonius Wilhelm Cornelis (1837-1911)</title>
    <ref target="http://resources.huygens.knaw.nl/bwn1880-2000/lemmata/bwn2/berns"/>
    <publisher>
      <name>Biografisch Woordenboek van Nederland:1880-2000</name>
      <ref target="http://resources.huygens.knaw.nl/bwn1880-2000"/>
    </publisher>
  </fileDesc>
  <person>
    <idno type="id">berns</idno>
    <persName><name type="geslachtsnaam">Berns</name>, Anthonius Wilhelm Cornelis</persName>
    <sex value="1"/>
    <event type="birth" when="1837"/>
    <event type="death" when="1911"/>
    <state type="occupation">medicus</state>
  </person>
  <biography>
    <text>&lt;dtml-var bwn_header&gt;
 &lt;p class='genealogie'&gt;
  &lt;strong&gt;Berns, Anthonius Wilhelm Cornelis&lt;/strong&gt;, medicus (Brummen 24-3-1837 - Utrecht 22-10-1911).

Zoon van Anthonius Cornelis Berns, arts, en Wilhelmina Trompert. Gehuwd
op 7-8-1862 met Wolthera Bertha Johanna van Rees. Uit dit huwelijk
werden geen kinderen geboren.



&lt;/p&gt;
&lt;p&gt;Berns groeide op als halve wees, aangezien zijn vader ruim een maand
voor zijn geboorte was overleden. Vanaf 1854 studeerde hij theologie te
Utrecht, welke studie hij in 1858 te Leiden voortzette. Na in 1862 te
zijn toegelaten als predikant werd hij in hetzelfde jaar beroepen naar
de Zeeuws-Vlaamse gemeente Briels-Nieuwland. Dit ambt bevredigde hem
echter niet en op 8 april 1866 nam hij afscheid met een preek over
Mattheus 20:28. Inmiddels had hij nog op theologisch gebied twee
vertalingen verzorgd.&lt;/p&gt;
&lt;p&gt;Op 31 mei 1866 schreef Berns zich opnieuw in aan de universiteit van
Utrecht, waar hij onder meer de colleges van G.J. Mulder en F.C.
Donders volgde. Een door de laatste begonnen onderzoek naar de invloed
van de nervus vagus op de ademhalingsbeweging werd door Berns
uitgewerkt in het proefschrift waarmee hij op 4 december 1869 cum laude
de graad van medicinae doctor behaalde (promotor: G.J. Loncq C.Jz.): 
&lt;em&gt;Over den invloed van verschillende gassoorten op de ademhaling&lt;/em&gt;

(Leiden, 1869). Hierin kwam hij tot de conclusie dat de gewone
uitademingslucht een prikkel voor de zenuwen in de luchtwegen bevat
(waarschijnlijk koolzuurgas), die na elke uitademing de inademing
sneller tot stand doet komen. Berns' echtgenote (2-11-1841 -
2-8-1926) had zich inmiddels ook bekwaamd in de geneeskunde, en na het
uitbreken van de Frans-Duitse oorlog van 1870 begaf het echtpaar zich
naar D&amp;uuml;sseldorf, waar zij op eigen kosten een lazaret inrichtten.
Hieruit bleek dat het echtpaar Berns over ruime financi&amp;euml;le
middelen beschikte.&lt;/p&gt;
&lt;p&gt;Na de oorlog bleef Berns in Duitsland, waar hij zich specialiseerde
in de gynaecologie en chirurgie. Achtereenvolgens was hij assistent op
de verloskundige kliniek van A.E. Martin (1809-1875) te Berlijn,
assistent van de vrouwenarts F.W. Scanzoni von Lichtenfels (1821-1891)
te W&amp;uuml;rzburg, en ten slotte werkte hij van 1873 tot 1876 als eerste
assistent bij V. Czemy (1842-1916) te Freiburg in
Baden-W&amp;uuml;rttemberg, waar hij tevens werd toegelaten als
privaatdocent. Berns leek in deze jaren te opteren voor een academische
loopbaan en liet een tweetal wetenschappelijke monografie&amp;euml;n het
licht zien. In 1872 verscheen zijn op klinische observaties gebaseerde 
&lt;em&gt;Iets over eklampsie&lt;/em&gt;

('s-Gravenhage, 1872) en twee jaar later 
&lt;em&gt;Beitr&amp;auml;ge zur Transfusionslehre&lt;/em&gt;

(Freiburg i.Br., 1874), waarvoor hij het materiaal in het laboratorium
had verzameld.&lt;/p&gt;
&lt;p&gt;Ondanks zijn voorspoedige wetenschappelijke carri&amp;egrave;re tot dan
toe (er werd hem volgens J.A. Sillem zelfs een hoogleraarschap
aangeboden te Freiburg), besloten Berns en zijn vrouw in 1876 naar het
vaderland terug te keren en ontplooiing te zoeken in de praktijk van
geneeskunde en ziekenverzorging. In november 1876 vestigden zij zich te
Amsterdam aan de Leliegracht, en in juli 1877 opende Berns een
chirurgische polikliniek in het Zeemanshuis op het Kadijksplein, waar
minvermogenden zich kosteloos konden laten behandelen. Dit betekende
het begin van een periode van intensieve bemoeienis van Berns met het
wel en wee van de gezondheidszorg binnen Amsterdam. Zowel langs directe
als indirecte weg trachtte hij zijn in Duitsland opgedane inzichten in
Amsterdam ingang te doen vinden. Het trof hem dat er voor de kleine
burgers, minvermogend maar niet armlastig, geen behoorlijke gelegenheid
bestond om zich buitenshuis te laten verplegen. Het volkomen verouderde
Binnengasthuis en het voor de gezondheid beslist schadelijke
Buitengasthuis genoten een dermate slechte reputatie, dat zelfs
armlastige pati&amp;euml;nten zich er niet dan met tegenzin lieten opnemen.
Op voorstel van zijn collega en vriend J.J. Bos (1842-1908) besloot
Berns een ziekenhuis voor de kleine burgerij te stichten. Onder meer
dank zij de financi&amp;euml;le steun van de vereniging ad hoc 'Het
Burgerziekenhuis', kon Berns in maart 1879 een verpleeginrichting
voor 45 pati&amp;euml;nten aan de Keizersgracht openen. Hijzelf trad op als
geneesheer-directeur en zijn vrouw als directrice verpleegkunde. Het
ziekenhuis kreeg al spoedig met capaciteitsproblemen te kampen, waaraan
provisorisch het hoofd geboden werd, terwijl Berns en de zijnen naar
fondsen gingen zoeken die een definitieve oplossing in de vorm van
nieuwbouw mogelijk konden maken. Dank zij de steun van de invloedrijke
Amsterdamse filantroop A.C. Wertheim (1832-1897) werden deze fondsen
inderdaad op de been gebracht en kon in 1891 aan de Linnaeusstraat het
nieuwe op neutrale en niet-confessionele grondslag gebaseerde
Burgerziekenhuis in gebruik worden genomen, waarin vele van Berns'
inzichten aangaande lucht, licht en ruimte waren gerealiseerd.&lt;/p&gt;
&lt;p&gt;Als gevolg van zijn duidelijke idee&amp;euml;n over een goede
ziekenverpleging geraakte Berns ook onder de indruk van de slechte
toestand waarin de verpleging van stadswege verkeerde. Door zijn
verkiezing tot gemeenteraadslid op 19 juli 1881 kwam Berns in de
gelegenheid de gang van zaken rond de stadsgasthuizen op bestuursniveau
te be&amp;iuml;nvloeden. In de eerste plaats hadden zijn bemoeiingen tot
resultaat dat de leiding van het Binnengasthuis in andere handen
overging. Ten tweede kwam hij met een uitgewerkt voorstel tot radicale
leniging van de nood op ziekenhuisgebied. In zijn van een historische
inleiding voorziene brochure 
&lt;em&gt;De gasthuizen van Amsterdam van de 14e eeuw tot op heden. Met een
plan voor een nieuw ziekenhuis...&lt;/em&gt;

(Amsterdam, 1883) presenteerde Berns een plan, waarvan de kern was de
stichting van een groot ziekenhuis voor niet-besmettelijke
pati&amp;euml;nten van 750 bedden, waarin ook de academische klinieken
gehuisvest moesten worden. Dit stads- en academisch ziekenhuis had
moeten verrijzen op de terreinen van het te slopen Buitengasthuis,
uitgebreid met enige omliggende landpercelen. Berns begrootte de kosten
op f2.500.000,-. Hij bood het ambitieuze plan op 11 april 1883 aan de
gemeenteraad aan, maar een uitspraak erover volgde niet voor 1886.
Tegen die tijd vestigde Berns nogmaals de aandacht op zijn idee&amp;euml;n
in de brochure 
&lt;em&gt;De wenschelijkheid van &amp;eacute;&amp;eacute;n gasthuis voor Amsterdam...&lt;/em&gt;

(Amsterdam, 1886). In stemming gebracht haalde zijn voorstel het echter
niet: het werd op 24 maart 1886 met 20 tegen 12 stemmen verworpen.
Berns legde hierop zijn lidmaatschap van de raad neer: hij was
teleurgesteld, en nu de gasthuiskwestie beslist was zag hij niet meer
wat hij in de raad te zoeken had.&lt;/p&gt;
&lt;p&gt;In 1889 stelde Berns zich echter opnieuw kandidaat en hij werd
inderdaad herkozen. Waarschijnlijk wilde hij de belangen behartigen van
zijn nieuwe Burgerziekenhuis, met de bouw waarvan in dat jaar begonnen
werd. Slechts &amp;eacute;&amp;eacute;n jaar na de opening van het nieuwe
ziekenhuis legden Berns en zijn vrouw hun functies neer om naar
Freiburg te vertrekken. Berns voelde zich niet langer capabel fijnere
chirurgische ingrepen te verrichten en wilde niet als uitsluitend
administratief leider aan het ziekenhuis verbonden blijven. Te Freiburg
hield hij zich bezig met tuinieren en landbouw tot hij, aangedaan door
een ongeneeslijke ziekte, in 1908 terugkeerde naar Nederland en zich te
Utrecht vestigde.&lt;/p&gt;
&lt;p&gt;Berns was een wilskrachtig en toegewijd man, die echter te grote
verwachtingen had van het gezag dat er van zijn deskundigheid uit zou
moeten gaan. Hij kon zich slecht voorstellen dat men zijn standpunten
niet zou delen, en zo dat toch het geval bleek, voelde hij zich
persoonlijk gekwetst en verdacht hij zijn tegenstrevers niet zelden van
kwaadwilligheid. Deze karaktereigenschap maakte hem feitelijk
ongeschikt voor de politiek. Het was althans een belangrijke hinderpaal
voor het verwerven van de politieke steun, noodzakelijk voor het
bereiken van zijn doeleinden in de gasthuiskwestie.&lt;/p&gt;
&lt;p&gt;
  &lt;a href='agedeelte'&gt;A: &lt;/a&gt;Persverzameling personalia A.W.C. Berns in Amsterdams
gemeentearchief.&lt;/p&gt;
&lt;p&gt;
  &lt;a href='pgedeelte'&gt;P: &lt;/a&gt;Behalve de reeds genoemde werken vele artikelen in het 
&lt;em&gt;Nederlandsch Tijdschrift voor Geneeskunde (NTvG);&lt;/em&gt;

'Ein Fall von carcinoma mammae bei einem Manne', in 
&lt;em&gt;Archiv f&amp;uuml;r klinische Chirurgie&lt;/em&gt;

35 (1887) 228-244; 'Ueber exstirpatio uteri', in 
&lt;em&gt;Deutsche Zeitschrift f&amp;uuml;r Chirurgie&lt;/em&gt;

27 (1887) 495-532.&lt;/p&gt;
&lt;p&gt;
  &lt;a href='lgedeelte'&gt;L: &lt;/a&gt;
  &lt;em&gt;Portretten zonder lijnen aangeboden aan de kiezers voor den
Gemeenteraad bij de beoordeling van de Dertien Aftredende Leden&lt;/em&gt;

(Amsterdam, 1885) 5-6; 'Dr. A.W.C. Berns', in 
&lt;em&gt;Eigen Haard&lt;/em&gt;

17 (1891) 168-170; J.A. Sillem, in 
&lt;em&gt;Eigen Haard&lt;/em&gt;

37 (1911) 757-760; J.A. Groen jr.. 
&lt;em&gt;Een eeuw Burgerziekenhuis 1879-1979&lt;/em&gt;

(Amsterdam, 1979).&lt;/p&gt;
&lt;p&gt;F.A. Stemvers&lt;/p&gt; 
&lt;dtml-var bwn_footer&gt;</text>
  </biography>
</biodes>

