<biodes version="1.0">
  <fileDesc>
    <title>Theissen, Johann Samuel (1874-1936)</title>
    <ref target="http://resources.huygens.knaw.nl/bwn1880-2000/lemmata/bwn1/theissen"/>
    <publisher>
      <name>Biografisch Woordenboek van Nederland:1880-2000</name>
      <ref target="http://resources.huygens.knaw.nl/bwn1880-2000"/>
    </publisher>
  </fileDesc>
  <person>
    <idno type="id">theissen</idno>
    <persName><name type="geslachtsnaam">Theissen</name>, Johann Samuel</persName>
    <sex value="1"/>
    <event type="birth" when="1874"/>
    <event type="death" when="1936"/>
    <state type="occupation">historicus</state>
    <state type="occupation">bibliothecaris</state>
  </person>
  <biography>
    <text>&lt;dtml-var bwn_header&gt;
 &lt;p class='genealogie'&gt;
  &lt;strong&gt;Theissen, Johann Samuel&lt;/strong&gt;, historicus en bibliothecaris (Berg-Gladbach in Duitsland 2-11-1874 -Amsterdam 19-11-1936).

Zoon van Hermann Heinrich Theissen, boekhouder, en Elisabeth Wilhelmina
Breunissen Troost. Gehuwd op 25-4-1902 met Elisabeth Maria van der
Meer. Uit dit huwelijk werden 1 zoon en 1 dochter geboren.





&lt;/p&gt;
&lt;p&gt;Theissen verhuisde reeds in zijn tweede jaar met het gezin van zijn
ouders naar Arnhem. Na in 1893 eindexamen HBS gedaan te hebben,
behaalde hij in 1894 de onderwijzersakte en was van 1894 tot 1896
onderwijzer in Arnhem. In 1897 deed hij als extraneus eindexamen
gymnasium-B aan het gymnasium te Arnhem en werd student in de faculteit
der letteren aan de Universiteit te Utrecht. Na zijn staatsexamen
gymnasium-A legde hij in 1899 zijn kandidaatsexamen in de Nederlandse
letteren af en werd tijdelijk leraar in de geschiedenis aan de HBS en
het gymnasium te Arnhem. In 1901 deed Theissen zijn doctoraal examen en
werd hij op 1 september leraar in de geschiedenis aan het gymnasium te
Leeuwarden, daarna in 1903 te Groningen. In 1907 promoveerde hij bij
C.H.Th. Bussemaker op een proefschrift 
&lt;em&gt;Centraal gezag en Friesche vrijheid. Friesland onder Karel V.&lt;/em&gt;

In 1912 volgde zijn bekende boek 
&lt;em&gt;De regeering van Karel V in de Noordelijke Nederlanden,&lt;/em&gt;

dat voor een belangrijk deel berustte op het in zijn dissertatie
verwerkte materiaal. Hij werd op grond van deze publikaties door het
bestuur van het Historisch Genootschap te Utrecht aangezocht voor een
uitgave van de briefwisseling tussen de landvoogdes Margaretha van
Parma en Philips II, die indertijd door Bakhuizen van den Brink in
Wenen en Brussel was afgeschreven. Deze uitgave zou een vervolg moeten
zijn op de drie in de jaren 1867-1881 door Gachard uitgegeven delen. Na
lange aarzeling nam Theissen in 1914 de opdracht aan, maar de
wereldoorlog brak uit, de regeringssubsidies vervielen, en Bussemaker,
die zou medewerken, stierf. Tot 1922 heeft de bewerking stil gestaan.
In 1925 verscheen het eerste deel, waarbij bleek, dat men ten onrechte
had aangenomen, dat Bakhuizens kopie&amp;euml;n betrouwbaar waren. Theissen
noch het Historisch Genootschap hebben van deze uitgave veel plezier
beleefd.&lt;/p&gt;
&lt;p&gt;Omdat hij dikwijls met zijn keel sukkelde, verruilde hij zijn
leraarsbetrekking met die van bibliothecaris van de Groningse
Universiteit, toen door de benoeming van dr. Roos tot hoogleraar die
plaats open kwam. Zijn benoeming volgde op 16 juli 1917. Als
bibliothecaris werd hij, aanvankelijk in vakkringen wat gewantrouwd,
maar weldra volkomen geaccepteerd. Zijn nauwgezette plichtsbetrachting,
zijn inzicht in organisatorische vraagstukken maakten hem tot een
erkend leider van zijn bibliotheek. De plannen hem in 1930 een
buitengewoon professoraat in de geschiedenis te bezorgen, vonden te
laat steun bij de regering, zodat hij op 1 februari 1929 de betrekking
van directeur der bibliotheek van de Universiteit van Amsterdam
aanvaardde. Op 25 juli 1930 werd hij daar tot buitengewoon hoogleraar
in de Vaderlandse geschiedenis benoemd. Zijn inaugurele oratie luidde: 
&lt;em&gt;Uit de voorgeschiedenis van het liberalisme in Nederland.&lt;/em&gt;

Ter gelegenheid van de herdenking van het 300-jarig bestaan van de
universiteit belastte hij zich met de samenstelling der 
&lt;em&gt;Levensberichten van professoren en lectoren,&lt;/em&gt;

die als een aanhangsel van 181 bladzijden bij het 
&lt;em&gt;Gedenkboek&lt;/em&gt;

zijn uitgegeven. Zijn gezondheid ging achteruit. In 1935 moest hij zijn
ambt als bibliothecaris neerleggen. Het volgende jaar overleed hij.&lt;/p&gt;
&lt;p&gt;Met hem ging een bekwaam historicus, een toegewijd bibliothecaris en
hoogleraar heen. Wellicht is een al te grote nauwgezetheid en een
zekere zwaartillendheid er oorzaak van geweest, dat de twee door hem te
vervullen functies een overbelasting werden, die het einde van deze
door levensopvatting en karakter bijzondere mens heeft verhaast.&lt;/p&gt;
&lt;p&gt;
  &lt;a href='pgedeelte'&gt;P: &lt;/a&gt;Een volledige bibliografie vindt men in onderstaand
levensbericht.&lt;/p&gt;
&lt;p&gt;
  &lt;a href='lgedeelte'&gt;L: &lt;/a&gt;I.H. Gosses, in 
&lt;em&gt;Jaarboek van de Maatschappij der Nederlandsche Letterkunde te Leiden
1936-1937,&lt;/em&gt;

170-184.&lt;/p&gt;
&lt;p&gt;L. Brummel &amp;#134;&lt;/p&gt; 
&lt;dtml-var bwn_footer&gt;</text>
  </biography>
</biodes>

