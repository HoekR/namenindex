<biodes version="1.0">
  <fileDesc>
    <title>Laar, Adolf Robbert van de (1871-1959)</title>
    <ref target="http://resources.huygens.knaw.nl/bwn1880-2000/lemmata/bwn4/laar"/>
    <publisher>
      <name>Biografisch Woordenboek van Nederland:1880-2000</name>
      <ref target="http://resources.huygens.knaw.nl/bwn1880-2000"/>
    </publisher>
  </fileDesc>
  <person>
    <idno type="id">laar_4</idno>
    <persName><name type="geslachtsnaam">Laar</name>, Adolf Robbert van de</persName>
    <sex value="1"/>
    <event type="birth" when="1871"/>
    <event type="death" when="1959"/>
    <state type="occupation">politicus</state>
    <state type="occupation">publicist</state>
  </person>
  <biography>
    <text>&lt;dtml-var bwn_header&gt;
 &lt;p class='genealogie'&gt;
  &lt;strong&gt;Laar, Adolf Robbert van de&lt;/strong&gt;, politicus en publicist (Gendringen (Gld.) 22-4-1871 - Amersfoort 19-1-1959). Zoon van Jacob Willem van de Laar, burgemeester van Gendringen,
  en Anna Isabella van Woelderen.
  

  

  
  &lt;/p&gt;
&lt;p&gt;Van de Laar groeide op in een Nederlands hervormd
    burgemeestersgezin in het overwegend Rooms-katholieke
    Gendringen. Hij doorliep het gymnasium in Doetinchem, en
    studeerde sinds 1890 rechten aan de Rijksuniversiteit te
    Utrecht. Op 6 april 1895 deed Van de Laar cum laude het
    doctoraal examen, waarna hij drie maanden later, op 10 juli,
    eveneens cum laude, bij professor J. de Louter tot doctor in de
    staatswetenschappen promoveerde op het proefschrift 
    &lt;em&gt;Landnationalisatie. Beoordeling van de v&amp;oacute;&amp;oacute;r en
    tegen landnationalisatie aangevoerde gronden&lt;/em&gt;

    . Dit onderwerp was op dat moment zeer actueel in verband met
    de toen heersende agrarische depressie. Diezelfde dag
    promoveerde hij tevens op stellingen tot doctor in de
    rechten.&lt;/p&gt;
&lt;p&gt;Na zijn promotie was Van de Laar van 1895 tot 1901 leraar
    staathuishoudkunde aan de rijks-HBS in Zaltbommel en van 1896
    tot 1903 leraar staatswetenschappen aan de rijks-HBS te
    Utrecht. In deze laatste stad raakte hij bevriend met de
    Nederlands hervormde predikant en publicist A.W. Bronsveld, een
    fel bestrijder van de antirevolutionaire voorman A. Kuyper,
    vooral om diens opportunistische samenwerking met de
    katholieken. Deze probeerde Van de Laar in 1897 tevergeefs te
    betrekken bij de pas opgerichte Christelijk-Historische
    Kiezersbond. Wel werd hij in dat jaar lid van het hoofdbestuur
    van de Nationale Christen-Geheelonthoudersvereeniging; tot 1907
    zou hij hierin zitting hebben.&lt;/p&gt;
&lt;p&gt;In 1903 werd Van de Laar voor het eerst actief op
    sociaal-politiek terrein. Hij keerde zich toen tegen de
    spoorwegstakingen en trad op voor het door de christelijke
    vakorganisaties in het leven geroepen Comit&amp;eacute; van
    Verdediging. Kort na het einde van de stakingen werd bij Van de
    Laar tuberculose geconstateerd, waardoor hij zich gedwongen zag
    vijf jaar rustend door te brengen op het landgoed 'Engbergen'
    in Gendringen, dat hij na het overlijden van zijn ouders had
    ge&amp;euml;rfd.&lt;/p&gt;
&lt;p&gt;Vanaf zijn ziekbed schreef Van de Laar eind 1908 onder het
    pseudoniem mr. S. van Ruyssevelt een tweetal 
    &lt;em&gt;Politiek-Sociale Vlugschriften&lt;/em&gt;

    . Deze publikaties zette hij vanaf januari 1909 onder eigen
    naam voort in het door hem opgerichte tijdschrift 
    &lt;em&gt;De Klaroen&lt;/em&gt;

    , vanaf 1910 tevens in het eveneens door hem geredigeerde
    weekblad 
    &lt;em&gt;De Beukelaar&lt;/em&gt;

    . In deze bladen oefende Van de Laar scherpe kritiek uit op de
    coalitie. Behalve haar te behoudende sociale politiek en het,
    in zijn ogen, voor de protestanten nadelige 'samengaan van
    Dordt en Rome' verweet hij de coalitie dat zij bij haar
    'succes-politiek' onbehoorlijke, niet-christelijke middelen
    gebruikte. Niet de antithese tussen christenen en
    niet-christenen, maar de tegenstelling tussen
    sociaal-conservatief en sociaal-progressief zag hij als
    essentieel.&lt;/p&gt;
&lt;p&gt;De kritiek van Van de Laar culmineerde op 18 november 1912
    in de oprichting van de Christelijk-Sociale Partij (CSP),
    waarvan hij de voorzitter werd. Toenaderingspogingen van de
    Bond van Christen Socialisten tot zijn CSP wees hij af, omdat
    hij de idee van volledige socialisatie verwierp. Van de Laar
    voelde meer voor de oplossing van het sociale vraagstuk in
    bedrijfsmede&amp;euml;igendom, winstdeling en medezeggenschap voor
    de arbeiders; in die tijd trouwens even utopisch beschouwd als
    de socialistische idealen.&lt;/p&gt;
&lt;p&gt;Bij de Tweede-Kamerverkiezingen van 1913 kreeg Van de Laars
    partij onvoldoende stemmen, maar de deelneming daaraan hielp
    wel stemmen aan de rechtse coalitie te onttrekken en deze een
    nederlaag te bezorgen. De wijziging van het kiesstelsel en een
    algemenere wending bij het electoraat naar links bracht Van de
    Laar in september 1918 via een restzetel in het parlement. Zijn
    intrede daar ging niet ongemerkt voorbij, want hij bleek een
    begenadigd spreker. 'Zijn woordenstroom overweldigt de kamer.
    De leden staan in een kring om hem heen', noteerde de
    vrijzinnig-democraat P.J. Oud naar aanleiding van zijn eerste
    optreden, en de vrij-liberaal A.C. Visser van IJzendoorn noemde
    hem bij die gelegenheid 'iemand die zich zelf dronken praat'
    (Oud, 32).&lt;/p&gt;
&lt;p&gt;Van de Laar richtte zich in de Tweede Kamer vooral op zaken
    als handhaving van het processieverbod, afschaffing van het
    gezantschap bij het Vaticaan en verbetering van de positie van
    lagere ambtenaren. Opmerkelijk was het standpunt van Van de
    Laar inzake het onderwijsvraagstuk: als enige vertegenwoordiger
    van een der christelijke partijen stemde hij tegen de
    financi&amp;euml;le gelijkstelling van het bijzonder met het
    openbaar onderwijs, omdat deze gelijkstelling zijns inziens tot
    een godsdienstloze openbare school zou leiden en daarom in
    strijd zou zijn met de antirevolutionaire beginselen van Groen
    van Prinsterer. Verder gaf hij, waarschijnlijk onder invloed
    van de verschrikkingen van de Eerste Wereldoorlog, vanaf 1920
    in de Kamer blijk van een sterk antimilitarisme.&lt;/p&gt;
&lt;p&gt;Het ontbreken van enige samenhang tussen de belangrijkste
    strijdpunten van de CSP was er in belangrijke mate voor
    verantwoordelijk dat Van de Laar in 1922 niet werd herkozen en
    op 25 juli zijn kamerlidmaatschap moest opgeven. Hij zag zich
    gedwongen zich vooral bezig te houden met de fruitkwekerij die
    tot zijn landgoed behoorde, alsmede met de NV Nationale Spaar-
    en Beleggingskas, waarvan hij hoofddirecteur was.&lt;/p&gt;
&lt;p&gt;Een eind 1924 ondernomen poging om voor de
    Tweede-Kamerverkiezingen van 1925 tot een bundeling van de
    progressief-protestantse groeperingen te komen mislukte door
    meningsverschillen tussen Van de Laar en A.P. Staalman, de
    leider van de Christen-Democratische Partij. Op aandrang van
    Van de Laar besloot de CSP in februari 1925, met het oog op de
    komende verkiezingen, haar naam te wijzigen in Protestantsche
    Volkspartij (PVP), ten dele om de indruk van 'socialisme' weg
    te nemen, maar vooral om meer dan tevoren de nadruk te leggen
    op het antipapistisch streven. Toch wist de PVP ook hiermee
    geen kamerzetel te behalen.&lt;/p&gt;
&lt;p&gt;In de zomer van 1926 besloot Van de Laar plotseling zich
    volledig uit de politiek terug te trekken. Hij bedankte voor
    het lidmaatschap van de gemeenteraad van Gendringen - waar hij
    al die tijd was blijven wonen - en van de Provinciale Staten
    van Gelderland. Van beide colleges was hij sinds 1919 lid
    geweest. Terzelfder tijd noopte een enorme schuld, die vooral
    was ontstaan door het financieren van veel partijactiviteiten,
    Van de Laar tot de verkoop van zijn landgoed. Ten slotte zegde
    hij die zomer ook het lidmaatschap van de Nederlandsche
    hervormde kerk op, waarna hij met stille trom uit Gendringen
    vertrok. Dit alles had te maken met de beschuldiging dat Van de
    Laar de goede zeden zou hebben overtreden. Volgens mondelinge
    overlevering zou namelijk in de zomer van 1926 zijn uitgelekt
    dat hij homoseksueel was.&lt;/p&gt;
&lt;p&gt;Na zijn vertrek uit Gendringen vestigde Van de Laar zich in
    Turnhout in Belgi&amp;euml;. Daar verdiende hij de kost met tal van
    baantjes, meestentijds als vertegenwoordiger. In 1929 keerde
    hij naar Nederland terug en begon in Hilversum een makelaardij
    in hypotheken en gronden. Na de oorlogsjaren in Baarn te hebben
    doorgebracht, verhuisde Van de Laar in 1945 naar Amersfoort,
    waar hij de rest van zijn leven zou blijven wonen. Politiek
    werd hij nimmer meer actief.&lt;/p&gt;
&lt;p&gt;Van de Laar was in het kleine protestants-progressieve
    wereldje van het eerste kwart van de 20e eeuw een opvallend
    politicus. Hij beschikte over een groot redenaarstalent, hoewel
    hij soms iets te fel en te breedsprakig was, wat zich dan tegen
    hem keerde. Ook zijn ongestructureerde manier van werken en het
    feit dat hij te veel taken op zich nam, had een negatieve
    invloed op zijn politieke optreden. Van de Laar paarde een diep
    gefundeerde christelijke overtuiging aan een grote sociale
    bewogenheid. Dit kwam niet alleen tot uiting in de aandacht die
    hij in het parlement en in zijn artikelen steeds aan de sociale
    kwestie besteedde, maar ook in zijn handelen. Zo was hij voor
    het personeel van zijn fruitkwekerij een voortreffelijk
    werkgever en verleende hij financi&amp;euml;le steun aan sociaal
    zwakkeren.&lt;/p&gt;
&lt;p&gt;
  &lt;a href='pgedeelte'&gt;P: &lt;/a&gt;Behalve de in de tekst genoemde publikaties vele honderden
    artikelen in o.a.: 
    &lt;em&gt;De Klaroen&lt;/em&gt;

    , 
    &lt;em&gt;De Beukelaar&lt;/em&gt;

    , 
    &lt;em&gt;De Volkseenheid&lt;/em&gt;

    en 
    &lt;em&gt;Protestantsche Volkspartij&lt;/em&gt;

    .&lt;/p&gt;
&lt;p&gt;
  &lt;a href='lgedeelte'&gt;L: &lt;/a&gt;P.J. Oud, 
  &lt;em&gt;Het jongste verleden. Parlementaire geschiedenis van Nederland
  1918-1940&lt;/em&gt;

  I: 
  &lt;em&gt;1918-1922&lt;/em&gt;

  (2e dr.; Assen, 1968); H.J. Langeveld, 
  &lt;em&gt;Protestants en progressief. De Christelijk-Democratische Unie
  1926-1946&lt;/em&gt;

  ('s-Gravenhage, 1988); J.M. Nieuwenhuisen, De Christelijk Sociale
  Partij 1912-1925 (Ongepubliceerde doctoraalscriptie geschiedenis
  Vrije Universiteit; Amsterdam, 1989); idem, 'De
  Christelijke-Sociale Partij en het sociale vraagstuk', in 
  &lt;em&gt;Bulletin Nederlandse Arbeidersbeweging&lt;/em&gt;

  nr. 25 (mrt. 1992) 15-37.&lt;/p&gt;
&lt;p&gt;J.M. Nieuwenhuisen&lt;/p&gt; 
&lt;dtml-var bwn_footer&gt;</text>
  </biography>
</biodes>

