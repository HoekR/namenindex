<biodes version="1.0">
  <fileDesc>
    <title>Dissel, Etienne Dani&#195;&#171;l van (1872-1959)</title>
    <ref target="http://resources.huygens.knaw.nl/bwn1880-2000/lemmata/bwn5/dissel"/>
    <publisher>
      <name>Biografisch Woordenboek van Nederland:1880-2000</name>
      <ref target="http://resources.huygens.knaw.nl/bwn1880-2000"/>
    </publisher>
  </fileDesc>
  <person>
    <idno type="id">dissel</idno>
    <persName><name type="geslachtsnaam">Dissel</name>, Etienne Dani&amp;euml;l van</persName>
    <sex value="1"/>
    <event type="birth" when="1872"/>
    <event type="death" when="1959"/>
    <state type="occupation">bosbouwkundige</state>
  </person>
  <biography>
    <graphic url="http://resources.huygens.knaw.nl/bwn1880-2000/lemmata/bwn5/images/images/dissel.jpg"/>
    <text>&lt;dtml-var bwn_header&gt;
 &lt;p class='genealogie'&gt;
  &lt;strong&gt;Dissel, Etienne Dani&amp;euml;l van&lt;/strong&gt;, bosbouwkundige (Bladel (N.Br.) 19-8-1872 - Ellecom (Gld.) 7-11-1959). 
Zoon van Elie Johannes Fran&amp;ccedil;ois van Dissel,
  Nederlands-hervormd predikant en ondernemer, en Elisabeth
  Cornelia Meyer. Gehuwd op 9-9-1902 met Catharina Wilhelmina
  Andr&amp;eacute; de la Porte (1872-1945). Dit huwelijk bleef
  kinderloos.
  

  
  &lt;/p&gt;
&lt;p&gt;
  &lt;img class='bwnimg' BORDER='0' align='right' src='images/dissel.jpg' alt='afbeelding van Dissel, Etienne Dani&amp;euml;l van'&gt;Etienne van Dissel groeide op in de Brabantse Kempen, als
    jongste in een gezin van acht kinderen. Zijn vader was een
    opmerkelijk man. Deze was niet alleen predikant, maar tevens
    oprichter van de Linnenfabriek E.J.F. van Dissel&amp;amp;Zonen te
    Bladel. Bovendien gaf hij blijk van grote sociale
    betrokkenheid. Zo was hij oprichter en voorzitter van de
    Vereeniging in het belang van Lijdende Nederlanders, die haar
    pati&amp;euml;nten liet verzorgen in de internationaal bekende
    kolonie voor geesteszieken in het Belgische Geel. Etienne's
    jeugdwens boomkweker te worden werd versterkt door het boswerk
    dat hij zijn vader en grootvader van moederszijde zag
    verrichten. Het gymnasium, dat hij in Arnhem bezocht, moest hij
    in 1892 vanwege een ernstige en langdurige ziekte kort voor het
    eindexamen verlaten.&lt;/p&gt;
&lt;p&gt;Na zijn herstel werkte Van Dissel van 1893 tot 1896 in de
    Domeinbossen rond Breda, onder leiding van de bosbouwkundige
    A.J. van Schermbeek. Onder invloed van deze enthousiasmerende
    persoonlijkheid, die enkele omstreden vernieuwingen in het
    bosbeheer doorvoerde, besloot de jonge Van Dissel een loopbaan
    in de bosbouw te kiezen. Na vervolgens bijna twee jaar werkzaam
    te zijn geweest als rentmeester op de Noord-Veluwse
    landgoederen van jhr. H.F.M.E. Sandberg van Leuvenum, vertrok
    Van Dissel in maart 1898 naar M&amp;uuml;nchen om aan de
    universiteit aldaar bosbouw te studeren.&lt;/p&gt;
&lt;p&gt;Het werd een kortstondig verblijf. Reeds in de zomer van
    1898 liet Van Dissel zich - hoewel niet zonder enige aarzeling
    - door H.J. Lovink, de directeur van de Nederlandsche
    Heidemaatschappij, overhalen om een zieke medewerker te
    vervangen. Deze tijdelijke arbeidsplaats leidde in januari 1899
    tot een vaste aanstelling, waartoe hij naar Utrecht verhuisde.
    Nog in december van datzelfde jaar werd Van Dissel bevorderd
    tot adjunct-directeur van de afdeling Boschwezen en
    Bevloeiingen. Toen Lovink in november 1901 tot
    directeur-generaal van de Landbouw werd benoemd, nam Van Dissel
    tot juli 1902 het directeurschap van de Heidemij waar. In deze
    functies verrichtte hij onder meer studies naar brandpreventie
    voor bos en heide, het voorkomen van exotische boomsoorten in
    Nederland en de bestrijding van schadelijke insecten. Verder
    had hij bemoeienissen met ontginningen, onder andere in Twente
    en de Brabantse Peel.&lt;/p&gt;
&lt;p&gt;In juli 1902 werd Van Dissel in deeltijd benoemd tot
    tijdelijk inspecteur der Staatsbosschen en Ontginningen als
    opvolger van Lovink, terwijl hij voor het andere deel van de
    tijd in de rang van inspecteur, als chef van de afdeling
    Boschwezen, werkzaam bleef bij de Heidemij. Deze situatie
    duurde tot februari 1905, toen hij een vaste aanstelling kreeg
    als inspecteur - sinds 1923 met de titel directeur - van het
    Staatsboschbeheer. Onder Van Dissel breidde het aantal taken en
    het personeelsbestand van deze overheidsdienst zich sterk uit;
    de totale oppervlakte van de door het Staatsboschbeheer
    beheerde gronden nam in deze jaren toe met circa 37.000
    hectare. Van Dissel toonde zich een voorstander van
    overheidsbemoeienis in de bosbouw. In dit verband heeft hij
    zich ingespannen om de in 1907 ingevoerde regeling die
    gemeenten de mogelijkheid bood om voor het bebossen van woeste
    gronden een renteloos voorschot en technische bijstand van de
    staat te krijgen, zo effectief mogelijk uit te voeren. Ook wist
    hij de gemeenten in 1915 te bewegen tot de oprichting van de
    Onderlinge Gemeentelijke Boschbrandverzekeringsmaatschappij,
    waaraan het Staatsboschbeheer technische adviezen gaf. Verder
    was Van Dissel nauw betrokken bij de ambtelijke voorbereiding
    van de boswetgeving die in de loop der jaren tot stand kwam: de
    Nood-Boschwet in 1917, de Boschwet in 1922 en de
    Natuurschoonwet in 1928. Ook hierdoor breidde het werkterrein
    van de dienst zich verder uit.&lt;/p&gt;
&lt;p&gt;De bevordering van de bosbouw ging Van Dissel zeer ter
    harte. Hij besteedde veel aandacht aan de bebossing van de
    duinen, vooral onder Schoorl en op de Waddeneilanden. Met het
    oog hierop werd in 1919 het Rijksboschbouwproefstation
    opgericht, waarvoor Van Dissel al vanaf 1906 had gepleit.
    Aangezien bij bebossing de herkomst en kwaliteit van het
    dennezaad van groot belang is, bevorderde hij de vestiging van
    een zaadeest te Stroe en droeg hij bij tot de oprichting, in
    1926, van de Vereeniging tot Waarborg van Zaad en Planten van
    den Groveden, waarvan hij voorzitter werd. Verder richtte hij
    in 1937 het Comit&amp;eacute; ter Bestudeering en Bestrijding van
    Insectenplagen in Bosschen op. Drie jaar later ging dit
    comit&amp;eacute; - waarvan hij tevens voorzitter was - over in het
    eveneens mede door Van Dissels toedoen totstandgekomen
    Instituut voor Toegepast Biologisch Onderzoek in de Natuur.&lt;/p&gt;
&lt;p&gt;Van Dissels belangstelling voor de natuur- en
    vogelbescherming - die gedeeltelijk voortkwam uit de bezoeken
    die hij aan het begin van de eeuw aan Duitse houtvesterijen had
    gebracht - heeft het werk van het Staatsboschbeheer in
    belangrijke mate be&amp;iuml;nvloed. Daartoe aangemoedigd door
    Jac.P. Thijsse en andere bestuursleden van de Vereeniging tot
    Behoud van Natuurmonumenten in Nederland - waarvan hij zelf van
    1907 tot 1950 bestuurslid was - wees hij in 1908 enkele
    terreinen op Texel en in de boswachterijen Dwingelo, Appelscha
    en Kootwijk aan als de eerste staatsnatuurmonumenten. Vanaf
    1928 liet Van Dissel het Staatsboschbeheer bij de aankoop en
    het beheer van reservaten door biologen adviseren, en met
    ingang van het daaropvolgende jaar droeg het Staatsboschbeheer
    - mede door toedoen van Van Dissel - officieel zorg voor de
    bescherming van het natuurschoon in Nederland. De
    natuurpedagoog Jac.P. Thijsse plaatste hem dan ook 'in de
    voorste rij der natuurbeschermers'.&lt;/p&gt;
&lt;p&gt;Na zijn pensionering op 1 september 1937 trad Van Dissel in
    de voetsporen van zijn vader door steeds meer tijd te besteden
    aan maatschappelijk werk. Zo was hij van 1940 tot 1947
    voorzitter van de Vereeniging Nederlandsche Centrale voor
    Practische Werkverruiming en Hulpverleening te Groesbeek, die
    zich bezighield met de opvang en verzorging van lichamelijk en
    geestelijk gehandicapten en ontheemde kinderen. Door zijn
    verhuizing van Utrecht naar Ellecom in 1942 kon hij zich
    intensiever met dit werk bezighouden. Hier overleed zijn vrouw
    in januari 1945. Bij testament vermaakte de kinderloze Van
    Dissel een deel van zijn vermogen aan de Nederlandse Bosbouw
    Vereniging. Deze stelde met dit geld het 'E.D. van Disselfonds'
    in, waaruit studiereizen en congresbezoek op het gebied van de
    bosbouw moesten worden gefinancierd.&lt;/p&gt;
&lt;p&gt;Van Dissel was een nauwgezet en bedachtzaam man, die
    beschikte over een groot doorzettingsvermogen en een enorme
    werkkracht: hij was - al dan niet ambtshalve - lid of
    voorzitter van een groot aantal commissies en was een
    produktief auteur, vooral over bosbouwgeschiedenis,
    bosbouwtechnische aangelegenheden en natuurbescherming. Veertig
    jaar lang, van 1904 tot 1944, maakte hij deel uit van de
    redactie van het 
    &lt;em&gt;Tijdschrift der Nederlandsche Heidemaatschappij&lt;/em&gt;

    . Van Dissel nam weinig vrije tijd, en de vakanties die hij
    zichzelf toestond, hadden vaak met zijn functie te maken; zelfs
    bij ziekte werkte hij wel eens door. De hoge eisen die hij
    zichzelf stelde, golden ook voor zijn medewerkers, wat een
    enkele maal tot conflicten leidde. Van Dissel was een loyaal
    ambtenaar, die de belangen van de overheid - ondanks zijn
    lidmaatschap van verscheidene particuliere
    natuurschoonbeherende organisaties - nooit uit het oog verloor.
    'De zegenrijke gevolgen die de ontwikkeling van het boschwezen
    hier te lande gehad heeft', aldus de toelichting bij zijn
    benoeming tot ridder in de Orde van de Nederlandsche Leeuw in
    1921, 'is voor een belangrijk deel te danken aan de werkkracht
    en bekwaamheid van den Heer Van Dissel'.&lt;/p&gt;
&lt;p&gt;
  &lt;a href='pgedeelte'&gt;P: &lt;/a&gt;Behalve artikelen in 
    &lt;em&gt;Tijdschrift der Nederlandsche Heidemaatschappij&lt;/em&gt;

    , 
    &lt;em&gt;Nederlandsch Boschbouw-Tijdschrift&lt;/em&gt;

    , 
    &lt;em&gt;Landbouwkundig Tijdschrift&lt;/em&gt;

    , 
    &lt;em&gt;De Gids&lt;/em&gt;

    en brochures voor het Staatsboschbeheer o.a.: 'Boschbouw', in 
    &lt;em&gt;De Nederlandsche Landbouw in het tijdvak 1813-1913&lt;/em&gt;

    ('s-Gravenhage 1913) 327-345; 'Natuurmonumenten van het
    Staatsboschbeheer', in 
    &lt;em&gt;Jaarboek der Vereeniging tot Behoud van Natuurmonumenten in
    Nederland 1923-1928&lt;/em&gt;

    (Amsterdam 1928) 173-176; 'De beweging van de natuurbescherming
    in Nederland', in 
    &lt;em&gt;Tijdschrift voor Economische Geographie&lt;/em&gt;

    19 (1929) 148-158; 'Een en ander over de ontwikkeling van den
    boschbouw in de 19e eeuw', in 
    &lt;em&gt;Gedenkboek ter gelegenheid van het 40-jarig bestaan van het
    Staatsboschbeheer&lt;/em&gt;

    ('s-Gravenhage 1939) 14-25. Zie verder: W.D. Brouwer, 
    &lt;em&gt;Bibliografie van de Nederlandse bosbouwgeschiedenis&lt;/em&gt;

    (Wageningen 1967).&lt;/p&gt;
&lt;p&gt;
  &lt;a href='lgedeelte'&gt;L: &lt;/a&gt;Interview, in 
  &lt;em&gt;De Telegraaf&lt;/em&gt;

  , 28-8-1937 (ocht.); 
  &lt;em&gt;Algemeen Handelsblad&lt;/em&gt;

  , 28-8-1937 (zaterdagavond-bijvoegsel); Joh.H. van Burkom, in 
  &lt;em&gt;Natura&lt;/em&gt;

  36 (1937) 205-207; J.H. Jager Gerlings, in 
  &lt;em&gt;Nederlandsch Boschbouw-Tijdschrift&lt;/em&gt;

  10 (1937) 329-345; J.P. van Lonkhuyzen, in 
  &lt;em&gt;Tijdschrift der Nederlandsche Heidemaatschappij&lt;/em&gt;

  49 (1937) 384-386; G.A. Overdijkink, in 
  &lt;em&gt;De Kampioen&lt;/em&gt;

  , 4-9-1937; Jac.P. Thijsse, in 
  &lt;em&gt;De Levende Natuur&lt;/em&gt;

  41 (1937) 129-131; F.W. Malsch, in 
  &lt;em&gt;Nederlands Bosbouw-Tijdschrift&lt;/em&gt;

  31 (1959) 335-344; Jaap Buis en Jan-Paul Verkaik, 
  &lt;em&gt;Staatsbosbeheer. 100 jaar werken aan groen Nederland&lt;/em&gt;

  (Utrecht 1999).&lt;/p&gt;
&lt;p&gt;
  &lt;a href='igedeelte'&gt;I: &lt;/a&gt;
  &lt;em&gt;Persoonlijkheden in het Koninkrijk der Nederlanden in woord en
  beeld&lt;/em&gt;

  . Onder hoofdred. van H.P. van den Aardweg (Amsterdam 1938)
  360.&lt;/p&gt;
&lt;p&gt;E. Pelzers&lt;/p&gt; 
&lt;dtml-var bwn_footer&gt;</text>
  </biography>
</biodes>

