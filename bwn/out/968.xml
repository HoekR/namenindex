<biodes version="1.0">
  <fileDesc>
    <title>Knuttel, Gerhardus (1851-1932)</title>
    <ref target="http://resources.huygens.knaw.nl/bwn1880-2000/lemmata/bwn3/knuttel"/>
    <publisher>
      <name>Biografisch Woordenboek van Nederland:1880-2000</name>
      <ref target="http://resources.huygens.knaw.nl/bwn1880-2000"/>
    </publisher>
  </fileDesc>
  <person>
    <idno type="id">knuttel_3</idno>
    <persName><name type="geslachtsnaam">Knuttel</name>, Gerhardus</persName>
    <event type="birth" when="1851"/>
    <event type="death" when="1932"/>
    <state type="occupation">sociaal hervormer</state>
  </person>
  <biography>
    <graphic url="http://resources.huygens.knaw.nl/bwn1880-2000/lemmata/bwn3/images/images/KNUTTELG.jpg"/>
    <text>&lt;dtml-var bwn_header&gt;
 &lt;p class='genealogie'&gt;
  &lt;strong&gt;Knuttel, Gerhardus&lt;/strong&gt;, scheikundig ingenieur en eerste personeelchef in Nederland (Oegstgeest 22-7-1851 - 's-Gravenhage 10-3-1932).

  Zoon van Dani&amp;euml;l Knuttel, Ned. Herv. predikant, en Elisabeth
  Cornelia Fabius. Gehuwd op 21-4-1877 met Marie Ther&amp;egrave;se Anne
  Wilhelmine Adolphine Schagen van Leeuwen. Uit dit huwelijk
  werden, behalve &amp;eacute;&amp;eacute;n jong overleden dochter, 2 zoons en
  2 dochters geboren. 
  

&lt;img src=&amp;quot;images/KNUTTELG.jpg&amp;quot; align=&amp;quot;right&amp;quot; BORDER=&amp;quot;0&amp;quot; alt=&amp;quot;afbeelding van Knuttel, Gerhardus&amp;quot; class=&amp;quot;bwnimg&amp;quot;&gt;

  &lt;/p&gt;
&lt;p&gt;Knuttel volgde lager onderwijs te Maassluis en middelbaar
    aan de HBS te Delft. In 1870 werd hij student aan de
    Polytechnische School aldaar om in 1873 het diploma van
    technoloog te behalen. Hij sloot zich vervolgens aan bij de
    Vereeniging van Burgerlijke Ingenieurs en verwierf in dat
    zelfde jaar van de directeur van de in 1869 te Delft opgerichte
    Nederlandsche Gist- &amp;amp; Spiritusfabriek NV, J.C. van
    Marken, van wie Knuttel een zes jaar jongere achterneefwas,
    toestemming om als volontair in zijn bedrijf werkzaam te zijn.
    Hij kreeg daar de beschikking over een zeer bescheiden
    laboratorium. Door gesprekken met de toen 39 in vaste dienst
    zijnde personeelsleden kreeg Knuttel voor het eerst enig
    inzicht in het denken en gevoelen van de arbeidersbevolking,
    maar moest hij ook ontdekken dat Van Marken geen gemakkelijke
    chef was om mee samen te werken. Van de oprichting van de
    fabriek af streefde deze ernaar het personeelsbeleid een zelfde
    plaats in de onderneming toe te kennen als aan organisatie,
    financiering, produktie en verkoop. In de winter in 1879/ 1880
    veroorzaakte de zeer strenge vorst noodtoestanden onder de
    Delftse burgerij. Toen uit deze laatste een
    Wintersnood-Commissie was opgericht en het uitvoerend
    comit&amp;eacute; werd gevormd, waarvan J.C. van Marken, A. Kerdijk
    en G. Knuttel deel uitmaakten, ontdekte de eerstgenoemde
    onvermoede kwaliteiten in zijn volontair. Hij nodigde daarop
    Knuttel uit hem in vaste dienst bij te staan in de opbouw en
    uitbreiding van het sociale beleid in de fabriek. Beginnend met
    een wekelijks spreekuur voor het personeel, groeiden Knuttels
    bemoeiingen al spoedig uit tot een volledige functie. In 1880
    richtte Van Marken daarop een 'Afdeeling Belangen van het
    Personeel' op - de eerste in Nederland -, waarvan hij Knuttel
    aan het hoofd plaatste. Diens chemische werkzaamheden namen
    gelijktijdig een einde. In 1883 werd mejuffrouw Marie Kruseman
    hem aanvankelijk als administratieve kracht toegevoegd, doch al
    spoedig hield zij zich ook met allerlei maatschappelijk werk
    onder het personeel bezig.&lt;/p&gt;
&lt;p&gt;Samen met Knuttel en mejuffrouw Kruseman bracht Van Marken
    zijn sociaal beleid van de grond. In een tijd waarin daarvan in
    Nederland nog geen sprake was en ook de overheid er nog niet
    aan dacht zich op het terrein van arbeids- en sociaal
    verzekeringsrecht te bewegen, schonk Van Marken al aandacht aan
    de verbetering van het basis- en het vakonderwijs, aan lonen en
    arbeidsduur, aan ongevallen- en ziektegeld,
    personeels-vertegenwoordiging, ouderdoms-, weduwen- en
    wezenvoorzieningen, veiligheid en hygi&amp;euml;nische maatregelen,
    woningbouw, maar ook aan de besteding van het gezinsbudget, aan
    sparen en ontspanning. Toen Van Marken in 1883 de Nederlandsche
    Oliefabriek NV, in 1885 de Lijm- &amp;amp; Gelatinefabriek en
    in 1891 Van Markens Drukkerij Vennootschap oprichtte, voerde
    hij daar hetzelfde sociale beleid in en kreeg Knuttel ook in
    die bedrijven de leiding op dat gebied. Nadat Van Marken in
    1906 was overleden zetten zijn opvolgers zijn beleid voort.
    Knuttel bleef tot 1920 in dezelfde functies werkzaam.&lt;/p&gt;
&lt;p&gt;Ook buiten het fabriekshek was hij op vele terreinen actief:
    in de sociaal-economische geschiedenis van ons land van 1880
    tot 1920 komt zijn naam herhaaldelijk naar voren. Knuttel heeft
    nog meegemaakt hoe zijn met Van Marken verrichte pioniersarbeid
    in Nederland gemeengoed is geworden. Daartoe droegen o.a. bij
    de van 1899 tot 1924 werkzame Vereeniging Centraal Bureau voor
    Sociale Adviezen te Amsterdam en de in 1920 door de Vereeniging
    van Nederlandsche Werkgevers opgerichte 'Sociale Kring', welke
    beide organisaties van Knuttels ervaring - ook na zijn
    pensionering - hebben geprofiteerd. Ook beleefde hij hoe de
    overheid al spoedig haar eerste schreden zette op het terrein
    van arbeids- en sociale verzekeringswetgeving. De
    belangstelling die de sociale instellingen van 'De Delftsche
    Nijverheid' ook over de grenzen trokken, maakte dat Knuttels
    naam daar eveneens een bekende klank had.&lt;/p&gt;
&lt;p&gt;Door zijn karaktereigenschappen, zijn brede belangstelling,
    zijn mensen- en groeiende vakkennis, zijn organisatietalent en
    grote werkkracht heeft Knuttel gestalte gegeven aan de
    moeilijke positie van de personeelchef tussen werkgever en
    werknemers. In de in 1893 door Van Marken geschreven
    profielschets van de functie van 'Sociale ingenieurs' zijn de
    wezenstrekken van Knuttels arbeid terug te vinden. Knuttel was
    wel ter tale - al zal de opbouw, woordkeuze en voordracht van
    zijn toespraken menig hoorder eraan hebben herinnerd dat zijn
    wieg in een pastorie had gestaan. Overigens had Knuttels
    persoonlijke godsdienstige belangstelling zich geleidelijk aan
    beperkt tot een formeel lidmaatschap van de Remonstrantse
    Broederschap. Hij was niet alleen een goed verteller, maar ook
    een leesbaar schrijver. Talloos zijn de met 'Kn.' gesigneerde
    artikelen in het sedert 1882 verschijnende ondernemingsorgaan 
    &lt;em&gt;De Fabrieksbode.&lt;/em&gt;

    Zijn vele daarvan weliswaar als 'droog' te kwalificeren, geheel
    anders is dat met zijn in 1910, voor eigen verantwoordelijkheid
    gepubliceerde, in brochurevorm uitgegeven 
    &lt;em&gt;Herinneringen&lt;/em&gt;

    (Delft, 1910). Daarin komt zijn gevoel voor humor tot zijn
    recht en zijn vermogen om afstand te nemen van eigen persoon en
    werk. Zijn gave om te relativeren kwam hem goed van pas in zijn
    dagelijkse omgang met 19e-eeuwse industri&amp;euml;le potentaten en
    omstandigheden. In zijn toespraken en artikelen maakt hij wel
    eens de indruk van onderdanig te zijn, maar juister is het hem
    te kenschetsen als een bescheiden man, die zijn plaats kende en
    de tact opbracht zijn medemens ruimte te gunnen en in waarde te
    laten. Gold deze instelling met betrekking tot zijn meerderen,
    niet anders was zij ten aanzien van zijn collega' s en het
    uitvoerend personeel. Hoezeer 'rooie Gerrit' - een kwalificatie
    die te maken had met zijn rosblonde haarkleur - of 'ome
    Gerrit', zoals zijn bijnamen in de fabriek luidden, werd
    gewaardeerd, blijkt uit de toespraken die uit alle rangen tot
    hem zijn gehouden ter gelegenheid van zijn dienstjubilea en
    afscheid. Na zeven jaren als volontair en 40 jaren in vaste
    dienst te zijn geweest bij de Delftse industrie nam Knuttel op
    3 januari 1921 afscheid van zijn werkkring. Hij vestigde zich
    te 's-Gravenhage, waar hij ruim tien jaar later overleed.&lt;/p&gt;
&lt;p&gt;
  &lt;a href='agedeelte'&gt;A: &lt;/a&gt;Archief van de Nederlandsche Gist- &amp;amp;
  Spiritusfabriek NV te Delft; archief-dr. J.A.N. Knuttel (zoon van
  G. Knuttel): ms. 'Levensloop, autobiografie 1878-1958', in
  Nederlands Letterkundig Museum en Documentatiecentrum te
  's-Gravenhage.&lt;/p&gt;
&lt;p&gt;
  &lt;a href='pgedeelte'&gt;P: &lt;/a&gt;
  Artikelen in 
    &lt;em&gt;De Fabrieksbode,&lt;/em&gt;

    1882-1921, passim; 'J.C. van Marken &amp;#134;', in 
    &lt;em&gt;Concordia. Zeitschrift der Centralstelle f&amp;uuml;r
    Arbeiterwohlfahrtsemrichtungen&lt;/em&gt;

    (1906) 15 (1 augustus) 209-213.
&lt;/p&gt;
&lt;p&gt;
  &lt;a href='lgedeelte'&gt;L: &lt;/a&gt;
  &lt;em&gt;De Fabrieksbode,&lt;/em&gt;

  1882-1932, passim; J. Post, 
  &lt;em&gt;Musterst&amp;auml;tten pers&amp;ouml;nlicher F&amp;uuml;rsorge von
  Arbeitgebern f&amp;uuml;r ihre Gesch&amp;auml;ftsangeh&amp;ouml;rigen&lt;/em&gt;

  (Berlijn, 1889-1893. 2 dl.) passim; J.C. van Marken, 'Sociale
  ingenieurs', in 
  &lt;em&gt;Uit het fabrieksleven&lt;/em&gt;

  (Delft, [1909]) III, 312-329; G.F. Evelein, 'Industrial Welfare
  Work in Holland', in 
  &lt;em&gt;De Naamlooze Vennootschap&lt;/em&gt;

  1 (1922-1923) 214-217; 243-246; [Red.], in 
  &lt;em&gt;De Ingenieur&lt;/em&gt;

  46 (1931) A 287; W. de Vries Wzn., 
  &lt;em&gt;De totstandkoming van de Ongevallenwet 1901&lt;/em&gt;

  (Deventer, 1970) passim.&lt;/p&gt;

&lt;p&gt;
&lt;a href=&amp;quot;igedeelte&amp;quot;&gt;I: &lt;/a&gt;&lt;em&gt;De Ingenieur&lt;/em&gt;

  46 (1931) A 287.&lt;/p&gt;



&lt;p&gt;W. de Vries Wzn.&lt;/p&gt; 
&lt;dtml-var bwn_footer&gt;</text>
  </biography>
</biodes>

