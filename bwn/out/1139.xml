<biodes version="1.0">
  <fileDesc>
    <title>Loudon, Alexander (1892-1953)</title>
    <ref target="http://resources.huygens.knaw.nl/bwn1880-2000/lemmata/bwn1/loudona"/>
    <publisher>
      <name>Biografisch Woordenboek van Nederland:1880-2000</name>
      <ref target="http://resources.huygens.knaw.nl/bwn1880-2000"/>
    </publisher>
  </fileDesc>
  <person>
    <idno type="id">loudona</idno>
    <persName><name type="geslachtsnaam">Loudon</name>, Alexander</persName>
    <sex value="1"/>
    <event type="birth" when="1892"/>
    <event type="death" when="1953"/>
    <state type="occupation">diplomaat</state>
  </person>
  <biography>
    <graphic url="http://resources.huygens.knaw.nl/bwn1880-2000/lemmata/bwn1/images/images/LOUDONA.jpg"/>
    <text>&lt;dtml-var bwn_header&gt;
 &lt;p class='genealogie'&gt;
  &lt;strong&gt;Loudon, Alexander&lt;/strong&gt;, diplomaat ('s-Gravenhage 5-6-1892 - 's-Gravenhage 4-2-1953).

Zoon van Alexander Loudon, regeringscommissaris voor het mijnwezen in
Nederlandsch-Indi&amp;euml;, en Henriette Fran&amp;ccedil;oise Eschauzier. Huwde
op 21-12-1922 met Fr&amp;eacute;d&amp;eacute;rique Christine Henriette Royaards;
gescheiden op 10-11-1933; hertrouwd op 10-8-1935 met B&amp;eacute;atrice
Carpenter Cobb, gescheiden echtgenote van Reginald A.F. Williams. Uit
het tweede huwelijk zijn 1 zoon en 1 dochter geboren.

&lt;img src=&amp;quot;images/LOUDONA.jpg&amp;quot; align=&amp;quot;right&amp;quot; BORDER=&amp;quot;0&amp;quot; alt=&amp;quot;afbeelding van Loudon, Alexander&amp;quot; class=&amp;quot;bwnimg&amp;quot;&gt;

&lt;/p&gt;
&lt;p&gt;Loudon ging na eindexamen gymnasium in zijn woonplaats te hebben
gedaan in 1911 rechten studeren te Leiden. Op verzoek van zijn oom jhr.
J. Loudon, de minister van Buitenlandse Zaken, kreeg Loudon na zijn
rechtenstudie in Leiden met ingang van december 1916 vrijstelling van
dienst bij de Landstorm vanwege zijn plaatsing als
kandidaat-attach&amp;eacute; bij het Nederlandse gezantschap in Sofia. Tot
1932 doorliep hij de lagere diplomatieke rangen en was achtereenvolgens
verbonden aan de gezantschappen in Londen, Buenos Aires, Washington,
Mexico-City en Madrid. Ondertussen had in 1927 zijn promotie in Leiden
plaatsgevonden op het proefschrift 
&lt;em&gt;Verdeeling van bevoegdheden in enkele middelpuntzoekende
rechtsgemeenschappen&lt;/em&gt;

('s-Gravenhage, 1927). Vanaf kerstmis 1932 was hij belast met de
leiding van het gezantschap te Lissabon, aanvankelijk als tijdelijk
zaakgelastigde en sinds december 1934 als gezant. Loudon vond een basis
om de vastgelopen onderhandelingen over een handelsverdrag op gang te
brengen en werkte in de slotfase een compromisvoorstel uit, dat
tegemoet kwam aan de door Salazar ingebrachte bezwaren. Aldus voorkwam
hij dat de Nederlandse scheepvaart ernstig nadeel zou ondervinden van
de afschaffing van de vlagbevoorrechting voor Frankrijk en Engeland in
Portugal. Het verdrag werd op 28 juni 1934 ondertekend en de
bevoorrechting voor Nederland werd gelijktijdig afgeschaft. In februari
1938 vertrok Loudon als gezant naar Bern, waar hij ook als permanent
gedelegeerde bij de Volkenbond optrad.&lt;/p&gt;
&lt;p&gt;In december 1938 aanvaardde Loudon de leiding van het gezantschap in
Washington. Dit gezantschap groeide na de Duitse inval in Nederland in
mei 1940 uit tot de belangrijkste diplomatieke missie van Nederland. Op
8 mei 1942 werd het gezantschap verheven tot ambassade en Loudon trad
als eerste ambassadeur van het Koninkrijk der Nederlanden op. In
zakelijk opzicht zou Loudon zich een uitstekend behartiger van de
Nederlandse belangen tonen, omdat hij zich de Amerikaanse stijl eigen
wist te maken. Hij was zich daarbij terdege bewust van de functie die
de publiciteit kon spelen bij het propageren van de Nederlandse
zaak.&lt;/p&gt;
&lt;p&gt;V&amp;oacute;&amp;oacute;r december 1941 betoogde Loudon herhaaldelijk tegenover
zijn opdrachtgevers in Londen, dat pogingen om de Amerikaanse regering
tot een soort garantieverklaring voor de verdediging van
Nederlands-Indi&amp;euml; te bewegen geen enkel effect zouden sorteren,
zolang niet het wantrouwen over de Nederlandse bedoelingen in het Verre
Oosten was weggenomen. Na de Japanse bezetting van
Nederlands-Indi&amp;euml; kwam op instigatie van Loudon de rede van
koningin Wilhelmina van 7 december 1942 tot stand waarin zij - als
reactie op het Amerikaanse anti-kolonialisme - zelfbeschikking voor de
overzeese gebiedsdelen binnen het Koninkrijk aankondigde. Zoals bij
vele andere zaken legde ook hier Loudon de nadruk op de positieve
waarde van een realistische benadering boven een formeel juridische. Op
het naoorlogse Indonesi&amp;euml;-beleid oefende Loudon weinig invloed uit,
misschien wel omdat hij op vitale ogenblikken er niet in slaagde aan de
Amerikaanse regering duidelijk te maken, waarom het Nederlandse beleid
in Indonesi&amp;euml; geen duplicaat kon zijn van het dekolonisatiebeleid
op de Filippijnen, dat de autoriteiten in Washington Nederland als een
spiegel voorhielden.&lt;/p&gt;
&lt;p&gt;Vanwege de dominante rol van de Verenigde Staten in de
wereldpolitiek bepleitte Loudon, dat Nederland duidelijk zou
demonstreren niet aan de leiband van Engeland te lopen, maar een
onafhankelijk buitenlands beleid te voeren. Bezoeken van minister van
Buitenlandse Zaken Van Kleffens en andere ministers zouden hieraan
uiting moeten geven. Na het aanknopen van diplomatieke betrekkingen met
de Sovjet-Unie in 1942 wees hij op het belang van het inhoud geven aan
die betrekkingen, los van ideologische concepties, omdat na de oorlog
de Sovjet-Unie een belangrijke rol in de internationale verhoudingen
zou spelen.&lt;/p&gt;
&lt;p&gt;Als voorstander van een hechte internationale rechtsorde bepleitte
Loudon een sterke internationale statenorganisatie. Over de resultaten
van de conferentie van Dumbarton Oaks (1944) liet hij zich kritisch
uit, waarbij hij zich echter terdege realiseerde dat de structuur en de
kracht van de Verenigde Naties in wezen door de grote mogendheden
bepaald zouden worden. Als lid van de Nederlandse delegatie nam hij
deel aan de oprichtingsconferentie van de Verenigde Naties in San
Francisco (1945).&lt;/p&gt;
&lt;p&gt;Als gezant en ambassadeur had Loudon regelmatig problemen met de
organisatie en co&amp;ouml;rdinatie van de werkzaamheden van de Nederlandse
vertegenwoordiging in Washington. Door de oorlog namen de werkzaamheden
en het personeelsbestand in korte tijd sterk toe. Bovendien ontstond er
buiten de ambassade een aantal Nederlandse vertegenwoordigingen, die
formeel wel onder toezicht van de ambassadeur werkten (Nederlandse
Scheepvaart- en Handelscommissie, Netherlands Purchasing Committee,
Nederlandse vertegenwoordiging bij de Combined Chiefs of Staff,
Financi&amp;euml;le en Economische Missie (missie-Steenberghe) en de
Nederlands-Indische Commissie), maar in de praktijk een eigen, soms
rivaliserende politiek voerden. Overstelpt door de lopende
werkzaamheden en gekweld door een zwakke gezondheid bleef er voor
Loudon geen mogelijkheid tot daadwerkelijk co&amp;ouml;rdinerend optreden.
Zijn voorstel om deze moeilijkheden het hoofd te bieden door deze
instellingen binnen de organisatie van de ambassade te brengen, werd
niet aanvaard.&lt;/p&gt;
&lt;p&gt;Na de inwilliging van zijn verzoek tot ontslag als ambassadeur in
Washington per 1 juli 1947 volgde de benoeming van Loudon tot lid van
de Raad van State; hij kreeg onder meer zitting in de afdelingen voor
Buitenlandse Zaken en Economische Zaken van dit college. In 1952 volgde
hij jhr. A.M. Snouck Hurgronje op als secretaris-generaal van het
Permanente Hof van Arbitrage.&lt;/p&gt;
&lt;p&gt;Na zijn terugkeer in Nederland nam Loudon een aantal functies in het
maatschappelijk leven op zich. Sinds eind 1948 was hij voorzitter van
het bestuur van het Residentie-Orkest dat mede door zijn toedoen onder
de goede zakelijke directie van mr. Evert Cornelis en artistieke
leiding van Willem van Otterloo uitgroeide tot een orkest van nationale
en internationale bekendheid. Ook trad hij op als voorzitter van het
Haags Opera Comit&amp;eacute;. Sinds december 1949 was Loudon voorzitter van
het Nederlands Genootschap voor Internationale Zaken. Onder zijn
leiding concentreerde het genootschap de aandacht vooral op problemen
rond de integratie van soevereine staten en gemeenschappen.&lt;/p&gt;
&lt;p&gt;Loudons optreden werd gekenmerkt door een grote mate van
realiteitszin. Hij waakte ervoor als diplomaat demarches te ondernemen,
die slechts wrevel konden wekken. Deze houding bracht hem ertoe zijn
instructies soms in minder krachtige bewoordingen te vertolken om op
die manier een basis tot zakendoen te bewaren. Zakelijkheid en
doortastendheid in optreden koppelde hij aan bonhommie en eenvoud.
Organisatorisch was Loudon minder begaafd.&lt;/p&gt;
&lt;p&gt;
  &lt;a href='agedeelte'&gt;A: &lt;/a&gt;Collectie-dr. A. Loudon 1940-1949 (Archief van het
departement van Buitenlandse Zaken); collectie mr. E.N. van Kleffens
1940-1945 (Archief van het departement van Buitenlandse Zaken), dossier
III/1 correspondentie met dr. A. Loudon.&lt;/p&gt;
&lt;p&gt;
  &lt;a href='pgedeelte'&gt;P: &lt;/a&gt;
  &lt;em&gt;La Cour Permanente d' arbitrage de la Haye&lt;/em&gt;

(Strasbourg, [1952]). Ambtelijke correspondentie van zijn hand is
gepubliceerd in 
&lt;em&gt;Documenten betreffende de Buitenlandse Politiek van Nederland
1919-1945.&lt;/em&gt;

Periode C: 1940-1945. Bew. door A.F. Manning met medew. van A.E.
Kersten ('s-Gravenhage, 1976-. dln.) en in 
&lt;em&gt;Offici&amp;euml;le Bescheiden betreffende de Nederlands-Indonesische
betrekkingen 1945-1950.&lt;/em&gt;

Uitg. door S.L. van der Wal ('s-Gravenhage, 1971- dln.).&lt;/p&gt;

&lt;p&gt;
&lt;a href=&amp;quot;igedeelte&amp;quot;&gt;I: &lt;/a&gt;Beeldbank van het Nationaal Archief in Den Haag [Collectie ANEFO; Loudon in december 1943].&lt;/p&gt;




&lt;p&gt;A.E. Kersten&lt;/p&gt; 
&lt;dtml-var bwn_footer&gt;</text>
  </biography>
</biodes>

