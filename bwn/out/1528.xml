<biodes version="1.0">
  <fileDesc>
    <title>Rodenko, Paul Thomas Basilius (1920-1976)</title>
    <ref target="http://resources.huygens.knaw.nl/bwn1880-2000/lemmata/bwn3/rodenko"/>
    <publisher>
      <name>Biografisch Woordenboek van Nederland:1880-2000</name>
      <ref target="http://resources.huygens.knaw.nl/bwn1880-2000"/>
    </publisher>
  </fileDesc>
  <person>
    <idno type="id">rodenko</idno>
    <persName><name type="geslachtsnaam">Rodenko</name>, Paul Thomas Basilius</persName>
    <sex value="1"/>
    <event type="birth" when="1920"/>
    <event type="death" when="1976"/>
    <state type="occupation">dichter</state>
  </person>
  <biography>
    <text>&lt;dtml-var bwn_header&gt;
 &lt;p class='genealogie'&gt;
  &lt;strong&gt;Rodenko, Paul Thomas Basilius&lt;/strong&gt;, dichter en letterkundig essayist ('s-Gravenhage 26-11-1920 - Warnsveld 9-6-1976).

  Zoon van Iwan Rodenko, ingenieur, en Adriana Maria Helena
  Sheriff. Gehuwd op 16-5-1953 met Albertine Henriette Schaper. Uit
  dit huwelijk werden 1 zoon en 1 dochter geboren. 
  

  
  &lt;/p&gt;
&lt;p&gt;Paul Rodenko, die een Russische vader en een moeder van
    Engelse komaf had, verbleef in zijn jeugd veel in het
    buitenland; de lagere school volgde hij in Riga; in 1934 komt
    hij in Den Haag op het gymnasium (later &amp;quot;Maerlant-Lyceum&amp;quot;). Na
    zijn gymnasiumtijd begint hij aan de studie Slavische talen in
    Leiden en daarna psychologie in Utrecht. De Slavische talen had
    hij van huis uit meegekregen, een kunstzinnige vorming
    eveneens. In 1943 dook hij onder, en hij wist zijn
    onderduiktijd te besteden aan o.a. literatuurwetenschap en het
    schrijven van gedichten. Hij publiceerde voor het eerst in een
    paar clandestien verschijnende letterkundige bladen: 
    &lt;em&gt;Maecenas&lt;/em&gt;

    en 
    &lt;em&gt;Parade der profeten.&lt;/em&gt;

    Deze bladen werden min of meer na de bevrijding voortgezet in
    een van de eerste nieuwe naoorlogse letterkundige
    tijdschriften, 
    &lt;em&gt;Columbus.&lt;/em&gt;

    Zowel hij als zijn zuster Olga behoorde tot de vaste
    medewerkers van dit blad. In 1947 werd 
    &lt;em&gt;Columbus&lt;/em&gt;

    opgenomen in 
    &lt;em&gt;Podium,&lt;/em&gt;

    waarvan Paul Rodenko tot 1951 redacteur was; het was het
    tijdschrift waarin veel van de zg. 'experimentele' dichters, de
    vijftigers, publiceerden.&lt;/p&gt;
&lt;p&gt;Rodenko studeerde na de bevrijding een paar jaar psychologie
    en vergelijkende letterkunde aan de Sorbonne te Parijs en had
    tegelijkertijd veel contact met de vernieuwers van de
    po&amp;euml;zie in Nederland; hij werd door dezen als een
    deskundige beschouwd, vooral ook door zijn kennis van de
    buitenlandse literatuur. Hij vertaalde veel, zowel uit het
    Russisch als uit het Frans, Duits en Engels, wat hij tot zijn
    dood toe zou blijven doen. Hij werd en wordt wel eens als een
    buitenstaander beschouwd van de 'vijftigers'; misschien is daar
    iets van waar, maar men dient wel te bedenken dat de nieuwe
    dichtergeneratie niet zo homogeen was en zeker niet gelijk
    dacht over het wezen der po&amp;euml;zie. In ieder geval behoorde
    Rodenko's eerste bundel, 
    &lt;em&gt;Gedichten&lt;/em&gt;

    (1951), w&amp;eacute;l thuis in de afdeling 'experimentele
    po&amp;euml;zie'. De bundel werd in 1954 herdrukt, en gedichten als
    'Het beeld' of 'Zomeravondval en intocht der kinderen' zijn
    terecht bijzonder gewaardeerd.&lt;/p&gt;
&lt;p&gt;Rodenko werd echter vooral bekend als essayist en criticus,
    behalve in 
    &lt;em&gt;Podium&lt;/em&gt;

    ook in andere tijdschriften en in een literaire rubriek van de
    NRC 
    &lt;em&gt;.&lt;/em&gt;

    Hij gaf zijn maatschappelijke functie (voorlichtingsambtenaar
    bij de emigratiedienst) op en trad in 1953 in het huwelijk. Om
    van zijn pen te kunnen leven moest hij behalve essays en
    vertalingen een paar bestsellers produceren, en die kwamen er
    dan ook. In oktober 1954 verscheen zijn vele malen herdrukte
    werk 
    &lt;em&gt;Nieuwe griffels schone leien,&lt;/em&gt;

    een bloemlezing uit de po&amp;euml;zie der avant-garde; het ging
    echter niet alleen om het avant-gardistisch karakter van de
    po&amp;euml;zie van omstreeks 1950, maar om de avant-garde als een
    zich al eerder in de literatuur openbarend verschijnsel, zoals
    reeds volgens hem bij Guido Gezelle en Herman Gorter was
    gebleken; de avant-garde als een verzet tegen de po&amp;euml;tische
    hi&amp;euml;rarchie van bijv. de negentiende eeuw, het streven naar
    ander woordgebruik, naar verabsolutering van het beeld. Deze
    bloemlezing heeft vele jaren als leidraad gediend voor
    Neerlandici en literair belangstellenden in de moderne
    Nederlandse po&amp;euml;zie. Na Rodenko's dood verscheen er in 1977
    nog een tiende druk.&lt;/p&gt;
&lt;p&gt;Een andere mogelijkheid om in het dagelijks levensonderhoud
    te voorzien verschafte Rodenko zich door op vrijmoedige wijze
    de toch al 'vrijmoedige liefdesverhalen' uit 
    &lt;em&gt;1001-Nacht&lt;/em&gt;

    te bewerken. Eind 1955 verschenen de eerste twee deeltjes 
    &lt;em&gt;Huwelijksnacht in duplo en andere vrijmoedige
    liefdesverhalen uit 1001-Nacht&lt;/em&gt;

    en 
    &lt;em&gt;Trouw nooit met een heks!;&lt;/em&gt;

    het succes was groot en dat gaf aanleiding tot voortzetting van
    de serie met nog drie andere deeltjes. Toen 
    &lt;em&gt;1001-Nacht&lt;/em&gt;

    geen mogelijkheden meer bood, werden verschillende
    novellenbundels uit Middeleeuwen en Renaissance als bron
    gebruikt voor 'onstichtelijke histori&amp;euml;n uit vrijmoediger
    eeuwen ', met als titel 
    &lt;em&gt;Helse vertelsels&lt;/em&gt;

    (1960-1963. 3 dl.). Al deze novellen werden ook verzameld
    uitgegeven in drie bundels 
    &lt;em&gt;Vrijmoedige liefdesverhalen&lt;/em&gt;

    (1961-1964). Hoe aardig verteld al dergelijke erotisch-getinte
    en in die tijd zelfs mild pornografisch geachte verhalen ook
    mogen zijn, Rodenko heeft zijn letterkundige naam verworven met
    zijn essays en zijn po&amp;euml;zie. Hij schreef graag over de
    theorie der po&amp;euml;zie; voor hem was het gedicht niet een
    cultureel ornament van onze samenleving, maar iets absoluuts,
    waarbij de lezer andere ogen en andere oren moest gebruiken om
    iets van 'de reine gezichtsloze pijn, het vers' te beseffen.
    Opvallend is dat in Rodenko's po&amp;euml;zie dat streven naar het
    absolute te merken valt aan zijn beeldspraak; surrealistisch
    zeker, maar ook hard, ruimtelijk, onmetelijk, bijvoorbeeld uit
    de bundel 
    &lt;em&gt;Gedichten&lt;/em&gt;

    het begin van 'Constellatie':&lt;/p&gt;
&lt;p&gt;Steil en ijsheet staat de nacht

      hermetisch over de aarde

      de maan hamert staag en geluidloos

      op 't geluidloos metaal van de daken.
    &lt;/p&gt;
&lt;p&gt;Hij kon zijn theorie&amp;euml;n over po&amp;euml;zie kwijt in zijn
    bloemlezing van moderne gedichten 
    &lt;em&gt;Met twee maten&lt;/em&gt;

    (1956), zijn essay- en kritiek bundels, zoals 
    &lt;em&gt;Tussen de regels&lt;/em&gt;

    (1956) en 
    &lt;em&gt;De sprong van M&amp;uuml;nchhausen&lt;/em&gt;

    (1959). De titel van deze laatste essaybundel is ontleend aan
    de gedachte dat de oorspronkelijke, 'oer'-spronkelijke chaos
    een statisch en dynamisch aspect heeft: 'oer-chaos' en sprong.
    Die sprong is de creatieve sprong: onthechting, specialisatie,
    persoonlijke inzet, doelgerichte vormgeving, aldus de auteur in
    de inleiding van genoemde bundel. En even verder: de creatieve
    kracht moet uit het gedicht naar voren komen; je praat er niet
    over, ze moet er zijn. Dichten is op zoek zijn naar de grens
    van het absolute, het tijdloze, het oneindige. Behalve
    existentialistische visies vallen in deze bundel, o.a. bij
    besprekingen van werken van S. Vestdijk, de psychologische
    benaderingswijzen op. In 1957 was reeds een studie met
    bloemlezing over 
    &lt;em&gt;Gedoemde dichters&lt;/em&gt;

    verschenen, een heldere inleiding over de zg. po&amp;egrave;tes
    maudits in Frankrijk, vanaf de tijd van Baudelaire tot en met
    de Tweede Wereldoorlog.&lt;/p&gt;
&lt;p&gt;Het gezin Rodenko was in 1957 inmiddels verhuisd naar
    Warnsveld, een villadorp bij Zutphen, en drie jaar later naar
    Zutphen. Men kan niet zeggen dat hij zich in het oude
    IJsselstadje niet thuis voelde, maar veel stimulerende
    contacten vond hij daar natuurlijk niet. Bovendien, de tijden
    veranderden: de plaats van de 'vijftigers' werd in de jaren
    zestig, geleidelijk en min of meer, ingenomen door een andere
    generatie jongeren. Dat neemt niet weg dat Rodenko in die tijd
    natuurlijk w&amp;eacute;l een naam had als de met de essay- en de
    po&amp;euml;zie-prijs (1957 en 1960) van Amsterdam bekroonde
    letterkundige en uiteraard ook als smakelijk verteller van
    erotische novellen uit vroeger eeuwen. Dat laatste kan
    aanleiding geweest zijn dat hij in 1960/1961 in de NRC een
    column, actueel en grappig, verzorgde, geschreven door 'Thomas'
    over een wijze meester 'Quax'. Het werk lag hem niet:
    'Tegenwoordig verdien ik hier mijn brood mee', zei hij een
    keer, een 'Quax' tonend, 'maar ik heb er geen plezier in.' Het
    heeft dan ook niet lang geduurd.&lt;/p&gt;
&lt;p&gt;Rodenko's Zutphense tijd is niet zijn vruchtbaarste geweest;
    zijn toneelstuk 
    &lt;em&gt;Harten twee harten drie&lt;/em&gt;

    (uitgegeven 1963) beleefde vele voorstellingen, maar daarna
    bleek er aan Rodenko's dramatisch werk geen behoefte meer te
    bestaan. Hij gaf nog een bundel met erotische verhalen uit 
    &lt;em&gt;De opblaasvrouwtjes en andere stoute stories van nu en
    straks&lt;/em&gt;

    (1970), maar het bleef bij &amp;eacute;&amp;eacute;n druk. Zijn in 1976
    verschenen essaybundel 
    &lt;em&gt;Op het twijgje der indigestie&lt;/em&gt;

    bevatte voor het grootste deel artikelen van v&amp;oacute;&amp;oacute;r
    1960. In deze bundel richt hij zich trouwens zeer nadrukkelijk
    tegen de mythisch-christelijke denkvormen, die de
    existenti&amp;euml;le ontplooiing van de mens bedreigen. Hij
    publiceerde vertalingen (o.a. van Karl Marx en Mao Tse-toeng)
    en gaf in 1975 zijn verzamelde gedichten uit onder de titel 
    &lt;em&gt;Orensnijder tulpensnijder.&lt;/em&gt;

    Helaas bleef een werk over de moderne Europese po&amp;euml;zie
    onvoltooid: te vroeg overleed hij 9 juni 1976 aan een
    maagbloeding.&lt;/p&gt;
&lt;p&gt;In december 1977 herdacht zijn woonplaats de schrijver met
    een Rodenko-tentoonstelling in museum De Wildeman te
    Zutphen.&lt;/p&gt;
&lt;p&gt;
  &lt;a href='agedeelte'&gt;A: &lt;/a&gt;Archief-Rodenko in het Nederlands Letterkundig Museum
  en Documentatiecentrum te 's-Gravenhage.&lt;/p&gt;
&lt;p&gt;
  &lt;a href='pgedeelte'&gt;P: &lt;/a&gt;
  Overzicht van Rodenko's werken op steekkaarten in het
    Nederlands Letterkundig Museum en Documentatiecentrum te
    's-Gravenhage en in P. de Boer, 'Paul Rodenko', in 
    &lt;em&gt;Kritisch lexicon van de Nederlandstalige literatuur na
    1945&lt;/em&gt;

    (Alphen aan den Rijn [etc.], 1980- ).
&lt;/p&gt;
&lt;p&gt;
  &lt;a href='lgedeelte'&gt;L: &lt;/a&gt;Overzicht van publikaties over Rodenko in het onder P
  genoemde artikel van P. de Boer; verder S. Bakker, 
  &lt;em&gt;Literaire tijdschriften. Van 1885 tot heden&lt;/em&gt;

  (Amsterdam, 1985).&lt;/p&gt;
&lt;p&gt;W.A. Orn&amp;eacute;e&lt;/p&gt; 
&lt;dtml-var bwn_footer&gt;</text>
  </biography>
</biodes>

