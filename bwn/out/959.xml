<biodes version="1.0">
  <fileDesc>
    <title>Kloos, Willem Johannes Theodorus (1859-1938)</title>
    <ref target="http://resources.huygens.knaw.nl/bwn1880-2000/lemmata/bwn2/kloos"/>
    <publisher>
      <name>Biografisch Woordenboek van Nederland:1880-2000</name>
      <ref target="http://resources.huygens.knaw.nl/bwn1880-2000"/>
    </publisher>
  </fileDesc>
  <person>
    <idno type="id">kloos</idno>
    <persName><name type="geslachtsnaam">Kloos</name>, Willem Johannes Theodorus</persName>
    <sex value="1"/>
    <event type="birth" when="1859"/>
    <event type="death" when="1938"/>
    <state type="occupation">dichter</state>
    <state type="occupation">criticus</state>
  </person>
  <biography>
    <graphic url="http://resources.huygens.knaw.nl/bwn1880-2000/lemmata/bwn2/images/images/KLOOS.jpg"/>
    <text>&lt;dtml-var bwn_header&gt;
 &lt;p class='genealogie'&gt;
  &lt;strong&gt;Kloos, Willem Johannes Theodorus&lt;/strong&gt;, letterkundige (Amsterdam 6-5-1859 - 's-Gravenhage 31-3-1938).

Zoon van Johannes Kloos, kleermaker, en Anna Cornelia Ameise. Gehuwd op
4-1-1900 met Jeane Henriette Reine Reijneke (toevoeging voornaam
Reijneke bij vonnis Arr. Rb. te 's-Gravenhage op 15-6-1876) van
Stuwe, schrijfster (bekend onder de naam Jeanne Kloos-Reyneke van
Stuwe). Uit dit huwelijk werden geen kinderen geboren.


&lt;img src=&amp;quot;images/KLOOS.jpg&amp;quot; align=&amp;quot;right&amp;quot; BORDER=&amp;quot;0&amp;quot; alt=&amp;quot;afbeelding van Kloos, Willem Johannes Theodorus&amp;quot; class=&amp;quot;bwnimg&amp;quot;&gt;


&lt;/p&gt;
&lt;p&gt;Kloos' moeder overleed nog voor zijn tweede levensjaar. Zijn
vader hertrouwde in 1861 met Sophia Petronella van Beresteyn, weduwe
van W.J. de Roever ('De ijskille' en 'Het stiefmensch'
uit Kloos' 
&lt;em&gt;Binnengedachten).&lt;/em&gt;

Op de HBS aan de Keizersgracht te Amsterdam (1873-1877) is W. Doorenbos
zijn leraar voor geschiedenis. De dood van een vroegere klasgenoot. Jan
Beckering, brengt Kloos in 1877 tot het schrijven van Duitse verzen.
Priv&amp;eacute;-lessen Grieks en Latijn, ook van Doorenbos, bereiden hem
voor op de studie klassieke letteren aan de Universiteit van
Amsterdam.&lt;/p&gt;
&lt;p&gt;In 1879, Kloos' eerste collegejaar, wordt zijn gedichtfragment
'Rhodopis' door 
&lt;em&gt;De Gids&lt;/em&gt;

geweigerd. Met Jacques Perk, een leeftijdgenoot met even literaire
ambities, vindt in november 1879 het eerste contact plaats: het begin
van een intieme vriendschap. In december debuteert Kloos als criticus,
met een beschouwing over 'Lilith en De Gids', in 
&lt;em&gt;De Nederlandsche Spectator&lt;/em&gt;

onder het pseudoniem Q.N. De voor Kloos zo belangrijke briefwisseling
met Carel Vosmaer (uitgegeven door G. Stuiveling in 1939) neemt een
aanvang in 1880, het jaar waarin hij debuteert als dichter, en wel met
'Rhodopis' in het tijdschrift 
&lt;em&gt;Nederland. Verzameling van oorspronkelijke bijdragen van
Nederlandsche letterkundigen.&lt;/em&gt;

Samen met Perk reist hij naar Belgi&amp;euml;; hij voorziet een handschrift
van diens dichtwerk de 
&lt;em&gt;Mathilde-cyclus&lt;/em&gt;

van aantekeningen. In april 1881 verbreekt Perk niettemin de
vriendschap. In juni van dat jaar woont Kloos de oprichtingsvergadering
bij van de letterkundige vereniging Flanor. Hij gaat meewerken aan 
&lt;em&gt;De Amsterdammer&lt;/em&gt;

en schrijft, naar aanleiding van Perks dood op l november 1881, voor 
&lt;em&gt;De Nederlandsche Spectator&lt;/em&gt;

een 'In memoriam Jacques Perk'. Door Vosmaer wordt hem de
tekstverzorging van Perks dichterlijke nalatenschap toevertrouwd - 
&lt;em&gt;Gedichten&lt;/em&gt;

(Sneek, 1882). De daaraan door Kloos meegegeven inleiding bracht
'een aantal gedachten over de dichter en de dichtkunst tot
uitdrukking, die de manifestatie in Nederland betekenen van het
contemporaine nieuwe denken over de po&amp;euml;zie' (zie boek van J.C.
Brandt Corstius onder L).&lt;/p&gt;
&lt;p&gt;Op de valreep van 1881 maakt Kloos kennis met Albert Verwey. Tussen
1882 en 1884 woont Kloos enkele malen voor korte tijd te Brussel,
verkeert daar veel met de familie Doorenbos en leert er
H&amp;eacute;l&amp;egrave;ne Swarth kennen. Thuis in Amsterdam, ontmoet hij zijn
latere bentgenoten. Kort na zijn kandidaatsexamen klassieke letteren
(1884), studie die hij niet zal vervolgen, breekt hij met Vosmaer, na
diens weigering Kloos' scherpe kritiek op de po&amp;euml;zie van Louis
Couperus in 
&lt;em&gt;Nederland&lt;/em&gt;

op te nemen. In het najaar schrijft hij met Verwey e.a. 
&lt;em&gt;Julia, Een verhaal van Sicili&amp;euml;&lt;/em&gt;

(1885), onder het gezamenlijke pseudoniem Guido, in 1886 gevolgd door
de ontmaskering (samen met Verwey) van de Nederlandse kritiek: 
&lt;em&gt;De onbevoegdheid der Hollandsche literaire kritiek.&lt;/em&gt;
&lt;/p&gt;
&lt;p&gt;In juni 1885 heeft hij dan al de oprichtingsvergadering bijgewoond
van het, aanvankelijk tweemaandelijks, tijdschrift 
&lt;em&gt;De Nieuwe Gids.&lt;/em&gt;

Vanaf het eerst in oktober 1885 verschenen nummer tot aan zijn dood
toe, en zelfs nog daarna (tot juli 1943), zal zijn naam aan elke
aflevering verbonden blijven. In de beroemd geworden eerste negen
jaargangen - beschreven door G. Stuiveling in 
&lt;em&gt;De Nieuwe Gids als geestelijk brandpunt (Amsterdam,&lt;/em&gt;

1935. 3e dr. 1981) en B. Luger en Harry G.M. Prick, 
&lt;em&gt;De beweging van Tachtig&lt;/em&gt;

('s-Gravenhage, 1982) - fungeert Kloos als redactiesecretaris. Als
zodanig schoot hij vaak te kort. Hij kon zich dit echter veroorloven
dank zij de kracht van zijn persoonlijkheid. 'Hij heeft [de] jonge
kunstenaars om zich heen gebiologeerd, gefascineerd, onvoorwaardelijk
aan zich verbonden (...) Alleen in deze zin is Kloos de leider van
Tachtig geweest.' (Brandt Corstius, in 
&lt;em&gt;De nieuwe Taalgids&lt;/em&gt;

52 (1959) 243). Vanaf december 1885 verschijnen regelmatig zijn
literaire kronieken, in 1896 gebundeld in twee delen 
&lt;em&gt;Veertien jaar literatuur-geschie-denis.&lt;/em&gt;

Ze gelden terecht 'als manifestaties bij uitstek van Tachtig'
als 'wetboeken ook' voor die beweging (Gerard Knuvelder, 
&lt;em&gt;Nederlandse letterkunde&lt;/em&gt;

('s-Hertogenbosch, 1976) 138). In juli 1894 was toen al de slordig
geordende bundel 
&lt;em&gt;Verzen&lt;/em&gt;

(I) verschenen. Buiten o.m. het dramatisch fragment 'Rhodopis'
en de drie zangen van het, ook onvoltooid gebleven, gedicht
'Okeanos', bevat deze bundel beroemd geworden sonetten als
'Ik denk altoos aan u, als aan die droomen', 'Zooals daar
ginds, aan stille blauwe lucht', 'Ik ben een God in 't
diepst van mijn gedachten', 'Nauw zichtbaar wiegen op een
lichten zucht', 'Ik ween om bloemen in den knop gebroken',
'De Zee, de Zee klotst voort in eindelooze deining', alsook de
cyclus 
&lt;em&gt;Het boek van Kind en God.&lt;/em&gt;

Een Passiespel, eerder verschenen in 
&lt;em&gt;De Nieuwe Gids&lt;/em&gt;

van oktober 1888.&lt;/p&gt;
&lt;p&gt;In 1894 is Kloos reeds over zijn hoogtepunt heen &amp;egrave;n als dichter
&amp;egrave;n als invloedrijk en richtingwijzend criticus. Ernstige fysieke
en geestelijke inzinkingen waren reeds in 1888 zijn deel geworden
wanneer hij de homo-erotisch gekleurde vriendschap met Albert Verwey
verbreekt wegens diens verloving met Kitty van Vloten. In het najaar
van 1888 woont hij geruime tijd in Londen bij de schilder Willem
Witsen. Tijdens het bezoek van Paul Verlaine aan Amsterdam en Den Haag
(november 1892) wordt Kloos nog in brede kring als gelijkwaardig aan
Verlaine beschouwd. Dat zelfde jaar heeft hij ook de student Pet
Tideman leren kennen: kennismaking die weldra voor Kloos, toch al aan
de drank geraakt, fatale gevolgen zal hebben. Na een redactieconflict
met betrekking tot Herman Gorter is Kloos vanaf 1 oktober 1893 de enige
redacteur van 
&lt;em&gt;De Nieuwe Gids en&lt;/em&gt;

vanaf april 1894 tot zijn ineenstorting in september 1894, samen met
Pet Tideman en Hein Boeken.&lt;/p&gt;
&lt;p&gt;Wanneer Kloos in de zomer van 1896 (na een poging tot zelfmoord, een
verblijf in een krankzinnigengesticht en na de genezing van zijn
drankzucht) weer in staat wordt geacht 
&lt;em&gt;De Nieuwe Gids -&lt;/em&gt;

als maandblad voortgezet - te redigeren, heeft dit periodiek zijn
leidende positie al voorgoed verloren. In 1900, na zijn huwelijk (in
1927 zal het echtpaar de daaraan voorafgegane 
&lt;em&gt;Liefdesbrieven&lt;/em&gt;

openbaar maken), vestigt Kloos zich in Den Haag. Daar publiceert hij
met grote vlijt maandelijks zijn kritieken en sonnetten (vanaf 1924 de
nooit gebundelde 
&lt;em&gt;Binnengedachten).&lt;/em&gt;

Op grond van zijn roem, die echter vrijwel uitsluitend berust op het
werk van v&amp;oacute;&amp;oacute;r zijn dertigste levensjaar, wordt hij
herhaaldelijk gehuldigd: bij gelegenheid van zijn 50e, 60e, 70e en 75e
verjaardag. In 1935 begunstigt de Universiteit van Amsterdam hem met
een eredoctoraat in de letteren. Toch waren deze lange, latere jaren
voor Kloos en zijn trouwe echtgenote moeilijk. Slechts een gedurig
krimpende kring van bewonderaars bleef hem en zijn 
&lt;em&gt;Nieuwe Gids&lt;/em&gt;

trouw. Financieel moesten de bestaansmogelijkheden steeds meer gaan
rusten op de werkzaamheden van Kloos' vrouw, het leven ging voor
hemzelf een in zichzelf gekeerd, vereenzaamd karakter dragen.&lt;/p&gt;
&lt;p&gt;In zijn op 6 mei 1959 in Den Haag uitgesproken herdenkingsrede legde
J.C. Brandt Corstius de volle nadruk op Kloos' betekenis in het
vroege stadium van zijn kunstenaarschap: 'Kloos was geheel het
nieuwe type kunstenaar. Wie hem zag wist dat er een nieuwe kunst was,
te verafschuwen of te verheerlijken. Zo heeft Witsen hem getekend, zo
gefotografeerd (...). Kloos heeft het verlossende woord gesproken voor
zijn generatie (...). Kloos heeft het nieuwe dichterschap verbeeld in
zijn lyrisch-dramatische fragmenten, het dichterschap van de ziel.
Kloos heeft aan de stemming, die de nieuwe tragische dichtkunst
begeleidde in weinige onovertroffen verzen uitdrukking gegeven.'
(247)&lt;/p&gt;
&lt;p&gt;
  &lt;a href='agedeelte'&gt;A: &lt;/a&gt;Het priv&amp;eacute;-archief van Willem Kloos is ondergebracht in
het Nederlands Letterkundig Museum en Documentatiecentrum te
's-Gravenhage. Kloos' papieren die betrekking hebben op zijn
redacteurschap van 
&lt;em&gt;De Nieuwe Gids,&lt;/em&gt;

bevinden zich als het archief van 
&lt;em&gt;De Nieuwe Gids&lt;/em&gt;

in de Koninklijke Bibliotheek aldaar.&lt;/p&gt;
&lt;p&gt;
  &lt;a href='pgedeelte'&gt;P: &lt;/a&gt;Behalve bibliografie van afzonderlijk verschenen werken in
het kaartsysteem van het Nederlands Letterkundig Museum en
Documentatiecentrum: 
&lt;em&gt;Willem Kloos. Zijn jeugd, zijn leven.&lt;/em&gt;

Een bloemlezing met bibliografie ingel. en samengest. door H. Michael
(Den Haag, 1965. 2e dr. 1975); 
&lt;em&gt;Okeanos-fragmenten.&lt;/em&gt;

Uitg. ingel. en van aant. voorzien door A.P. Verburg en Harry G.M.
Prick (Den Haag, 1971); 
&lt;em&gt;Willem Kloos. Ik ben een God in 't diepst van mijn
gedachten.&lt;/em&gt;

Een bloemlezing uit zijn verzen samengest. door Harry G.M. Prick
(Amsterdam, 1980).&lt;/p&gt;
&lt;p&gt;
  &lt;a href='lgedeelte'&gt;L: &lt;/a&gt;Zie voor de biografische gegevens de 
&lt;em&gt;Mededelingen van de Documentatiedienst&lt;/em&gt;

van het Nederlands Letterkundig Museum en Documentatiecentrum. Verder:
K.H. de Raaf, 
&lt;em&gt;Willem Kloos, De mensch, de dichter, de kriticus&lt;/em&gt;

(Velzen, 1934); G. Stuiveling, 
&lt;em&gt;Versbouw en ritme in de tijd van&lt;/em&gt;

W (Groningen, 1934); G. H. 's-Gravesande, 
&lt;em&gt;Het conflict tussen Willem Kloos en Frederik van Eeden&lt;/em&gt;

('s-Gravenhage, 1947); Jeanne Kloos-Reyneke van Stuwe, 
&lt;em&gt;Het menschelijke beeld van Willem Kloos&lt;/em&gt;

(Lochern, [1947]); G. H. 's-Gravesande, 
&lt;em&gt;De geschiedenis van De Nieuwe Gids&lt;/em&gt;

(Arnhem, 1955) en 
&lt;em&gt;Supplement&lt;/em&gt;

(Arnhem, 1961); J.C. Brandt Corstius, 'Willem Kloos, 1859-6 mei
1959', in 
&lt;em&gt;De Nieuwe Taalgids&lt;/em&gt;

52 (1959) 241-247; Hubert Michael, 'Willem Kloos temidden der
Doorenbossen' 
&lt;em&gt;ibidem,&lt;/em&gt;

54 (1961) 65-80 en 137-152; Peter van Eeten, 
&lt;em&gt;Dichterlijk labirint.&lt;/em&gt;

Opstellen over het werk van Willem Kloos (Amsterdam, 1963); Hubert
Michael, 'Jan Beckering, vergeten vriend van Willem Kloos', in 
&lt;em&gt;De Nieuwe Taalgids&lt;/em&gt;

56 (1963) 317-327 en 57 (1964) 1-13 en 129-139; Wim Zaal, 'De
Binnengedachten van Kloos', 
&lt;em&gt;ibidem,&lt;/em&gt;

58 (1965) 1-10; J. C. Brandt Corstius, 
&lt;em&gt;Het po&amp;euml;tisch programma van Tachtig.&lt;/em&gt;

Een vergelijkende studie (Amsterdam, 1968); P. Kralt, 'Willem Kloos
en de Griekse levensbeschouwing; een interpretatie van het 
&lt;em&gt;Rhodopis-fragment',&lt;/em&gt;

in 
&lt;em&gt;De Nieuwe Taalgids&lt;/em&gt;

71 (1978) 60-71; idem, 'De cyclische structuur van 
&lt;em&gt;Het boek van Kind en God, ibidem,&lt;/em&gt;

72 (1979) 1-13; idem, 'Kloos' 
&lt;em&gt;Charaxes aan Rhodopis.&lt;/em&gt;

Een eerste interpretatie in 
&lt;em&gt;Tijdschrift voor Nederlandse taal- en letterkunde&lt;/em&gt;

95 (1979) 97-114; idem, 'Willem Kloos en 
&lt;em&gt;De Amsterdammer'&lt;/em&gt;,

in 
&lt;em&gt;Maatstaf 30&lt;/em&gt;

(1982) 3 (,) 17-32; idem, 'De dichter, zijn geliefde en zijn
muze', 
&lt;em&gt;ibidem,&lt;/em&gt;

30 (1982) 6 (,) 94-111; idem, 'De twee gestalten der liefde. Willem
Kloos november 1883-april 1884', in 
&lt;em&gt;De Revisor&lt;/em&gt;

10 (1983) 3 (juni) 50-61.&lt;/p&gt;
&lt;p&gt;
&lt;a href=&amp;quot;igedeelte&amp;quot;&gt;I: &lt;/a&gt;
Website Digitale Bibliotheek voor de Nederlandse Letteren: http://www.dbnl.org/auteurs/beeld.php?id=kloo003 [2-5-2007] [Foto: Willem Witsen].
&lt;/p&gt;



&lt;p&gt;Harry G.M. Prick&lt;/p&gt; 
&lt;dtml-var bwn_footer&gt;</text>
  </biography>
</biodes>

