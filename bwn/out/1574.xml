<biodes version="1.0">
  <fileDesc>
    <title>Ruijs, Jacob Adolf (1877-1971)</title>
    <ref target="http://resources.huygens.knaw.nl/bwn1880-2000/lemmata/bwn2/ruijsja"/>
    <publisher>
      <name>Biografisch Woordenboek van Nederland:1880-2000</name>
      <ref target="http://resources.huygens.knaw.nl/bwn1880-2000"/>
    </publisher>
  </fileDesc>
  <person>
    <idno type="id">ruijsja</idno>
    <persName><name type="geslachtsnaam">Ruijs</name>, Jacob Adolf</persName>
    <sex value="1"/>
    <event type="birth" when="1877"/>
    <event type="death" when="1971"/>
    <state type="occupation">ondernemer</state>
  </person>
  <biography>
    <text>&lt;dtml-var bwn_header&gt;
 &lt;p class='genealogie'&gt;
  &lt;strong&gt;Ruijs, Jacob Adolf&lt;/strong&gt;

(bekend onder de naam &lt;b&gt;
Ruys&lt;/b&gt;), koopman (Hollandscheveld, gem. Hoogeveen 6-7-1877 - Wassenaar 23-2-1971).

Zoon van Albertus Johannes Ruijs (bekend onder de naam Ruys), Ned.
Herv. predikant, en Dorothea Voorhoeve.





&lt;/p&gt;
&lt;p&gt;Ruys was een verwijderd familielid van het bekende Rotterdamse
scheepvaartgeslacht. Hij doorliep het stedelijk gymnasium te Leiden.
Nadat door loting was uitgemaakt dat zijn broer kon gaan studeren,
verliet Jacob Adolf in 1895 Oegstgeest - de laatste standplaats van
zijn vader - en ging naar Rotterdam als handelsbediende, waar hij in
huis kwam bij zijn oom J.A.C. Voorhoeve, in hetzelfde geestelijke
klimaat. Met behulp van de Voorhoeves en andere relaties werd door hem
in 1904 de naamloze vennootschap J.A. Ruys' Handelsvereeniging
opgericht met een aanvankelijk geplaatst kapitaal van f 25.000,-,
waarin hijzelf voor f 5000,-deelnam. Zij stelde zich in het bijzonder
de handel in Hammondschrijfmachines ten doel. (Bijvoegsel nr. 36 van de

&lt;em&gt;Nederlandsche Staatscourant,&lt;/em&gt;

17-1-1905, nr. 14). Later knoopte hij nauwe banden aan met het
Italiaanse concern Olivetti. Uit dit bescheiden begin zou een
miljoenenzaak groeien.&lt;/p&gt;
&lt;p&gt;Reeds vroeg werd Ruys als burger van de stad Rotterdam betrokken bij
activiteiten die buiten zijn eigenlijk handelsbedrijf lagen, en daarbij
bewees hij de stad een grote dienst. Hier vond tegen het einde van 1905
de oprichting plaats van een Vereeniging voor Voortgezet
Handelsonderwijs, die in 1906 avondcursussen begon te organiseren.
Voorzitter was een bekend graanhandelaar C.A.P. van Stolk, terwijl Ruys
als secretaris optrad. Ongeveer in dezelfde tijd trachte W.C. Mees,
later oprichter-directeur van een scheepshypotheekbank, een inrichting
voor hoger handelsonderwijs te Rotterdam in het leven te roepen. Zowel
burgemeester A.R. Zimmerman als de invloedrijke voorzitter van de Kamer
van Koophandel &amp;amp; Fabrieken A. Plate stond echter afwijzend, en
diens in 1908 opgetreden opvolger E.P. de Monchy evenals zijn
ondervoorzitter Phs. van Ommeren jr. brachten het niet verder dan een
tegenover de jeugd vergoelijkend scepticisme. Ook Van Stolk achtte het
plan destijds niet voor verwezenlijking vatbaar. Toen hij daarover
sprak met zijn secretaris Ruys, die omstreeks de jaarwisseling
1912/1913 teruggekeerd was van een zakenreis in het toenmalige
Nederlands-Indi&amp;euml;, waar de firma handelsrelaties onderhield en o.a.
rubbercultures exploiteerde, wist deze vertegenwoordiger van de
'impetueuse jeugd' de bedachtzame oudere man tot optimistischer
gedachten te brengen. Samen sloten zij zich met W.C. Mees aaneen tot
een driemanschap, dat geleidelijk beweging in hun streven wist te
verkrijgen. Op 29 april werd de 'Vereniging tot oprichting eener
Nederlandsche Handels-Hoogeschool' gesticht. Mees en Ruys werden
van het voorlopig bestuur de secretarissen. Op 2 augustus 1913 wees de
juist opgetreden Raad van Beheer een dagelijks bestuur aan, waarvan
Ruys het eerste voorzitterschap tot 1918 zou bekleden; daarna was hij
tot 1940 lid van de Raad van Beheer. In het algemeen bestuur hield hij
zitting tot 1948. Deze bescheiden en rustige man had, indachtig zijn
adagium 'Eerlijkheid en arbeidzaamheid', een daad gesteld die
in haar consequenties van onwaardeerbare betekenis voor Rotterdam zou
blijken te zijn.&lt;/p&gt;
&lt;p&gt;Ondertussen was het Haagse filiaal van zijn onderneming eind 1922
hoofdzetel geworden, o.a. omdat daar over betere huisvesting kon worden
beschikt. Ruys is dan ook daarom in 1925 naar Den Haag verhuisd. Tot
ongeveer 1948 bleef hij directeur van zijn onderneming, waarna door hem
nog tot 1964 als commissaris medegewerkt werd.&lt;/p&gt;
&lt;p&gt;
  &lt;a href='lgedeelte'&gt;L: &lt;/a&gt;J.H. Stuyvenberg, 
&lt;em&gt;De Nederlandsche Economische Hoogeschool 1913-1963&lt;/em&gt;

(Rotterdam [enz.], 1963); W.C. Mees, 'Mijn herinnering aan de
oprichting van de Nederlandsche Handelshoogeschool', in 
&lt;em&gt;Rotterdams Jaarboekje&lt;/em&gt;

7e reeks 2 (1964)141-159.&lt;/p&gt;
&lt;p&gt;W.F. Lichtenauer&lt;/p&gt; 
&lt;dtml-var bwn_footer&gt;</text>
  </biography>
</biodes>

