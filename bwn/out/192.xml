<biodes version="1.0">
  <fileDesc>
    <title>Boissevain, Gideon Maria (1837-1925)</title>
    <ref target="http://resources.huygens.knaw.nl/bwn1880-2000/lemmata/bwn2/boissevaingm"/>
    <publisher>
      <name>Biografisch Woordenboek van Nederland:1880-2000</name>
      <ref target="http://resources.huygens.knaw.nl/bwn1880-2000"/>
    </publisher>
  </fileDesc>
  <person>
    <idno type="id">boissevaingm</idno>
    <persName><name type="geslachtsnaam">Boissevain</name>, Gideon Maria</persName>
    <sex value="1"/>
    <event type="birth" when="1837"/>
    <event type="death" when="1925"/>
    <state type="occupation">bankier</state>
    <state type="occupation">econoom</state>
  </person>
  <biography>
    <text>&lt;dtml-var bwn_header&gt;
 &lt;p class='genealogie'&gt;
  &lt;strong&gt;Boissevain, Gideon Maria&lt;/strong&gt;, bankier en economist (Amsterdam 15-7-1837 - Bloemendaal 19-11-1925).

Zoon van Daniel Boissevain, commissionair in effecten, en Caroline
Louise Mollet. Gehuwd op 27-4-1860 met Louise Caroline toe Laer. Uit
dit huwelijk werden 4 zoons en 1 dochter geboren.





&lt;/p&gt;
&lt;p&gt;Boissevain genoot in zijn jeugd alleen de opleiding aan een
zogenaamde Franse school, waarna hij werkzaam was aan het
effectenkantoor van zijn vader. Op 21-jarige leeftijd opende hij een
eigen zaak als commissionair in effecten, in 1872 overgedaan aan de
Banque de Paris et des Pays-Bas. In 1865 richtte hij samen met N.G.
Pierson en anderen de Nederlandsche Kas-Vereeniging te Amsterdam op,
sinds de overname van de Associatie-Cassa met de naam Kas-Associatie
aangeduid. Dit initiatief paste in het decennium waarin in Nederland
een aanzienlijke vernieuwing op het gebied van het bankwezen
plaatsvond. De Kas-Vereeniging was ge&amp;iuml;nspireerd door het voorbeeld
van de Engelse 'joint-stock banks': kredietgeving in de vorm
van discontering van wisselpapier of van kortlopende voorschotten op
onderpand; geen emissies. De Kas-Vereeniging bood de gelegenheid
overtollig kasgeld rentegevend te deponeren. In 1872 gaf hij, als
commissionair in effecten, de stoot tot de introductie van Amerikaanse
fondsen op de Amsterdamse beurs. Deze fondsen leden in 1873 ernstige
verliezen, hetgeen hem op scherpe kritiek kwam te staan. Boissevain
trok zich het gebeurde aan en trachtte een bevredigende regeling voor
die ongelukkige emissies te treffen 
&lt;em&gt;(Herinneringen en Dagboek van Ernst Heldring...&lt;/em&gt;

I, 640).&lt;/p&gt;
&lt;p&gt;Vanaf 1873 was Boissevain alleen nog commissaris van diverse
bankinstellingen en wijdde hij zich voor het overige aan studie en
publikaties op het terrein van de monetaire economie, bankwezen en
openbare financi&amp;euml;n. Ook sociale vraagstukken trokken zijn
aandacht, getuige enkele geschriften, de organisatie van een cursus
voor arbeiders over economische onderwerpen en het ondervoorzitterschap
van de in 1899 opgerichte Vereeniging Bureau voor Sociale Adviezen.&lt;/p&gt;
&lt;p&gt;De economische belangstelling van Boissevain sloot nauw aan bij zijn
beroepsactiviteiten. De meeste van zijn publikaties, die zich vanaf de
tweede helft van de jaren 1870 over praktisch 50 jaren uitstrekten,
betroffen geldwezen, bankwezen en openbare financi&amp;euml;n. Hij
publiceerde voornamelijk in 
&lt;em&gt;De Economist.&lt;/em&gt;

Zijn geschriften zijn deels theoretisch van aard, voor een groot deel
ook handelen zij over praktische vraagstukken. Na de dood van J.L. de
Bruyn Kops, oprichter en tot 1888 enige redacteur van 
&lt;em&gt;De Economist,&lt;/em&gt;

maakte Boissevain onder meer met N.G. Pierson, A. Beaujon, J. baron
D'Aulnis de Bourouill en H.B. Greven tot en met 1918 deel uit van
de redactie, die het blad geleidelijk aan veranderde van een op
praktische vraagstukken en feitelijke overzichten geori&amp;euml;nteerde
periodiek tot een meer wetenschappelijk-theoretisch forum. Het
tijdschrift werd in die tijd gedragen door een door de - met name
Oostenrijkse - grensnutschool ge&amp;iuml;nspireerde economengeneratie.
Vanaf 1912 tot en met 1920 was Boissevain medewerker aan 
&lt;em&gt;De Economist.&lt;/em&gt;
&lt;/p&gt;
&lt;p&gt;Als theoretisch econoom trad Boissevain vooral naar voren als de
voornaamste vertegenwoordiger in Nederland van het monetaire
metallisme. Het wezen van een goed geordend geldsysteem zocht hij in de
edelmetaalbasis van het geld. Het papiergeld kan wel enigermate enkele
functies van het metaalgeld vervullen, maar moet inwisselbaar zijn.
Slechts de metallieke waarde vormt een waarborg, voldoende voor de
waardevastheid van het geld. Aanvankelijk zag Boissevain niet in dat de
waarde van het edelmetaal, behalve door het monetaire gebruik van dat
metaal, ook wordt bepaald door de industri&amp;euml;le vraag ernaar en door
aanbodfactoren. Later corrigeerde hij deze opvatting, maar toch bleef
hij vasthouden aan de binding van het geld aan het edelmetaal als een
betrekkelijk zekere garantie voor de waardevastheid van het geld. Voor
deze eenzijdige metallistische opvatting vond hij niet veel steun, wel
kritiek, vooral in 1919 van de latere hoogleraar economie G.M.Verrijn
Stuart.&lt;/p&gt;
&lt;p&gt;Voor het internationale economische verkeer toonde Boissevain zich
een tegenstander van het protectionisme en een protagonist van het
internationaal bimetallisme. De verdeling van de wereld in een goud- en
zilverblok achtte hij wegens de relatieve waardefluctuaties van goud en
zilver een bedreiging van de stabiliteit van de wisselkoersen. Een
dubbele standaard vond hij nodig met het oog op de door hem
veronderstelde goudschaarste, een argument dat niet alle bimetallisten
met hem deelden.&lt;/p&gt;
&lt;p&gt;Ten slotte dienen nog Boissevains idee&amp;euml;n over de economische
effecten van leningfinanciering door de staat te worden vermeld. G.M.
Boissevain was &amp;eacute;&amp;eacute;n der pioniers van het moderne bankwezen in
Nederland.&lt;/p&gt;
&lt;p&gt;Van zijn hand verschenen een groot aantal publikaties, met name in 
&lt;em&gt;De Economist,&lt;/em&gt;

maar een groot theoreticus was hij zeker niet en hij toonde in zijn
monetaire standpunten een zeker dogmatisme in zijn vasthouden aan een
toch wel achterhaalde metallistische opvatting.&lt;/p&gt;
&lt;p&gt;
  &lt;a href='pgedeelte'&gt;P: &lt;/a&gt;Zie voor de voornaamste literatuuropgaven de hieronder
geciteerde publikaties van Goedhart en Verrijn Stuart, alsmede 
&lt;em&gt;Algemeen register op De Economist...&lt;/em&gt;

('s-Gravenhage, 1904) 176-178, en 
&lt;em&gt;Algemeen register op de jaargangen 1903-1937 van De Economist&lt;/em&gt;

(Haarlem, 1938) 8-9.&lt;/p&gt;
&lt;p&gt;
  &lt;a href='lgedeelte'&gt;L: &lt;/a&gt;N.G. Pierson, in boekbespreking van G.M. Boissevain, 
&lt;em&gt;De munttoestand in 1897&lt;/em&gt;

(Amsterdam, 1897) in 
&lt;em&gt;Verspreide economische geschriften van mr. N.G. Pierson.&lt;/em&gt;

Verz. door C.A. Verrijn Stuart (Haarlem, 1911) IV 481-493; G.
Vissering, in 
&lt;em&gt;Algemeen Handelsblad&lt;/em&gt;

av
&lt;em&gt;.,&lt;/em&gt;

14-7-1917; C.A. Verrijn Stuart, in 
&lt;em&gt;De Economist&lt;/em&gt;

74 (1925) 795-797: necrologie&amp;euml;n in 
&lt;em&gt;Algemeen Handelsblad&lt;/em&gt;

av., 20-11-1925 en 
&lt;em&gt;NRC&lt;/em&gt;

ocht., 21-11-1925; C. Goedhart, 'Honderd jaar openbare
financi&amp;euml;n', in 
&lt;em&gt;De Economist&lt;/em&gt;

100 (1952) passim.&lt;/p&gt;
&lt;p&gt;A.C.A.M. Bots&lt;/p&gt; 
&lt;dtml-var bwn_footer&gt;</text>
  </biography>
</biodes>

