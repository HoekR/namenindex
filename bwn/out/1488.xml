<biodes version="1.0">
  <fileDesc>
    <title>Regout, Louis Hubert Willem (1861-1915)</title>
    <ref target="http://resources.huygens.knaw.nl/bwn1880-2000/lemmata/bwn2/regoutlhw"/>
    <publisher>
      <name>Biografisch Woordenboek van Nederland:1880-2000</name>
      <ref target="http://resources.huygens.knaw.nl/bwn1880-2000"/>
    </publisher>
  </fileDesc>
  <person>
    <idno type="id">regoutlhw</idno>
    <persName><name type="geslachtsnaam">Regout</name>, Louis Hubert Willem</persName>
    <sex value="1"/>
    <event type="birth" when="1861"/>
    <event type="death" when="1915"/>
    <state type="occupation">ondernemer</state>
    <state type="occupation">minister</state>
  </person>
  <biography>
    <text>&lt;dtml-var bwn_header&gt;
 &lt;p class='genealogie'&gt;
  &lt;strong&gt;Regout, Louis Hubert Willem&lt;/strong&gt;, industrieel, kamerlid en minister (Maastricht 27-10-1861 - Rome 27-10-1915).

Zoon van Hubert Gerard Louis Regout, industrieel en kamerlid, en
Theresia Hubertina Berger. Gehuwd op 7-5-1888 met Wilhelmina Joanna
Everard. Uit dit huwelijk werden 4 zoons en 5 dochters geboren.





&lt;/p&gt;
&lt;p&gt;Regout deed, na het St. Willebrordusgymnasium te Katwijk a/d Rijn te
hebben doorlopen, in 1878 aan het stedelijk gymnasium te Maastricht
eindexamen. Aan de Universiteit van Leuven behaalde hij in 1883 het
diploma van civiel-ingenieur. Hij begon zijn loopbaan aan de door zijn
grootvader gestichte ceramische Sfinxfabriek in Maastricht. Met zijn
vader stichtte hij in 1883 de Porceleinfabriek Mosa, waarvan hij de
eerste directeur werd. Hoewel Regout geheel zijn leven industrieel
bleef, ging hij in de politiek zijn voornaamste taak zien. In zijn
vrije tijd wijdde hij zich (zonder colleges te volgen) aan de
rechtenstudie, en op 29 juni 1896 promoveerde hij bij P.W.A. Cort van
der Linden aan de Unversiteit van Amsterdam tot doctor in de
rechtswetenschap op het proefschrift 
&lt;em&gt;Arbeidersverzekering&lt;/em&gt;

(Amsterdam, 1896), een proefschrift waarin hij niet te zeer in
theoretische beschouwingen verviel, doch waarin hij van de feitelijke
situatie van de jaren negentig uitging. Intussen was Regout gekozen tot
lid van de Provinciale Staten van Limburg en vanaf 1898 maakte hij deel
uit van het College van de Limburgse Gedeputeerde Staten. Hij ijverde
vooral voor goede tramverbindingen in Limburg en behoorde tot de
Limburgers die in de jaren negentig van de vorige eeuw pleitten voor de
bevaarbaarmaking van de Maas. Op advies van W.H. Nolens werd Regout in
1902 lid van de Nederlandse Vereniging tot wettelijke bescherming van
de arbeiders, en tegelijkertijd lid van Mijnraad (tot 1906).&lt;/p&gt;
&lt;p&gt;In september 1904 deed Regout zijn intrede in de Eerste Kamer. Hij
ontpopte zich daar als een redenaar van formaat. Opvallend was het dat
hij zijn redevoeringen voor een groot deel improviseerde. Op 9 februari
1905 hield hij zijn maidenspeech, waarin hij een vurig pleidooi hield
voor de sociale wetgeving en vooral voor een goede arbeidsverzekering.
Na het overlijden van J.G.S. Bevers, minister van Waterstaat in het
kabinet-Heemskerk, nam hij in 1909 diens portefeuille over. Hoewel hij
principieel katholiek genoemd moest worden, kan men hem nauwelijks een
man van de antithese noemen. Wel was hij fel antisocialistisch, zoals
o.m. bleek uit zijn ongemeen heftig reactie in de Tweede Kamer op 14
december 1910 n.a.v. de door P.J. Troelstra gemaakte opmerkingen over
het spoorwegbeleid tijdens de behandeling van de begroting van het
departement van Waterstaat voor 1911. Op 13 juni 1913 diende hij het
wetsontwerp ter verbetering van de Maas in. Dit wetsontwerp werd in de
Tweede Kamer aangenomen op 18 februari 1915 (C. Lely) was inmiddels in
de plaats van Regout gekomen). Verder bevorderde hij de
bevaarbaarmaking van de Waal, terwijl onder zijn bewind begonnen werd
met de verbouwing van het Tweede-Kamergebouw. Een grote stoot gaf hij
ook aan de plannen tot drooglegging van de Zuiderzee. Hij wilde die
plannen niet ineens realiseren, maar bevorderde het begin van
drooglegging van de Wieringermeer.&lt;/p&gt;
&lt;p&gt;In 1913 maakten de verkiezingen een einde aan de ministeri&amp;euml;le
loopbaan van Regout. Opnieuw werd hij nu lid van de Eerste Kamer voor
Noord-Brabant. Daar pleitte hij voortdurend voor het doorvoeren van de
arbeidsverzekeringswetten van A. S. Talma. Nog geen twee jaar later
echter werd hij op 10 juli 1915 benoemd tot buitengewoon gezant en
gevolmachtigd minister in bijzondere zending bij de H. Stoel, als
gevolg van de missie van Nolens naar paus Benedictus XV in mei van dat
jaar. Hij arriveerde op 13 augustus 1915 in Rome. Slechts korte tijd
heeft Regout deze hoge functie kunnen uitoefenen. Reeds tijdens de
ontvangst bij de paus op 19 augustus voelde hij zich onwel. Korte tijd
later werd hij ter verpleging opgenomen in een Romeins ziekenhuis
wegens bloedarmoede en ingewandsziekte. Op 27 oktober overleed hij. In
verband met de oorlogssituatie - hij was niet pro-Duits - had Regout
zelf nog bepaald dat hij niet op het Campo Sancto dei Tedeschi zou
worden begraven, maar op de Campo Verano (buiten de Porta San Lorenzo).
In 1922 werd hij bijgezet op het eerste genoemde kerkhof.&lt;/p&gt;
&lt;p&gt;Regout was een joviale Limburgse aristocraat. Zijn vrienden en
familie noemden hem een echte vertegenwoordiger van het
ministerie-Heemskerk, dat wel genoemd werd het ministerie van 'het
jolig christendom'. Hij was fors gebouwd en in zijn blauwe ogen
blonk tijdens zijn redevoeringen vaak een spottend licht. Hij heeft
weinig gepubliceerd, maar zijn redevoeringen als senator en als
minister waren de moeite van het lezen waard. Regout bekleedde vele
functies. Zo was hij van 1905 tot 1909 en opnieuw sedert 1914 curator
van de Technische Hogeschool, verder commissaris tot exploitatie van
Staatsspoorwegen en commissaris van de Stoom-vaartmaatschappij Zeeland.
Zijn vele verdiensten vonden erkenning in binnen- en buitenlandse
onderscheidingen.&lt;/p&gt;
&lt;p&gt;
  &lt;a href='pgedeelte'&gt;P: &lt;/a&gt;Behalve de reeds genoemde dissertatie: 
&lt;em&gt;Over het wetsontwerp tot wettelijke verzekering van werklieden tegen
de gevolgen van ongevallen in bepaalde bedrijven&lt;/em&gt;

(Amsterdam, 1897).&lt;/p&gt;
&lt;p&gt;
  &lt;a href='lgedeelte'&gt;L: &lt;/a&gt;Behalve necrologie&amp;euml;n in 
&lt;em&gt;De Tijd&lt;/em&gt;

van 28-10-1915 en 1-11-1915, alsmede in 
&lt;em&gt;De Residentiebode&lt;/em&gt;

van 28-10-1915: R.A. van Sandick, in 
&lt;em&gt;De Ingenieur&lt;/em&gt;

30 (1915) 933-934; W.J. van Weideren Rengers, 
&lt;em&gt;Schets eener parlementaire geschiedenis van Nederland&lt;/em&gt;

4e bijgew. uitg. III, 1901-1914 door W.H. Vermeulen ('s-Gravenhage,
1950); J.P. Gribling, 
&lt;em&gt;Willem Hubert Nolens, 1860-1931&lt;/em&gt;

(Assen, 1978).&lt;/p&gt;
&lt;p&gt;J.P. Gribling&lt;/p&gt; 
&lt;dtml-var bwn_footer&gt;</text>
  </biography>
</biodes>

