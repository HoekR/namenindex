<biodes version="1.0">
  <fileDesc>
    <title>Hopmans, Adrianus Petrus Willem (1865-1951)</title>
    <ref target="http://resources.huygens.knaw.nl/bwn1880-2000/lemmata/bwn1/hopmans"/>
    <publisher>
      <name>Biografisch Woordenboek van Nederland:1880-2000</name>
      <ref target="http://resources.huygens.knaw.nl/bwn1880-2000"/>
    </publisher>
  </fileDesc>
  <person>
    <idno type="id">hopmans</idno>
    <persName><name type="geslachtsnaam">Hopmans</name>, Adrianus Petrus Willem</persName>
    <sex value="1"/>
    <event type="birth" when="1865"/>
    <event type="death" when="1951"/>
    <state type="occupation">r.k. bisschop</state>
  </person>
  <biography>
    <graphic url="http://resources.huygens.knaw.nl/bwn1880-2000/lemmata/bwn1/images/images/HOPMANS.jpg"/>
    <text>&lt;dtml-var bwn_header&gt;
 &lt;p class='genealogie'&gt;
  &lt;strong&gt;Hopmans, Adrianus Petrus Willem&lt;/strong&gt; (Petrus), bisschop van Breda (Standdaarbuiten 22-8-1865 - Breda 18-2-1951).

Zoon van Willem Hopmans, landbouwer, en Cornelia Blommerde.

&lt;img src=&amp;quot;images/HOPMANS.jpg&amp;quot; align=&amp;quot;right&amp;quot; BORDER=&amp;quot;0&amp;quot; alt=&amp;quot;afbeelding van Hopmans, Adrianus Petrus Willem&amp;quot; class=&amp;quot;bwnimg&amp;quot;&gt;

&lt;/p&gt;
&lt;p&gt;Hopmans ontving na zijn opleiding aan de beide seminaries van het
bisdom Breda op 12-10-1890 de priesterwijding. Hij zette zijn studies
voort aan de universiteit te Leuven, waar hij in 1893 de graad van
baccalaureus in de theologie verwierf. Na gedurende enige maanden
kapelaan te zijn geweest in Kruisland, werd hij op 31-3-1894 benoemd
tot leraar aan het klein-seminarie Ypelaar te Ginneken. Op 27-8-1897
volgde zijn aanstelling als secretaris van het bisdom. Op 17-11-1908
werd hij vicaris-generaal en pastoor van het begijnhof te Breda. Na het
overlijden van mgr. Petrus Leijten werd hij op 8-9-1914 benoemd tot
bisschop van Breda; de bisschopswijding had plaats op 1 november d.a.v.
In 1945 vroeg hij een coadjutor aan, na diens benoeming trok hij zich
in december 1945 grotendeels terug uit het bestuur van het bisdom.&lt;/p&gt;
&lt;p&gt;Reeds als secretaris had hij op het beleid in het diocees een grote
invloed uitgeoefend, want mgr. Leijten, die geen sterke persoonlijkheid
was, liet veel aan hem over. Hij bevorderde toen met name het katholiek
verenigingsleven, dat in het Bredase bisdom nog weinig ontwikkeld was.
Vooral de drankbestrijding had zijn aandacht; in dit verband werkte hij
nauw samen met dr. Ari&amp;euml;ns. Ook toen hij bisschop was ging zijn
belangstelling bijzonder uit naar zaken van organisatorische aard. Hij
richtte talrijke nieuwe parochies op en streefde ernaar iedere parochie
te voorzien van een katholieke school en een katholiek jeugdhuis.&lt;/p&gt;
&lt;p&gt;Hopmans maakte in het dagelijks leven een wat wereldvreemde indruk,
die nog versterkt werd door zijn reeds vroeg optredende neiging om zich
als een oud man voor te doen. Toch waren zijn opvattingen niet zo
conservatief als velen op grond van deze uiterlijke eigenaardigheden
veronderstelden. Wel droeg zijn bestuur een zeer autoritair karakter.
Door een uiterst regelmatige levenswijze, waarin voor ontspanning
hoegenaamd geen plaats was ingeruimd, was hij in staat de administratie
van het bisdom vrijwel geheel in eigen hand te houden. Een zekere
hardheid, met name ten opzichte van de priesters van het bisdom, was
aan zijn optreden aanvankelijk niet vreemd, maar in latere jaren werd
zijn houding duidelijk milder. Ook toonde hij toen een opmerkelijke
bereidheid om initiatieven van anderen over te nemen en te bevorderen;
vooral de sociale en godsdienstige activiteiten van de priester Frans
Frencken vonden in hem een warm voorstander.&lt;/p&gt;
&lt;p&gt;
  &lt;a href='lgedeelte'&gt;L: &lt;/a&gt;
  &lt;em&gt;Onderweg. Weekblad voor het bisdom Breda&lt;/em&gt;

9 (1965) 31 (14 aug.) 1, 4-5.&lt;/p&gt;


&lt;a href=&amp;quot;igedeelte&amp;quot;&gt;I: &lt;/a&gt;
Katholiek Documentatie Centrum te Nijmegen, Collectie personen: afb. 2A3919.&lt;/p&gt;


&lt;p&gt;J.L.M. de Lepper&lt;/p&gt; 
&lt;dtml-var bwn_footer&gt;</text>
  </biography>
</biodes>

