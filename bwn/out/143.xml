<biodes version="1.0">
  <fileDesc>
    <title>Bierens de Haan, Johannes Abraham (1883-1958)</title>
    <ref target="http://resources.huygens.knaw.nl/bwn1880-2000/lemmata/bwn4/bhaanja"/>
    <publisher>
      <name>Biografisch Woordenboek van Nederland:1880-2000</name>
      <ref target="http://resources.huygens.knaw.nl/bwn1880-2000"/>
    </publisher>
  </fileDesc>
  <person>
    <idno type="id">bhaanja</idno>
    <persName><name type="geslachtsnaam">Bierens de Haan</name>, Johannes Abraham</persName>
    <sex value="1"/>
    <event type="birth" when="1883"/>
    <event type="death" when="1958"/>
    <state type="occupation">dierkundige</state>
  </person>
  <biography>
    <graphic url="http://resources.huygens.knaw.nl/bwn1880-2000/lemmata/bwn4/images/images/BHAANJA.jpg"/>
    <text>&lt;dtml-var bwn_header&gt;
 &lt;p class='genealogie'&gt;
  &lt;strong&gt;Bierens de Haan, Johannes Abraham&lt;/strong&gt;, bioloog en dierpsycholoog (Haarlem 17-3-1883 - Siena (Itali&amp;euml;) 13-6-1958). Zoon van Jan Bierens de Haan, theehandelaar, en Louise Leonore
  van Leeuwen.
  
&lt;img src=&amp;quot;images/BHAANJA.jpg&amp;quot; align=&amp;quot;right&amp;quot; BORDER=&amp;quot;0&amp;quot; alt=&amp;quot;afbeelding van Bierens de Haan, Johannes Abraham&amp;quot; class=&amp;quot;bwnimg&amp;quot;&gt;
  
  &lt;/p&gt;
&lt;p&gt;Johan Bierens de Haan groeide op als een van de dertien
    kinderen in een welgesteld, orthodox-protestants gezin. Hij
    bezocht vanaf 1895 het Haarlemse gymnasium en ging vervolgens
    in 1901 aan de Utrechtse universiteit wis- en sterrenkunde
    studeren. Vier jaar later legde hij hierin het kandidaatsexamen
    af. Na het vervullen van zijn militaire dienstplicht besloot
    hij de astronomie vaarwel te zeggen en zich aan de biologie te
    wijden. Deze studie werd op 14 januari 1913 afgesloten met een
    promotie cum laude bij prof. A.A.W. Hubrecht op het
    proefschrift 
    &lt;em&gt;Over homogene en heterogene versmeltingen bij
    Echinidenkiemen&lt;/em&gt;

    , het eerste Nederlandse werk op het gebied van de
    experimentele embryologie, waarvoor hij op het het
    Zo&amp;ouml;logisch Station in Napels onderzoek had gedaan.&lt;/p&gt;
&lt;p&gt;Na zijn promotie was Bierens de Haan van september 1913 tot
    augustus 1914 werkzaam bij het Biologische Versuchsanstalt in
    Wenen. Terug in Nederland diende hij gedurende de Eerste
    Wereldoorlog als eerste luitenant bij het leger te velde, later
    als kapitein bij de Generale Staf. Van 1919 tot 1921 was hij
    als dierkundige verbonden aan de Afdeeling Handelsmuseum van
    het Koloniaal Instituut te Amsterdam. Daarna ging Bierens de
    Haan opnieuw naar het buitenland, ten einde zich op het
    psychologisch instituut van prof. E. Clapar&amp;egrave;de in
    Gen&amp;egrave;ve van 1921 tot 1923 te bekwamen in de
    dierpsychologie.&lt;/p&gt;
&lt;p&gt;Dit toen nog geheel nieuwe vakgebied ontving in Nederland
    grote belangstelling van F.J.J. Buytendijk, tot 1925 hoogleraar
    in de fysiologie en algemene biologie aan de Vrije Universiteit
    te Amsterdam, onder wiens leiding Bierens de Haan na terugkomst
    in Nederland ging werken. Op 14 juli 1924 aanvaardde hij een
    privaatdocentschap in de experimentele zo&amp;ouml;logie aan de
    Universiteit van Amsterdam. Daarmee introduceerde hij de
    dierpsychologie aan een der Nederlandse universiteiten.
    Vijftien jaar lang - tot 1939 - zou hij dit vak doceren.&lt;/p&gt;
&lt;p&gt;De Amsterdamse dierentuin Artis stelde Bierens de Haan in de
    gelegenheid bij een veelheid van dieren waarnemingen te doen en
    gaf hem zelfs een ruimte voor het doen van experimenten. Mede
    op grond van dit onderzoek verscheen er tussen 1927 en 1939 een
    lange reeks van publikaties van zijn hand. Hierin kwamen
    velerlei aspecten van het dierpsychologisch onderzoek aan bod,
    onder meer het vermogen van dieren waar te nemen, vormen te
    onderscheiden en te leren, alsmede het gebruik van werktuigen.
    Vooral het gedrag van apen, halfapen, was- en neusberen werd
    door hem bestudeerd. Het verrichten van dierpsychologische
    experimenten was voor Bierens de Haan evenwel geen doel op
    zichzelf. Het diende om tot een beter begrip te komen van
    doelstelling en methoden van de dierpsychologie. Onderzoek in
    dit vakgebied was tot dan toe in hoofdzaak gebaseerd op
    laboratoriumexperimenten, met als proefdier de witte rat.
    Doordat Bierens de Haan zijn werk echter in een dierentuin, bij
    een grote verscheidenheid aan soorten, kon verrichten, was hij
    in staat de bestaande onderzoeksresultaten op hun waarde te
    testen, met vaak verrassende resultaten. In een gedegen studie,
    
    &lt;em&gt;Labyrinth und Umweg. Ein Kapitel aus der Tierpsychologie&lt;/em&gt;

    , uit 1937 deed hij een poging de resultaten van beide soorten
    van onderzoek te integreren en er een gemeenschappelijke
    verklaring voor te vinden.&lt;/p&gt;
&lt;p&gt;Bierens de Haan heeft zich veel moeite gegeven in
    verscheidene artikelen en voordrachten de dierpsychologie als
    een onafhankelijke tak van de zo&amp;ouml;logie aanvaard te
    krijgen. Binnen de gedragswetenschappen deed hij een poging
    zijn vakgebied te profileren ten opzichte van andere
    benaderingswijzen van diergedrag, zoals die in Nederland
    bijvoorbeeld door A.F.J. Portielje en N. Tinbergen werden
    toegepast. In dit kader besteedde hij bijzonder veel aandacht
    aan het instinctbegrip. In zijn in 1940 gepubliceerde
    hoofdwerk, 
    &lt;em&gt;Die tierischen Instinkte und ihr Umbau durch Erfahrung. Eine
    Einf&amp;uuml;hrung in die allgemeine Tierpsychologie&lt;/em&gt;

    , gaat Bierens de Haan uitvoerig in op de betekenis en inhoud
    van de begrippen 'instinct' en 'intelligentie' bij dieren in
    hun onderlinge wisselwerking en hun betekenis voor het
    begrijpen en verklaren van dierlijke gedragingen. Een populaire
    samenvatting van dit werk verscheen in 1945 onder de titel 
    &lt;em&gt;Instinct en intelligentie bij de dieren&lt;/em&gt;

    .&lt;/p&gt;
&lt;p&gt;In 1938 was Bierens de Haan gekozen tot lid van de
    Hollandsche Maatschappij der Wetenschappen te Haarlem. Na het
    jaar daarop tot secretaris te zijn benoemd begon hij het
    zwaartepunt van zijn bezigheden naar deze functie te verleggen.
    Tot aan zijn dood heeft hij het secretariaat met grote ijver
    vervuld. Als hoogtepunt van zijn activiteiten verscheen in 1952
    het door hem geschreven gedenkboek 
    &lt;em&gt;De Hollandsche Maatschappij der Wetenschappen 1752-1952&lt;/em&gt;

    .&lt;/p&gt;
&lt;p&gt;De organisatorische kwaliteiten van Bierens de Haan werden
    ook elders onderkend. Zo bekleedde hij bestuursfuncties bij
    onder meer de Nederlandsche Dierkundige Vereeniging, de
    Biologische Raad van Nederland, de Nederlandsche
    Alpen-Vereeniging, de Vereeniging 'Hendrick de Keyser', de
    Hollandsche Molen, de Kastelenstichting en vooral de Bond
    Heemschut, waarvan hij in 1940 voorzitter werd.&lt;/p&gt;
&lt;p&gt;Zowel nationaal als internationaal vond Bierens de Haan
    erkenning als een der grondleggers van de dierpsychologie. Bij
    al zijn biologisch-wetenschappelijk werk was hij bovenal een
    echte estheet, een groot kenner en vooral collectioneur van oud
    glaswerk en Japanse prenten. Hij overleed geheel onverwacht
    tijdens een vakantiereis in een hotel in Siena&lt;/p&gt;
&lt;p&gt;
  &lt;a href='agedeelte'&gt;A: &lt;/a&gt;Correspondentie, college-aantekeningen en
  handschriften in Artisbibliotheek te Amsterdam.&lt;/p&gt;
&lt;p&gt;
  &lt;a href='pgedeelte'&gt;P: &lt;/a&gt;Bibliografie van 1913-1952 en van 1953-1957 in het onder L
    genoemd jubileumnummer en in 
    &lt;em&gt;Vakblad voor biologen&lt;/em&gt;

    .&lt;/p&gt;
&lt;p&gt;
  &lt;a href='lgedeelte'&gt;L: &lt;/a&gt;W.S.S. van Benthem Jutting, in jubileumnummer van 
  &lt;em&gt;Archives n&amp;eacute;erlandaises de zoologie&lt;/em&gt;

  10 (1953/1954) 2e suppl. 1-12; H. Engel, in 
  &lt;em&gt;Vakblad voor Biologen&lt;/em&gt;

  38 (1958) 113-114; J.E. de Vos van Steenwijk, 
  &lt;em&gt;Rede, uitgesproken bij de crematie van dr. J.A. Bierens de
  Haan, secretaris van de Hollandsche Maatschappij der
  Wetenschappen, op 26 Juni 1958&lt;/em&gt;

  [Haarlem, 1958]; F.J.E. van Lennep, in 
  &lt;em&gt;Haerlem. Jaarboek 1958&lt;/em&gt;

  (Haarlem, 1959) 21-24; S.P. Bentinck, in 
  &lt;em&gt;Heemschut&lt;/em&gt;

  35 (1958) 55; P. Smit, 
  &lt;em&gt;Artis. Een Amsterdamse tuin&lt;/em&gt;

  (Amsterdam, 1988), vooral 62-63; Ren&amp;eacute; R&amp;ouml;ell, 'Het
  lamarckisme van J.A. Bierens de Haan (1883-1958)', in 
  &lt;em&gt;Tijdschrift voor de geschiedenis der geneeskunde,
  natuurwetenschappen, wiskunde en techniek&lt;/em&gt;

  (1989) 130-148.&lt;/p&gt;
&lt;p&gt;
&lt;a href=&amp;quot;igedeelte&amp;quot;&gt;I: &lt;/a&gt;&lt;i&gt;Persoonlijkheden in het Koninkrijk der Nederlanden in woord en beeld&lt;/i&gt;. Onder hoofdred. van H.P. van den Aardweg (Amsterdam 1938) 146.
&lt;/p&gt;

&lt;p&gt;P. Smit&lt;/p&gt; 
&lt;dtml-var bwn_footer&gt;</text>
  </biography>
</biodes>

