<biodes version="1.0">
  <fileDesc>
    <title>Voerman [sr.], Jan (1857-1941)</title>
    <ref target="http://resources.huygens.knaw.nl/bwn1880-2000/lemmata/bwn3/voerman"/>
    <publisher>
      <name>Biografisch Woordenboek van Nederland:1880-2000</name>
      <ref target="http://resources.huygens.knaw.nl/bwn1880-2000"/>
    </publisher>
  </fileDesc>
  <person>
    <idno type="id">voerman</idno>
    <persName><name type="geslachtsnaam">Voerman [sr.]</name>, Jan</persName>
    <sex value="1"/>
    <event type="birth" when="1857"/>
    <event type="death" when="1941"/>
    <state type="occupation">schilder</state>
  </person>
  <biography>
    <text>&lt;dtml-var bwn_header&gt;
 &lt;p class='genealogie'&gt;
  &lt;strong&gt;Voerman [sr.], Jan&lt;/strong&gt;, kunstschilder (Kampen 25-1-1857 - Hattem 25-3-1941).

  Zoon van Hendrik Voerman, boer, en Geesjen Bos. Gehuwd op
  1-10-1889 met Anna Henrietta Gezina Verkade. Uit dit huwelijk
  werden 4 zoons en 1 dochter geboren.
  

  
  &lt;/p&gt;
&lt;p&gt;Jan Voerman sluit op de lagere school vriendschap met W.B.
    Tholen. Beide jongens tekenen, en door Tholens vader komen zij
    in aanraking met de schilderkunst. Wanneer Jan Voerman van
    school komt gaat hij zijn vader helpen in het boerenbedrijf.
    Naast dat werk op het land wordt Jan al vroeg op kunstzinnige
    wijze door het landschapsbeeld geboeid en tracht hij in dat
    landschap paarden en koeien te tekenen. Tussen 1870 en 1875
    zijn C.H. Hein en F.J. Buytendijk zijn tekenleraren aan de
    stadstekenschool waar Voerman avondlessen volgt. J.D. Belmer,
    tekenleraar aan de HBS in Kampen, leert hem schilderen.&lt;/p&gt;
&lt;p&gt;In 1876 worden de twee vrienden, Tholen en Voerman,
    toegelaten tot de Rijksacademie in Amsterdam, waar zij les
    krijgen van A. Alleb&amp;eacute;. In 1880 onderbreekt Voerman zijn
    studie om gedurende een jaar aan de Antwerpse academie te
    werken onder leiding van K. Verlat. Teruggekeerd in Amsterdam
    krijgt hij gedurende het cursusjaar 1881/ 1882 aan de academie
    een loge om zelfstandig zijn kunst te beoefenen. In 1883
    verlaat hij de academie en gaat hij voor de kunsthandel Buffa
    werken, zonder door een contract gebonden te zijn. Het eerste
    vrije werk verraadt duidelijk invloed van zijn leermeesters
    Alleb&amp;eacute; en Verlat, wat onderwerp, kleurstelling en
    verfbehandeling betreft. Hij schildert interieurs met figuren,
    vooral joden en Jordaantypen, nauwkeurig en met sterke
    clair-obscur werking, waar vooral Verlat voorstander van was.
    Naast deze werken ontstaan impressionistische studies van
    bloemen en van landschappen met vee, die hij o.a. aan de Amstel
    en de Schinkel schildert. De schilderijen die hij aan de hand
    van laatstgenoemde schetsen samenstelt zijn nog op academische
    wijze geschilderd: de kleuren, waaronder witten, diepblauw en
    frisgroen, zijn op een donkere ondergrond aangebracht. Het
    licht-donker karakter blijft gehandhaafd, maar de toets is
    spontaan en bewogen en roept herinnering op aan werk van G.H.
    Breitner of Floris Verster.&lt;/p&gt;
&lt;p&gt;Voerman betrekt in 1885 het vroegere atelier van Jozef
    Israels, Rozengracht 66 in Amsterdam, en raakt in contact met
    vele kunstenaars, zoals A. Verwey, F. van Eeden, E. Karsen, H.
    Boeken, Isaac Israels, Breitner, Verster en J.Th. Toorop. In de
    zomervakantie schildert hij met Tholen in de buurt van Kampen,
    waar hij op de Vloeddijk een pied-&amp;agrave;-terre heeft. In de
    jaren 1887/ 1888 brengt Voerman de zomermaanden in het
    schilderachtige Hattem door. Hij maakt de Amsterdamse schilders
    attent op de schoonheid van dit stadje, dat door zijn toedoen
    zal uitgroeien tot een tijdelijk kunstenaarscentrum. Van 1885
    af, wanneer Voermans Amsterdamse werk vooral gestoffeerde
    stadsgezichten oplevert, wint het vlotte en spontane schilderen
    het van de vroegere nauwgezetheid. De figuren zijn niet meer
    nadrukkelijk uitgewerkt, maar als kleurpartijen in het geheel
    opgenomen. In schilderijen als 
    &lt;em&gt;Noordermarkt, Groenteverkoopsters, Jordaanvrouwtjes&lt;/em&gt;

    en 
    &lt;em&gt;Begrafenis&lt;/em&gt;

    heeft de impressionistische uitvoering van het motief de
    oorspronkelijke strengheid geheel verdrongen. Voerman besteedt
    in die tijd ook bijzondere aandacht aan zijn eigen
    aquareltechniek. In 1889 wordt hij als lid aangenomen van de
    Hollandsche Teeken-Maatschappij, de in 1876 in Den Haag
    opgerichte vereniging die het aquarelleren mede door
    tentoonstellingen stimuleert.&lt;/p&gt;
&lt;p&gt;Na zijn huwelijk in 1889 vestigt Voerman zich definitief in
    Hattem. In het begin zijn er moeilijkheden te overwinnen, omdat
    hij geen goede atelierruimte heeft, en dat komt het werk niet
    ten goede: de aquarellen vallen te donker uit. Zijn omzet loopt
    daardoor terug. Een verzoek van Buffa om 'verkoopbare
    binnenhuisjes' te maken, wijst Voerman van de hand, en hij gaat
    rustig door met zijn eigen onderwerpen, impressies van bloemen
    en landschappen, vooral in waterverf.&lt;/p&gt;
&lt;p&gt;In de jaren negentig komt in Nederland, zoals o.a. ook in
    Frankrijk, een reactie op het impressionisme op gang; in de
    beeldende kunst en letterkunde openbaart zich een streven naar
    meer vergeestelijking. Ook Voerman maakt van 1891 tot 1896 een,
    wat hij zelf noemt, 'theoretische periode' door, waarin hij
    zoekt naar zuiverder kleur en eenvoudiger vormgeving. Vooral
    bloemen zijn geschikt voor zijn experimenten; het
    essenti&amp;euml;le ervan wordt gestileerd en in effen kleurvlakken
    verbeeld, in een strakke vaste dekverftechniek. Ook in zijn
    strenge composities van land, water, wolken en vee zijn de
    kleuren zoveel mogelijk in &amp;eacute;&amp;eacute;n toon gehouden. Voerman
    heeft van 1896 af de beschikking over een geschikte werkruimte
    met voldoende licht. In dat jaar betrekt hij een huis aan de
    Geldersche Dijk, dat hij zelf heeft gebouwd, daarbij met raad
    en daad terzijde gestaan door de architect K.P.C, de Bazel. Het
    huis breidt zich in de loop der jaren uit tot Voermans
    'paradijs', met een eenvoudige boerderij en wat koeienstallen
    in de tuin, met aan de Dijk lage gebouwtjes als
    leerlingenateliers en daarnaast het 'andere huis', waarin
    Voerman twee ateliers heeft. De vrienden uit de Amsterdamse
    tijd zijn altijd welkom, en zo komen o.a. Verwey en Van Beden
    vaak op bezoek. Voerman zelf verlaat Hattem slechts in een
    hoogst noodzakelijk geval. Door de tentoonstellingen bij Buffa
    krijgt Voermans werk vooral na 1897 ruime bekendheid, met als
    gevolg dat vele kunstliefhebbers en verzamelaars hem in Hattem
    bezoeken.&lt;/p&gt;
&lt;p&gt;Ondertussen was hij teruggekeerd tot atmosferisch werk,
    verwant aan dat van de jaren 1885 tot 1891, maar de kleuren
    zijn zuiverder dan vroeger en worden weer in schakeringen
    opgezet. Zijn visie is veranderd en de directe spontane notitie
    van het motief is vervangen door een bezonken verbeelding van
    binnen uit. Van 1905 af schildert Voerman uitsluitend in
    olieverf, nadat hij zich gedurende een jaar geoefend heeft om
    daarin de doorschijnendheid van de aquarel te bereiken. Hij
    glaceert, zet de verf in dunne lagen over elkaar, en bereikt
    daarmee het gewenste transparante resultaat. Het gladde
    verfopper vlak doet als gepolijst aan en wekt soms de indruk
    van email of Japans lakwerk. Voerman heeft nu zijn manier
    gevonden om zijn geliefde IJsselland in al zijn glans en
    klaarheid tot uitdrukking te brengen en begint een lange reeks
    weide- en riviergezichten, die hem een geheel eigen plaats in
    de Nederlandse schilderkunst heeft bezorgd. In eindeloze
    kleurvariaties geeft hij de sterk wisselende stemmingen van het
    typisch Nederlandse rivierlandschap weer, in de meest
    uiteenlopende fasen van volmaakte rust tot felle bewogenheid.
    Voerman werkt tot 1935, dan worden zijn ogen te zwak om te
    schilderen. Het verhindert hem niet te blijven genieten van
    stemming en kleurenpracht van het nabij gelegen bos en van de
    wolkenluchten boven de IJssel.&lt;/p&gt;
&lt;p&gt;
  &lt;a href='pgedeelte'&gt;P: &lt;/a&gt;Zie voor overzicht van werken het onder L genoemd boek van
    Anna Wagner.&lt;/p&gt;
&lt;p&gt;
  &lt;a href='lgedeelte'&gt;L: &lt;/a&gt;A. Plasschaert, 'J, Voerman', in 
  &lt;em&gt;Elsevier's Ge&amp;iuml;llustreerd Maandschrift&lt;/em&gt;

  8 (1898) XV, 1-22; W. Steenhoff, 'J. Voerman', in 
  &lt;em&gt;Het schildersboek.&lt;/em&gt;

  Uitg. onder toezicht van M. Rooses (Amsterdam, 1900) I V, 
  &lt;em&gt;197-215; Moderne kunstwerken&lt;/em&gt;

  4 (1906) afl. 9, afb. 65-72; J. Havelaar, 'Jan Voerman in zijn
  tijd', in 
  &lt;em&gt;Onze eeuw&lt;/em&gt;

  9 (1909) I, 371-391; Overzicht van werk en tentoonstellingen in
  Anna Wagner, 
  &lt;em&gt;Jan Voerman, IJsselschilder&lt;/em&gt;

  (Wageningen, 1977); Leo Boudewijns, Henk van Ulsen, 
  &lt;em&gt;Broeden op een wolk. Jan Voerman, schilder 1857-1941&lt;/em&gt;

  (Veenendaal, 1987).&lt;/p&gt;
&lt;p&gt;Anna Wagner&lt;/p&gt; 
&lt;dtml-var bwn_footer&gt;</text>
  </biography>
</biodes>

