<biodes version="1.0">
  <fileDesc>
    <title>Koopmans, Johan Gerbrand (1900-1958)</title>
    <ref target="http://resources.huygens.knaw.nl/bwn1880-2000/lemmata/bwn2/koopmans"/>
    <publisher>
      <name>Biografisch Woordenboek van Nederland:1880-2000</name>
      <ref target="http://resources.huygens.knaw.nl/bwn1880-2000"/>
    </publisher>
  </fileDesc>
  <person>
    <idno type="id">koopmans</idno>
    <persName><name type="geslachtsnaam">Koopmans</name>, Johan Gerbrand</persName>
    <sex value="1"/>
    <event type="birth" when="1900"/>
    <event type="death" when="1958"/>
    <state type="occupation">econoom</state>
  </person>
  <biography>
    <text>&lt;dtml-var bwn_header&gt;
 &lt;p class='genealogie'&gt;
  &lt;strong&gt;Koopmans, Johan Gerbrand&lt;/strong&gt;, monetair theoreticus en hoogleraar (Haarlem 9-8-1900 - Amsterdam 25-12-1958).

Zoon van Gerbrand Carel Adrien Koopmans, levensverzekeringswiskundige,
en Emma Loreij. Gehuwd op 25-4-1946 met Wilhelmina ten Bokkel Huinink.
Uit dit huwelijk werden geen kinderen geboren.



&lt;/p&gt;
&lt;p&gt;Koopmans was telg uit een Fries geslacht van kooplieden,
doopsgezinde predikanten, kerkelijke hoogleraren en
assurantiemakelaars, dat zich in de Napoleontische tijd vestigde in
Amsterdam. Koopmans bezocht in Den Haag, waar zijn ouders sinds 1903
woonden, het Stedelijk Gymnasium (thans Gymnasium Haganum). Van 1918
tot 1921 studeerde hij rechten in Leiden, waar hij de meestertitel
behaalde. Een aansluitende studie gedurende 1921-1922 aan de
Nederlandsche Handels-Hoogeschool te Rotterdam werd bekroond met een
diploma handelseconomie. Gedurende 1924-1928 was hij werkzaam bij de
Amsterdamse assurantiefirma Blom &amp;amp; Van der Aa. In 1928 nam hij
ontslag om zich geheel aan zijn studie te kunnen wijden. Intussen
debuteerde hij in 
&lt;em&gt;De Economist&lt;/em&gt;

van 1925 met een artikel 'De zin der bankpolitiek', waarin hij
zich scherp keerde tegen de opvatting van J. A. Schumpeter dat monetair
conjunctuurbeleid ongewenst zou zijn. In navolging van 
&lt;em&gt;A tract on monetary reform&lt;/em&gt;

(London, 1923) van J. M. Keynes ziet Koopmans stabilisatie van de
prijzen als de voornaamste doelstelling van de geldpolitiek van de
centrale bank. Mede be&amp;iuml;nvloed door de Zweedse school van K.
Wicksell - tot wiens volgeling Koopmans gerekend mag worden - en een
kritiek van S. Posthuma in 
&lt;em&gt;De Economist&lt;/em&gt;

van 1926 herroept hij deze norm en kiest hij voor het criterium van een
neutrale geldvoorziening. Hiermede wordt bedoeld een zodanige
geldpolitiek dat de afloop van het economisch proces in een
geldgebruikende economie niet afwijkt van die in een uitsluitend op
directe ruil gebaseerde volkshuishouding. De uitwerking van deze
neutraliteitsconceptie houdt Koopmans geruime tijd bezig. De
belangrijkste vrucht van dit denken is het opstel 'Zum Problem des
&amp;quot;neutralen&amp;quot; Geldes', dat opgenomen is in de bundel 
&lt;em&gt;Beitr&amp;auml;ge zur Geldtheorie.&lt;/em&gt;

Hrsg. von F.A. Hayek (Wien, 1933) 211-359. Met dit opstel verwierf
Koopmans internationale erkenning als geldtheoreticus. Het opstel is
een bekorte versie van zijn omstreeks 1930 gereedgekomen dissertatie,
die hij om niet achterhaalde redenen nimmer heeft verdedigd.&lt;/p&gt;
&lt;p&gt;In 1933 aanvaardt Koopmans de functie van secretaris bij de
Nederlandse Organisatie van de Internationale Kamer van Koophandel.
Deze werkkring bood hem royaal de gelegenheid zijn in voorgaande jaren
gelegde internationale contacten verder te verdiepen. In 1936 verbleef
hij met een stipendium van de Rockefeller Foundation in Stockholm en
aan de London School of Economies. Hij publiceerde gedurende deze jaren
voorts een aantal journalistieke bijdragen in het weekblad 
&lt;em&gt;Economisch-Statistische Berichten.&lt;/em&gt;
&lt;/p&gt;
&lt;p&gt;In 1939 werd Koopmans benoemd tot gewoon hoogleraar in de openbare
financi&amp;euml;n aan de Nederlandsche Economische Hoogeschool in
Rotterdam. Hij aanvaardde dit ambt op 17 oktober 1939 met een rede over

&lt;em&gt;De betrekkingen tusschen overheidshuishouding en
volkshuishouding.&lt;/em&gt;

Deze rede was voor velen een openbaring en een eerste kennismaking met
de moderne macro-&amp;eacute;conomie van Keynes. Koopmans zou, met een korte
onderbreking tijdens de oorlog, tot 1954 hoogleraar in Rotterdam
blijven.&lt;/p&gt;
&lt;p&gt;Gedurende de oorlogsjaren maakte Koopmans - samen met de latere
president van De Nederlandsche Bank M.W. Holtrop en de latere
bankdirecteur S. Posthuma - deel uit van de onder voorzitterschap van
prof. G.A.P. Weyer bijeenkomende studiecommissie van de Nederlandse
Maatschappij voor Nijverheid en Handel. Deze commissie bestudeerde de
mogelijkheden het door de oorlog verbroken financi&amp;euml;le evenwicht te
herstellen. Minister P. Lieftinck koos het desbetreffende rapport,
uitgebracht in 1945, tot uitgangspunt van de befaamde geldsanering uit
september 1945. Koopmans raakte eveneens betrokken bij de voorbereiding
van de vermogensaanwasheffing van 1946 en de werkzaamheden van de Raad
voor het Rechtsherstel, afdeling Effectenregistratie. Hij vond hiervoor
de tijd doordat in 1946, op eigen verzoek, zijn ordinariaat werd
omgezet in een extraordinariaat. Koopmans' intellectuele en
praktische bijdrage aan de oplossing van de naoorlogse financi&amp;euml;le
en monetaire problemen kreeg wetenschappelijke erkenning door zijn
benoeming in 1946 tot lid van de Koninklijke Nederlandse Akademie van
Wetenschappen.&lt;/p&gt;
&lt;p&gt;In 1954 verruilde Koopmans, tot verrassing van vele collega's in
Rotterdam, zijn extraordinariaat aan de Nederlandse Economische
Hogeschool voor een ordinariaat in de staathuishoudkunde aan de
juridische faculteit van de Universiteit van Amsterdam. Hij volgde F.
de Vries op. Op 14 februari 1955 aanvaardde hij zijn ambt met een rede
over 
&lt;em&gt;De budgetvergelijking als verbindingsschakel tussen micro- en
macro-&amp;eacute;conomie.&lt;/em&gt;

Kort tevoren had Koopmans voor het grote publiek van zich doen horen
door zijn kritiek in 
&lt;em&gt;Economisch-Statistische Berichten&lt;/em&gt;

van 1953 op de bepaling van het prijsindexcijfer door het Centraal
Bureau voor de Statistiek. Eveneens aandacht trok Koopmans'
bespreking van het 
&lt;em&gt;Bankverslag 1953.&lt;/em&gt;

Deze bespreking vormde het begin van een vruchtbare polemiek in 
&lt;em&gt;Economisch-Statistische Berichten&lt;/em&gt;

tussen economen als Holtrop, J. Tinbergen en H.J. Witteveen over de
merites van de monetaire analyse van De Nederlandsche Bank. Opvallend
en nog steeds actueel is ten slotte Koopmans' opstel over 'De
taak van de economische politiek bij de bestrijding van het dreigende
wereld-energietekort', in 
&lt;em&gt;Bevolkingsgroei en energie-verbruik&lt;/em&gt;

(Assen, 1958) 81-108, dat kort voor zijn overlijden verscheen.&lt;/p&gt;
&lt;p&gt;Koopmans was een eminent geleerde en een singuliere, wat
wereldvreemde, persoonlijkheid. Zijn werk valt op door uiterst
verfijnde systematiek, waarin elke theoretisch denkbare mogelijkheid
grondig wordt geanalyseerd. Hoewel hij wiskundig ongetwijfeld
autodidact was, is zijn werkwijze die van de wiskundige. Koopmans
voelde zich in zijn jonge jaren aangetrokken tot de wiskundige
economie. Zijn artikelenserie over 'De mogelijkheid van een
meervoudig economisch evenwicht', verschenen in 
&lt;em&gt;De Economist&lt;/em&gt;

van 1932, legt hiervan getuigenis af. Als hoogleraar in Rotterdam waren
zijn werkcolleges befaamd als leerstoel in analytisch denken. Als
monetair denker heeft hij een grote invloed uitgeoefend op de
wetenschappelijke fundering van de monetaire politiek in Nederland.
Opvallend is dat hij zich immer afzijdig hield van discussies over
actuele economische vraagstukken. Evenzeer opvallend is zijn
betrokkenheid bij de in 1956 gestichte NV &amp;quot;De Waerdije&amp;quot;,
Maatschappij van Levensverzekering op basis van Belegging in Aandeelen,
te Rotterdam. De grondslag hiervan lag mede in Koopmans artikel over
'Een verstopte bron van risicodragend kapitaal?', in 
&lt;em&gt;Economisch-Statistische Berichten&lt;/em&gt;

van 1950.&lt;/p&gt;
&lt;p&gt;
  &lt;a href='agedeelte'&gt;A: &lt;/a&gt;Collectie-Koopmans in het archief van De Nederlandsche Bank
NV.&lt;/p&gt;
&lt;p&gt;
  &lt;a href='pgedeelte'&gt;P: &lt;/a&gt;Bibliografie van Koopmans en selectie uit Koopmans werk in
onderstaande bundel.&lt;/p&gt;
&lt;p&gt;
  &lt;a href='lgedeelte'&gt;L: &lt;/a&gt;J. Zijlstra, 'Prof. mr. J.G. Koopmans', in 
&lt;em&gt;Neutraal geld. Een keuze uit de geschriften van prof. mr. J.G.
Koopmans.&lt;/em&gt;

Onder red. van M.M.G. Fase et al. (Leiden, 1982 [i.e. 1983]) IX-XII;
M.M.G. Fase, 'J.G. Koopmans (1900-1958): een denker over
economische samenhangen en neutraal geld', 
&lt;em&gt;ibidem,&lt;/em&gt;

XIII-XXXIX; idem, 'The 1930 correspondence between Koopmans,
Robertson and Gregory', in 
&lt;em&gt;De Economist&lt;/em&gt;

131 (1983) 305-343.&lt;/p&gt;
&lt;p&gt;M.M.G. Fase&lt;/p&gt; 
&lt;dtml-var bwn_footer&gt;</text>
  </biography>
</biodes>

