<biodes version="1.0">
  <fileDesc>
    <title>Becker, Bruno Oscar (1885-1968)</title>
    <ref target="http://resources.huygens.knaw.nl/bwn1880-2000/lemmata/bwn5/becker"/>
    <publisher>
      <name>Biografisch Woordenboek van Nederland:1880-2000</name>
      <ref target="http://resources.huygens.knaw.nl/bwn1880-2000"/>
    </publisher>
  </fileDesc>
  <person>
    <idno type="id">becker</idno>
    <persName><name type="geslachtsnaam">Becker</name>, Bruno Oscar</persName>
    <sex value="1"/>
    <event type="birth" when="1885"/>
    <event type="death" when="1968"/>
    <state type="occupation">historicus</state>
  </person>
  <biography>
    <graphic url="http://resources.huygens.knaw.nl/bwn1880-2000/lemmata/bwn5/images/images/becker.jpg"/>
    <text>&lt;dtml-var bwn_header&gt;
 &lt;p class='genealogie'&gt;
  &lt;strong&gt;Becker, Bruno Oscar&lt;/strong&gt; [Bruno Borisovitsj], historicus en slavist (Sint Petersburg (Rusland) 15/27-3-1885 - Amsterdam 20-3-1968). Zoon van Benno Becker, zakenman, en Sophie Blumenthal. Gehuwd
  op 20-12-1913 met Katharina Arens (1880-1962). Uit dit huwelijk
  werd 1 dochter geboren. Bij 
  &lt;em&gt;Wet&lt;/em&gt;

  20-12-1935 (
  &lt;em&gt;Staatsblad&lt;/em&gt;

  nr. 773/35) genaturaliseerd tot Nederlander.
  

  
  &lt;/p&gt;
&lt;p&gt;
  &lt;img class='bwnimg' BORDER='0' align='right' src='images/becker.jpg' alt='afbeelding van Becker, Bruno Oscar'&gt;Als zoon van Duits-Russische ouders van luthersen huize
    bezocht Bruno Becker het hervormd gymnasium, de Schule der
    reformierten Gemeinde, in zijn geboorteplaats. Na het
    eindexamen ging hij in 1903 oude talen studeren aan de
    universiteit van Sint Petersburg. Om hem verwijderd te houden
    van de revolutie van 1905 stuurde zijn vader hem een half
    jaar voor studie naar Londen. Hier kwam hij in aanraking met
    de marxistische literatuur en vatte hij belangstelling op
    voor de sociaal-democratie.&lt;/p&gt;
&lt;p&gt;Na terugkeer in Sint Petersburg begon Becker aan een
    studie nieuwe geschiedenis, die hij in 1908 voltooide. Ter
    voorbereiding op zijn promotie werd hij 'aspirant'.
    Tegelijkertijd was hij in 1908 enige tijd leraar oude talen
    in het nabij de Russische hoofdstad gelegen Tsarskoje Selo,
    en van 1910 tot 1912 leraar geschiedenis aan een gymnasium in
    Sint Petersburg. In 1911 behaalde hij het magister-examen en
    een jaar later promoveerde hij op een proefschrift over de
    Duitse humanist en reformator Sebastian Franck.&lt;/p&gt;
&lt;p&gt;Becker werd sterk geboeid door het 16de-eeuwse humanisme
    en de idee van religieuze verdraagzaamheid. Na eerder
    studiereizen te hebben gemaakt naar G&amp;ouml;ttingen en Bonn
    (1907) en Rome (1909/1910) kwam hij in mei 1913 met een beurs
    van de Russische regering naar Nederland voor
    archiefonderzoek naar Dirck Volckertsz. Coornhert. Aan de
    hand van diens geschriften had Becker zich het 16de-eeuwse
    Nederlands eigen gemaakt, maar toen hij dit hier ook als
    spreektaal gebruikte, leidde dat tot verbaasde reacties. In
    mei 1915, tijdens de Eerste Wereldoorlog, keerde hij naar
    zijn vaderland terug.&lt;/p&gt;
&lt;p&gt;Becker werd vervolgens privaatdocent in de 16de-eeuwse
    geschiedenis aan de universiteit van Petrograd, zoals Sint
    Petersburg sinds het begin van de oorlog werd genoemd. Zijn
    openbare les was gewijd aan de Fransman Sebastianus
    Castellio, een derde humanist en reformator die zijn aandacht
    had getrokken. Naast dit wetenschappelijke werk leverde ook
    Becker zijn bijdrage aan de oorlogsinspanning door in dienst
    van de Russische regering overzichten van berichten uit
    buitenlandse kranten samen te stellen. Verder trad hij, na de
    - door hem toegejuichte - val van het tsaristische regime,
    vanaf augustus 1917 op als secretaris van het Commissariaat
    voor de Voedselvoorziening. Ondanks zijn kritische houding
    tegenover de machtsovername door de bolsjewistische partij in
    november 1917 werd hij het jaar daarop toch aangesteld als
    chef voor de buitenlandse handel in het Commissariaat van
    Bevoorrading en Distributie van het Noordelijke Gebied.
    Tevens leidde hij enige tijd het Centraal Informatiebureau te
    Petrograd.&lt;/p&gt;
&lt;p&gt;In 1920 werd Becker hoogleraar in de vroeg-moderne, vanaf
    1921 in de nieuwste geschiedenis aan de universiteit van
    Petrograd. Na het uitbreken van de oorlog met Polen werd hij
    in juli 1920 naar het front gestuurd om lezingen te houden
    voor soldaten van het Rode Leger. Toen de bevelhebbend
    generaal echter vernam dat deze de 16de-eeuwse Duitse mystiek
    tot onderwerp hadden, werd hij in oktober al weer op de trein
    terug gezet. In verband met de moeilijke levensomstandigheden
    in het door oorlog, revolutie en economische malaise
    verscheurde Rusland vertrok Beckers vrouw met hun vierjarige
    dochtertje in de zomer van 1921 om gezondheidsredenen
    tijdelijk naar Duitsland. Een jaar later, in de zomer van
    1922, nam Becker verlof van de universiteit en reisde hen
    achterna, niet beseffend dat hij zijn vaderland nooit meer
    terug zou zien.&lt;/p&gt;
&lt;p&gt;In oktober 1922 vestigde Becker zich met vrouw en kind in
    Amsterdam. Hij kon zich hier weer volop aan het
    Coornhert-onderzoek wijden, hetgeen zijn neerslag vond in een
    reeks publicaties. Het gezin had het niet breed in Nederland.
    Het moest zien rond te komen van het inkomentje dat mevrouw
    Becker bij een bank verdiende, aangevuld met het geld dat
    Becker zelf binnenbracht met het houden van lezingen en het
    schrijven van artikelen over Russische onderwerpen en met het
    geven van Russische les. Hun levensomstandigheden werden iets
    rianter door Beckers benoeming in maart 1930 tot bijzonder
    hoogleraar in de Oost-Europese cultuurgeschiedenis aan de
    Universiteit van Amsterdam. Op zijn eerste college verscheen
    hij, naar Russische gewoonte, in rok, en door zijn geestdrift
    duurde het, in plaats van de voorgeschreven drie kwartier,
    wel drie uur. Overigens sprak Becker met een zo zwaar accent
    dat hij moeilijk was te volgen. Aangezien zijn leeropdracht
    in de praktijk neerkwam op het doceren van Russische
    geschiedenis, taal- en letterkunde, bleef er voor Becker -
    van huis uit geen slavist - vrijwel geen tijd meer over voor
    onderzoek op het gebied van het 16de-eeuwse humanisme. Zijn
    plan de biografie van Coornhert te schrijven kon hij daardoor
    niet uitvoeren.&lt;/p&gt;
&lt;p&gt;Beckers maatschappelijke betrokkenheid leidde in de jaren
    dertig tot het lidmaatschap van het Comit&amp;eacute; van
    Waakzaamheid van anti-nationaal-socialistische intellectuelen
    en van de Commissie 'Hulp aan Spanje' tijdens de Spaanse
    burgeroorlog. Na Hitlers aanval op de Sovjetunie in juni 1941
    werd Becker - sinds 1935 Nederlands staatsburger - in Den
    Haag door de Duitsers aan een lang en vernederend verhoor
    onderworpen, doch verder liet men hem, ondanks zijn joodse
    grootmoeder, met rust. Tijdens de bezetting nam hij bij
    ondergedoken studenten thuis clandestien tentamens af.&lt;/p&gt;
&lt;p&gt;In juli 1945 werd Beckers leerstoel omgezet in een gewoon
    hoogleraarschap in de Russische geschiedenis, taal- en
    letterkunde. Drie jaar later werd hij tevens directeur van
    het nieuwe Rusland-Instituut - sinds 1961 Oost-Europa
    Instituut - van de Universiteit van Amsterdam, waar men zich
    zou toeleggen op de bestudering van de geschiedenis,
    politiek, cultuur en economie van de Sovjetunie. Bovendien
    kreeg Becker de opdracht om aan de Politiek-Sociale Faculteit
    het nieuwe vak Ruslandkunde te gaan doceren. Door deze
    veelheid van activiteiten geldt Becker als de vader van de
    Nederlandse slavistiek. Een aantal van zijn leerlingen -
    onder wie J.W. Bezemer, C.L. Ebeling en K. van het Reve - zou
    later sleutelposities innemen in de slavistiek in Nederland
    en daarbuiten.&lt;/p&gt;
&lt;p&gt;In maart 1955 ging Becker met emeritaat. Voortaan kon hij
    zich weer volledig wijden aan de studie van de 16de-eeuwse
    humanisten. Hij zette zich in het bijzonder aan de uitgave
    van een in 1938 door hemzelf in Rotterdam ontdekt Latijns
    manuscript van Castellio, dat in 1971 postuum zou worden
    gepubliceerd. In 1964 ontdekte Becker in Wenen nog een
    fragment van een Latijnse brief van Franck aan Johannes
    Campanus. Gezondheidsproblemen verhinderden hem tot zijn
    spijt en ergernis de vele publicaties die hij zich had
    voorgenomen metterdaad te schrijven. Hij overleed in 1968,
    kort voor zijn 83ste verjaardag.&lt;/p&gt;
&lt;p&gt;Beckers leven kreeg door revolutie en emigratie een
    onverwachte loop. Hij was een historicus die, door de
    omstandigheden gedwongen, het grootste deel van zijn loopbaan
    als slavist werkzaam was. Terwijl hij zich ten doel had
    gesteld om in Rusland de Europese geestesgeschiedenis van de
    16de eeuw te bestuderen, moest hij in Nederland over zijn
    vaderland, Rusland, onderricht geven. Als slavist deed Becker
    - anders dan als historicus - vrijwel geen origineel
    onderzoek. Hij was v&amp;oacute;&amp;oacute;r alles een docent, die zich
    echter ook tot het uiterste voor zijn leerlingen inspande.
    Vakkennis stond bij Becker voorop. Zijn acribie was
    spreekwoordelijk; zo nam hij eens, om &amp;eacute;&amp;eacute;n citaat
    thuis te brengen, het gehele werk van Aristoteles door.
    Becker bezat een uitzonderlijke werkkracht, en de enige
    ontspanning die hij zichzelf gunde, was de wekelijkse
    turnavond bij de Amsterdamse vereniging 'Olympia'. Zijn
    kleine, gespierde gestalte dankte hij aan zijn liefde voor
    deze sport, die hij al vanaf zijn twaalfde beoefende.&lt;/p&gt;
&lt;p&gt;Als overtuigd humanist was Becker vanaf de oprichting in
    februari 1946 lid van het Humanistisch Verbond. In politiek
    opzicht gaf hij blijk van dezelfde objectiviteit en
    terughoudendheid in het naar voren brengen van eigen
    overtuigingen die hij ook in zijn wetenschappelijk werk aan
    de dag legde. Zo heeft hij nooit geageerd tegen het bewind in
    de Sovjetunie. Het adagium van Spinoza dat hij in dit verband
    aanhaalde - 'Men moet over de menschelijke handelingen niet
    lachen, niet treuren, ze ook niet verfoeien, maar begrijpen'
    (
    &lt;em&gt;De Russische revolutie en de Parijsche Commune van
    1871&lt;/em&gt;

    (Groningen 1930) 21) -, was ook het zijne.&lt;/p&gt;
&lt;p&gt;
  &lt;a href='agedeelte'&gt;A: &lt;/a&gt;Archief-B.O. Becker in het Oost-Europa Instituut van
  de Universiteit van Amsterdam; archief-B.O. Becker in de
  Universiteitsbibliotheek van Amsterdam; dossier-B.O. Becker in
  het archief van de faculteit der Letteren van de Universiteit
  van Amsterdam.&lt;/p&gt;
&lt;p&gt;
  &lt;a href='pgedeelte'&gt;P: &lt;/a&gt;
    Lijst van voornaamste geschriften in de onder L genoemde
    publicatie van Bonger, 85-87. Verder: A.I. Molok, 
    &lt;em&gt;Narodnoje prosvesjtsjeni&amp;euml; vo vremja Parizjskoj
    Kommoeny 1871 goda&lt;/em&gt;

    (
    &lt;em&gt;Volksonderricht ten tijde van de Parijse Commune van
    1871&lt;/em&gt;

    ). Onder red. en met een voorw. van B.B. Becker (Moskou
    [etc.] 1922); 'Uit de herinneringen van een &amp;quot;hooggeleerden&amp;quot;
    turner', in 
    &lt;em&gt;Jubileumboek van de turnvereeniging Olympia&lt;/em&gt;

    (Amsterdam 1938) 24-25.&lt;/p&gt;
&lt;/p&gt;
&lt;p&gt;
  &lt;a href='lgedeelte'&gt;L: &lt;/a&gt;T. Eekman, 'Huldiging van prof.dr. B. Becker', in 
  &lt;em&gt;Folia Civitatis&lt;/em&gt;

  , 2-4-1955; K. van het Reve, 'Rus, leraar van hoogleraren', in 
  &lt;em&gt;Het Parool&lt;/em&gt;

  , 27-3-1965; H. Bonger, in 
  &lt;em&gt;Jaarboek van de Maatschappij der Nederlandse Letterkunde te
  Leiden 1971-1972&lt;/em&gt;

  (Leiden 1973) 77-87; J. Pama, De onwaardeerlijke Becker
  [Uitgave in eigen beheer] (Amsterdam 1991); J.W. Bezemer,
  'Bruno Becker. Een Russische wereldburger', in 
  &lt;em&gt;In de zevende. De eerste lichting hoogleraren aan de
  Politiek-Sociale Faculteit te Amsterdam.&lt;/em&gt;

  Onder red. van J. Goudsblom [e.a.] (Amsterdam 1998)
  38-48.&lt;/p&gt;
&lt;p&gt;
  &lt;a href='igedeelte'&gt;I: &lt;/a&gt;

  Foto in bezit van K. en J. van het Reve te Amsterdam [Foto door
  Studio Heno te Amsterdam]&lt;/p&gt;
&lt;p&gt;M.C. Jansen&lt;/p&gt; 
&lt;dtml-var bwn_footer&gt;</text>
  </biography>
</biodes>

