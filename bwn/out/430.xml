<biodes version="1.0">
  <fileDesc>
    <title>Dommelen, Isidore Louis Bernard Edmon van (1883-1934)</title>
    <ref target="http://resources.huygens.knaw.nl/bwn1880-2000/lemmata/bwn5/dommelen"/>
    <publisher>
      <name>Biografisch Woordenboek van Nederland:1880-2000</name>
      <ref target="http://resources.huygens.knaw.nl/bwn1880-2000"/>
    </publisher>
  </fileDesc>
  <person>
    <idno type="id">dommelen_5</idno>
    <persName><name type="geslachtsnaam">Dommelen</name>, Isidore Louis Bernard Edmon van</persName>
    <sex value="1"/>
    <event type="birth" when="1883"/>
    <event type="death" when="1934"/>
    <state type="occupation">acteur</state>
  </person>
  <biography>
    <graphic url="http://resources.huygens.knaw.nl/bwn1880-2000/lemmata/bwn5/images/images/dommelen.jpg"/>
    <text>&lt;dtml-var bwn_header&gt;
 &lt;p class='genealogie'&gt;
  &lt;strong&gt;Dommelen, Isidore Louis Bernard Edmon van&lt;/strong&gt;, (artiestennaam &lt;b&gt;Lou Tellegen&lt;/b&gt;), 
acteur (Sint-Oedenrode (N.Br.) 26-11-1883 - Los Angeles (Californi&amp;euml;, Verenigde Staten) 29-10-1934). 
Zoon van Isidor Louis Bernard Edmon Tellegen, tweede luitenant
  der infanterie, uit een buitenechtelijke relatie met Anna Maria
  van Dommelen. Gehuwd in 1903 met Jeanne de Brouck&amp;egrave;re (?-?),
  beeldend kunstenares. Uit dit huwelijk werd 1 dochter geboren. Na
  echtscheiding (1905) gehuwd op 8-2-1916 met Geraldine Farrar
  (1882-1967), operazangeres en filmactrice. Dit huwelijk bleef
  kinderloos. Na echtscheiding (maart 1924) gehuwd in 1924 met
  Isabelle Dilworth (artiestennaam Nina Romano) (?-?), actrice. Uit
  dit huwelijk werd 1 zoon geboren. Na echtscheiding (1928) gehuwd
  in maart 1930 met Eve Casanova (artiestennaam) (?-?),
  revuedanseres en actrice. Dit huwelijk, dat omstreeks 1932 werd
  ontbonden, bleef kinderloos. Omstreeks 1913 verkreeg hij de
  Amerikaanse nationaliteit.
  

  

  
  &lt;/p&gt;
&lt;p&gt;
  &lt;img class='bwnimg' BORDER='0' align='right' src='images/dommelen.jpg' alt='afbeelding van Dommelen, Isidore Louis Bernard Edmon van'&gt;Lou van Dommelen was een buitenechtelijk kind, zoveel is
    zeker. Bij zijn geboorte kreeg hij de voornamen van zijn vader
    en de achternaam van zijn moeder. Maar dit is tegelijk ook het
    enige dat over zijn jonge jaren onomstotelijk vaststaat. In
    zijn memoires zijn feit en fictie onmogelijk te scheiden. Zelf
    beweerde Lou Spartaans te zijn opgevoed door een
    collega-officier van zijn vader in Amsterdam. Hij zou er zijn
    onverschrokken persoonlijkheid en atletische lichaamsbouw aan
    te danken hebben. Met zijn rijzige gestalte en knappe, donkere
    uiterlijk trok hij al vroeg de aandacht van vrouwen &amp;egrave;n
    mannen. Van deze fysieke aantrekkingskracht was hij zich
    terdege bewust, en zijn leven lang zou hij proberen er gebruik
    van te maken.&lt;/p&gt;
&lt;p&gt;Naar eigen zeggen verliet Lou Tellegen - zoals hij zich ging
    noemen - omstreeks 1898 Nederland en zwierf hij door Rusland,
    Polen en Duitsland, de kost verdienend met baantjes als
    colporteur, smid, timmerman, huisschilder en circusacrobaat.
    Een Hongaarse toneelspeelster, een van de vele vrouwen met wie
    hij in deze jaren een affaire had, zou bij hem de liefde voor
    het acteren hebben wakker geroepen. Toen Tellegen omstreeks de
    eeuwwisseling naar Nederland terugkeerde, vond hij werk bij het
    pas opgerichte Rotterdamsch Tooneelgezelschap van Dieck van
    Eysden. Zijn engagement daar duurde echter niet lang, zoals
    vrijwel niets wat hij in zijn leven ondernam lang zou duren, en
    in 1902 besloot hij zijn geluk opnieuw in het buitenland te
    beproeven.&lt;/p&gt;
&lt;p&gt;Tellegen was enige tijd kunstenaarsmodel, eerst in Brussel
    en daarna in Parijs, waar hij - afgaande op zijn memoires -
    omstreeks 1903 gedurende enkele maanden het exclusieve model
    van de Franse beeldhouwer Auguste Rodin zou zijn geweest. In
    een van de Parijse studio's en acad&amp;eacute;mies waar hij daarna
    poseerde, ontmoette Tellegen de kunststudente Jeanne de
    Brouck&amp;egrave;re, telg uit een gefortuneerde Belgische familie,
    met wie hij in het huwelijk trad, een huwelijk dat slechts twee
    jaar standhield.&lt;/p&gt;
&lt;p&gt;Jeanne moedigde haar echtgenoot aan om - ondanks zijn zware
    Hollandse accent - de toneelopleiding te volgen aan het
    prestigieuze Conservatoire nationale de Musique et de
    D&amp;eacute;clamation in Parijs. De vijf jaren die hierop volgden,
    werden - als men tenminste Tellegen zelf mag geloven -
    gekenmerkt door voor- en tegenspoed, verre en avontuurlijke
    reizen en een afwisselend liefdesleven. Tussen 1905 en 1910 zou
    hij niet alleen in gerenommeerde Franse toneelgezelschappen
    hebben gespeeld, maar ook in derderangs vaudevilles. Hij zou
    zowel de eigenaar zijn geweest van een Italiaanse villa als
    nachtenlang op banken in het park hebben moeten slapen. Naar
    eigen zeggen trok hij in 1909/1910 gedurende elf maanden geheel
    alleen onder barre omstandigheden door het Braziliaanse
    regenwoud om uiteindelijk als stoker in het ruim van een
    vrachtschip naar Frankrijk terug te keren.&lt;/p&gt;
&lt;p&gt;In Parijs werd Tellegen onder de aandacht gebracht van Sarah
    Bernhardt. De toen 66-jarige actrice raakte zo onder de
    bekoring van zijn knappe uiterlijk dat zij hem opnam in haar
    ensemble, zijn matige acteertalent gemakshalve negerend. De
    veertig jaar jongere Tellegen werd haar vaste tegenspeler
    &amp;egrave;n haar minnaar. In 1910/1911 nam Bernhardt hem mee op een
    langdurige tournee door de Verenigde Staten. Zijn Hollandse
    accent viel hier weliswaar minder op dan bij terugkeer in de
    Parijse theaters, maar zijn gebrekkige toneelprestaties
    ontgingen de Amerikaanse critici niet. Ook hier moest hij het
    hoofdzakelijk hebben van zijn imponerende fysiek; het
    vrouwelijke publiek adoreerde hem.&lt;/p&gt;
&lt;p&gt;Samen met Sarah Bernhardt was Tellegen in deze jaren tevens
    op het witte doek te zien. Van de drie toneelverfilmingen
    waarin hij naast de Franse actrice optrad, was vooral 
    &lt;em&gt;Les amours de la reine &amp;eacute;lisabeth&lt;/em&gt;

    uit 1912 een kassucces, niet alleen in Frankrijk, maar ook in
    de Verenigde Staten, waar de film nog datzelfde jaar als 
    &lt;em&gt;Queen Elizabeth&lt;/em&gt;

    werd uitgebracht. Toen Tellegen in 1913, tijdens Bernhardts
    volgende Amerikaanse tournee, opnieuw veel applaus oogstte,
    besloot hij zijn toneelcarri&amp;egrave;re zonder zijn beschermvrouwe
    voort te zetten in de Verenigde Staten, of zoals hij het zelf
    zonder valse bescheidenheid in zijn memoires uitdrukte: 'to
    star alone' (284).&lt;/p&gt;
&lt;p&gt;Op Broadway speelde Tellegen in verscheidene toneelstukken.
    En opnieuw misten zijn knappe uiterlijk en on-Amerikaanse
    allure hun uitwerking op het vrouwelijk theaterpubliek niet:
    'French romance, hand-kissing romance, dashing romance, it
    lives again with Tellegen', luidde een van de jubelende
    recensies (Caroll, 95). In de kortste keren was hij een
    'matinee idol'. Vooral zijn hoofdrol in het melodrama 
    &lt;em&gt;Maria Rosa&lt;/em&gt;

    bleek een spectaculair succes. Toen Samuel Goldwyn, indertijd
    financieel directeur van de Jesse L. Lasky Feature Play
    Company, Tellegen in 1915 in dit stuk op de planken zag, was
    hij zo onder de indruk dat hij hem onmiddellijk contracteerde.
    Voor de Lasky Company zou hij zes films maken, waaronder 
    &lt;em&gt;The explorer&lt;/em&gt;

    (1915) en 
    &lt;em&gt;The Victoria cross&lt;/em&gt;

    (1916).&lt;/p&gt;
&lt;p&gt;Goldwyns hoge verwachtingen werden evenwel niet waargemaakt.
    'Lou Tellegen was at the very most only a moderate film
    success. The good looks which first caused such a flurry among
    the feminine portions of his stage audiences never carried well
    on the screen', luidde zijn teleurgestelde commentaar achteraf
    (Goldwyn, 154). Kort na Tellegens aankomst in Hollywood
    arriveerde daar ook Geraldine Farrar. Deze gevierde sopraan van
    de Metropolitan Opera was eveneens bezweken voor het aanbod het
    New Yorkse theater enige tijd te verruilen voor de
    Californische studio's om daar een aantal films op te nemen.
    Tussen Tellegen en Farrar ontstond spoedig een romance, en
    begin 1916 trouwden zij.&lt;/p&gt;
&lt;p&gt;Dit huwelijk kwam Tellegens tot dan toe weinig voorspoedige
    filmcarri&amp;egrave;re ten goede. Niet alleen was hij nu de helft
    van een in de populaire pers gretig beschreven 'famous movie
    couple', maar ook kon hij ongegeneerd meeprofiteren van de roem
    van zijn vrouw als operadiva en - naar weldra bleek -
    getalenteerde filmactrice. Toen duidelijk werd dat de
    studiobazen met Tellegen in hun maag zaten, wist Farrar hen
    over te halen haar man enkele films te laten regisseren. Het
    draaide uit op een fiasco, zodat het bleef bij 
    &lt;em&gt;The long trail&lt;/em&gt;

    - waarin hij tevens de hoofdrol speelde - en 
    &lt;em&gt;What money can't buy&lt;/em&gt;

    , beide uit 1917, en 
    &lt;em&gt;The things we love&lt;/em&gt;

    uit 1918.&lt;/p&gt;
&lt;p&gt;Na als regisseur te zijn mislukt dwong Tellegen zijn
    terugkeer af als filmacteur. Voor de nieuw opgerichte Goldwyn
    Pictures Corporation maakte hij als tegenspeler van Farrar in
    1919 
    &lt;em&gt;The world and its woman&lt;/em&gt;

    en 
    &lt;em&gt;Flame of the desert&lt;/em&gt;

    en een jaar later 
    &lt;em&gt;The woman and the puppet&lt;/em&gt;

    . Kosten noch moeite werden daarbij gespaard, maar het publiek
    kwam er niet in groten getale voor naar de bioscoop. Tijdens de
    opnames was Tellegen zich in toenemende mate kleinzielig en
    jaloers jegens zijn echtgenote gaan gedragen. Het kwam tot
    heftige sc&amp;egrave;nes op de set, omdat Farrar naar zijn mening
    meer close-ups kreeg dan hij. Ook het feit dat haar naam op de
    affiches boven de zijne prijkte, zinde hem niet. Aanvankelijk
    nam Farrar het voor Tellegen op - 'wifely loyalty prevailed
    over professional discretion', schreef ze hierover later
    (Farrar, 179) -, maar op den duur moest ook zij inzien hoe
    onredelijk en ego&amp;iuml;stisch zijn gedrag was. Toen bovendien
    steeds openlijker bleek dat haar echtgenoot het met de
    huwelijkstrouw niet al te nauw nam, ging Farrar begin 1921 bij
    hem weg. Een slepend en geruchtmakend echtscheidingsproces
    volgde.&lt;/p&gt;
&lt;p&gt;Intussen had Tellegen nog steeds meer succes op de planken
    dan op het witte doek; al die tijd was hij namelijk zijn
    filmcarri&amp;egrave;re blijven combineren met zijn toneelloopbaan.
    Die omvatte overigens meer dan alleen acteren. Tellegen trad
    ook een aantal malen op als producent en was bovendien
    co-auteur van twee toneelstukken - 
    &lt;em&gt;Blind youth&lt;/em&gt;

    (1917) samen met Willard Mack en 
    &lt;em&gt;The lust of gold&lt;/em&gt;

    (1919) samen met Andor Garvay - die volle zalen trokken en hem
    vele honderdduizenden dollars rijker maakten. Toen Tellegen in
    1923/1924 met het eerstgenoemde stuk een maandenlange tournee
    door de Verenigde Staten maakte, werd hij verliefd op zijn
    jonge tegenspeelster, Isabelle Dilworth. Met deze actrice -
    tevens een rijke erfgename -, die hij de artiestennaam Nina
    Romano gaf, trad hij in 1924 in het huwelijk.&lt;/p&gt;
&lt;p&gt;In 1924 kreeg Tellegen ook een nieuwe kans als filmacteur
    toen The Vitagraph Company of America hem een lucratief
    contract aanbood. Voor deze maatschappij maakte hij in dat jaar
    zes films, die een redelijk succes hadden, waaronder het
    societydrama 
    &lt;em&gt;Let not man put asunder&lt;/em&gt;

    . Dat hij de Engelse taal toen nog steeds niet helemaal
    beheerste, moge blijken uit zijn vraag aan tegenspeelster
    Pauline Frederick: 'What is this thing that no man puts? What
    is a sunder?' (Bodeen, 36). In 1925 sloot Tellegen een
    tweejarig contract met Fox Film Corporation. Voor deze
    maatschappij zou hij in acht films optreden, veelal in de rol
    van schurk, zoals in het melodrama 
    &lt;em&gt;East Lynne&lt;/em&gt;

    (1925) en in de western 
    &lt;em&gt;Three bad men&lt;/em&gt;

    (1926). Voor de romantische held was de inmiddels 42-jarige
    acteur te oud. Zijn optreden in deze films werd door de
    recensenten in het algemeen positief beoordeeld. Het waren
    jaren van grote rijkdom, met - naar Tellegen zelf beweerde -
    onder meer een kasteelachtig huis in de Hollywood Hills en vier
    auto's.&lt;/p&gt;
&lt;p&gt;Aan deze jaren van voorspoed kwam in 1928 een einde. Niet
    alleen strandde toen Tellegens derde huwelijk, maar ook
    mislukte een nieuwe poging zich als regisseur te bewijzen: het
    onder zijn leiding tot stand gekomen huwelijksdrama 
    &lt;em&gt;No other woman&lt;/em&gt;

    was zo abominabel dat Fox deze film niet eens durfde uit te
    brengen. Tellegen besloot Hollywood de rug toe te keren en zich
    in New York geheel op zijn toneelcarri&amp;egrave;re te richten, niet
    in de laatste plaats omdat leeftijd op de planken minder telde.
    Op Broadway had Tellegen opnieuw succes, onder meer in 
    &lt;em&gt;Anna&lt;/em&gt;

    en in 
    &lt;em&gt;Cortez&lt;/em&gt;

    . Daarnaast trok hij met inferieure vaudevillestukken het land
    door. Op een van deze tournees ontmoette hij een revuedanseres
    van de Ziegfeld Follies, van wie alleen de artiestennaam, Eve
    Casanova, is overgeleverd. Zij werd in 1930 zijn vierde
    vrouw.&lt;/p&gt;
&lt;p&gt;Tellegen naderde inmiddels de vijftig, en van de jeugdige
    schoonheid, die de grondslag van zijn carri&amp;egrave;re vormde, was
    toen niet veel meer over. Begin 1931 zocht hij zijn heil in
    plastische chirurgie om een rol te krijgen in 
    &lt;em&gt;Enemies of the law&lt;/em&gt;

    , zijn eerste optreden in een sprekende film. Het was een
    vergeefs offer: de komst van de 'talkies' betekende ook voor
    Tellegen het definitieve einde van zijn carri&amp;egrave;re op het
    witte doek. In hetzelfde jaar verschenen zijn memoires onder de
    titel 
    &lt;em&gt;Women have been kind&lt;/em&gt;

    (New York 1931). Geheel toegesneden op de vrouwelijke
    bewonderaars van het theater- en filmidool verschijnt Tellegen
    hierin als een rusteloze avonturier en romantische minnaar. Dit
    vrijwel zeker door een ghostwriter geschreven boek was namelijk
    in de eerste plaats bedoeld om er veel geld mee te
    verdienen.&lt;/p&gt;
&lt;p&gt;En geld had Tellegen steeds harder nodig, want financieel
    zat hij helemaal aan de grond. Een bijrolletje in de film 
    &lt;em&gt;Call to arms&lt;/em&gt;

    in 1934 verhielp daaraan niets. Ook zijn gezondheid liet hem in
    de steek: in het laatstgenoemde jaar onderging hij drie
    operaties wegens kanker. Intussen voor de vierde maal
    gescheiden woonde hij de laatste jaren van zijn leven in
    Hollywood in bij een rijke weduwe die zich over hem had
    ontfermd. In haar huis ging Tellegen op een ochtend in 1934 in
    een depressieve stemming naakt op de vloer van de badkamer
    zitten. Hij spreidde de vele lovende recensies die hij in de
    loop der jaren had verzameld rondom zich uit. Vervolgens pakte
    hij de lange gouden schaar, waarmee hij deze besprekingen
    steeds had uitgeknipt, en pleegde harakiri.&lt;/p&gt;
&lt;p&gt;
  &lt;a href='pgedeelte'&gt;P: &lt;/a&gt;De in de tekst genoemde memoires en de twee mede door hem
    geschreven toneelstukken. Een overzicht van Tellegens
    belangrijkste toneelrollen in 
    &lt;em&gt;Who was who in the theatre, 1912-1976&lt;/em&gt;

    III (Detroit [etc.] 1978) 1536-1537. Een door Richard E. Braff
    samengesteld overzicht van de films waarin Tellegen tussen 1911
    en 1931 optrad in de onder L genoemde publicatie van Holland,
    228-229.&lt;/p&gt;
&lt;p&gt;
  &lt;a href='lgedeelte'&gt;L: &lt;/a&gt;Samuel Goldwyn, 
  &lt;em&gt;Behind the screen&lt;/em&gt;

  (New York 1923) 81-96, 149-157; Geraldine Farrar, 
  &lt;em&gt;Such sweet compulsion. The autobiography of Geraldine
  Farrar&lt;/em&gt;

  (New York 1938); Cornelia Otis Skinner, 
  &lt;em&gt;Madame Sarah&lt;/em&gt;

  (Londen 1966); David Caroll, 'Lou Tellegen. The continental
  matinee idol', in 
  &lt;em&gt;The matinee idols&lt;/em&gt;

  (New York 1972) 91-96; DeWitt Bodeen, 
  &lt;em&gt;More from Hollywood. The careers of 15 great American
  stars&lt;/em&gt;

  (South Brunswick [etc.] 1977); Henk van Gelder, 'De zelfmoord van
  Lou Tellegen...', in 
  &lt;em&gt;NRC Handelsblad&lt;/em&gt;

  , 9-8-1984; Bob Bertina, 'Lou Tellegen. Een Hollander in
  Hollywood', in 
  &lt;em&gt;Vrij Nederland. Bijvoegsel&lt;/em&gt;

  , 30-11-1985; Larry Lee Holland, 'Lou Tellegen', in 
  &lt;em&gt;Films in Review&lt;/em&gt;

  39 (1988) 222-229.&lt;/p&gt;
&lt;p&gt;
  &lt;a href='igedeelte'&gt;I: &lt;/a&gt;

  Cornelia Otis Skinner, 
  &lt;em&gt;Madame Sarah&lt;/em&gt;

  (Londen 1966) fotokatern.&lt;/p&gt;
&lt;p&gt;A.J.C.M. Gabri&amp;euml;ls&lt;/p&gt; 
&lt;dtml-var bwn_footer&gt;</text>
  </biography>
</biodes>

