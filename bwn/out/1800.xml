<biodes version="1.0">
  <fileDesc>
    <title>Tenhaeff, Nicolaas Bernardus (1885-1943)</title>
    <ref target="http://resources.huygens.knaw.nl/bwn1880-2000/lemmata/bwn1/tenhaeff"/>
    <publisher>
      <name>Biografisch Woordenboek van Nederland:1880-2000</name>
      <ref target="http://resources.huygens.knaw.nl/bwn1880-2000"/>
    </publisher>
  </fileDesc>
  <person>
    <idno type="id">tenhaeff</idno>
    <persName><name type="geslachtsnaam">Tenhaeff</name>, Nicolaas Bernardus</persName>
    <sex value="1"/>
    <event type="birth" when="1885"/>
    <event type="death" when="1943"/>
    <state type="occupation">historicus</state>
  </person>
  <biography>
    <text>&lt;dtml-var bwn_header&gt;
 &lt;p class='genealogie'&gt;
  &lt;strong&gt;Tenhaeff, Nicolaas Bernardus&lt;/strong&gt;, historicus (Utrecht 21-9-1885 - 's-Gravenhage 2-1-1943).

Zoon van Friedrich Hermann Tenhaeff, geweermaker, en Anna Niesje Maria
Freken. Gehuwd op 3-8-1920 met Justina Theodora Modderman. Uit dit
huwelijk werden 2 zoons en 1 dochter geboren.



&lt;/p&gt;
&lt;p&gt;Voor een intelligente zoon uit een middenstandsgezin was de HBS de
aangewezen school om verder te leren; Tenhaeff deed in 1902 eindexamen.
Toen bleek dat hoger onderwijs tot de mogelijkheden behoorde, volgde
een gymnasiale studie en in twee jaar tijd verwierf hij het gymnasium
diploma aan het Christelijk Gymnasium, alweer te Utrecht. Zijn
studiekeuze stond toen allerminst vast: theologie, medicijnen, wis- en
natuurkunde en letteren behoorden tot de overwogen mogelijkheden. Mede
op grond van de drang om docent te worden werd de keuze bepaald op
Nederlandse letteren en in dat kader werd geschiedenis het
studieterrein. Intellectueel werd hij aan de Utrechtse universiteit
aangetrokken door de hoogleraar O. Oppermann, terwijl prof. G.W.
Kernkamp Tenhaeffs gevoelige en patriottische snaren raakte. Beide
leermeesters oefenden grote invloed op hem uit; in zijn eigen latere
werk is een zekere tweepoligheid te onderkennen: grote nauwkeurigheid
en belangstelling voor analytisch werk (oorkondenstudies en
muntgeschiedenis) en - soms tegelijkertijd - gevoelsmatige, artistieke
benadering van het verleden, resulterend in werk als 
&lt;em&gt;De wereld van Dante&lt;/em&gt;

(1941), historisch-wetenschappelijk met literaire pretentie. Die twee
kanten weerspiegelen ook de invloed van zijn ouders: grote precisie van
de kant van zijn vader, die het ambacht van zijn vader voortzette, een
zekere nonchalante artisticiteit van moederskant (Romein in 
&lt;em&gt;N. B. Tenhaeffs Verspreide Geschriften,&lt;/em&gt;

XV).&lt;/p&gt;
&lt;p&gt;Liefde voor zijn geboortestad en de invloed van Oppermann leidden
tot specialisering in de middeleeuwse geschiedenis. Alle examens legde
Tenhaeff 'cum laude' af, het kandidaats in 1907, het doctoraal
in 1909 en - na een invloedrijk verblijf aan de &amp;Eacute;cole des Chartes
in Parijs - de promotie op 19-9-1913 cum laude op het proefschrift 
&lt;em&gt;Diplomatische studi&amp;euml;n over Utrechtsche oorkonden der X tot XII
eeuw.&lt;/em&gt;

Dit werk stempelde hem tot een van de belangrijkste leerlingen van
Oppermanns school. Gedurende de jaren 1912 tot 1939 verdeelde Tenhaeff
zijn tijd tussen wetenschapsbeoefening en een steeds omvangrijker taak
bij het middelbaar onderwijs. In 1912 werd hij leraar te Assen, van
1913 tot 1929 was hij in gelijke positie verbonden aan het Nederlandsch
Lyceum te 's-Gravenhage en van 1929 tot 1939 was hij de eerste
rector van het Vrijzinnig Christelijk Lyceum in dezelfde plaats. Uit
deze periode stammen twee publikaties, 'School en Historie'
(1937) en 'Roeping tot studie' (1938), die een goed inzicht
geven in Tenhaeffs hoge opvatting van het leraarschap, in zijn
verhouding tot het vak geschiedenis en in zijn bescheidenheid. In
'School en Historie' komt bovendien de sterke religiositeit van
Tenhaeff tot uitdrukking: de rede culmineert in een met volle
instemming geciteerde uitspraak van Lord Acton in zijn inaugurele rede
te Cambridge in 1895: 'History is the true demonstration of
Religion.' Van zijn wijze van doceren en het uitoefenen van het
rectoraat wordt slechts met de allerhoogste lof getuigd.&lt;/p&gt;
&lt;p&gt;Intussen had de mediaevist de opdracht aanvaard (in 1920) om in het
kader van 's Rijks Geschiedkundige Publicati&amp;euml;n een uitgave te
bezorgen van de 
&lt;em&gt;Bronnen tot de bouwgeschiedenis van den Dom te Utrecht,&lt;/em&gt;

een werk dat twee delen (in vier banden) zou moeten omvatten, maar dat
door vele beslommeringen slechts tot 1 band (met een belangrijke
inleiding) kwam; het werd later door W. Jappe Alberts voortgezet. Het
door Tenhaeff bezorgde deel verscheen postuum in 1946. Een nevenprodukt
hiervan was een samen met dr. F. Ketner tot stand gebrachte, nog steeds
fundamentele studie over het Utrechtse muntstelsel in de Middeleeuwen.
In 1929 aanvaardde Tenhaeff in Leiden een privaatdocentschap in de
hulpwetenschappen der geschiedenis, door hem, aldus de rector
magnificus in 1933, wegens tijdsgebrek weer opgegeven (Romein: wegens
gebrek aan bevrediging). Hoewel hij toen nog nauwelijks iets had
gepubliceerd over de periode na de Middeleeuwen, plaatste de Faculteit
der Letteren en Wijsbegeerte te Utrecht hem in 1935 als nummer 1 op de
voordracht in de vacature G.W. Kernkamp; deze stoel ontging hem (zie P.
Geyl, 
&lt;em&gt;Pennestrijd over Staat en Historie&lt;/em&gt;

(Groningen 1971) 333), maar in 1938 volgde zijn benoeming aan de
Universiteit van Amsterdam (ambtsaanvaarding 21-1-1939) tot hoogleraar
in de Algemene geschiedenis van de Middeleeuwen en de Nieuwe Tijd, een
post die hij tot zijn dood bekleedde. De publikaties op het gebied van
de nieuwe geschiedenis zijn enerzijds typerend voor Tenhaeff,
anderzijds behoren zij, met uitzondering van zijn inleiding op de
Nederlandse vertaling van K. Brandi, 
&lt;em&gt;Keizer Karel V&lt;/em&gt;

[c. 1942], en het gelijktijdige stuk over Valerius' 
&lt;em&gt;Gedenckclanck,&lt;/em&gt;

niet tot zijn blijvend belangrijke werken. Politieke geschiedenis
bedreef hij zelden; politiek inzicht had hij niet veel, getuige het
feit dat hij tijdens de Eerste Wereldoorlog uit liefde voor de Vlaamse
zaak een professoraat in (het door de Duitsers bezette) Gent zou hebben
aanvaard als zijn vader het hem niet met klem had afgeraden. Hoezeer
het lot der Vlamingen hem ter harte ging blijkt uit 
&lt;em&gt;Het nationalisme van Coers' liederbeweging&lt;/em&gt;

(1916).&lt;/p&gt;
&lt;p&gt;Behalve aan deze activiteiten heeft Tenhaeff zeer veel energie
besteed aan het redacteurschap van het 
&lt;em&gt;Tijdschrift voor Geschiedenis&lt;/em&gt;

(1920-1930), en later aan het recensietijdschrift 
&lt;em&gt;Museum,&lt;/em&gt;

maar de meest blijvende verdiensten jegens het vak heeft hij gehad als
secretaris vanaf de oprichting (1928) van het Nederlandsch Comit&amp;eacute;
voor Geschiedkundige Wetenschappen (nationale tak van het
Internationale Comit&amp;eacute; voor G.W.). Voor dit Comit&amp;eacute;
organiseerde hij niet alleen tweejaarlijkse congressen van Nederlandse
historici, maar ook nam hij in dat kader het initiatief tot de in
principe jaarlijkse voortzetting van het 
&lt;em&gt;Repertorium&lt;/em&gt;

van Petit-Ruys. In 1943 verscheen daarvan een eerste deel van de hand
van Tenhaeff en zijn assistente Aleida Gast. Deze onmisbare en door
steeds nieuwe bewerkers voortgezette bibliografische reeks is derhalve
aan Tenhaeffs organisatorische talent te danken en vormt, met de
bronnenuitgave over de Utrechtse Dom, zijn meest blijvende bijdrage aan
de historische wetenschap.&lt;/p&gt;
&lt;p&gt;
  &lt;a href='agedeelte'&gt;A: &lt;/a&gt;Wetenschappelijke nalatenschap (meest colleges) in de
Bibliotheek van de Universiteit van Amsterdam.&lt;/p&gt;
&lt;p&gt;
  &lt;a href='pgedeelte'&gt;P: &lt;/a&gt;Volledige bibliografie in 
&lt;em&gt;N.B. Tenhaeff s Verspreide Geschriften.&lt;/em&gt;

Uitg. door J. Romein (Groningen [enz.], 1949. 2 dln.) II, 387-397.&lt;/p&gt;
&lt;p&gt;
  &lt;a href='lgedeelte'&gt;L: &lt;/a&gt;H.J. Smit, in 
&lt;em&gt;Tijdschrift voor Geschiedenis&lt;/em&gt;

58 (1943) 1-5; J. Romein, in 
&lt;em&gt;Jaarboek Maatschappij der Nederlandse Letterkunde te Leiden
1943-1945,&lt;/em&gt;

250-259; idem, 'Leven en Werken', in 
&lt;em&gt;N.B. Tenhaeffs Verspreide Geschriften&lt;/em&gt;

(Groningen [enz.], 1949) XIII-XXXVII (herdr. in J. Romein, 
&lt;em&gt;Carillon der tijden&lt;/em&gt;

(Amsterdam, 1953) 246-274).&lt;/p&gt;
&lt;p&gt;F.W.N. Hugenholtz&lt;/p&gt; 
&lt;dtml-var bwn_footer&gt;</text>
  </biography>
</biodes>

