<biodes version="1.0">
  <fileDesc>
    <title>Muller Jzn., Frederik (1883-1944)</title>
    <ref target="http://resources.huygens.knaw.nl/bwn1880-2000/lemmata/bwn1/mullerjzn"/>
    <publisher>
      <name>Biografisch Woordenboek van Nederland:1880-2000</name>
      <ref target="http://resources.huygens.knaw.nl/bwn1880-2000"/>
    </publisher>
  </fileDesc>
  <person>
    <idno type="id">mullerjzn</idno>
    <persName><name type="geslachtsnaam">Muller Jzn.</name>, Frederik</persName>
    <sex value="1"/>
    <event type="birth" when="1883"/>
    <event type="death" when="1944"/>
    <state type="occupation">classicus</state>
  </person>
  <biography>
    <text>&lt;dtml-var bwn_header&gt;
 &lt;p class='genealogie'&gt;
  &lt;strong&gt;Muller Jzn., Frederik&lt;/strong&gt;, classicus, in het bijzonder latinist (Haarlem 26-2-1883 - Leiden 28-12-1944).

Zoon van Jacob Wijbrand Muller, hoogleraar in de Nederlandse taal en
Middel-Nederlands, en Catharina Johanna Aletta Heijnsius. Gehuwd sinds
28-12-1910 met Sibilla Plantina Nieboer. Uit dit huwelijk werden 2
zoons en 2 dochters geboren.



&lt;/p&gt;
&lt;p&gt;Muller doorliep het gymnasium te Leiden van 1895 tot 1901 (met o.a.
als leraar in de klassieke talen P.H. Damst&amp;eacute;, die later te Utrecht
zijn promotor zou worden). Hierna studeerde hij in de klassieke
letteren aan de Universiteit te Groningen, waar het kandidaatsexamen
afgelegd werd, en in Utrecht. Na zijn in 1907 aldaar behaald doctoraal
examen werden door hem zijn studi&amp;euml;n voortgezet aan de Sorbonne,
waar vooral het onderwijs van de grote indogermanist Antoine Meillet
hem aantrok, en aan de Universiteit te Halle, waar de latinist en
expert op het gebied van de Romeinse godsdienstgeschiedenis Georg
Wissowa alsmede de lingu&amp;iuml;st Friedrich Bechtel zijn belangrijkste
leermeesters waren. Wissowa wekte zijn belangstelling voor de
taalkundige studi&amp;euml;n van de Romeinen zelf, in het bijzonder van M.
Terentius Varro; dit leidde tot het proefschrift 
&lt;em&gt;De veterum, imprimis Romanorum studiis etymologicis. Pars I&lt;/em&gt;

(Utrecht, 1910), waarin Varro's theorie&amp;euml;n de hoofdrol spelen.
Hij behaalde hierop in 1910 te Utrecht de doctorstitel. Het tweede deel
van het werk is helaas nooit verschenen, ofschoon hij wel zijn leven
lang met het verzamelen van materiaal hiervoor is doorgegaan. Intussen
was Muller leraar aan het stedelijk gymnasium te Zwolle en vervolgens
twee jaar aan het gemeentelijk gymnasium te Utrecht. In 1913 volgde
zijn benoeming tot leraar aan het Nederlandsch Lyceum in Den Haag, waar
hij na enige jaren conrector werd. Met deze school heeft Muller zich
steeds nauw verbonden gevoeld; gedurende zijn hoogleraarschap te Leiden
placht hij nog lange tijd wekelijks een middag in Den Haag een of meer
lessen te geven om met de ontwikkeling van het gymnasiaal onderwijs in
direct contact te blijven. In 1919 volgde zijn benoeming tot hoogleraar
in de Latijnse taal- en letterkunde aan de Universiteit van Amsterdam,
en twee jaar later aan de Rijksuniversiteit te Leiden. Zijn
leeropdracht werd uitgebreid met Romeinse Oudheden. Op 27 april 1925
werd hij benoemd tot lid van de Koninklijke Akademie van Wetenschappen
te Amsterdam.&lt;/p&gt;
&lt;p&gt;Zijn betekenis ligt zowel op het gebied van het onderwijs -
universitair en voorbereidend hoger onderwijs - als van de wetenschap.
Op het eerstgenoemde gebied heeft Muller zich blijvende verdiensten
verworven door een onvermoeid, en door tegenwerking niet ontmoedigd
streven om de bestudering van de klassieke cultuur voor verstarring te
behoeden; hij heeft vooral zeer welbewust gepoogd alle vitale
onderdelen der studie - in hoofdzaak Latijnse en Griekse taalkunde en
literatuur, kunstgeschiedenis en wijsbegeerte - tot hun recht te doen
komen, en vooral ook hun onderlinge relatie gestadig naar voren te
brengen; karakteristiek was ook zijn stereotiepe vraag aan kandidaten
met hoofdvak Latijn, of zij toch wel geregeld Grieks bleven lezen.
Opmerkelijke prestaties in dit verband waren zijn 
&lt;em&gt;Grieksche kunstgeschiedenis&lt;/em&gt;

2e dr. (Groningen, 1931) en zijn in die tijd zeer progressieve Latijnse

&lt;em&gt;Syntaxis&lt;/em&gt;

(Groningen [enz.], 1919). Daarbij sluit zijn grote en gestadige
activiteit als schrijver of bewerker van Griekse en Latijnse
woordenboeken aan, waarvan de beknopte edities nog volledig in gebruik
zijn. Wat het zuiver wetenschappelijk werk betreft, is al gewezen op
het belang van de studies op het gebied van de taalkunde bij de
Romeinen zelf, met M. Terentius Varro als het centrum van het
onderzoek. De toepassing van zijn omvangrijke studie van de
Indogermanistiek op het Latijn leidde in 1920 tot de uitvoerige
monografie 'Latijnse woordverklaringen op
semantisch-taalhistorischen grondslag', in 
&lt;em&gt;Verhandelingen der Kon. Akad. v. Wetensch. te Amsterdam.&lt;/em&gt;

Afd. Letterk. N.R. (dl. XX, nr. 3). Verreweg zijn belangrijkste
publikatie op dit gebied - door hemzelf ook als zijn hoofdwerk
beschouwd - is het werk 
&lt;em&gt;Altitalisches W&amp;ouml;rterbuch&lt;/em&gt;

(G&amp;ouml;ttingen, 1926), dat zich al dadelijk onderscheidt door de
welbewuste overschrijding der grenzen van het Latijn en het
dientengevolge als gelijkwaardig mede behandelen van de Indo-europese
talen van het Itali&amp;euml; van de Oudheid. Het was en is nog steeds een
zeer omstreden boek, vooral wegens de vele nieuwe woordafleidingen. Aan
het belang van het boek twijfelt niemand; de zuiverste beoordeling werd
gegeven door de grote Franse latinist Alfred Ernout in het voorwoord
van de door hemzelf samen met A. Meillet uitgegeven 
&lt;em&gt;Dictionnaire &amp;eacute;tymologique de la langue latine. Histoire des
mots&lt;/em&gt;

3e dr. (Paris, 1951) p. XXI: 'Livre personnel et qui fait toujours
r&amp;eacute;fl&amp;eacute;chir'.&lt;/p&gt;
&lt;p&gt;Na de voltooiing van dit werk treedt steeds meer op de voorgrond een
belangstelling voor de antieke godsdienstgeschiedenis. Hiervan getuigen
twee zeer opmerkelijke verhandelingen, beide, resp. in 1932 en 1934,
verschenen in 
&lt;em&gt;Mededeelingen der Kon. Akad. v. Wetensch. te Amsterdam.&lt;/em&gt;

Afd. Letterk.: 'De &amp;quot;komst&amp;quot; van den Hemelgod' (dl. 74,
serie B, nr. 7) en 'De beteekenis van het Labyrinth' (dl. 78,
serie B, nr. 1); vooral de tweede getuigt van diepgaande kennis en
scherpzinnige interpretatie der gegevens. Daarnaast treedt steeds meer
naar voren een belangstelling in de vele en velerlei maatregelen van
Augustus op godsdienstig gebied; te noemen zijn de in 1927
gepubliceerde verhandeling ,,Augustus&amp;quot; in de 
&lt;em&gt;Mededeelingen der Kon. Akad. v. Wetensch. te Amsterdam.&lt;/em&gt;

Afd. Letterk. (dl. 63, serie A, nr. 11) en de als rector magnificus der
Leidse Universiteit in 1940 uitgesproken diesrede 
&lt;em&gt;Het reveil van Augustus.&lt;/em&gt;
&lt;/p&gt;
&lt;p&gt;Op het gebied van de Latijnse letterkunde heeft hij weinig
gepubliceerd. Daar staat tegenover, dat door hem zeer veel gedaan is om
het sinds het einde van de achttiende eeuw geijkte lectuurprogramma,
dat zelden of nooit Latijnse auteurs uit de periode na 100 n. Chr.
bevatte, weer uit te breiden door de interpretatie van Christelijk
Latijnse auteurs en de Latijnse litteratuur der Middeleeuwen zowel
geregeld in zijn colleges op te nemen als in de studieprogramma's
der studenten een plaats toe te wijzen. Twee feiten ter illustratie:
het is aan zijn bemoeiingen te danken, dat het middeleeuws Latijn sinds
1929 als bijvak voor het doctoraal examen in de klassieke taal- en
letterkunde kon worden gekozen, en terwijl zijn inaugurele oratie aan
de Universiteit van Amsterdam aan Cicero was gewijd, had zijn twee jaar
later te Leiden gehouden intreerede 
&lt;em&gt;De Confessiones van Augustinus&lt;/em&gt;

(Groningen, 1921) tot onderwerp.&lt;/p&gt;
&lt;p&gt;Muller was behalve een velerlei begaafde ook zeer wilskrachtige
persoonlijkheid, die datgene, wat hij als noodzakelijk of althans als
wenselijk beschouwde, doorgaans heeft weten te verwezenlijken. Deze
geestelijke instelling leidde met het klimmen der jaren tot een
eigengereidheid, die het hem steeds moeilijker maakte met anderen van
gedachten te wisselen en dit heeft in zijn leven &amp;eacute;&amp;eacute;n zeer
positief en &amp;eacute;&amp;eacute;n zeer negatief gevolg gehad. Hij heeft meer
dan welke Nederlandse latinist van de negentiende en het begin van de
twintigste eeuw ook een - zeer nodige - verrijking en modernisering van
de Latijnse studi&amp;euml;n in Nederland bevorderd, zowel aan de
universiteit als aan het gymnasium en lyceum. Daar staat tegenover, dat
hij in zijn voorkeur voor al wat Duits was - een keuze die aan het
begin van zijn carri&amp;egrave;re ongetwijfeld de studie van het Latijn in
Nederland op velerlei terrein ten goede is gekomen -steeds verder is
gegaan, zonder ooit tot een werkelijke gedachtenwisseling met anderen,
die daartoe wel degelijk bereid waren, te kunnen of willen komen. Deze
houding heeft hij ook niet opgegeven, toen Duitsland en daarmee de
gehele Duitse cultuur, steeds meer in handen van het
nationaal-socialisme viel, en zelfs nog niet, toen de onder de
bezetting veroorzaakte ellende met een verbijsterende snelheid om zich
heen greep. In zijn geschriften heeft hij zich hierover in het algemeen
met terughoudendheid geuit; maar iedere twijfel aan deze gezindheid,
die hem tot het laatst toe heeft bezield, wordt weggenomen door de
rede, waarmee hij op 16 september 1940 het rectoraat van de Leidse
Universiteit aan zijn opvolger overdroeg en pleitte voor
gehoorzaamheid, tucht en een onduidelijk beschreven
'gemeenschapswerk' op een moment dat vele aanwezigen een
opbeurend vaderlandsgezinde uitspraak hadden verwacht.&lt;/p&gt;
&lt;p&gt;
  &lt;a href='pgedeelte'&gt;P: &lt;/a&gt;
  &lt;em&gt;Grieksch Woordenboek&lt;/em&gt;

(Groningen, [1920]); 3e dr. (Groningen, 1933); J. van Wageningen, 
&lt;em&gt;Latijnsch Woordenboek.&lt;/em&gt;

3e dr. Bew. door F. Muller Jzn. (Groningen, 1921); 4e dr. (Groningen,
1929); F. Muller Jzn. en E.H. Renkema, 
&lt;em&gt;Beknopt Latijnsch-Nederlandsch Woordenboek&lt;/em&gt;

(Groningen, [1928]); 12e dr. Bew. door A.D. Leeman (Groningen, 1970);
F. Muller Jzn. en J.H. Thiel, 
&lt;em&gt;Beknopt Grieksch-Nederlandsch Woordenboek&lt;/em&gt;

(Groningen, [1933]); 11e dr. Bew. door W. den Boer (Groningen, 1969).
Behalve 'Zur Geschichte der r&amp;ouml;mischen Satire', in 
&lt;em&gt;Philologus&lt;/em&gt;

78 (1923) 230-280 zijn artikelen voornamelijk gepubliceerd in 
&lt;em&gt;Mnemosyne&lt;/em&gt;

van 1915 tot 1940 en 
&lt;em&gt;Indogermanische Forschungen&lt;/em&gt;

van 1915 tot 1935.&lt;/p&gt;
&lt;p&gt;J.H. Waszink&lt;/p&gt; 
&lt;dtml-var bwn_footer&gt;</text>
  </biography>
</biodes>

