<biodes version="1.0">
  <fileDesc>
    <title>Vierssen Trip, jhr. Gustaaf Willem van (1874-1960)</title>
    <ref target="http://resources.huygens.knaw.nl/bwn1880-2000/lemmata/bwn1/vierssen"/>
    <publisher>
      <name>Biografisch Woordenboek van Nederland:1880-2000</name>
      <ref target="http://resources.huygens.knaw.nl/bwn1880-2000"/>
    </publisher>
  </fileDesc>
  <person>
    <idno type="id">vierssen</idno>
    <persName><name type="geslachtsnaam">Vierssen Trip</name>, jhr. Gustaaf Willem van</persName>
    <sex value="1"/>
    <event type="birth" when="1874"/>
    <event type="death" when="1960"/>
    <state type="occupation">jurist</state>
  </person>
  <biography>
    <text>&lt;dtml-var bwn_header&gt;
 &lt;p class='genealogie'&gt;
  &lt;strong&gt;Vierssen Trip, jhr. Gustaaf Willem van&lt;/strong&gt;, rechter en publicist (Groningen 31-12-1874 - Hilversum 4-12-1960).

Zoon van jhr. Hector Livius van Vierssen Trip, bankier, en Anna Judith
barones Van Imhoff. Gehuwd met Agatha Cornelia Schoute op 17-9-1902.
Uit dit huwelijk werden 2 zoons en 2 dochters geboren.



&lt;/p&gt;
&lt;p&gt;Van Vierssen Trip studeerde aan de Rijksuniversiteit te Groningen
rechten en promoveerde op 16 december 1897 op stellingen tot doctor in
de rechtswetenschap. Na aanvankelijk als advocaat te Groningen
gevestigd te zijn geweest, was hij van 1 april 1901 tot 1 april 1902
werkzaam als adjunct-commies op het departement van Waterstaat en later
op Binnenlandse Zaken. Op laatstgenoemde datum werd hij redacteur
buitenland van de 
&lt;em&gt;Nieuwe Rotterdamsche Courant,&lt;/em&gt;

waarbij hij gedurende zeven jaar werkzaam was. In 1909 werd hij benoemd
tot substituut-griffier bij de rechtbank te Rotterdam. Hij vervulde dit
ambt drie jaar. Op 17 juni 1912 werd hij benoemd tot rechter te
Dordrecht, om vervolgens per 1 mei 1914 weer naar Rotterdam terug te
keren, teneinde bij de rechtbank daar hetzelfde ambt te bekleden. Veel
bekendheid verwierf Van Vierssen Trip met zijn (eerst als feuilleton in
de 
&lt;em&gt;NRC&lt;/em&gt;

verschenen) boekje 
&lt;em&gt;De Gelaarsde Kat,&lt;/em&gt;

een knappe satire op de Nederlandse rechtspraak en magistratuur, dat in
1924 verscheen. Op 18 januari 1927 werd Trip benoemd tot vice-president
van de Rotterdamse rechtbank, welke functie hij tot zijn pensionering
op 25 juni 1942 heeft bekleed. Hij presideerde o.m. de strafkamer en de
handelskamer. Van 1941 tot 1953 was hij lid (tevens ambtshalve
voorzitter) van de raad van beroep voor de directe belastingen te
Rotterdam. Op 1 mei 1940 vaceerde het ambt van president van de
rechtbank te Rotterdam door de pensionering van H.W.B. Thomas. Mr. Trip
trad toen in hoedanigheid van oudste vice-president op als waarnemend
president. Hoewel hij - en dat waarlijk niet alleen uit hoofde van
anci&amp;euml;nniteit -de aangewezen opvolger in dit ambt was, werd in zijn
plaats een aan de bezetter niet onwelgevallige jurist van buiten de
rechterlijke macht benoemd. Trip was voor de bezetter politiek
onaanvaardbaar; zo was hij in april 1933 voorzitter geweest van een
protestvergadering tegen de jodenvervolging in Duitsland. Onder de
nieuwe bedeling bleef mr. Trip echter tot zijn pensionering als
vice-president in feite in Rotterdam de man die - m&amp;egrave;t de nauw bij
het verzet betrokken rechter mr. J. van Vollenhoven - de rechtbank in
die moeilijke jaren leidde. Na de bevrijding heeft de regering nog een
beroep op Van Vierssen Trip gedaan, door hem uit te nodigen op te
treden als voorzitter van de commissie van beroep voor de
perszuivering.&lt;/p&gt;
&lt;p&gt;Hij was geen carri&amp;egrave;rezoeker en leefde uit andere bronnen dan
maatschappelijk succes alleen. Naar een plaats als raadsheer in
&amp;eacute;&amp;eacute;n van de vijf gerechtshoven heeft hij nimmer gedongen; had
hij het gedaan, stellig zou hij snel in de rechterlijke hi&amp;euml;rarchie
zijn opgeklommen. Maar hij gaf de voorkeur aan het werk dat zijn liefde
en belangstelling had: de collegiale rechtspraak in eerste aanleg. In
het lokale Rotterdamse leven heeft mr. Trip m&amp;eacute;t zijn vrouw
volstrekt onopvallend voortreffelijk werk op het terrein van de
reclassering en de kinderbescherming gedaan; het observatiehuis voor
jongens De Kindersluis is een monument voor zijn nagedachtenis. Zowel
in als buiten het ambt was mr. Trip een even invloedrijk als
bescheiden, een even wijs als geestig man. Zijn stijl van leven en
werken heeft grote en blijvende invloed gehad op de jongeren die onder
zijn leiding het m&amp;eacute;tier hebben geleerd. Na zijn proefschrift in
1901 heeft Trip op wetenschappelijk gebied weinig gepubliceerd. Maar
wel heeft hij in de anonimiteit van het collegiale rechtersambt vele en
uitstekende vonnissen ontworpen. Zowel belletristisch als ambtelijk had
hij een geheel eigen stijl van denken en van stellen, een stijl waarin
de spanning van intense belangstelling en distantie, van hoop op beter
en resignatie, aanvaarding van wat is, voelbaar wordt. De stijl vindt
men terug in 
&lt;em&gt;De Gelaarsde Kat&lt;/em&gt;

en in een vonnis als is gepubliceerd in 
&lt;em&gt;De Nederlandsche Jurisprudentie 1941&lt;/em&gt;

no. 914.&lt;/p&gt;
&lt;p&gt;
  &lt;a href='pgedeelte'&gt;P: &lt;/a&gt;
  &lt;em&gt;Beschouwingen over het wetsontwerp van 1900 tot nadere regeling van
het Nederlandsche Muntwezen&lt;/em&gt;

(Groningen, 1901). Proefschrift Groningen; 
&lt;em&gt;Mientje Watsinga in den Heilstaat&lt;/em&gt;

(Rotterdam, 1930); 
&lt;em&gt;De Gelaarsde Kat. Vertelling van een merkwaardige strafzaak.&lt;/em&gt;

4e dr. ([Maarssen], 1977).&lt;/p&gt;
&lt;p&gt;
  &lt;a href='lgedeelte'&gt;L: &lt;/a&gt;
  &lt;em&gt;Nederlands Juristenblad&lt;/em&gt;

35 (1960) 948; 
&lt;em&gt;NRC,&lt;/em&gt;

6-12-1960.&lt;/p&gt;
&lt;p&gt;Egb. Myjer&lt;/p&gt; 
&lt;dtml-var bwn_footer&gt;</text>
  </biography>
</biodes>

