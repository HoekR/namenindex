<biodes version="1.0">
  <fileDesc>
    <title>Cobbenhagen, Martinus Joseph Hubertus (1893-1954)</title>
    <ref target="http://resources.huygens.knaw.nl/bwn1880-2000/lemmata/bwn2/cobbenhagen"/>
    <publisher>
      <name>Biografisch Woordenboek van Nederland:1880-2000</name>
      <ref target="http://resources.huygens.knaw.nl/bwn1880-2000"/>
    </publisher>
  </fileDesc>
  <person>
    <idno type="id">cobbenhagen</idno>
    <persName><name type="geslachtsnaam">Cobbenhagen</name>, Martinus Joseph Hubertus</persName>
    <sex value="1"/>
    <event type="birth" when="1893"/>
    <event type="death" when="1954"/>
    <state type="occupation">econoom</state>
  </person>
  <biography>
    <graphic url="http://resources.huygens.knaw.nl/bwn1880-2000/lemmata/bwn2/images/images/COBBENHAGEN.jpg"/>
    <text>&lt;dtml-var bwn_header&gt;
 &lt;p class='genealogie'&gt;
  &lt;strong&gt;Cobbenhagen, Martinus Joseph Hubertus&lt;/strong&gt;, hoogleraar economie (Gulpen 10-9-1893 - Tilburg 10-2-1954).

Zoon van Johannes Franciscus Hubertus Cobbenhagen, kaarsenmaker, en
Maria Catharina Hubertina Ramaekers.

&lt;img src=&amp;quot;images/COBBENHAGEN.jpg&amp;quot; align=&amp;quot;right&amp;quot; BORDER=&amp;quot;0&amp;quot; alt=&amp;quot;afbeelding van Cobbenhagen, Martinus Joseph Hubertus&amp;quot; class=&amp;quot;bwnimg&amp;quot;&gt;

&lt;/p&gt;
&lt;p&gt;Cobbenhagen volgde van 1906 tot 1913 de opleiding aan het klein
seminarie en van 1913 tot 1916 aan het groot seminarie, waarna hij op
14-3-1917 tot priester werd gewijd. In 1917 ving hij aan de
Nederlandsche Handels-Hoogeschool te Rotterdam de studie economie aan,
om die in 1921 met het doctoraal examen af te ronden. Vervolgens werd
hij leraar handelswetenschappen en godsdienstleer aan de hogere
handelsschool van de bekende Limburgse katholieke onderwijsinstelling
Rolduc, waar hij zelf seminarieleerling was geweest. Op 28-9-1927
promoveerde hij bij zijn Rotterdamse leermeester, de economist prof. F.
de Vries, op het proefschrift 
&lt;em&gt;De verantwoordelijkheid in de onderneming&lt;/em&gt;

(1927).&lt;/p&gt;
&lt;p&gt;Per 1-9-1927 bekleedde Cobbenhagen een buitengewoon hoogleraarschap
aan de in dat jaar opgerichte Roomsch-Katholieke Handelshoogeschool,
Hoogeschool voor Maatschappijwetenschappen, te Tilburg, op 1-9-1929
omgezet in een tot aan zijn overlijden vervuld gewoon hoogleraarschap,
tot 1935 nog gecombineerd met enkele lessen aan Rolduc. Voor beide
hoogleraarschappen luidde de leeropdracht 'algemeene leer en
geschiedenis der economie' (tot 1946: 'en aansluitende
vraagstukken uit de organisatie van den handel en de onderneming').
In 1935 was hij een van de oprichters en daarna tot aan zijn dood
redactielid van het maandschrift 
&lt;em&gt;Economie,&lt;/em&gt;

het Tilburgse economenblad, dat meer dan 
&lt;em&gt;De Economist&lt;/em&gt;

plaats inruimde voor bijdragen over vraagstukken van de
sociaal-economische ordening. Van 13-7-1942 tot 20-4-1943 werd hij door
de bezetter in Haaren (Nb) ge&amp;iuml;nterneerd in verband met zijn
houding ten aanzien van de hogeschool. In 1947 viel hem de
onderscheiding van geheim kamerheer van de paus ten deel.&lt;/p&gt;
&lt;p&gt;Cobbenhagen drukte in de fase van de voorbereiding van de oprichting
van de Tilburgse hogeschool alsmede daarna een zeer sterk stempel op
het onderwijs en het leven van die instelling. Hij was een
initi&amp;euml;rende en stimulerende persoonlijkheid. Zijn opvatting lag in
belangrijke mate ten grondslag aan de conceptie van een opleiding voor
de praktijk van het sociaal-economische leven, evenwel op
wetenschappelijke basis gebouwd. Vanuit dit oogpunt werd, zonder dat de
eis van wetenschappelijkheid van de economische opleiding uit het oog
verloren werd, nadruk gelegd op ethische en moraaltheologische
aspecten. Tevens bevorderde Cobbenhagen de aanvulling van de Tilburgse
economieopleiding met psychologie en sociaal-wetenschappelijke vakken.
Door deze initiatieven en stimulansen, alsmede door zijn inzet voor het
bestuur van de instelling en zijn aandacht voor studentenleven en
studenten, verwierf Cobbenhagen zich de roep van 'vader van de
hogeschoolgemeenschap'.&lt;/p&gt;
&lt;p&gt;Zijn publicistische activiteit bracht, behalve het proefschrift,
geen wetenschappelijke boekwerken voort, maar vond vorm in artikelen,
voordrachten en boekbesprekingen. Diverse van die publikaties hadden,
kenmerkend voor Cobbenhagens optreden, betrekking op onderwerpen die
worden getypeerd door de ondertitel van zijn bundel 
&lt;em&gt;De Tilburgsche Hogeschoolgemeenschap. Verzamelde opstellen en
voordrachten over wetenschapsbeoefening, economisch hoger onderwijs en
academische levensstijl&lt;/em&gt;

(1945); diverse voordrachten in deze bundel zijn voor studenten
gehouden. De eerste economische publikaties van Cobbenhagen betroffen,
inclusief het proefschrift, de ondernemingsleer, maar breidden zich
later uit tot de denkvormen van de economische wetenschap, de
economische ordening en de prijs- en verdelingsleer.&lt;/p&gt;
&lt;p&gt;Een van de uitgangspunten van Cobbenhagens economisch denken was de
opvatting dat economie organisch is verbonden met sociologie en
psychologie. Een ge&amp;iuml;soleerde economische wetenschap is gevaarlijk,
omdat deze bijdraagt aan menselijk materialisme en mechanisering van
het leven. Een tweede belangrijk uitgangspunt was zijn filosofische en
ethische (moraaltheologische) behandeling van economische vraagstukken.
Economie was volgens Cobbenhagen een middenwetenschap tussen natuur- en
geesteswetenschappen; zij dient kwalitatieve elementen met
kwantitatieve te verbinden. De positivistische analyse van economische
grootheden als kwantitatieve elementen in een gesloten systeem van
reactieketens en functionele betrekkingen is eenzijdig. Zij dient samen
te gaan met inzicht in het wezen van de dingen en met beoordeling van
doelmatigheid. Zo gaat het in de prijsleer, behalve om het hoe van de
prijsvorming en van de totstandkoming van de evenwichtsprijs, ook om
het waarom en het waartoe - de doelmatigheid - van prijsvorming. Bij
deze doelmatigheidsbeoordeling zag Cobbenhagen het directe
economisch-materi&amp;euml;le welvaartsdoel uiteindelijk in het licht staan
van het hogere einddoel, dat voor hem religieus was. Hiermee is tevens
de weg geopend tot de beoordeling van de vraagstukken van economische
ordening en economische politiek.&lt;/p&gt;
&lt;p&gt;Bij zijn filosofische-ethische behandeling van economische
vraagstukken was Cobbenhagen als katholiek geori&amp;euml;nteerd op het
neothomisme. Deze normatieve benadering mocht volgens Cobbenhagen
uitdrukkelijk niet leiden tot aantasting van de harde theoretische kern
van de economische wetenschap. Als zijnswetenschap bezit de economie
een eigen formeel object - de studie van menselijk gedrag gericht op
het welvaartsdoel - zulks onderscheiden van het formeel object van de
ethica als normatieve wetenschap. Hiermee wilde Cobbenhagen de in de
katholieke kring toenmaals nogal eens gebruikelijke vermenging van
economisch-wetenschappelijk met levensbeschouwelijk denken voorkomen.
De thomistische filosofie biedt vanuit zichzelf geen oplossingen voor
de praktijk van het economisch leven. Voor deze nadruk op de handhaving
van de zuiverheid van het economisch-wetenschappelijk denken stond
Cobbenhagens Rotterdamse opleiding garant en speciaal de invloed van
prof. De Vries.&lt;/p&gt;
&lt;p&gt;Tijdens het interbellum behoorde Cobbenhagen, op basis van
bovenstaande denkbeelden, samen met prof. J.A. Veraart, mgr. prof. F.A.
Weve, prof. H.A. Kaag en prof. C.P.M. Romme, tot de uitdragers van de
katholieke sociaal-economische idee&amp;euml;n. Deze vonden hun inspiratie
onder meer bij de econoom en hoogleraar Heinrich Pesch s. j. en de
pauselijke encycliek 
&lt;em&gt;Quadragesimo Anno&lt;/em&gt;

(1931). In dit kader bepleitte Cobbenhagen c.s. het solidarisme als
sociaal-economisch ordeningsprincipe, als uitweg uit het dilemma van
individualistisch kapitalisme - het geloof in de vrije werking van het
prijzenstelsel - en staatssocialisme. De veelheid van individuele
doeleinden behoeft met het oog op de gemeenschap als totaliteit een
organische en hi&amp;euml;rarchische ordening. Dit mag echter niet op basis
van de staatsalmacht, maar, krachtens het subsidiariteitsbeginsel,
doordat publiekrechtelijke bevoegdheden toevallen aan de in harmonie
samenwerkende werkgevers en werknemers.&lt;/p&gt;
&lt;p&gt;
  &lt;a href='pgedeelte'&gt;P: &lt;/a&gt;Bibliografie in 
&lt;em&gt;De economist Cobbenhagen. Economische geschriften van prof. dr.
M.J.H. Cobbenhagen&lt;/em&gt;

(Amsterdam [etc.], 1957) 587-605.&lt;/p&gt;
&lt;p&gt;
  &lt;a href='lgedeelte'&gt;L: &lt;/a&gt;
  &lt;em&gt;Rolduc 1843-1943&lt;/em&gt;

(Kerkrade, 1943) passim; herdenkingsartikelen van F.A. Weve [et al.] in
onder P genoemd werk; 
&lt;em&gt;Katholieke Hogeschool Tilburg&lt;/em&gt;

(Baarn, 1978) I, vooral 37-50, 141-144 en 269-271.&lt;/p&gt;


&lt;a href=&amp;quot;igedeelte&amp;quot;&gt;I: &lt;/a&gt;
Katholiek Documentatie Centrum te Nijmegen, Collectie personen: afb. 2a20020.&lt;/p&gt;




&lt;p&gt;A.C.A.M. Bots&lt;/p&gt; 
&lt;dtml-var bwn_footer&gt;</text>
  </biography>
</biodes>

