<biodes version="1.0">
  <fileDesc>
    <title>Mar, Josephina Johanna de la (1898-1965)</title>
    <ref target="http://resources.huygens.knaw.nl/bwn1880-2000/lemmata/bwn2/mar"/>
    <publisher>
      <name>Biografisch Woordenboek van Nederland:1880-2000</name>
      <ref target="http://resources.huygens.knaw.nl/bwn1880-2000"/>
    </publisher>
  </fileDesc>
  <person>
    <idno type="id">mar</idno>
    <persName><name type="geslachtsnaam">Mar</name>, Josephina Johanna de la</persName>
    <sex value="2"/>
    <event type="birth" when="1898"/>
    <event type="death" when="1965"/>
    <state type="occupation">actrice</state>
    <state type="occupation">cabareti&amp;egrave;re</state>
  </person>
  <biography>
    <graphic url="http://resources.huygens.knaw.nl/bwn1880-2000/lemmata/bwn2/images/images/MAR.jpg"/>
    <text>&lt;dtml-var bwn_header&gt;
 &lt;p class='genealogie'&gt;
  &lt;strong&gt;Mar, Josephina Johanna de la&lt;/strong&gt; (Fien), toneelspeelster, filmactrice en cabareti&amp;egrave;re (Amsterdam 2-2-1898 - Amsterdam 23-4-1965).

Dochter van Napoleon Christiaan (Nap) De la Mar, acteur en regisseur,
en Clasina Margaretha Klopper, actrice. Gehuwd op 28-11-1941 met Pieter
Hermanus Grossouw, architect. Uit dit huwelijk werden geen kinderen
geboren.


&lt;img src=&amp;quot;images/MAR.jpg&amp;quot; align=&amp;quot;right&amp;quot; BORDER=&amp;quot;0&amp;quot; alt=&amp;quot;afbeelding van Mar, Josephina Johanna de la&amp;quot; class=&amp;quot;bwnimg&amp;quot;&gt;


&lt;/p&gt;
&lt;p&gt;Fien(tje) de la Mar (die na 1945 het verkleinwoord schrapte)
behoorde, zoals men dat in de Franse theaterwereld omschrijft, tot
'les monstres sacr&amp;eacute;s': schitterende sterren waarnaast alle
medespelenden verbleken. Ze was de laatste telg uit een beroemd
toneelspelersgeslacht, dat nu is uitgestorven. Haar grootvader, Charles
de la Mar, noemde zijn zoon naar de door hem bewonderde Napoleon
Bonaparte en deze noemde op zijn beurt zijn dochter naar Jos&amp;eacute;phine
de Beauharnais.&lt;/p&gt;
&lt;p&gt;De algemene ontwikkeling die grootvader Charles en vader Nap in hun
jeugd hadden moeten ontberen, kreeg de jonge Fien op de meisjes-HBS in
Rotterdam, zodat ze later een internationaal cabaretrepertoire kon
opbouwen dank zij haar talen- en literatuurkennis. Maar in haar
schooltijd openbaarde zich al haar legendarisch geworden grilligheid en
ongedurigheid; drie maanden voor haar eindexamen liet ze de HBS in de
steek voor het theater, en haar vader zou daarbij haar eerste
leermeester zijn. Het publiek zag haar al gauw samen met Louis Davids
in de revue 
&lt;em&gt;Had je me maar&lt;/em&gt;

(1916), met haar ouders in de voor haar geschreven operette 
&lt;em&gt;Madorah&lt;/em&gt;

(1917) en in het Cabaret van Max van Gelder (1919).&lt;/p&gt;
&lt;p&gt;Haar eerste grote toneelrollen speelde zij onder regie van Cor van
der L&amp;uuml;gt Melsert bij het Rotterdamsch-Hofstad-Tooneel: 
&lt;em&gt;Pygmalion&lt;/em&gt;

van Shaw (1928), 
&lt;em&gt;Het graf van de onbekende soldaat&lt;/em&gt;

van Paul Raynal (1928), 
&lt;em&gt;Het proces van Mary Dugan&lt;/em&gt;

van Bayard Veillez (1928), 
&lt;em&gt;Minna von Barnhelm&lt;/em&gt;

van Lessing (1929) en 
&lt;em&gt;Moortje&lt;/em&gt;

van Bredero (1932). In haar latere loopbaan werkte zij ook samen met
regisseurs als Cees Laseur, Louis Saalbom, Albert van Dalsum, Ko van
Dijk, Cruys Voorbergh en Karl Guttman. Door haar ongewone
veelzijdigheid was zij uitermate geschikt voor het cabaret: als actrice
blonk zij uit in sketches, als chanteuse was ze uniek in Nederlands en
buitenlands repertoire. Ze beheerste de komsiche en tragische
cabaretfacetten op een volmaakte manier, in een strikt persoonlijke
stijl, met de voorname allure van een ware diva. Toch heeft ze het
cabaret maar bij vlagen gediend, bij haar vader en haar andere
leermeester Louis Davids, bij Rudolf Nelson, Martie Verdenius en Cor
Ruys, bij Chiel de Boer, Willy van Hemert en Paul Ostra, &amp;eacute;n in de
door haarzelf samengestelde ensembles (met onder meer de acteur en
tekstschrijver Jan van Ees). Toen in de jaren dertig de Nederlandse
speelfilm meer en meer aan bod kwam verwierf Fien de la Mar bij een
breder publiek bekendheid door haar succesrijke medewerking aan de
eerste geluidsfilms, zoals 
&lt;em&gt;De Jantjes&lt;/em&gt;

en 
&lt;em&gt;Bleeke Bet&lt;/em&gt;

in 1934 en 
&lt;em&gt;Op stap&lt;/em&gt;

in 1935.&lt;/p&gt;
&lt;p&gt;De bij haar 'triomfantelijk debuut' uitgesproken
profetie&amp;euml;n heeft Fien de la Mar waargemaakt. Toen, in 1917, hadden
de kranten geschreven: 'Fientje doet het geslacht der De La Mars
alle eer aan' en 'Aan haar wordt bewaarheid dat het goede
bloed, het artiestenbloed zich nooit verloochent.' Maar ook in
minder gunstige opzichten was er bij haar sprake van erfelijke aanleg:
drank en sex stootten haar herhaaldelijk uit de koers, maakten een
harmonische ontwikkeling van haar talenten onmogelijk en zouden haar
artiestencarri&amp;egrave;re eerst telkenmale onderbreken en later in diepe
eenzaamheid doen be&amp;euml;indigen. Haar vader, die immens trots op haar
was, had veel aan haar wensen en grillen toegegeven en haar door en
door verwend. Haar grote acteurstalenten leken haar te gemakkelijk te
zijn aangewaaid. Het publiek kon haar bij haar successen op handen
dragen en haar talrijke minnaars aanbaden haar. Maar door dit alles
geraakte zij uit haar evenwicht. Ze bleef onberekenbaar en onbeheerst,
was vaak onredelijk en grof en bracht menigeen met wie zij in aanraking
kwam in verwarring of verbijstering. Doch tegelijkertijd bepaalden die
grilligheid en verwendheid haar ongewone, fascinerende persoonlijkheid,
waarvoor niemand ongevoelig is gebleven. Men kan haar ingewikkelde
natuur niet losmaken van haar unieke artistieke prestaties op het
terrein van toneel, operette, revue, cabaret en film. De schimmen van
haar kunst worden door het Filmmuseum in Amsterdam zorgvuldig bewaard,
waardoor het nageslacht er zich van kan overtuigen dat zij van alle
Nederlandse spelers in de jaren dertig een van de weinigen was die voor
de omschrijving 'movie-star' in aanmerking kwamen. Met de
filmschlager 
&lt;em&gt;Ik wil gelukkig zijn&lt;/em&gt;

van Jacques van Tol en Hans May zou zij vereenzelvigd worden. Jan
Willem Hofstra kon bij haar dood terecht vaststellen: 'Ze bezat
alle talenten, behalve dat om gelukkig te zijn.'&lt;/p&gt;
&lt;p&gt;In 1943 weigerde Fien de la Mar zich bij de Kultuurkamer te melden
en na de bevrijding beleefde zij de grote voldoening om, samen met haar
man, Piet Grossouw - met wie ze al heel lang bevriend en in 1941
getrouwd was - in de Mamixstraat in Amsterdam een eigen theater te
openen, dat zij de naam van haar vader had gegeven. De come-back van
Fien de la Mar was opnieuw een openbaring; als vanouds schitterde zij
als cabareti&amp;egrave;re (Cabaret Cor Ruys 1946; Cabaret Willy van Hemert
1947) en als actrice (Toneelgroep 5 mei 1945: 
&lt;em&gt;Vrij volk; Lysistrata&lt;/em&gt;

van Eduard Veterman (1946) en 
&lt;em&gt;Maya&lt;/em&gt;

van S. Gantillon (1947) in haar eigen theater). Helaas vormde haar
artistieke succes een groot en schril contrast met het zakelijke; als
directrice was ze - met haar grillige karakter - een volslagen
mislukking, en in 1952 nam Wim Sonneveld het theater over, waarbij het
woordje 'Nieuwe' aan de oorspronkelijke naam werd
toegevoegd.&lt;/p&gt;
&lt;p&gt;Vijf jaar later overleed haar man, die haar loyaal in alles had
gesteund en geholpen, en daarna ging het met de toen bijna zestigjarige
Fien steeds meer bergafwaarts. Ze deed een mislukte zelfmoordpoging,
waardoor ze haar linkerarm niet meer kon gebruiken, en kwam in een
inrichting voor geesteszieken terecht. Toch vond ze weer de kracht om
opnieuw aan het werk te gaan (bij het ensemble van Karl Guttman en bij
de televisie), maar de ondergang kwam toch onbedwingbaar nabij. Gekweld
door vervolgingswaan en hysterische woedeaanvallen werd zij voor haar
omgeving steeds onhandelbaarder. Op eerste paasdag 1965 trachtte zij
door een sprong uit het raam van haar flat in de Beethovenstraat een
einde aan haar leven te maken. Zij stierf kort daarna aan de
gevolgen.&lt;/p&gt;
&lt;p&gt;Het ziet er naar uit dat haar legendarische naam niet zal worden
vergeten. Dat werd, zeventien jaar na haar dood, opnieuw bewezen door
het aan haar gewijde boek van Jenny Pisuisse en de musical
'Fien' van Ivo de Wijs, Eric Herfst en Joop Stokkermans, met
Jasperina de Jong in de hoofdrol.&lt;/p&gt;
&lt;p&gt;
  &lt;a href='agedeelte'&gt;A: &lt;/a&gt;Archief Nederlands Theater Instituut, Amsterdam; verzameling
Wim lbo, Amsterdam.&lt;/p&gt;
&lt;p&gt;
  &lt;a href='lgedeelte'&gt;L: &lt;/a&gt;J. H. Penning, 
&lt;em&gt;Voor en achter het voetlicht&lt;/em&gt;

('s-Gravenhage, 1949); Wim Ibo. 
&lt;em&gt;Brieven aan jou&lt;/em&gt;

(Amsterdam, 1980); Jenny Pisuisse, 
&lt;em&gt;Fien de la Mar, portret van een kunstenaar&lt;/em&gt;

(Amsterdam, 1982); Wim lbo. 
&lt;em&gt;En nu de moraal. Geschiedenis van het Nederlands cabaret,
1936-1981&lt;/em&gt;

(Alphen aan de Rijn, 1982)95-105.&lt;/p&gt;

&lt;p&gt;
&lt;a href=&amp;quot;igedeelte&amp;quot;&gt;I: &lt;/a&gt;Jenny Pisuisse, &lt;i&gt;Fien de la Mar, portret van een kunstenaar&lt;/i&gt; (Amsterdam, 1982) 90. [Fien de la Mar in de film &lt;i&gt;De Spooktrein&lt;/i&gt;, 1939]. &lt;/p&gt;

&lt;p&gt;Wim Ibo&lt;/p&gt; 
&lt;dtml-var bwn_footer&gt;</text>
  </biography>
</biodes>

