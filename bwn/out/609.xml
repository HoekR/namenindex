<biodes version="1.0">
  <fileDesc>
    <title>Graaff, Simon de (1861-1948)</title>
    <ref target="http://resources.huygens.knaw.nl/bwn1880-2000/lemmata/bwn3/graaff"/>
    <publisher>
      <name>Biografisch Woordenboek van Nederland:1880-2000</name>
      <ref target="http://resources.huygens.knaw.nl/bwn1880-2000"/>
    </publisher>
  </fileDesc>
  <person>
    <idno type="id">graaff</idno>
    <persName><name type="geslachtsnaam">Graaff</name>, Simon de</persName>
    <sex value="1"/>
    <event type="birth" when="1861"/>
    <event type="death" when="1948"/>
    <state type="occupation">minister</state>
  </person>
  <biography>
    <graphic url="http://resources.huygens.knaw.nl/bwn1880-2000/lemmata/bwn3/images/images/GRAAFFS.jpg"/>
    <text>&lt;dtml-var bwn_header&gt;
 &lt;p class='genealogie'&gt;
  &lt;strong&gt;Graaff, Simon de&lt;/strong&gt;, minister van Koloni&amp;euml;n (Lisse 24-8-1861 - Oegstgeest 2-10-1948).

  Zoon van Adrianus de Graaff, bloemist, en Wilhelmina Henriette
  Jeannette van Dingst&amp;eacute;e. Gehuwd op 27-8-1892 met Hubertina
  Adriana Maria Naessens. Uit dit huwelijk werden geen kinderen
  geboren.
  
&lt;img src=&amp;quot;images/GRAAFFS.jpg&amp;quot; align=&amp;quot;right&amp;quot; BORDER=&amp;quot;0&amp;quot; alt=&amp;quot;afbeelding van Graaff, Simon de&amp;quot; class=&amp;quot;bwnimg&amp;quot;&gt;
  
  &lt;/p&gt;
&lt;p&gt;Na de Gem. HBS met 5-jarige cursus te Leiden doorlopen te
    hebben, bereidde Simon de Graaff zich door zelfstudie (hij
    stond noch te Leiden noch te Delft als student ingeschreven)
    voor op het grootambtenaarsexamen voor de Indische
    bestuursdienst, dat hij in 1883 met goed gevolg aflegde. Nog
    dat zelfde jaar werd hij naar Nederlands-Indi&amp;euml;
    uitgezonden. Na enige jaren in ondergeschikte functies bij het
    binnenlands bestuur op Java werkzaam te zijn geweest, werd hij
    in 1887 benoemd tot aspirant-contr&amp;ocirc;leur in de residentie
    Soerabaya. Sinds 1888 gedetacheerd bij de Algemeene Secretarie
    te Buitenzorg was hij, hoewel administratief ingedeeld bij het
    binnenlands bestuur, waar hij in 1896 opklom tot de rang van
    controleur 1e klasse, in allerlei ambtelijke commissies
    werkzaam. Zo werd hij in 1890 toegevoegd aan de inspecteur der
    cultures F. Fokkens, om onderzoek te doen naar de
    herendiensten, terwijl hij in 1892 betrokken werd bij de
    proefnemingen met een nieuwe landrenteregeling op kadastrale
    grondslag in de Preanger-regentschappen. In 1896 volgde een
    tweejarig verlof naar Europa, waarna hij in 1898 werd
    toegevoegd aan de grondhuurcommissie die supervisie uitoefende
    op de prijzen die de suikerfabrikanten aan de bevolking
    betaalden voor de afstand van haar gronden aan de
    suikerindustrie. In het verlengde van dit onderzoek lag zijn
    aanstelling in 1905 tot inspecteur voor agrarische zaken.
    Vrijwel gelijktijdig werd hij toegevoegd aan de directeur van
    Binnenlands Bestuur, D.F.W. van Rees, onder toekenning van de
    titel van adjunct -directeur. In 1906 volgde zijn benoeming tot
    directeur van dat invloedrijke bestuursdepartement, een
    promotie die De Graaff in belangrijke mate te danken had aan
    Van Rees. Met deze had hij immers sinds 1898 nauw samengewerkt,
    onder andere in de 'pauperisme-commissie', die onderzoek deed
    naar de armoede onder Indo-Europeanen.&lt;/p&gt;
&lt;p&gt;Van 1905 tot 1910, toen hem opnieuw Europees verlof werd
    verleend, kreeg De Graaff de gelegenheid nieuwe plannen te
    ontwikkelen voor een reorganisatie van het binnenlands bestuur
    in Indi&amp;euml;, met name op Java en Madura. Zijn verdere
    ambtelijke en politieke loopbaan hebben in het teken van die
    bestuurshervorming gestaan, waarvan De Graaff als geen ander de
    architect en uitvoerder is geweest.&lt;/p&gt;
&lt;p&gt;De noodzaak van een reorganisatie van het Europees
    binnenlands bestuur werd omstreeks 1900 vrij algemeen erkend.
    Er was behoefte aan een administratieve decentralisatie van het
    bestuur (niet te verwarren met de politieke, die sinds de
    decentralisatiewetgeving van 1903 geleidelijk op gang kwam en
    waarbij het de bedoeling was de invloed van de ingezetenen -
    lokaal en regionaal - op het bestuur te versterken). Te veel
    onbeduidende zaken werden op een te hoog niveau afgedaan,
    waardoor de behandeling onevenredig veel tijd en aandacht
    vergde. De administratieve machinerie haperde. Daarnaast
    bestond er weinig carri&amp;egrave;reperspectief voor de Europese
    ambtenaren in de lagere bestuurs&amp;eacute;chelons. Ten slotte had
    onder invloed van de ethische politiek het inzicht veld
    gewonnen dat aan ontwikkelde Indonesi&amp;euml;rs een groter
    aandeel in het bestuur moest worden toegekend als eerste stap
    op weg naar hun 'ontvoogding'. Daarmede zou ook op de hoge
    personeelskosten voor Europese ambtenaren worden bespaard,
    doordat met minder van hen zou kunnen worden volstaan.&lt;/p&gt;
&lt;p&gt;Nadat reeds verschillende voorstellen waren besproken, die
    echter tot niets hadden geleid, kreeg De Graaff opdracht een
    nieuw schema van reorganisatie te ontwerpen. Hij deed dit in
    een memorie van 1905, waarin hij het denkbeeld ontwikkelde de
    bestaande &amp;plusmn; 20 residenties van Java onder te brengen in
    drie gouvernementen (West-, Midden- en Oost-Java). Het aantal
    assistentresidenten en controleurs zou drastisch worden beperkt
    door hun werkkring ten dele over te dragen aan jonge
    Indonesische ambtenaren met een Westerse opleiding, de zg.
    adjunct-regenten. Alleen de Vorstenlanden in Midden-Java bleven
    van deze reorganisatie uitgezonderd. Wel werd daar een
    ingrijpende agrarische hervorming in gang gezet.&lt;/p&gt;
&lt;p&gt;De plannen van De Graaff stuitten echter op bezwaren bij het
    ministerie van Koloni&amp;euml;n, omdat men van mening was dat de
    Europese bestuursinvloed wel erg sterk dreigde te worden
    teruggedrongen. Dit was voor De Graaff aanleiding in 1909 een
    nieuwe (gedrukte) 
    &lt;em&gt;Nota over eene hervorming van het bestuurswezen in
    Nederlandsch-Indi&amp;euml;&lt;/em&gt;

    (Batavia, 1909) te doen uitgeven, waarin de gedachte het
    inlandse element grotere invloed toe te kennen min of meer werd
    losgelaten. Wel hield de nota vast aan het voorstel Java in
    gouvernementen te splitsen. Hierop kondigde minister van
    Koloni&amp;euml;n J.H. de Waal Malefijt einde 1910 een
    bestuurshervorming in de geest van deze nota aan. De Graaff,
    inmiddels tijdens zijn Europees verlof aan het departement met
    een bewerking van het Indische regeringsreglement belast, werd
    begin 1913 als regeringscommissaris voor de reorganisatie van
    het bestuurswezen met de rang van een lid van de Raad van
    Nederlandsch-Indi&amp;euml; opnieuw uitgezonden. In zijn nieuwe
    functie legde hij een grote activiteit aan de dag, hetgeen
    ertoe leidde dat reeds in 1914 bij de landsdrukkerij een
    verslag van zijn onderzoek verscheen.&lt;/p&gt;
&lt;p&gt;Inmiddels had de politieke constellatie in Nederland zich
    gewijzigd. De vrijzinnig-democraat Th.B. Pleyte was De Waal
    Malefijt in 1913 als minister van Koloni&amp;euml;n opgevolgd. Zijn
    voorkeur ging uit naar politieke hervormingen - zo werd in 1918
    de Volksraad in het leven geroepen - die deels haaks stonden op
    wat De Graaff voor ogen stond. Voor zijn voorstellen tot
    administratieve reorganisatie leek de vergetelheid weggelegd;
    hijzelf nam in 1915 ontslag uit de ambtelijke dienst.&lt;/p&gt;
&lt;p&gt;Ruim vier jaar later zou De Graaft echter een verrassende
    comeback maken op het politieke toneel, toen hij op 11-11-1919
    tot minister van Koloni&amp;euml;n werd benoemd als opvolger van de
    wegens ziekte teruggetreden A.W.F. Idenburg. Het feit dat De
    Graaff geen nauwe binding had met enige politieke partij - hij
    was protestant, maar politiek kleurloos - bleek voor hem geen
    beletsel te zijn het ministerschap tot 4-8-1925 te bekleden (in
    het eerste en tweede kabinet-Ruijs de Beerenbrouck), waarna hij
    in diens derde kabinet (1929-1933) wederom met de koloniale
    portefeuille werd belast.&lt;/p&gt;
&lt;p&gt;Als minister van Koloni&amp;euml;n was De Graaff geen
    indrukwekkende verschijning of groot debater. Bij zijn
    ambtenaren stond hij bekend als een 'Pietje precies' (in
    tegenstelling tot bijvoorbeeld H. Colijn, die weinig stukken
    las en veel aan zijn naaste ambtelijke adviseurs overliet).
    Elke avond werden door de wielrijder van het departement grote
    stapels stukken bij de minister thuis bezorgd, die dan de
    volgende dag tot in de kleinste bijzonderheden gelezen en van
    opmerkingen voorzien bleken. Hij was een
    'ambtenaar-minister'.&lt;/p&gt;
&lt;p&gt;Tijdens zijn ministerschap kreeg De Graaff te maken met de
    Djambi-olieaffaire, die na een vinnige, maar voor de Tweede
    Kamer geheimgehouden notawisseling met de Amerikaanse gezant in
    1921 haar beslag kreeg met de oprichting van de
    Nederlandsch-Indische Aardolie Maatschappij, waarin de
    'Bataafsche' en het gouvernement participeerden onder
    uitsluiting van de Amerikaanse Standard Oil Cy. Minder gelukkig
    was hij daarentegen met zijn voorstel om op alle in- en
    uitvoerrechten in Indi&amp;euml; opcenten te heffen, waardoor de
    inheemse bevolking zwaarder zou worden belast, maar een de
    oliemaatschappijen onwelgevallige verdere verhoging van het
    uitvoerrecht op petroleum achterwege kon blijven. Het
    wetsontwerp werd in 1921 door de Eerste Kamer verworpen.&lt;/p&gt;
&lt;p&gt;Wat De Graaff echter als zijn levenswerk was gaan zien, zou
    ook tijdens zijn drie ministerschappen in zijn beleid centraal
    staan. Dat was de zaak van de Indische bestuurshervorming. In
    1922 kwam over dit onderwerp een wet tot stand, waarin De
    Graaff zijn denkbeelden had verwerkt. Deze wet voorzag in de
    instelling van de provincies West-, Midden- en Oost-Java. In
    elke provincie was het bestuur toevertrouwd aan een gouverneur,
    die werd bijgestaan door een deels gekozen provinciale raad.
    Daaronder fungeerden stadsgemeenten en regentschapsraden.
    Hoewel binnen het administratieve kader nu dus ook de
    staatkundige ontwikkeling een plaats had gekregen, is deze
    bestuurshervorming, die met de vorming van de drie genoemde
    provincies tussen 1926 en 1930 daadwerkelijk haar beslag kreeg,
    geen groot succes geworden. De nationalistisch voelende
    Indonesi&amp;euml;rs hadden hogere aspiraties dan het lidmaatschap
    van een provinciale raad met beperkte bevoegdheden. Daarnaast
    konden de provincies onvoldoende over eigen geldmiddelen
    beschikken, terwijl de centrale bestuursorganen een werkelijke
    machtsoverdracht naar de provincies toe tegenwerkten. Een extra
    complicatie was dan nog dat de bestuurshervorming tot Java
    beperkt bleef, met alle kostbare doublures en
    competentiegeschillen die daarvan het gevolg waren. Weliswaar
    werd tijdens De Graaffs derde ministerschap, in 1932, een
    beginselplan voor de bestuurshervorming in de buitengewesten
    aanvaard, maar de verdere uitwerking van dit plan werd door de
    inmiddels ingetreden economische crisis opgeschort. Pas met
    ingang van 1938 konden de gouvernementen Sumatra, Borneo en
    Grote Oost worden ingesteld.&lt;/p&gt;
&lt;p&gt;Nadat in 1922 door een op zich zelf niet erg belangrijke
    grondwetswijziging daartoe de weg was gebaand, kwam in 1925
    door De Graaffs toedoen een nieuwe Wet op de Indische
    Staatsinrichting tot stand, die onder andere de positie en
    samenstelling van de Volksraad opnieuw regelde; voorlopig bleef
    door de aanneming van een amendement-Feber echter in de raad de
    Europese meerderheid behouden.&lt;/p&gt;
&lt;p&gt;Van de vier gouverneurs-generaal met wie De Graaff als
    minister in aanraking kwam, was de verstandhouding met de
    'ethische' J.P. graaf Van Limburg Stirum en jhr. A.C.D. de
    Graeff weinig hartelijk. Zo gratieerde g.g. De Graeff in de
    laatste dagen van zijn ambtsperiode (september 1931) tegen de
    uitdrukkelijke wens van minister De Graaff eigenmachtig
    Soekarno, die in 1930 door de Landraad te Bandoeng tot vier
    jaar gevangenisstraf was veroordeeld. Beter verliep de
    samenwerking met D. Fock en jhr. B.C. de Jonge. Deze laatste
    was in 1931 door De Graaff voor gouverneur-generaal
    voorgedragen nadat Colijn, de lang gedoodverfde kandidaat, zich
    had gediskwalificeerd door een in 1928 verschenen brochure over
    het koloniale vraagstuk, waarin hij zich scherp tegen de
    Volksraad had gekeerd. Overigens had ook De Graaff voor het
    Indonesische nationalisme maar weinig begrip. Een geleidelijke
    ontwikkeling van Indi&amp;euml; tot zelfstandigheid binnen het
    Nederlandse staatsverband was het uiterste waartoe hij wilde
    gaan. Die houding typeerde De Graaff: onvermoeibaar werker,
    zeker in veel opzichten een competent minister - al noemden
    sommigen hem laatdunkend 'Simon de leugenaar' - was hij niet de
    man van de grote lijn, maar van het administratieve detail.&lt;/p&gt;
&lt;p&gt;
  &lt;a href='agedeelte'&gt;A: &lt;/a&gt;Een persoonlijk archief-De Graaff is niet bewaard
  gebleven; wel bevinden zich van hem afkomstige brieven in de
  collecties van Van Limburg Stirum, De Graeff, B.C. de Jonge en
  Meyer Ranneft in het Algemeen Rijksarchief te 's-Gravenhage. Zie
  ook diverse bronnenpublikaties van S.L. van der Wal en R.C.
  Kwantes.&lt;/p&gt;
&lt;p&gt;
  &lt;a href='pgedeelte'&gt;P: &lt;/a&gt;
  &lt;em&gt;Nota over eene reorganisatie van het binnenlandsch bestuur
    op Java en Madoera&lt;/em&gt;

    (Batavia, 1907); 
    &lt;em&gt;Verslag omtrent de verdere voorbereiding eener hervorming
    van het bestuurswezen in Nederlandsch-Indi&amp;euml;&lt;/em&gt;

    (Batavia, 1914. 3 dl.); 
    &lt;em&gt;La r&amp;eacute;forme administrative aux Indes
    N&amp;eacute;erlandaises&lt;/em&gt;

    (Luik, 1930); 
    &lt;em&gt;Parlementaire geschiedenis van de Wet op de Staatsinrichting
    van Nederlandsch-Indi&amp;euml;, 1925&lt;/em&gt;

    ('s-Gravenhage, 1938); 
    &lt;em&gt;Parlementaire geschiedenis van de Wet tot hervorming der
    grondslagen van het gewestelijk en plaatselijk bestuur in
    Nederlandsch-Indi&amp;euml;, 1922&lt;/em&gt;

    ('s-Gravenhage, 1939).&lt;/p&gt;
&lt;p&gt;
  &lt;a href='lgedeelte'&gt;L: &lt;/a&gt;P.J. Oud, 
  &lt;em&gt;Het jongste verleden. Parlementaire geschiedenis van Nederland
  1918-1940&lt;/em&gt;

  2e dr. (Assen, 1968. 6 dl.) I-V; 
  &lt;em&gt;Herinneringen van Jhr.Mr. B.C. de Jonge.&lt;/em&gt;

  Uitg. door S.L. van der Wal (Utrecht, 1968); 
  &lt;em&gt;Herinneringen en dagboek van Ernst Heldring (1871 - 1954).&lt;/em&gt;

  Uitg. door Joh. de Vries (Utrecht, 1970. 3 dl.).&lt;/p&gt;

&lt;p&gt;
&lt;a href=&amp;quot;igedeelte&amp;quot;&gt;I: &lt;/a&gt;
Bob de Graaff en Elsbeth Locher-Scholten, &lt;i&gt;J.P. graaf van Limburg Stirum 1873-1948. Tegendraads landvoogd en diplomaat&lt;/i&gt; (Zwolle 2007) 256.
&lt;/p&gt;





&lt;p&gt;C. Fasseur&lt;/p&gt; 
&lt;dtml-var bwn_footer&gt;</text>
  </biography>
</biodes>

