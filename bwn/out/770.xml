<biodes version="1.0">
  <fileDesc>
    <title>Hollander, Arie Nicolaas Jan den (1906-1976)</title>
    <ref target="http://resources.huygens.knaw.nl/bwn1880-2000/lemmata/bwn2/hollanderanj"/>
    <publisher>
      <name>Biografisch Woordenboek van Nederland:1880-2000</name>
      <ref target="http://resources.huygens.knaw.nl/bwn1880-2000"/>
    </publisher>
  </fileDesc>
  <person>
    <idno type="id">hollanderanj</idno>
    <persName><name type="geslachtsnaam">Hollander</name>, Arie Nicolaas Jan den</persName>
    <sex value="1"/>
    <event type="birth" when="1906"/>
    <event type="death" when="1976"/>
    <state type="occupation">socioloog</state>
  </person>
  <biography>
    <graphic url="http://resources.huygens.knaw.nl/bwn1880-2000/lemmata/bwn2/images/images/HOLLANDERAJN.jpg"/>
    <text>&lt;dtml-var bwn_header&gt;
 &lt;p class='genealogie'&gt;
  &lt;strong&gt;Hollander, Arie Nicolaas Jan den&lt;/strong&gt;, socioloog en amerikanist (Rotterdam 23-4-1906 - Amsterdam 16-6-1976).

Zoon van Pleun den Hollander, schoolhoofd, en Clasina Maria Elisabeth
Mighorst. Gehuwd op 30-3-1950 met Ida High. Dit huwelijk, waaruit geen
kinderen werden geboren, werd ontbonden op 1-12-1953.

&lt;img src=&amp;quot;images/HOLLANDERAJN.jpg&amp;quot; align=&amp;quot;right&amp;quot; BORDER=&amp;quot;0&amp;quot; alt=&amp;quot;afbeelding van Hollander, Arie Nicolaas Jan den&amp;quot; class=&amp;quot;bwnimg&amp;quot;&gt;

&lt;/p&gt;
&lt;p&gt;Den Hollanders jeugd werd beheerst door een zeer strikte vader. Deze
was aanvankelijk hoofdonderwijzer in het Rotterdamse Katendrecht, waar
het gedrag en de sociale omstandigheden van zijn pupillen hem met zorg
vervulden. Hij sloot zich daarom aan bij verenigingen als Pro
Juventute, werd lid van de Tuchtraad en de Commissie tot wering van het
schoolverzuim. Ook droeg hij bij tot de samenstelling van een verslag
van de Vereeniging Pro Juventute over 
&lt;em&gt;De misdadige jeugd in het havenbedrijf (Rotterdam,&lt;/em&gt;

[1904]). In december 1914 verhuisde het gezin naar Amsterdam. Den
Hollander senior zou er andermaal als schoolhoofd gaan functioneren, en
vanaf 1926 als directeur van het Stadsbestedelingenhuis aan de
Prinsengracht 434.&lt;/p&gt;
&lt;p&gt;Arie - de enige zoon - was een enigszins eenzelvige jongen, die zich
vermeide in zelfuitgevonden spelletjes en niet wilde dat er aan hem
gefrunnikt werd (de omschrijving is van hemzelf). Schoolproblemen
ondervond hij niet; integendeel, hij doorliep de 5-jarige HBS-B met
glans en slaagde in 1924 en passant ook voor de onderwijsakte. In dat
zelfde jaar liet hij zich aan de Universiteit van Amsterdam inschrijven
voor de studie sociale geografie, of sociografie, zoals zijn
leermeester S.R. Steinmetz liever zei. Zijn 'penchant voor het
exotische' leerde hij ondergeschikt te maken aan de precisie
vereist voor adequate landbeschrijving. Nauwgezette plichtsbetrachting
was Den Hollander thuis al ingeprent. Om zelf een bijdrage te leveren
tot de financiering van zijn studie gaf hij in de avonduren middelbare
scholieren bijles.&lt;/p&gt;
&lt;p&gt;Zijn doctoraal scriptie over 'Het moderne Egypte als
landbouwland' (1929) lazen zijn docenten met waardering. Hierdoor
gesterkt solliciteerde hij naar een beurs van de Rockefeller Foundation
te New York. Hij kreeg deze ook. Van november 1930 tot oktober 1932
verrichtte hij literatuuronderzoek en veldwerk in het zuiden van de
Verenigde Staten, met de universiteit van Noord-Carolina als basis. Op
deze regio, een Amerikaans probleemgebied, concentreerde zijn aandacht
zich, vooral op de situatie waarin de arme landelijke blanken daar
verkeerden. Het was een originele keuze. Zeker, er was al het een en
ander over dit onderwerp verschenen, maar Den Hollander zou toch
terecht vaststellen dat zowel wetenschap als politiek de armoede in het
zuiden schromelijk had verwaarloosd. De zorgvuldige, lucide
beschrijving die hij van de zuidelijke klassenstructuur en van de
leefomstandigheden der 'poor whites' gaf maakt nog steeds
indruk. Hij promoveerde in 1933 cum laude bij Steinmetz op 
&lt;em&gt;De landelijke arme blanken in het Zuiden der Vereenigde Staten: een
sociaal-historische en sociografische studie,&lt;/em&gt;

27 jaar oud. Den Hollander wist precies wat hij waard was. Van belang
voor de toekomst was dat Amerika hem niet meer zou loslaten. Terug in
het vaderland publiceerde hij vooral over wat hij het onoffici&amp;euml;le
Amerika noemde, dus niet dat van de grote politiek en de in het oog
springende sociaal-economische bewegingen, maar over de uithoeken van
het land, over de verliezers en vergetenen: Indianen en zwarten. Hij
putte daarbij steeds uit de ervaringen en waarnemingen van 1930 tot
1932 gedaan.&lt;/p&gt;
&lt;p&gt;Een jong academicus kon in de crisistijd slechts met moeite werk
vinden. Den Hollander slaagde daar toch heel behoorlijk in, hij was
niet voor &amp;eacute;&amp;eacute;n gat te vangen. Hij hield voordrachten, deed
vertaalwerk, en gaf aan middelbare scholen onderricht in aardrijkskunde
en geschiedenis. Artikelen van zijn hand verschenen in kranten en
tijdschriften, bijv. in het 
&lt;em&gt;Tijdschrift van het Koninklijk Nederlandsch Aardrijkskundig
Genootschap,&lt;/em&gt;

waarvan hij in 1935 redacteur werd. In de tweede helft van de jaren
dertig richtte hij zijn wetenschappelijke belangstelling op de
historisch-geografische eigenaardigheden van de grote Hongaarse
laagvlakte en onderzocht hij ter plaatse hoe dit van oorsprong
vruchtbare landschap was veranderd in een cultuursteppe en hoe de
bewoners er een - armoedig - bestaan opbouwden.&lt;/p&gt;
&lt;p&gt;Deze en zijn andere werkzaamheden werden tijdelijk onderbroken door
de Tweede Wereldoorlog. Samen met 84 andere Amsterdammers werd hij in
januari 1942 opgepakt als represaille voor bomaanslagen die in de
hoofdstad waren gepleegd. Hij zat drie maanden in het Polizeiliches
Durchgangslager Amersfoort gevangen. Dank zij een 'knappe
Uilenspiegelhouding' wist hij zich er staande te houden. Bovendien
leerde hij in het kamp de historicus Jan Romein goed kennen en
waarderen. Mede door toedoen van Romein werd Den Hollander kort na de
bevrijding, in maart 1946, benoemd tot hoogleraar in de inleiding tot
en encyclopedie van de sociologie aan de Universiteit van Amsterdam. In
verband met de oprichting van de Politiek-Sociale Faculteit werd zijn
leeropdracht in 1947 uitgebreid met het vak amerikanistiek.&lt;/p&gt;
&lt;p&gt;De Verenigde Staten waren te onzent tot aan de oorlog slechts
incidenteel bestudeerd. De Tweede Wereldoorlog en natuurlijk vooral het
Amerikaanse aandeel daarin zouden verandering in deze situatie brengen.
Den Hollander was een van de weinigen die zich al voordien in de
Amerikaanse samenleving hadden verdiept. Het lag dan ook voor de hand
juist hem te belasten met de taak samenleving en cultuur van onze
bevrijders toegankelijker te maken. Omwille van die toegankelijkheid
breidde hij in Amsterdam het Amerika Instituut uit, dat een voor Europa
unieke collectie americana zou gaan herbergen. Het grootste deel van
zijn onderwijstaak besteedde hij echter aan de sociologie. Vele
aankomende sociologen, politicologen en sociaal-pedagogen maakten onder
zijn leiding kennis met dit, althans in de Nederlandse academische
wereld, tamelijk jonge vak. Zijn colleges placht hij te doorspekken met
scherpe aper&amp;ccedil;us en aforismen, waarin men de invloed van
Schopenhauer kon herkennen. School zou hij niet maken, daarvoor was hij
te veel individualist en te weinig systematicus. Wel leerde hij
studenten een attitude van scepsis en wantrouwen, die voor hemzelf een
tweede natuur waren. Zijn wetenschappelijke arbeid werd gevoed door een
intense nieuwsgierigheid. Hij wilde van maatschappelijke verschijnselen
weten 'hoe zij eigenlijk in elkaar zaten', daarbij niet
afgaande op het gezag van anderen, maar op de eigen waarneming.
Sociologie betekende voor hem in de eerste plaats -
zelf-observeren.&lt;/p&gt;
&lt;p&gt;Buiten de persoonlijke kring was hij niet gemakkelijk in de omgang.
Hij kwetste nogal eens om niet gekwetst te worden. Domheid kon hij
slecht verdragen. Wellicht definieerde hij dom wat al te ruim. Het
gevoel weinig of geen gelijken te hebben in de naaste (Amsterdamse)
omgeving bracht hem ertoe zijn vleugels naar buiten uit te slaan.
Reizen, al dan niet voor congresbezoek, ondernam hij frequent en naar
alle windstreken der aarde. Enige artikelen liet hij in vertaling
verschijnen. Hij was actief betrokken bij internationale organisaties
als de United Nations Educational Scientific and Cultural Organisation,
de International Sociological Association en bovenal de European
Association for American Studies, waarvan hij vanaf 1969 tot aan zijn
dood voorzitter was en die hij voorzag van een krachtiger
financi&amp;euml;le basis. Dat hij een bekwaam organisator was staat buiten
kijf. De Nederlandse Sociologische Vereniging, het Amerika Instituut en
het Sociologisch Seminarium te Amsterdam plukten er evenzeer de
vruchten van. Het bezorgde hem tegelijk een status waarop hij zich
graag liet voorstaan, volgens sommigen al te graag.&lt;/p&gt;
&lt;p&gt;Pretenties in de sociale wetenschappen prikte hij veelvuldig door,
en ook dat werd hem niet overal in dank afgenomen. Hij distantieerde
zich van opvattingen als zou de sociologie leiden tot definitieve
wetten en waarheden. Hij was meer ge&amp;iuml;nteresseerd in de grenzen dan
in de expansie van deze discipline. In de verzameling opstellen 
&lt;em&gt;Visie en verwoording&lt;/em&gt;

(1968) formuleerde hij met zijn gebruikelijke acribie de beperkingen
die de taal der wetenschap in het algemeen oplegt. Zijn eigen
taalgebruik was sober, zorgvuldig en tot en met de punten en
komma's doordacht. Met George Orwell was hij van mening dat
taalvervuiling tot politiek onheil kan leiden. Het politiek bedrijf
boeide hem overigens weinig. Volgens zijn opvatting kwam het
verwoordingsprobleem in de sociale wetenschappen nagenoeg overeen met
dat in de letterkunde. Hij streefde ernaar in zijn publikaties
verstaanbaar te blijven, zijn lezers te purgeren van clich&amp;eacute;s en
nonsens en hen te wapenen tegen de 'leuzen van de tijd'.&lt;/p&gt;
&lt;p&gt;De roep om - universitaire - democratisering, die in de tweede helft
van de jaren zestig begon op te klinken, achtte hij zo'n holle
frase. Democratie en wetenschap verdragen elkaar niet, vond Den
Hollander. Hij kantte zich dan ook bij voorbaat tegen de eisen van de
contesterende studenten. Dat juist zijn persoon in 1969 het voorwerp
werd van heftige kritiek van hun kant was misschien niet
onvermijdelijk, maar evenmin verwonderlijk. Buitenstaanders kunnen zich
wel verwonderen over de lakonieke wijze waarop bestuurderen op alle
niveaus Den Hollanders optreden tijdens het beruchte college van 14
februari 1969 laakten. Tijdens dat college wees hij het verzoek om
syllabi en de eis tot discussie over de door hem geboden stof af.
Provocerende taal van studenten beantwoordde hij met even provocerende
uitlatingen - men kon dat gevoeglijk aan hem overlaten. Waar anderen er
de voorkeur aan gaven een toegeeflijke houding aan te nemen, weigerde
hij concessies te doen aan 'luiheid en middelmaat'. Het gevolg
van dit alles was dat hij zijn colleges in de sociologie moest staken
en zelf na 1969 niet langer de bereidheid toonde deze te vervolgen. Wel
bleef hij voor gevorderden amerikanistiek doceren.&lt;/p&gt;
&lt;p&gt;De onverkwikkelijke 'affaire-Den Hollander', die heel wat
pennen in beweging bracht, was voor hemzelf een traumatische ervaring.
Hij voelde zich door zijn naaste collega's verraden en brak met de
meesten van hen volledig. Hij zou zich nu praktisch geheel op zijn
schrijfwerk toeleggen. Had hij voordien hoofdzakelijk in artikelvorm
gepubliceerd, na de troebelen van 1969 liet hij enkele boeken het licht
zien, waarvan met name genoemd moet worden 
&lt;em&gt;Het d&amp;eacute;masqu&amp;eacute; in de samenleving&lt;/em&gt;

(1976), Den Hollander ten voeten uit. Hij behandelde er de
werkzaamheden van de zogenoemde 'muckrakers' in, Amerikaanse
journalisten en schrijvers die vlak na 1900 maatschappelijke misstanden
en corruptie signaleerden en aan de kaak stelden. In het tweede
gedeelte van het boek weidt hij uit over de menselijke behoefte aan en
de positieve sociale waarde van het Grote Pseudo, van de schijn die op
individueel en maatschappelijk vlak hardnekkig wordt opgehouden. De
sympathie van Den Hollander lag natuurlijk bij de ontmaskeraars,
degenen die de moed hebben (op gevaar af in het maatschappelijk verkeer
te worden buitengesloten) door de schijn heen te breken naar waarheid
en authenticiteit. Date hij zichzelf tot de categorie der onthullers
rekende lijdt geen twijfel. Hij schamperde dikwijls over de
intellectuele kwakzalverij die aan de universiteiten opgeld zou doen,
over het oprukken van de parasociologen en hun ingewikkelde
begrippenapparaat, waarachter hij slechts leegheid aantrof.&lt;/p&gt;
&lt;p&gt;Ook met betrekking tot de amerikanistiek zag hij zijn taak liggen in
de onthulling, zij het in een ietwat andere betekenis van dat woord. In
1970 schreef hij bijvoorbeeld: 'De waarneming door de Europeaan van
al wat in Amerika te zien is schijnt altijd door een waas te
geschieden, door een irrationeel tot stand gekomen voorkennis te moeten
breken.' Met deze versluiering had Den Hollander geen vrede: in
plaats van de magische abstracta over Amerika wilde hij kennis van de
concrete Amerikaanse werkelijkheid brengen. Tegelijk bleef het bestaan
van de 'vage mythe' over Amerika hem bezighouden binnen het
algemeen kader van het cognitief proces waarmee groepen en volken het
andere en het vreemde proberen te vatten of te verdringen met
stereotypen. Al in 1946 had hij in zijn intreerede 
&lt;em&gt;Het andere volk&lt;/em&gt;

behartigenswaardige opmerkingen gemaakt over de zin en onzin van
groepsbeeldvorming. Het anti-amerikanisme dat tijdens de jaren zestig
in zwang kwam rangschikte hij grotendeels onder het hoofdstuk onzin, al
hield hij ook degenen die de Verenigde Staten door dik en dun wilden
verdedigen op afstand. 'Amerika en Europa: divergentie of
convergentie' 
&lt;em&gt;(Internationale Spectator&lt;/em&gt;

29 (1975) 649-669) is een van zijn beste en een van zijn laatste
artikelen.&lt;/p&gt;
&lt;p&gt;Kort voor zijn emeritaat overleed hij aan een hartkwaal, die zich na
1969 had geopenbaard. In necrologie&amp;euml;n aan hem gewijd werd
gememoreerd dat hij samen met anderen als F. van Heek, J.P. Kruijt en
P.J. Bouman de naoorlogse sociologie in Nederland gestalte had gegeven,
en dat hij enige generaties studenten had voorgehouden het bestaande
sceptisch, zelfs sardonisch te ontleden. Of hij met dat laatste ook
bijdroeg tot de door hem veelal verfoeide 'anti-deferential
society' der jaren zestig kan worden gesuggereerd, maar is
natuurlijk lastig te bewijzen. Voor biografen vormde hij geen dankbaar
object, al verleende hij nog zijn medewerking aan een televisieportret
van zijn persoon in de serie 
&lt;em&gt;Markant&lt;/em&gt;

van de Nederlandse Omroep Stichting (NOS), dat op 16 november 1975 werd
uitgezonden. Men moest hem en de details van zijn leven liever niet te
na komen. Van belang was alleen zijn geschreven werk, en dat kon men
lezen, had hij gemeend.&lt;/p&gt;
&lt;p&gt;Het beste van dat werk zal de toets der kritiek blijven doorstaan
door de tonische kwaliteit ervan, en omdat Den Hollander de sociale
wetenschappen dicht bij de letterkunde zag liggen en zich dat
herinnerde wanneer hij de pen ter hand nam.&lt;/p&gt;
&lt;p&gt;
  &lt;a href='pgedeelte'&gt;P: &lt;/a&gt;Behalve de reeds genoemde publikaties: 
&lt;em&gt;Nederzettingsvormen en -problemen in de Groote Hongaarsche
Laagvlakte. Een Europeesch .frontier&amp;quot; gebied&lt;/em&gt;

(Amsterdam, 1947); 
&lt;em&gt;Americana. Studies over mensen, dieren en een kaktus tussen Rio
Grande en Potomac&lt;/em&gt;

(Meppel, [1970]); 
&lt;em&gt;De verbeeldingswereld van Edgar Allen Poe en enkele tijdgenoten.
Bijdrage tot Amerika&amp;quot;s idee&amp;euml;ngeschiedenis&lt;/em&gt;

(Amsterdam, 1974). Voor een vrijwel volledige bibliografie: 
&lt;em&gt;'...de Gewone ervaring leert al anders'. Afscheidsbundel ter
nagedachtenis aan prof. dr. A N.J. den Hollander.&lt;/em&gt;

Onder red. van J. Berting en R. Kroes (Alphen aan den Rijn, 1976)
185-189.&lt;/p&gt;
&lt;p&gt;
  &lt;a href='lgedeelte'&gt;L: &lt;/a&gt;Zie de hierboven genoemde bundel van J. Berting en R. Kroes.
Voorts J.E. Ellemers, in 
&lt;em&gt;The Netherlands' Journal of Sociology&lt;/em&gt;

12(1976) 103-106; Th.J. Hooning, in 
&lt;em&gt;Folia Civitatis,&lt;/em&gt;

26-6-1976; R. K&amp;ouml;nig, in 
&lt;em&gt;K&amp;ouml;lner Zeitschrift f&amp;uuml;r Soziologie und
Sozialpsychologie&lt;/em&gt;

28 (1976) 607-608; L. Turksma, in 
&lt;em&gt;Mens en maatschappij&lt;/em&gt;

51 (1976)228-229; J. Berting, in 
&lt;em&gt;Vrij Nederland,&lt;/em&gt;

26-6-1976. Interviews met enig biografisch materiaal: S. Piet,
'Prof. den Hollander: 'Ik heb mij nooit &amp;eacute;&amp;eacute;n moment
verveeld' ', in 
&lt;em&gt;NRC Handelsblad,&lt;/em&gt;

10-4-1976 en K. Peereboom, 'In academische wereld woekert de
schijn', in 
&lt;em&gt;Het Parool&lt;/em&gt;

17-4-1976. Zie ook J.F. Hunsche, 
&lt;em&gt;P.D.A. (Polizeiliches Durchgangslager Amersfoort). Herinneringen van
een gijzelaar&lt;/em&gt;

[Amsterdam, ca. 1949]; S. Skard, 
&lt;em&gt;American Studies in Europe. Their history and present
organisation&lt;/em&gt;

(Philadelphia, 1958. 2 dl.) II, 368-378; J.A.A. van Doorn, 
&lt;em&gt;Beelden betekenis van de Nederlandse sociologie&lt;/em&gt;

(Utrecht, [1964]); S. Skard, 'In memoriam A.N.J. den
Hollander', in 
&lt;em&gt;Vistas of a continent. Concepts of nature in America.&lt;/em&gt;

Ed. bij T.A. Riese (Heidelberg, 1979) 11-18; F. de Jong Edz., 
&lt;em&gt;Macht en inspraak: de strijd om de democratisering aan de
Universiteit van Amsterdam&lt;/em&gt;

(Baarn, 1981).&lt;/p&gt;

&lt;p&gt;
&lt;a href=&amp;quot;igedeelte&amp;quot;&gt;I: &lt;/a&gt;&lt;em&gt;'...de Gewone ervaring leert al anders'. Afscheidsbundel ter
nagedachtenis aan prof. dr. A N.J. den Hollander.&lt;/em&gt;

Onder red. van J. Berting en R. Kroes (Alphen aan den Rijn, 1976) afbeelding tegenover titelblad.&lt;/p&gt;




&lt;p&gt;A. Lammers&lt;/p&gt; 
&lt;dtml-var bwn_footer&gt;</text>
  </biography>
</biodes>

