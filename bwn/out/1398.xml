<biodes version="1.0">
  <fileDesc>
    <title>Pinto, Oreste (1889-1961)</title>
    <ref target="http://resources.huygens.knaw.nl/bwn1880-2000/lemmata/bwn4/pinto"/>
    <publisher>
      <name>Biografisch Woordenboek van Nederland:1880-2000</name>
      <ref target="http://resources.huygens.knaw.nl/bwn1880-2000"/>
    </publisher>
  </fileDesc>
  <person>
    <idno type="id">pinto</idno>
    <persName><name type="geslachtsnaam">Pinto</name>, Oreste</persName>
    <sex value="1"/>
    <event type="birth" when="1889"/>
    <event type="death" when="1961"/>
    <state type="occupation">veiligheidsofficier</state>
  </person>
  <biography>
    <text>&lt;dtml-var bwn_header&gt;
 &lt;p class='genealogie'&gt;
  &lt;strong&gt;Pinto, Oreste&lt;/strong&gt;, officier van de veiligheidsdienst (Amsterdam 9-10-1889 - Londen (Groot-Brittanni&amp;euml;) 18-9-1961). Zoon van Louis Pinto, commissionair, en Annette Abigael
  Roozeboom. Gehuwd op 5-5-1914 met Anne Brookes. Uit dit huwelijk
  werd 1 zoon geboren.
  

  
  &lt;/p&gt;
&lt;p&gt;Oreste Pinto werd geboren als nakomertje in een joods gezin
    van bescheiden welstand. Na het doorlopen van de HBS in
    Amsterdam en het vervullen van zijn dienstplicht bij het 7e
    Regiment Infanterie behaalde hij het kandidaatsexamen in de
    letteren aan de Sorbonne te Parijs. Naar eigen zeggen werkte
    Pinto kort v&amp;oacute;&amp;oacute;r de Eerste Wereldoorlog voor het
    Deuxi&amp;egrave;me Bureau, de toenmalige Franse inlichtingendienst.
    Hij maakte in die tijd in Amsterdam kennis met Anne Brookes,
    een jonge Britse onderwijzeres, met wie hij in mei 1914 in het
    huwelijk trad. Pinto werd lid van de Church of England en
    woonde sindsdien in Londen. Tijdens de Eerste Wereldoorlog was
    hij evenwel als Frans agent actief vanuit Nederland. In 1915
    moest hij hals over kop uit Duitsland vluchten. Gedurende de
    rest van de oorlog werkte hij voor de S&amp;ucirc;ret&amp;eacute; de
    Territoire achter de Somme-linie als ondervrager van personen
    die door de frontlijn waren gekomen.&lt;/p&gt;
&lt;p&gt;Zelf een talengenie, bezat Pinto in het interbellum in
    Londen een groot vertaalbureau. Tevens was hij directeur van
    enkele handelsvennootschappen, onder meer in zuidvruchten. Als
    zodanig werd hij enige malen veroordeeld voor malversatie. In
    deze jaren had hij ook een particuliere dierencollectie, die
    hij later overdeed aan de Londense Zoo.&lt;/p&gt;
&lt;p&gt;Al v&amp;oacute;&amp;oacute;r het uitbreken van de Tweede Wereldoorlog
    kwam Pinto in verbinding met de Britse veiligheidsdienst MI-5.
    Om zijn Nederlanderschap niet te verliezen was hij echter geen
    officieel medewerker van die dienst, maar 'personal servant'
    van het hoofd ervan. Na het uitbreken van de oorlog, in
    september 1939, had hij aanvankelijk in Norwood de leiding van
    een van de vijf opvangcentra van MI-5 voor naar
    Groot-Brittanni&amp;euml; overgekomen buitenlanders. Vanaf april
    1941 was hij werkzaam in de Royal Victoria Patriotic School
    (RVPS), een door de regering gevorderd internaatscomplex in
    Zuid-Londen, waar de ondervraging van vreemdelingen door de
    Britse geheime diensten MI-5 en MI-19 werd gecentraliseerd en
    waar Pinto, onder de schuilnaam 'Frank Jackson', als
    chef-Nederland vooral Nederlandse Engelandvaarders ondervroeg.
    In die hoedanigheid verwierf hij een zekere reputatie wegens
    zijn intu&amp;iuml;tie en vasthoudendheid. Hoewel een voorstander
    van een psychologische benaderingswijze schrok hij er niet voor
    terug om ondervraagden, bijvoorbeeld met een pistool, te
    intimideren. Zoals hij zelf schreef, streefde hij ernaar zo
    spoedig mogelijk na het begin van het verhoor 'een emotionele
    crisis te veroorzaken'.&lt;/p&gt;
&lt;p&gt;Toen Pinto, door langer werkzaam te blijven bij de RVPS,
    gedwongen leek zijn Nederlanderschap te moeten opgeven, nam hij
    daar in september 1942 ontslag. Een maand later ging hij werken
    voor de Politiebuitendienst, een Nederlandse veiligheidsdienst
    te Londen, ressorterend onder het Nederlandse departement van
    Justitie. Mede in samenwerking met een andere ambtenaar van
    deze dienst, J.J. Vrinten, behaalde Pinto een aantal successen.
    Naar eigen zeggen ontmaskerde hij tijdens de oorlog in Londen
    acht spionnen, onder wie J.M. Dronkers, Ch.A. van der Kieboom
    en W.J. Pons. Zes van hen werden opgehangen. Ofschoon Pinto uit
    hoofde van zijn functie niet met het 'Englandspiel' te maken
    had, liet hij kort na zijn overgang in Nederlandse dienst weten
    dat de Britse opleiding van Nederlandse agenten, naar zijn
    mening, zo gebrekkig was dat hun overlevingskansen in bezet
    gebied als praktisch nihil moesten worden beschouwd.&lt;/p&gt;
&lt;p&gt;In september 1944 vertrok Pinto in de rang van reservemajoor
    als hoofd van de Nederlandse contraspionageafdeling bij het
    geallieerde opperbevel naar Brussel en spoedig daarna naar
    Eindhoven, waar hij personen verhoorde die door de linies waren
    gekomen. Zijn belangrijkste wapenfeit was daar zijn rol bij de
    ontmaskering van de dubbelspion Christiaan Lindemans alias King
    Kong. Kort na het mislukken van de 'slag om Arnhem' uitte Pinto
    meermalen verdenkingen jegens hem, maar omdat hij deze niet
    hard kon maken en Lindemans het vertrouwen genoot van prins
    Bernhard en diens adjudant Kas de Graaf, kon deze aanvankelijk
    niet gearresteerd worden. Bij dit alles speelde vermoedelijk
    ook een rol de tegenstelling tussen Pinto en De Graaf, die het
    intimiderende gedrag van eerstgenoemde bij zijn aankomst als
    Engelandvaarder moeilijk kon verkroppen. Pas nadat eind oktober
    de vijandelijke agent C. Verloop tijdens een verhoor door Pinto
    had losgelaten dat King Kong tevens voor de Abwehr, de
    contraspionagedienst van het Duitse leger, werkte, kon deze op
    28 oktober worden aangehouden.&lt;/p&gt;
&lt;p&gt;Van eind december 1944 tot maart 1945 verbleef Pinto in
    Groot-Brittanni&amp;euml; om te herstellen van een ernstige
    bronchitis. In april 1945 keerde hij terug bij de
    Politiebuitendienst, die inmiddels was omgedoopt tot Sectie
    IIIA van het Militair Gezag. Na de bevrijding trad hij in
    dienst van het Bureau Nationale Veiligheid (BNV), waar hij het
    personeel trainde en zich bezighield met enkele
    spionagegevallen. De zaak-Lindemans mocht hij evenwel niet meer
    behandelen. Pinto beging een misstap door achtereenvolgens met
    twee vrouwelijke verdachten, wier zaak hij moest onderzoeken,
    intieme betrekkingen aan te knopen. In een van de gevallen
    moest hij bovendien redelijkerwijs hebben geweten dat de door
    hem afgegeven verklaring van politieke betrouwbaarheid niet
    strookte met de werkelijkheid. Ten gevolge hiervan moest Pinto,
    hoewel door de leiding van het BNV en het Militair Gezag
    beschouwd als 'de eenige werkelijke vakman' op het terrein van
    de contraspionage in Nederland, op 15 oktober 1945 de dienst
    verlaten.&lt;/p&gt;
&lt;p&gt;Pinto werd vervolgens bevorderd tot
    reserveluitenant-kolonel, en per 1 februari 1946 kwam hij aan
    het hoofd te staan van de afdeling recherche bij het
    Commissariaat-Generaal voor de Nederlandse Economische Belangen
    in Duitsland. Pinto's taak bestond hier voornamelijk uit het
    opsporen van weggevoerde goederen en het onderzoeken van
    frauduleuze handelingen door het personeel. Nadat evenwel bij
    een grenscontrole was gebleken dat hij zelf trachtte
    kostbaarheden naar Nederland te smokkelen, werd hij begin 1948
    ontslagen. Pinto vestigde zich daarop weer in
    Groot-Brittanni&amp;euml;. Een na zijn vertrek aan het licht
    gekomen verduistering van schilderijen leidde niet tot een
    nader onderzoek, aangezien hij in die tijd in Zuid-Amerika
    verbleef.&lt;/p&gt;
&lt;p&gt;In 1952 haalde Pinto opnieuw de publiciteit, toen Lord
    Beaverbrook, de eigenaar van de 
    &lt;em&gt;Daily Express&lt;/em&gt;

    , hem opdracht gaf voor zijn krant de ontsnappingsroute te
    reconstrueren van de een jaar tevoren naar Moskou uitgeweken
    spionnen G.F. de Moncy Burgess en D. Maclean. Ingelicht over
    zijn achtergronden trok de Britse krant haar opdrachten echter
    in. Toen Pinto vervolgens de inmiddels verzamelde informatie
    verstrekte aan K. de Courcey, een man met geprononceerd rechtse
    opvattingen, die sterk tegen de Britse inlichtingendiensten
    aanleunde, trachtte het waarnemend hoofd van MI-5 de Franse
    politie ertoe te bewegen Pinto op valse gronden te arresteren.
    Hij werd evenwel tijdig gewaarschuwd.&lt;/p&gt;
&lt;p&gt;In de jaren vijftig stelde Pinto verder een aantal van de
    spionagegevallen die hij van nabij had leren kennen, op
    schrift. Tot groot ongenoegen van de Nederlandse regering
    poogde hij ook publicitaire munt te slaan uit zijn niet geheel
    accuraat weergegeven kennis omtrent 'de verrader van Arnhem',
    King Kong. Oud-collega's van Pinto konden al evenmin waardering
    opbrengen voor het verkoopsucces van zijn publikaties 
    &lt;em&gt;Spycatcher&lt;/em&gt;

    uit 1952, 
    &lt;em&gt;Friend or foe&lt;/em&gt;

    uit 1953 en 
    &lt;em&gt;Spycatcher 2&lt;/em&gt;

    en 
    &lt;em&gt;Spycatcher 3&lt;/em&gt;

    , die beide in 1960 verschenen, omdat hij daarin te veel de eer
    van andermans prestaties voor zichzelf opeiste. Ten gevolge van
    zijn niet moeilijk aantoonbare overdrijvingen, kregen de ware
    deskundigheid en de informatie die hij bezat over het
    geval-Lindemans niet de aandacht die zij verdienden.&lt;/p&gt;
&lt;p&gt;De laatste jaren van zijn leven sleet Pinto in slechte
    gezondheid in Londen. Daar overleed hij op 71-jarige leeftijd
    in Westminster Hospital aan chronische bronchitis.&lt;/p&gt;
&lt;p&gt;Zowel uit zijn daden als uit zijn boeken komt Pinto naar
    voren als een contraspionageman van het behoudende stempel. Op
    grond van zijn ervaringen tijdens de beide wereldoorlogen kon
    hij bijvoorbeeld niet geloven dat spionnen om ideologische
    redenen hun handwerk bedreven, en waren vrouwen zijns inziens
    ongeschikt als spion. Pinto's boeken vormden het uitgangspunt
    voor radio- en televisieseries van de BBC, die hem bij
    miljoenen bekend maakten als 'the greatest living expert on
    security' (Dwight D. Eisenhower) of als 'a human bloodhound' (&lt;em&gt;Daily Telegraph&lt;/em&gt;).&lt;/p&gt;
&lt;p&gt;
  &lt;a href='agedeelte'&gt;A: &lt;/a&gt;Gegevens over Pinto zijn te vinden in de Tweede
  Afdeling van het Algemeen Rijksarchief te 's-Gravenhage (Archief
  Departement van Justitie te Londen en Archief
  Commissariaat-Generaal voor de Nederlandse economische belangen
  in Duitsland), bij het ministerie van Binnenlandse Zaken te
  's-Gravenhage (dossier 2123947), bij het Centraal Archievendepot
  van het ministerie van Defensie te 's-Gravenhage
  (OD-Documentatie), bij het Rijksinstituut voor
  Oorlogsdocumentatie te Amsterdam (Doc. I-1320), bij het Bureau
  registratie informatie ontslagen personeel te Heerlen
  (personeelsdossier) en bij de Sectie Militaire geschiedenis van
  de Landmachtstaf te 's-Gravenhage (Collectie-Boeree).&lt;/p&gt;
&lt;p&gt;
  &lt;a href='pgedeelte'&gt;P: &lt;/a&gt;Behalve de in de tekst genoemde publikaties: 
    &lt;em&gt;Boys' book of secret agents&lt;/em&gt;

    (Londen, 1955). Na Pinto's dood werden zijn verhalen gebundeld
    in 
    &lt;em&gt;The spycatcher omnibus. The spy- and counter-spy adventures
    of lt.-col. Oreste Pinto&lt;/em&gt;

    (Londen, 1962).&lt;/p&gt;
&lt;p&gt;
  &lt;a href='lgedeelte'&gt;L: &lt;/a&gt;
  &lt;em&gt;Verslag houdende de uitkomsten van het onderzoek [der]
  Enqu&amp;ecirc;tecommissie Regeringsbeleid 1940-1945&lt;/em&gt;

  IV ('s-Gravenhage, 1950) passim; Gerard Rutten, 'In Oreste
  Pinto's handen had een spion geen kans', in 
  &lt;em&gt;De Telegraaf&lt;/em&gt;

  , 20-9-1961; L. de Jong, 
  &lt;em&gt;Het Koninkrijk der Nederlanden in de Tweede Wereldoorlog&lt;/em&gt;

  IX ('s-Gravenhage, 1979) 127; J.N. Houterman, 'King Kong en ...
  Oreste Pinto', in 
  &lt;em&gt;Terugblik. Maandblad van de documentatiegroep '40-'45&lt;/em&gt;

  24 (1986) 359-361; A. Korthals Altes, 'Nawoord', in Oreste Pinto,
  
  &lt;em&gt;Vriend of vijand. de ontmaskering van King Kong en vele andere
  spionnen in WO II&lt;/em&gt;

  . [Vert. verkorte versie van 
  &lt;em&gt;The Spycatcher omnibus&lt;/em&gt;

  ] (Amsterdam, 1986) 205-232; Bob de Graaff, 
  &lt;em&gt;Spion in de tuin. King Kong voor en na zijn dood&lt;/em&gt;

  ('s-Gravenhage, 1992).&lt;/p&gt;
&lt;p&gt;B.G.J. de Graaff&lt;/p&gt; 
&lt;dtml-var bwn_footer&gt;</text>
  </biography>
</biodes>

