<biodes version="1.0">
  <fileDesc>
    <title>Schaper, Johan Hendrik Andries (1868-1934)</title>
    <ref target="http://resources.huygens.knaw.nl/bwn1880-2000/lemmata/bwn3/schaper"/>
    <publisher>
      <name>Biografisch Woordenboek van Nederland:1880-2000</name>
      <ref target="http://resources.huygens.knaw.nl/bwn1880-2000"/>
    </publisher>
  </fileDesc>
  <person>
    <idno type="id">schaper</idno>
    <persName><name type="geslachtsnaam">Schaper</name>, Johan Hendrik Andries</persName>
    <sex value="1"/>
    <event type="birth" when="1868"/>
    <event type="death" when="1934"/>
    <state type="occupation">politicus</state>
  </person>
  <biography>
    <graphic url="http://resources.huygens.knaw.nl/bwn1880-2000/lemmata/bwn3/images/images/SCHAPERJHA.jpg"/>
    <text>&lt;dtml-var bwn_header&gt;
 &lt;p class='genealogie'&gt;
  &lt;strong&gt;Schaper, Johan Hendrik Andries&lt;/strong&gt;, politicus (Groningen 12-2-1868 - Voorburg 31-8-1934).

  Zoon van Niklaas Schaper, behanger, en Annegiena Battruda van
  Braam. Gehuwd op 5-5-1898 met Alberdina Hendri&amp;euml;tta Meijer.
  Uit dit huwelijk werden 3 zoons geboren. Na haar overlijden
  (29-7-1928) gehuwd op 1-10-1930 met Sophia Maria Philomena
  Goethals. Uit dit huwelijk werden geen kinderen geboren.
  
&lt;img src=&amp;quot;images/SCHAPERJHA.jpg&amp;quot; align=&amp;quot;right&amp;quot; BORDER=&amp;quot;0&amp;quot; alt=&amp;quot;afbeelding van Schaper, Johan Hendrik Andries&amp;quot; class=&amp;quot;bwnimg&amp;quot;&gt;
  
  &lt;/p&gt;
&lt;p&gt;Schaper ontving slechts tot zijn tiende jaar lager
    onderwijs; na korte perioden als leerling-behanger en
    winkelbediende ging hij werken als huisschilder. Door
    zelfstudie heeft hij zich na het verlaten van de lagere school
    een behoorlijke algemene ontwikkeling verworven, die echter
    veel minder groot was dan die van zijn socialistische
    medestrijder W.H. Vliegen; vooral zijn kennis van vreemde talen
    bleef uiterst gebrekkig. Al vroeg werd hij, door het lezen van
    propagandageschriften, voor het socialisme gewonnen, en op zijn
    achttiende verjaardag werd hij lid van de Sociaal-Democratische
    Bond (SDB). Van zijn lutherse vader had Schaper een vrijzinnig
    godsdienstige opvoeding gekregen, maar als jongen reeds verloor
    hij zijn geloof; in zijn nog te noemen autobiografie (I, 96)
    vertelt hij overigens: '... ondanks dit alles ben ik nooit -
    was het atavisme? - absoluut losgeworden van het godsgeloof.'
    In een in 1907 door hem geschreven brochure. 
    &lt;em&gt;Het groote leven in. Een woord aan de jongelieden uit het
    volk&lt;/em&gt;

    ('s-Gravenhage, [ca. 1907]), waarin hij het vrij uitvoerig over
    de godsdienst heeft, toont hij zich eerder agnosticus dan
    athe&amp;iuml;st. In de sociaal-democratische beweging is hij later
    altijd opgekomen voor uiterste tolerantie jegens religieuze
    gevoelens.&lt;/p&gt;
&lt;p&gt;In de Groningse afdeling van de SDB ontplooide Schaper
    direct een grote activiteit. Hij werd secretaris en later
    voorzitter van de afdeling. In 1888/1889 vervulde hij zijn
    militaire dienstplicht (eerst bij de Jagers in Den Haag,
    vanwaar hij echter - als straf voor het zingen van
    socialistische liederen -werd overgeplaatst naar het 6e
    Regiment Infanterie in Breda), doch daarna hervatte hij zijn
    werk voor de SDB, nu niet alleen in zijn woonplaats: als
    debater op openbare vergaderingen werd hij vanaf 1889 in heel
    Groningen en Drenthe ingezet. Verder ontwikkelde Schaper zich
    ook van een gretige lezer tot een gretige schrijver: hij werd
    een redelijk goede en in ieder geval zeer produktieve
    journalist en schrijver van brochures (van tijd tot tijd
    publiceerde hij ook socialistische gedichten, waarvan het
    literaire niveau doorgaans niet hoog was, maar de inhoud zijn
    geestverwanten uit het hart gegrepen bleek te zijn). In 1891
    gaf Schaper samen met Tjerk Luitjes in Groningen 
    &lt;em&gt;De Socialist. Ge&amp;iuml;llustreerd weekblad voor humor en
    satyre&lt;/em&gt;

    uit, waarvan twaalf nummers verschenen (23 mei 1891-15 augustus
    1891). Vanaf 4 maart 1893 verscheen onder de redactie van
    Schaper (die tevens administrateur was) 
    &lt;em&gt;De Wachter. Socialistisch Weekblad voor Groningen en
    Noordelijk Drenthe.&lt;/em&gt;

    Dit blad, dat door Schaper grotendeels volgeschreven (en ook
    nog bezorgd!) werd, bleef verschijnen tot december 1895, toen
    het werd opgenomen in 
    &lt;em&gt;De Sociaaldemokraat&lt;/em&gt;

    (Utrecht) dat aanvankelijk van 4 januari 1896 af als weekblad
    verscheen.&lt;/p&gt;
&lt;p&gt;Inmiddels had Schaper toen al, met medeneming van 
    &lt;em&gt;De Wachter,&lt;/em&gt;

    de 'oude beweging' verlaten. Van jongs af combineerde hij een
    heftig temperament met een grote mate van nuchterheid, die hem
    steeds het haalbare in het oog deed houden en hem wars maakte
    van revolutionaire romantiek. De ontwikkeling in
    antiparlementaire en zelfs anarchistische richting die de SDB
    onder leiding van F. Domela Nieuwenhuis doormaakte, vervulde
    hem met ergernis. Op het Groninger congres van 1893 verdedigde
    hij de parlementaire activiteit en bestreed hij de
    motie-Hoogezand-Sappemeer, waarin werd voorgesteld onder geen
    voorwaarde hoegenaamd aan de verkiezingen deel te nemen ook
    niet als agitatiemiddel, en in augustus 1894 behoorde hij - met
    Pieter Jelles Troelstra, Vliegen en negen anderen, tot de
    oprichters van de nieuwe Sociaal-Democratische Arbeiderspartij
    (SDAP); hij werd ook tot lid van het eerste hoofdbestuur der
    nieuwe partij gekozen.&lt;/p&gt;
&lt;p&gt;In 1890 was Schaper wegens zijn politieke activiteiten door
    zijn baas ontslagen. Daarmee begon voor hem een moeilijke
    periode van telkens terugkerende werkloosheid; daar het hem
    moeilijk viel als schilder werk te vinden, probeerde hij zijn
    geluk een paar keer in de handel (eerst met een boekwinkeltje,
    daarna met een schoenwinkel). Pas in januari 1896 kwam aan de
    ergste zorgen een einde, toen hij door de SDAP werd aangesteld
    tot 'reizend agent en propagandist', met een salaris van acht
    gulden per week.&lt;/p&gt;
&lt;p&gt;In juli 1897 werd Schaper (als enige socialist) gekozen tot
    lid van de gemeenteraad van Groningen. Ter ondersteuning van
    zijn werk in de raad verscheen vanaf januari 1898 in Groningen
    het door hemzelf geredigeerd blad 
    &lt;em&gt;De strijd. Weekblad van de Arbeiderspartij&lt;/em&gt;

    (in 1900 omgedoopt in weekblad 
    &lt;em&gt;De Volksstrijd).&lt;/em&gt;

    In 1898 werd hij ook lid van de Provinciale Staten van
    Groningen. Zowel raads- als statenlidmaatschap moest hij
    opgeven toen hij in 1905 naar de omgeving van Den Haag (eerst
    Voorburg, later Rijswijk, ten slotte Voorschoten)
    verhuisde.&lt;/p&gt;
&lt;p&gt;Het werk in de raad, waar hij - als nog geen dertig jaar
    oude arbeider - moest omgaan met en optornen tegen de goed
    ontwikkelde en zelfverzekerde vertegenwoordigers der
    'burgerlijke' partijen, is voor Schaper ongetwijfeld een
    belangrijke leerschool geweest, die zowel zijn zelfbewustzijn
    als zijn begrip voor het politiek mogelijke heeft versterkt;
    een leerschool die hem te pas zou komen in wat zijn
    hoofdfunctie en het hoofdbestanddeel van zijn openbare leven
    zou worden: het lidmaatschap van de Tweede Kamer.&lt;/p&gt;
&lt;p&gt;Op 16 maart 1899 werd Schaper tot kamerlid gekozen in het
    district Veendam, waar hij tot veler verrassing de bekende
    liberale kandidaat E.A. Smidt versloeg. In 1901 werd hij
    gekozen in het district Appingedam, dat hem daarna zou blijven
    afvaardigen tot de invoering van de evenredige
    vertegenwoordiging in 1918. Het Tweede-Kamer-lidmaatschap van
    Schaper heeft ononderbroken geduurd van 1899 tot zijn dood in
    1934. In 1901/1902 trad hij op als fractievoorzitter voor de
    SDAP; nadat in 1902 Troelstra opnieuw kamerlid geworden was,
    was Schaper vice-voorzitter van de fractie. Voorts werd hij in
    1915 eerste ondervoorzitter van de Tweede Kamer.&lt;/p&gt;
&lt;p&gt;Aanvankelijk, toen de SDAP-fractie klein was, hield Schaper
    zich in de Kamer met de meest uiteenlopende onderwerpen bezig.
    Later ging hij zich meer specialiseren. Vooral de
    arbeidswetgeving en de sociale verzekeringen werden toen zijn
    terrein. Met de Indische zaken hield hij zich in zoverre bezig
    dat hij jarenlang hardnekkig vocht voor afschaffing van de
    poenale sanctie - een bepaling waarbij een koelie
    strafrechtelijk gedwongen kon worden zijn
    contractverplichtingen met de cultuurmaatschappij na te komen.
    Verder behandelde hij voor de fractie ook lange tijd de zaken
    betreffende de volksgezondheid, waarbij hij vooral opkwam voor
    de tuberculosebestrijding; over dat onderwerp schreef hij ook
    de brochure 
    &lt;em&gt;De tering en het arbeidende volk&lt;/em&gt;

    (Amsterdam, [1907]), terwijl hij voorts bestuurslid was van de
    Centrale Vereeniging tot Bestrijding der Tuberculose.&lt;/p&gt;
&lt;p&gt;Als kamerlid werd Schaper ten volle datgene waartoe zijn
    aangeboren nuchterheid, gevoegd bij zijn ervaringen als
    arbeider, hem van jongsaf voorbestemde: een 'reformist' in hart
    en nieren. Het spreekwoord '&amp;eacute;&amp;eacute;n vogel in de hand is
    beter dan tien in de lucht' zou als populaire samenvatting van
    zijn denkwijze kunnen dienen. Wat haalbaar was, moest
    binnengehaald worden. Verder weg gelegen doeleinden zag hij
    vaak als irre&amp;euml;le fantasie&amp;euml;n. Een belangrijk punt
    daarbij was dat hij bij de Nederlandse arbeidersklasse geen
    echt revolutionair sentiment aanwezig achtte. Revolutionaire
    marxisten als Herman Gorter en Henri&amp;euml;tte Roland Holst zag
    hij als 'kinderlijke' romantici, die de arbeidersklasse, van
    welker werkelijke situatie zij geen flauw benul hadden,
    idealiseerden. Met de jaren nam zijn afkeer van 'revolutionaire
    frazen' steeds toe, en kort voor zijn dood schreef hij in het
    laatste hoofdstuk van zijn autobiografie pessimistisch: 'Steeds
    echter, knaagt aan de arbeidersbeweging een worm: het
    extremisme.' (II, 399.)&lt;/p&gt;
&lt;p&gt;Als kamerlid was Schaper nooit bang in zijn reformisme tegen
    de meerderheid van zijn partijgenoten in te gaan. Zo verwekte
    hij al in juni 1899 deining door als enige socialist in de
    Kamer voor subsidieverlening aan een Groningse tramonderneming
    te stemmen (dat leverde hem een reprimande in 
    &lt;em&gt;Het Volk&lt;/em&gt;

    en een motie van afkeuring van de SDAP-afdeling Winschoten op).
    Eind 1901 kreeg hij opnieuw een deel van de partij over zich
    heen, toen hij in de Kamer het verwijt van minister Abraham
    Kuyper dat de socialisten 'vaderlandloos' waren beantwoordde
    met de verklaring dat, bij gevaar voor het vaderland, de
    sociaal-democraten 'de eersten zullen zijn om aan de grenzen
    het vaderland te verdedigen'. Aan die twee voorbeelden zou men
    nog vele kunnen toevoegen.&lt;/p&gt;
&lt;p&gt;Kan men Schaper dus om zijn politieke doelstellingen een
    'gematigd' socialist noemen, die gematigdheid hield bepaald
    geen zachtzinnige houding tegen de 'klassetegenstander' in het
    parlement in. Integendeel, weinig socialistische kamerleden
    zijn zo fel en vaak ook zo onparlementair van leer getrokken
    als Schaper. Vooral met jhr. A.F. de Savornin Lohman, een even
    temperamentvol man als hijzelf, kwam hij herhaaldelijk in
    botsing. In maart 1910 introduceerde hij, bij de behandeling
    van Talma's verzekeringswetten, voor het eerst het middel van
    de parlementaire obstructie, nl. door stemming te vragen over
    elk onbelangrijk voorstel. In september 1911 herhaalde zich de
    obstructietactiek, toen de rechtse kamermeerderheid weigerde
    een voorstel tot een adres van antwoord op de troonrede zelfs
    maar in behandeling te nemen; nu werd, met Schaper aan het
    hoofd, door de SDAP-fractie de tactiek van de eindeloze
    debatten toegepast; na &amp;eacute;&amp;eacute;n dag kreeg de SDAP haar
    zin.&lt;/p&gt;
&lt;p&gt;Wij willen hier nog enkele hoofdmomenten uit Schapers
    werkzaamheden in de Tweede Kamer en in de SDAP aanduiden. Hij
    was een der voornaamste drijvers achter het uit de SDAP stoten
    van de groep rond het marxistische oppositieblad 
    &lt;em&gt;De Tribune&lt;/em&gt;

    (D. Wijnkoop c.s.); in december 1908 trad hij, samen met W.P.G.
    Helsdingen, uit het partijbestuur van de SDAP uit protest tegen
    een 'wapenstilstand' met de Tribunegroep; daarmee lokte hij het
    congres van Deventer uit, dat binnen 1909 de redactie van 
    &lt;em&gt;De Tribune&lt;/em&gt;

    royeerde.&lt;/p&gt;
&lt;p&gt;In 1913 kwam hij fel op voor deelneming van de SDAP aan de
    regering. Nadat een formatiepoging van de vrijzinnig-democraat
    D. Bos mislukt was door de afwijzende houding van een
    SDAP-conferentie, nam Schaper samen met Vliegen achter
    Troelstra's rug opnieuw contact op met Bos; vervolgens dwongen
    Schaper en Vliegen een nieuwe partijconferentie af, die
    overigens hun standpunt verwierp.&lt;/p&gt;
&lt;p&gt;De gebeurtenissen van 1913 wierpen een schaduw over de
    verhouding tussen Schaper en zijn fractievoorzitter Troelstra,
    en dat werd er niet beter op door wat zich in en na november
    1918 afspeelde. Op zich zelf was ook Schaper er niet
    principieel afkerig van om in een revolutionaire situatie
    snelle hervormingen af te dwingen, maar hij beoordeelde de
    toestand veel nuchterder dan Troelstra. In de kritieke dagen
    tot 15 november heeft hij overigens weinig gedaan om Troelstra
    te matigen; nadat de 'revolutiepoging' onmiskenbaar mislukt
    was, heeft Schaper de ondankbare taak gehad in de Kamer 'de
    terugtocht te dekken' en de onbezonnenheden van de psychisch
    ingestorte Troelstra recht te praten, wat hij bekwaam en met
    grote loyaliteit gedaan heeft; in een artikel in 
    &lt;em&gt;Het Volk&lt;/em&gt;

    van 4 december 1918: 'Troelstra en de S.D.A.P.'heeft hij de
    fractievoorzitter echter scherp gekritiseerd. Op het
    partijcongres van april 1919 heeft Schaper, samen met Vliegen,
    tegenover een hem merendeels vijandig gezind publiek de
    uitsluitend parlementaire tactiek moedig verdedigd; hij wist
    het congres niet te overtuigen, maar zijn moed werd niettemin
    gewaardeerd, want met 910 van de 952 werd hij in het
    partijbestuur herkozen.&lt;/p&gt;
&lt;p&gt;In 1920/1921 maakte Schaper deel uit van de commissie-Ruijs
    de Beerenbrouck, die voorstellen tot herziening van de Grondwet
    uitwerkte. Hij achtte de voorstellen in het rapport van de
    commissie volstrekt onvoldoende en voegde bij dit rapport een
    eigen nota, waarin hij o.a. afschaffing van de adelstand en de
    ridderorden, opheffing van de Eerste Kamer en invoering van
    volksinitiatief en referendum bepleitte.&lt;/p&gt;
&lt;p&gt;Nadat hij al in 1918 tot lid van de Provinciale Staten van
    Zuid-Holland gekozen was, liet Schaper zich in april 1925
    overhalen om zich tot lid van Gedeputeerde Staten te laten
    kiezen (het was de eerste keer dat Zuid-Holland een
    socialistische gedeputeerde kreeg). Deze nieuwe functie werd
    geen succes: de agitator Schaper was niet opgewassen tegen de
    rompslomp van een bestuurdersbaan, en de combinatie met het
    kamerlidmaatschap was een te zware belasting; hij raakte
    overwerkt en trad in 1932 af als gedeputeerde. Nadien was zijn
    gezondheid slecht en moest hij zich uit het meeste werk
    terugtrekken; de zeer arbeidzame man had jarenlang blijkbaar te
    veel van zichzelf gevergd. Zijn overlijden kwam toch nog
    plotseling.&lt;/p&gt;
&lt;p&gt;In zijn laatste levensjaren schreef Schaper zijn reeds
    vermelde autobiografie 
    &lt;em&gt;Een halve eeuw van strijd&lt;/em&gt;

    (Groningen, 1933-1935. 2 dl.); het eerste deel, waarin hij zijn
    kritiek op Troelstra (vooral op diens onstandvastigheid op
    cruciale momenten en op zijn geringschatting voor het
    parlement) nog eens breed uitmeet, verscheen nog tijdens zijn
    leven; het tweede en omvangrijkste deel is na zijn dood door
    zijn zoon F.J. Schaper uitgegeven. Het voornaamste euvel van
    dit werk is de wijdlopigheid (waarbij Schaper door hem
    belangrijk geachte redevoeringen en artikelen van zijn hand
    vaak volledig heeft opgenomen). Zijn voornaamste waarde voor
    het historisch onderzoek ligt in de treffende anekdoten waarmee
    de schrijver vaak interessant licht werpt op het leven in de
    Tweede Kamer en in de socialistische beweging. (Ook als spreker
    in en buiten de Kamer lag Schapers kracht vooral in de pittige
    en vaak humoristische anekdote; een magistraal redenaar was hij
    bepaald niet.)&lt;/p&gt;
&lt;p&gt;Vaak is Schaper met Vliegen in &amp;eacute;&amp;eacute;n adem genoemd
    (de twee voornaamste 'reformisten' binnen de SDAP-leiding). In
    autodidactische ontwikkeling was hij echter verre Vliegens
    mindere, en anders dan deze had hij geen belangstelling voor
    theoretische problemen; zijn onvermogen vreemde talen te lezen
    zal daar wel mee samengehangen hebben. Schaper was een man van
    de dagelijkse praktijk, als strijdbaar arbeidersleider en
    tegelijk als parlementari&amp;euml;r in hart en nieren. Zijn
    nuchterheid werd door sommigen wel als eng-Nederlandse
    bekrompenheid beschouwd en zijn stijl van optreden was naar
    veler smaak wat erg ongepolijst; zijn kundigheid, zijn moed van
    zijn volstrekte eerlijkheid werden evenwel door vriend en
    vijand geroemd.&lt;/p&gt;
&lt;p&gt;
  &lt;a href='agedeelte'&gt;A: &lt;/a&gt;Lijst met archivalia in Internationaal Instituut voor
  Sociale Geschiedenis te Amsterdam.&lt;/p&gt;
&lt;p&gt;
  &lt;a href='pgedeelte'&gt;P: &lt;/a&gt;Behalve de reeds genoemde werken schreef Schaper tal van
    brochures, waarvan de belangrijkste zijn: 
    &lt;em&gt;Op de bres. Alfabetisch strijdschrift voor de
    sociaal-demokratie&lt;/em&gt;

    (Den Haag, 1905); 
    &lt;em&gt;Strijdzangen voor het volk&lt;/em&gt;

    ('s-Gravenhage, [1906]); 
    &lt;em&gt;De Zwolsche beslissing&lt;/em&gt;

    (Amsterdam, 1913); 
    &lt;em&gt;De politieke strijd. Sociaaldemocratisch handboekje voor de
    verkiezingen van 1913&lt;/em&gt;

    (Amsterdam, 1913); 
    &lt;em&gt;De volksstrijd van 1925&lt;/em&gt;

    (Amsterdam, 1925). Verder talrijke artikelen in kranten en
    tijdschriften.&lt;/p&gt;
&lt;p&gt;
  &lt;a href='lgedeelte'&gt;L: &lt;/a&gt;W.H. Vliegen, 
  &lt;em&gt;Die onze kracht ontwaken deed&lt;/em&gt;

  (Amsterdam, [1924]-1938. 3 dl.); idem, in 
  &lt;em&gt;De Socialistische Gids&lt;/em&gt;

  19 (1934) 625-629; A.C. Josephus Jitta, in 
  &lt;em&gt;De Groene Amsterdammer,&lt;/em&gt;

  8-9-1934; H. J. Scheffer, 
  &lt;em&gt;November 1918. Journaal van een revolutie die niet
  doorging&lt;/em&gt;

  (Amsterdam, 1968); H. van Hulst, A. Pleysier [en] A. Scheffer, 
  &lt;em&gt;Het roode vaandel volgen wij&lt;/em&gt;

  ('s-Gravenhage, [1969]); H.F. Cohen, 
  &lt;em&gt;Om de vernieuwing van het socialisme&lt;/em&gt;

  (Leiden, 1974); G. Bruintjes, 
  &lt;em&gt;Socialisme in Groningen&lt;/em&gt;

  (Amsterdam, 1981).&lt;/p&gt;

&lt;p&gt;
&lt;a href=&amp;quot;igedeelte&amp;quot;&gt;I: &lt;/a&gt;
Website Parlementair Documentatie Centrum te Leiden: http://www.parlement.com/9291000/modulesf/g6ki9ydx [29-10-2008].
&lt;/p&gt;



&lt;p&gt;A.A. de Jonge&lt;/p&gt; 
&lt;dtml-var bwn_footer&gt;</text>
  </biography>
</biodes>

