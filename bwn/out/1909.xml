<biodes version="1.0">
  <fileDesc>
    <title>Visser, Johannes Theodoor de (1857-1932)</title>
    <ref target="http://resources.huygens.knaw.nl/bwn1880-2000/lemmata/bwn3/visserjt"/>
    <publisher>
      <name>Biografisch Woordenboek van Nederland:1880-2000</name>
      <ref target="http://resources.huygens.knaw.nl/bwn1880-2000"/>
    </publisher>
  </fileDesc>
  <person>
    <idno type="id">visserjt</idno>
    <persName><name type="geslachtsnaam">Visser</name>, Johannes Theodoor de</persName>
    <sex value="1"/>
    <event type="birth" when="1857"/>
    <event type="death" when="1932"/>
    <state type="occupation">Ned. herv. predikant</state>
    <state type="occupation">minister</state>
  </person>
  <biography>
    <graphic url="http://resources.huygens.knaw.nl/bwn1880-2000/lemmata/bwn3/images/images/VISSERJT.jpg"/>
    <text>&lt;dtml-var bwn_header&gt;
 &lt;p class='genealogie'&gt;
  &lt;strong&gt;Visser, Johannes Theodoor de&lt;/strong&gt;, predikant en politicus (Utrecht 9-2-1857 - 's-Gravenhage 14-4-1932).

  Zoon van Justus de Visser, koopman, en Simonia Gerarda de
  Ruijter. Gehuwd op 5-7-1882 met Gezina Ida van der Garde. Uit dit
  huwelijk werden 3 zoons en 1 dochter geboren.
  
&lt;img src=&amp;quot;images/VISSERJT.jpg&amp;quot; align=&amp;quot;right&amp;quot; BORDER=&amp;quot;0&amp;quot; alt=&amp;quot;afbeelding van Visser, Johannes Theodoor de&amp;quot; class=&amp;quot;bwnimg&amp;quot;&gt;
  

  
  &lt;/p&gt;
&lt;p&gt;Van De Vissers jeugd weten we weinig. Zijn moeder stierf
    toen hij nog een kleine jongen was. Volgens hem had zijn vader
    alles opgeofferd om zijn oudere broer en hem een goede
    opleiding te geven. Na zijn eindexamen gymnasium-A ging hij in
    1874, pas zeventien jaar oud, in zijn geboorteplaats theologie
    studeren. Op 27 mei 1880 promoveerde hij bij J.J.P. Valeton cum
    laude op een proefschrift over 
    &lt;em&gt;De daemonologie van het Oude Testament.&lt;/em&gt;

    Ondertussen had hij in 1879 ook het kandidaatsexamen rechten
    afgelegd.&lt;/p&gt;
&lt;p&gt;In het jaar van zijn promotie werd hij hervormd predikant te
    Leusden, vier jaar later ging hij naar Almelo. Was Leusden een
    klein dorp, Almelo was een industriestadje met alle sociale
    problemen van dien. De Visser richtte er een afdeling op van
    het (christelijk) Nederlandsch Werklieden-Verbond Patrimonium.
    Terwijl De Visser er nog predikant was, vond in 1888 de grote
    drie maanden durende staking plaats bij de textielfabrieken van
    de firma's Scholten, een staking die landelijk sterk de
    aandacht trok. Van de houding van De Visser weten we niets. In
    Almelo zag hij ook de grote opofferingen die arme
    textielarbeiders zich getroostten voor de bijzondere
    school.&lt;/p&gt;
&lt;p&gt;De Visser kan men rekenen tot de ethische theologen. In zijn
    dissertatie ging hij ervan uit dat Genesis 3 niet een verhaal
    was van wezenlijk gebeurde feiten. Het verhaal van de slang in
    het paradijs zag hij als vreemd aan de traditie van het oude
    Isra&amp;euml;l, en hij schreef het toe aan ontlening aan de
    Parsen. Abraham Kuyper viel hem daarom fel aan en stelde dat De
    Visser 'geheel den bodem der Heilige Schrift van onder het
    geloof der gemeente' wegnam. Aan de polemiek die hierop volgde,
    nam De Visser zelf geen deel, maar hij ging wel voort op de
    ingeslagen weg. Als predikant te Almelo publiceerde hij een
    studie over
    &lt;em&gt;Hosea, de man des geestes. Proeve van psychologische
    schriftbeschouwing&lt;/em&gt;

    (Utrecht, 1886). Hij maakte hierin 'dankbaar gebruik van het
    licht door de wetenschap ontstoken, verzekerd dat de christen
    hiervoor niet vreezen mag en niet te vreezen heeft, maar
    integendeel van hare zuivere resultaten de bevestiging van zijn
    geloof en de verheldering van zijn geloofsblik heeft te
    verwachten'. Ook tegenover de profeet Hosea stond hij
    onafhankelijk. De ondertitel van zijn boek wijst er al op.&lt;/p&gt;
&lt;p&gt;In hetzelfde jaar waarin deze studie verscheen, leidde
    Kuypers streven naar een scheuring van de Nederlandse Hervormde
    Kerk tot de doleantie. De Visser verwierp dit streven met alles
    wat in hem was. Kuyper tastte de positie aan van de Hervormde
    Kerk als de volkskerk, die zijn stempel zette op het openbare
    leven, de grote kerk, die v&amp;oacute;&amp;oacute;r de doleantie nog bijna
    55% van de bevolking omvatte. Kuyper leidde - zo zouden wij De
    Vissers bezwaren kunnen samenvatten - de orthodoxie
    intellectueel en sociaal naar een steriel isolement.&lt;/p&gt;
&lt;p&gt;In 1888 werd De Visser predikant te Rotterdam, in 1892 ging
    hij naar Amsterdam. In beide steden poogden de hervormde
    predikanten een dam op te werpen tegen de zuigkracht van de
    dolerenden. In de vereniging voor Christelijk Nationaal
    Schoolonderwijs gaven de laatsten de toon aan. De hervormden
    richtten daarom in 1891 de Vereeniging voor Christelijk
    Volksonderwijs (CVO) op. De Visser was hier nauw bij betrokken
    en werd in 1898 voorzitter van CVO. Op zijn initiatief werd in
    1907 te Amsterdam de eerste hervormde kweekschool geopend, die
    onderwijzers moest opleiden voor de scholen van Christelijk
    Volksonderwijs.&lt;/p&gt;
&lt;p&gt;In de christelijke arbeidersbeweging vond een zelfde
    ontwikkeling plaats. In Rotterdam bestond sinds de doleantie
    een Werkmans-vereeniging tot behoud der Nederlandsche Hervormde
    Gemeente. Deze wilde ook de maatschappelijke noden bespreken en
    wendde zich tot De Visser om raad. Hoewel De Visser ook na de
    doleantie aanvankelijk nog Patrimonium had gesteund, gaf hij
    van nu af leiding aan deze typisch hervormde vereniging. Als
    afdeling van de Werkmansvereeniging werd de Werkmansbond
    opgericht, 'teneinde door geringe contributie elkander bij
    ouderdom en ziekte en bij overlijden de weduwen te steunen, en
    hierdoor een dam op te werpen tegen den toenemenden invloed van
    Rome en het socialisme'. In Utrecht ontstond een dergelijke
    vereniging. Na de komst van De Visser in Amsterdam werd ook
    daar een Werkmansbond gesticht. Op initiatief van De Visser
    begon men in 1894 met de oprichting van een landelijke
    Christelijke Werkmansbond (weldra: Christelijk Nationale
    Werkmansbond), die in 1896 officieel tot stand kwam. Wie wilde
    toetreden, moest lid zijn van de Hervormde Kerk. De
    Werkmansbond trad op als een soort vormingsinstelling, die - in
    de woorden van De Visser - 'bij het licht van Gods Woord den
    weg wijst in het doolhof van raadselen en vragen'. Zij richtte
    ook pensioenfondsen en ziekenkassen op om de werklieden in
    staat te stellen 'te doen wat zij kunnen, voordat aan den staat
    gevraagd wordt om hulp en steun'.&lt;/p&gt;
&lt;p&gt;Om ook in de politiek Kuyper tegenweer te bieden, nam P.J.
    Muller, vroeger predikant te Rotterdam, nu kerkelijk hoogleraar
    te Amsterdam, het initiatief tot de oprichting van de
    Christelijk-Historische Kiezersbond. De Kiezersbond wilde
    vasthouden aan het protestants karakter van Nederland en
    verweet Kuyper zijn streven naar polarisatie tegenover de
    liberalen en vooral zijn samenwerking met 'Rome'. In 1897, bij
    de eerste verkiezingen onder de nieuwe kieswet van S. van
    Houten, werd De Visser voor een Rotterdams district in de
    Tweede Kamer gekozen. Bij de scherpe tegenstelling tussen
    liberalen en confessionelen stond de Kiezersbond onder grote
    spanning, want in slechts enkele districten kwam een kandidaat
    van de Kiezersbond in de eindstemming. Aan die spanning is deze
    snel bezweken. Een van de voormannen, de Utrechtse predikant
    A.W. Bronsveld, koos voor samenwerking met de liberalen en
    constateerde dat het laatste liberale ministerie-Goeman
    Borgesius niet &amp;eacute;&amp;eacute;n daad van vijandschap tegen kerk of
    godsdienst had verricht. De Visser liet de belangen van het
    christelijk onderwijs prevaleren en koos voor samenwerking met
    de coalitie als het geringste kwaad. De breuk kwam toen de
    Kiezersbond in een Amsterdams district in 1901 zelfs de
    kandidatuur van Kuyper steunde. Bronsveld, Muller en anderen
    braken met de Kiezersbond.&lt;/p&gt;
&lt;p&gt;De Visser ging daarentegen steeds meer samenwerken met de
    Vrij-Antirevolutionairen o.l.v. A.F. de Savornin Lohman. In
    1903 kwam het tot een fusie, onder de naam
    Christelijk-Historische Partij. In 1908 verenigde deze zich met
    de Friesch Christelijk-Historischen tot de
    Christelijk-Historische Unie (CHU). De Unie verwierp 'een
    groepering des volks in twee delen naar godsdienstige
    overtuiging', dus Kuypers antithese, als grondslag voor partij
    vorming, 'vermits geheel het volk zich aan de ordeningen Gods
    heeft te onderwerpen'. Binnen deze Unie heersten, als reactie
    op het sterk persoonlijk gekleurde leiderschap van Kuyper in de
    Anti-Revolutionaire Partij, een grote vrijheid en
    verscheidenheid van opvattingen. De CHU was geneigd een
    voorstel van de regering - ook van een niet-geestverwante
    regering - zo mogelijk te steunen. Deze verdeeldheid en de
    gouvernementele instelling maakten de positie van de partij in
    de machtspolitiek zwak. Bij de val van het kabinet-De Meester
    in 1908 stemde de nieuwe fractie verdeeld. In het rechtse
    kabinet-Heemskerk (1908-1913) werden geen vertegenwoordigers
    van de Unie opgenomen.&lt;/p&gt;
&lt;p&gt;In 1909 verklaarde de synode van de Hervormde Kerk dat het
    lidmaatschap van de Kamer niet langer verenigbaar was met het
    predikantschap. De Visser moest nu kiezen en koos voor het
    eerste. Tot zijn teleurstelling werd in september 1909 niet
    hij, maar een ander lid van de CHU, F.W.C.P. graaf Van Bylandt,
    voorzitter van de Tweede Kamer. De Vissers kans kwam pas nadat
    de onderwijspacificatie in de grondwet van 1917 was
    vastgelegd.&lt;/p&gt;
&lt;p&gt;Als minister van Onderwijs, Kunsten en Wetenschappen in het
    kabinet-Ruijs de Beerenbrouck viel hem toen de taak toe om in
    een nieuwe wet op het lager onderwijs het juiste evenwicht te
    vinden tussen het openbaar en het bijzonder onderwijs. De
    Visser zorgde dat in de openbare school zoveel mogelijk zou
    blijken dat Nederland een christelijk land was. Ook volgens de
    nieuwe wet moest de school, naar de oude, door Groen van
    Prinsterer en Kuyper gewraakte, formule, opleiden tot 'alle
    christelijke en maatschappelijke deugden'. Op de openbare
    scholen zou in de gewone schooluren gelegenheid zijn tot het
    geven van godsdienstonderwijs, zij het niet door de
    klasseonderwijzer. Bij dezelfde wet werden allerlei
    verbeteringen in het onderwijs aangebracht, die los stonden van
    de pacificatie, maar wel veel geld kostten, zoals een zevende
    leerjaar. De Vissers wetsvoorstel werd met bijna algemene
    stemmen aanvaard. De minister werd zeer geprezen voor zijn
    bekwame behandeling van de ingewikkelde materie.&lt;/p&gt;
&lt;p&gt;Korte tijd later verloor hij echter veel van het vertrouwen
    dat hij genoot. Men maakte bezwaar tegen de gedetailleerde
    bemoeienis van het departement van Onderwijs met de scholen.
    Als onderdeel van de algemene bezuinigingen na 1920 moest ook
    De Visser een aantal van de verbeteringen die de wet had
    gebracht terugnemen. Maar speciaal katholieken en
    antirevolutionairen waren teleurgesteld door zijn beleid. De
    Visser was een voorstander van bijzonder lager onderwijs, omdat
    op de lagere school opvoeding en onderwijs niet te scheiden
    waren. Voor andere vormen van onderwijs gold dat naar zijn
    mening minder of niet. De Visser was dan ook zeer gereserveerd
    tegenover een doortrekken van de pacificatie naar deze andere
    onderwijstypen. Dit, in combinatie met de zuinigheid waartoe
    hij gedwongen was, bracht hem ertoe vele verzoeken voor
    subsidie aan bijzondere scholen buiten het lager onderwijs af
    te wijzen.&lt;/p&gt;
&lt;p&gt;Ook op andere gebieden kwam De Visser in conflict met de
    meerderheid van de rechterzijde, zo toen hij subsidie
    voorstelde voor de opera en voor de Olympische Spelen die in
    1928 in Amsterdam gehouden zouden worden.&lt;/p&gt;
&lt;p&gt;Na de verkiezingen van 1925 keerde De Visser niet terug als
    minister. Hij werd voorzitter van de Tweede-Kamerfractie van de
    CHU, maar leider van de fractie kunnen we hem nauwelijks
    noemen. In november 1925 wilde een amendement-Kersten het
    gezantschap bij het Vaticaan opheffen. De CHU steunde dit
    amendement, maar bij de beslissende stemming was De Visser
    afwezig. In de daarna ontstane kabinetscrisis struikelde hij
    als formateur tot driemaal toe over de houding van zijn
    fractie, die meende geen enkele concessie aan de katholieken te
    kunnen doen. Na dit echec ging de fractievoorzitter met
    vakantie, in afwachting van de oplossing van de crisis door
    anderen. In 1929 stelde de 72-jarige De Visser zich niet meer
    kandidaat, maar sommigen - en vermoedelijk ook hijzelf - hebben
    nog aan de mogelijkheid gedacht dat hij als formateur en
    premier zou optreden.&lt;/p&gt;
&lt;p&gt;De Vissers sociale opvattingen waren zeer behoudend, maar
    hij heeft veel werk verzet voor talloze filantropische
    instellingen. Zijn politieke leven cirkelde rond het onderwijs
    en de politieke tegenstellingen tussen liberalen en
    confessionelen. Hij hield zoveel mogelijk vast aan de stelling
    dat het Nederlandse volk een christelijk, protestants karakter
    had. Zijn hele leven is hij een bruggenbouwer geweest, een man
    die scherpe tegenstellingen wilde verzachten. Hij stond voor
    zijn eigen opvattingen, maar meed een toespitsen van de
    tegenstellingen. Zo reageerde hij niet op Kuypers felle aanval
    op zijn dissertatie. Kuyper probeerde in de theologie de
    tegenstelling tussen de orthodoxie en het moderne denken zo
    scherp mogelijk te stellen en zocht het isolement; De Visser
    zocht de dialoog en wilde openstaan voor nieuwe inzichten.
    Vanaf 1911 werkte hij met jongere gereformeerden samen in de
    redactie van een nieuw tijdschrift 
    &lt;em&gt;Stemmen des Tijds. Maandschrift voor Christendom en
    Cultuur.&lt;/em&gt;

    Maar dat waren dan ook gereformeerden die niet polariseerden en
    de ethischen accepteerden. De Visser ging, ter wille van de
    christelijke opvoeding op de lagere school, wel samen met
    antirevolutionairen en katholieken, maar hij voelde niets voor
    een consequente verzuiling. De 'Christenstaatsman' zoeke zijn
    hogere kracht 'juist omdat hij gelooft, niet in de antithese,
    maar in de attractie'. Als enige van de rechterzijde stemde hij
    in 1905 tegen de Hoger Onderwijswet van Kuyper, waarbij de
    Vrije Universiteit het jus promovendi verkreeg. Hij achtte de
    beginselstrijd aan de openbare universiteiten juist gunstig
    voor de ontwikkeling van de studenten.&lt;/p&gt;
&lt;p&gt;In de gepolariseerde politiek van Nederland in het eerste
    kwart van de twintigste eeuw kwam deze bruggenbouwer echter
    dikwijls vrijwel alleen te staan. Van 1897 tot 1903 was hij in
    de Kamer een eenling. In 1905 ging hij zijn eigen weg bij de zo
    juist genoemde Hoger Onderwijswet. Na de kabinetscrisis van
    1925, toen hij niet wilde toegeven aan de antipapistische
    stemming in zijn partij, stond hij zo ge&amp;iuml;soleerd, dat van
    bruggen bouwen geen sprake meer was. Zijn rol was uitgespeeld.
    Hij schreef nog een studie in drie delen over 
    &lt;em&gt;Kerk en Staat&lt;/em&gt;

    (Leiden, 1926-1927).&lt;/p&gt;
&lt;p&gt;
  &lt;a href='pgedeelte'&gt;P: &lt;/a&gt;
  Naast de in de tekst genoemde publikaties en vele artikelen
    in tijdschriften, redevoeringen etc.; 
    &lt;em&gt;Het geestelijk huis&lt;/em&gt;

    (Almelo, 1888); 
    &lt;em&gt;Onze plichten&lt;/em&gt;

    (Amsterdam, 1893); 
    &lt;em&gt;Mohammed-Christus. Vier schetsen van eene reis in het
    Oosten&lt;/em&gt;

    (Amsterdam, 1896); 
    &lt;em&gt;Hebreeuwsche archaeologie&lt;/em&gt;

    (Utrecht, 1898. 2 dl.); 
    &lt;em&gt;De vredebeweging...&lt;/em&gt;

    (Amsterdam, 1899); 
    &lt;em&gt;Noodzakelijk onderwijs&lt;/em&gt;

    (Almelo, 1899); 
    &lt;em&gt;De keuze...&lt;/em&gt;

    (Amsterdam, 1903); 
    &lt;em&gt;Christus onze sterkte&lt;/em&gt;

    (Amsterdam, 1905); 
    &lt;em&gt;Ons staatkundig beginsel&lt;/em&gt;

    (Utrecht, 1908); 
    &lt;em&gt;Niets buiten Christus&lt;/em&gt;

    (Amsterdam, 1909); 
    &lt;em&gt;De christelijk-sociale beweging van onzen tijd&lt;/em&gt;

    (Utrecht, 1913).
&lt;/p&gt;
&lt;p&gt;
  &lt;a href='lgedeelte'&gt;L: &lt;/a&gt;C. Hentzen, 
  &lt;em&gt;De politieke geschiedenis van het lager onderwijs in
  Nederland. De financieele gelijkstelling 1913 - 1920&lt;/em&gt;

  en 
  &lt;em&gt;1920-1925&lt;/em&gt;

  ('s-Gravenhage, 1925-1928); J.C. Rullmann, 
  &lt;em&gt;Kuyper-bibliografie&lt;/em&gt;

  (Kampen, 1929) II, 47, 49; Q.A. de Ridder, 
  &lt;em&gt;Een nationale figuur&lt;/em&gt;

  (Zwolle, 1932); 
  &lt;em&gt;Het Vaderland,&lt;/em&gt;

  14-4-1932 av.; R. Hagoort, 
  &lt;em&gt;De christelijk-sociale beweging&lt;/em&gt;

  (Hoorn, 1933); C. de Ru, 
  &lt;em&gt;De strijd over het hoger onderwijs tijdens het
  ministerie-Kuyper&lt;/em&gt;

  (Kampen, 1953); L.C. Suttorp, 
  &lt;em&gt;Dr. A.W. Bronsveld&lt;/em&gt;

  (Assen, 1966); G. Puchinger, 
  &lt;em&gt;Colijn en het einde van de coalitie&lt;/em&gt;

  (Kampen, 1969-1980. 2 dl.); J. Wielen, 
  &lt;em&gt;Dagbladen doorbraak. De Nederlander en De Nieuwe
  Nederlander&lt;/em&gt;

  (Kampen, 1986); H. van Spanning, 
  &lt;em&gt;De Christelijk-Historische Unie 1908- 1980. Enige hoofdlijnen
  uit haar geschiedenis&lt;/em&gt;

  ('s-Gravenhage, 1988). Proefschrift Leiden.&lt;/p&gt;

&lt;p&gt;
&lt;a href=&amp;quot;igedeelte&amp;quot;&gt;I: &lt;/a&gt;G. Puchinger, &lt;i&gt;Colijn en het einde van de coalitie&lt;/i&gt;. Deel II (Kampen 1980) afbeelding tegenover pagina 607.
&lt;/p&gt;





&lt;p&gt;J.J. Woltjer&lt;/p&gt; 
&lt;dtml-var bwn_footer&gt;</text>
  </biography>
</biodes>

