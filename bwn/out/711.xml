<biodes version="1.0">
  <fileDesc>
    <title>Heimans, Jacobus (1889-1978)</title>
    <ref target="http://resources.huygens.knaw.nl/bwn1880-2000/lemmata/bwn5/heimansj"/>
    <publisher>
      <name>Biografisch Woordenboek van Nederland:1880-2000</name>
      <ref target="http://resources.huygens.knaw.nl/bwn1880-2000"/>
    </publisher>
  </fileDesc>
  <person>
    <idno type="id">heimansj</idno>
    <persName><name type="geslachtsnaam">Heimans</name>, Jacobus</persName>
    <sex value="1"/>
    <event type="birth" when="1889"/>
    <event type="death" when="1978"/>
    <state type="occupation">plantkundige</state>
    <state type="occupation">natuurbeschermer</state>
  </person>
  <biography>
    <graphic url="http://resources.huygens.knaw.nl/bwn1880-2000/lemmata/bwn5/images/images/heimans.jpg"/>
    <text>&lt;dtml-var bwn_header&gt;
 &lt;p class='genealogie'&gt;
  &lt;strong&gt;Heimans, Jacobus&lt;/strong&gt;, plantkundige en natuurbeschermer (Amsterdam 29-5-1889 - Amsterdam 30-12-1978). 
Zoon van Eli Heimans, onderwijzer, en Betje Stibbe. Gehuwd op
  3-8-1925 met Lucy Sarah Heimans (1898-1963). Uit dit huwelijk
  werd 1 dochter geboren.
  

  

  
  &lt;/p&gt;
&lt;p&gt;
  &lt;img class='bwnimg' BORDER='0' align='right' src='images/heimans.jpg' alt='afbeelding van Heimans, Jacobus'&gt;Jacob Heimans was afkomstig uit een familie van in oorsprong
    Oost-Europese joden. Zijn ouders hadden zich in de jaren
    tachtig vanuit Zwolle in Amsterdam gevestigd, waar Jacob werd
    geboren. Hij en zijn drie jaar jongere zuster kregen geen
    orthodox-joodse opvoeding. Na de lagere school bezocht hij van
    1901 tot 1906 de Eerste en de Derde Gemeentelijke HBS met
    vijfjarige cursus, waar hij opviel als een zeer begaafde
    leerling. In kringen van natuurliefhebbers was Jacob in die
    tijd reeds befaamd om zijn kennis van flora en fauna, die hij
    zich onder leiding van zijn vader, de natuurpopularisator Eli
    Heimans, en diens vriend en collega Jac.P. Thijsse had eigen
    gemaakt. Het optreden en werk van beide amateurbiologen zou hem
    zijn leven lang tot voorbeeld dienen. Toen Jacob zich in 1907 -
    na het indertijd voor HBS'ers verplichte staatsexamen - kon
    laten inschrijven aan de Universiteit van Amsterdam, koos hij
    dan ook voor de studie plant- en dierkunde.&lt;/p&gt;
&lt;p&gt;Op de universiteit kreeg 'de jonge Heimans' er nog een derde
    leermeester bij in de persoon van de internationaal vermaarde
    botanicus Hugo de Vries. In 1910 werd hij diens assistent.
    Heimans studeerde lang en grondig en bezat een fenomenale
    kennis van de biologie toen hij op 29 juni 1914 cum laude het
    doctoraalexamen aflegde. Deze gebeurtenis werd echter
    overschaduwd door de onverwachte dood van zijn vader, enkele
    weken later. De zomer van 1914 betekende daarom een keerpunt in
    Heimans' leven. Om in zijn onderhoud en dat van zijn moeder en
    zuster te voorzien nam hij, naast zijn deeltijd-functie als
    assistent, een baan als leraar aan. Eerst, van 1916 tot 1918,
    aan de Rijksnormaallessen, vanaf september 1917 op het
    Amsterdamsch Lyceum, waar hij al spoedig een volledige
    betrekking vervulde. In 1925 trad hij in het huwelijk met zijn
    negen jaar jongere nichtje Lucy. Hieruit werd het jaar daarop
    een dochter geboren.&lt;/p&gt;
&lt;p&gt;Na het overlijden van zijn vader stelde Heimans zich ten
    doel diens werk als natuurpopularisator voort te zetten en uit
    te breiden. Zo nam hij zijn plaats in - naast Thijsse - in de
    redactie van het tijdschrift 
    &lt;em&gt;De Levende Natuur&lt;/em&gt;

    en van de 
    &lt;em&gt;Ge&amp;iuml;llustreerde Flora van Nederland&lt;/em&gt;

    en speelde hij een rol in de Nederlandsche Natuurhistorische
    Vereeniging. Verder was Heimans actief in de Nederlandsche
    Botanische Vereeniging en was hij nauw betrokken bij de
    oprichting, in 1920, van de Nederlandsche Jeugdbond voor
    Natuurstudie. Bovendien begon hij zich - toen eind jaren
    twintig duidelijk werd dat de Vereeniging tot Behoud van
    Natuurmonumenten in Nederland de snelle achteruitgang van de
    flora en fauna en het verlies van natuurgebieden onmogelijk
    alleen kon tegenhouden - met grote vasthoudendheid in te
    spannen voor de bescherming van de natuur. Zijn optreden leidde
    onder meer tot de oprichting, in 1932, van de Contact-Commissie
    inzake Natuurbescherming.&lt;/p&gt;
&lt;p&gt;Daarnaast deed Heimans als assistent nog zijn
    wetenschappelijke werk. Aangezien hij zich moeilijk tot
    &amp;eacute;&amp;eacute;n onderwerp kon beperken, verrichtte hij in het
    interbellum systematisch, geografisch en ecologisch onderzoek
    naar hogere en lagere planten. Samen met andere botanici
    introduceerde hij in de jaren dertig de jonge wetenschap der
    plantensociologie in Nederland. Intussen werkte Heimans in zijn
    vrije tijd aan een dissertatie over desmidiacee&amp;euml;n, een
    groep fraaie, zeldzame zoetwaterwieren met een bijzonder
    verspreidingspatroon. Op deze in het Duits gepubliceerde
    studie, 
    &lt;em&gt;Das Genus Cosmocladium&lt;/em&gt;

    , promoveerde hij cum laude op 8 juli 1935; niet bij De Vries,
    die enkele weken eerder was overleden, maar bij diens opvolger
    Th.J. Stomps, een vier jaar oudere, voormalige studiegenoot van
    Heimans. Sinds 1934 conservator herbarii in deeltijd - een
    functie die hij ook al van 1911 tot 1916 had uitgeoefend - werd
    hij het jaar na zijn promotie aan de Universiteit van Amsterdam
    toegelaten als privaatdocent in de plantengeografie. Meer zat
    er op dat moment niet in; de door hem geambieerde
    hoogleraarspost in de botanie werd immers door Stomps
    bezet.&lt;/p&gt;
&lt;p&gt;Eind 1940 werd Heimans om zijn joodse afkomst door de Duitse
    bezetter van zijn functies aan de universiteit en het
    Amsterdamsch Lyceum ontheven; enkele maanden later volgde zijn
    ontslag. Eind 1941 werd zijn naam geschrapt als redacteur van 
    &lt;em&gt;De Levende Natuur&lt;/em&gt;

    en van de 
    &lt;em&gt;Ge&amp;iuml;llustreerde Flora&lt;/em&gt;

    en als lid van de talrijke verenigingen waarvan hij deel
    uitmaakte. In augustus 1942 dook Heimans met zijn gezin onder,
    maar al na twee maanden werden zij opgepakt. Daarna volgde een
    ware odyssee. Eerst werden zij overgebracht naar kamp
    Westerbork, maar in februari 1943 lukte het bevriende relaties
    Heimans en zijn vrouw, dochter, moeder en zuster geplaatst te
    krijgen op een lijst van 'protegierte Juden' die werden
    ondergebracht in Barneveld. In september 1943 werden zij met de
    gehele hier verblijvende groep alsnog naar Westerbork vervoerd
    en vervolgens in september 1944 op transport gesteld naar het
    concentratiekamp Theresienstadt in Bohemen. Via een
    uitwisselingsproject kwam Heimans in februari 1945 in
    Zwitserland terecht, vanwaar hij met vrouw en dochter in juli
    van dat jaar behouden naar Nederland kon terugkeren.&lt;/p&gt;
&lt;p&gt;In september 1945 hervatte Heimans zijn werkzaamheden aan de
    gemeentelijke universiteit. Ook zijn leraarsbaan aan het
    Amsterdamsch Lyceum nam hij weer op, zij het voor slechts korte
    tijd. Stomps was vlak na de bevrijding vanwege zijn houding
    tijdens de bezetting als hoogleraar gestaakt, en werd in
    augustus 1946 ontslagen. Zijn opvolger werd Heimans, die
    hiervoor een gelijktijdige benoeming in Groningen liet
    schieten. De inmiddels 57-jarige hoogleraar kreeg een dubbele
    leeropdracht, die zowel de bijzondere plantkunde als de
    genetica omvatte. In feite was dit een te zware taak voor
    &amp;eacute;&amp;eacute;n persoon - na zijn aftreden zou de leerstoel dan
    ook worden gesplitst -, die niettemin door hem in de moeilijke
    naoorlogse periode goed en nauwgezet werd verricht. Wel legde
    Heimans in de ogen van sommigen te veel nadruk op de meer
    traditionele, beschrijvende richting in de biologie. Hij was
    een uitstekend docent, die zijn studenten alle vrijheid liet.
    In zijn colleges besteedde hij veel aandacht aan de evolutie-
    en mutatietheorie en aan het werk van Mendel en De Vries.
    Heimans zag het namelijk als zijn taak internationaal
    eerherstel voor zijn vereerde leermeester te bewerkstelligen,
    onder meer door aan te tonen dat diens boek 
    &lt;em&gt;Intracellulaire pangenis&lt;/em&gt;

    uit 1889 de grondslag vormde voor het moderne erfelijkheids- en
    evolutieonderzoek. Gedurende zijn werkzame, bijna twintigjarige
    emeritaat - van 1959 tot aan zijn overlijden eind 1978 in het
    Amsterdamse Prinsengrachtziekenhuis - werd deze zelfgegeven
    opdracht hem zelfs tot een obsessie.&lt;/p&gt;
&lt;p&gt;Naast zijn drukke wetenschappelijke werkzaamheden en zijn
    talrijke bestuursfuncties bleef Heimans zich onverminderd
    inspannen voor de verbreiding van de natuurstudie. In 1945 nam
    hij zijn oude plaats in de redactie van 
    &lt;em&gt;De Levende Natuur&lt;/em&gt;

    en van de 
    &lt;em&gt;Ge&amp;iuml;llustreerde Flora van Nederland&lt;/em&gt;

    weer in. Thijsse was in het laatste oorlogsjaar overleden. Voor
    het tijdschrift schreef hij talrijke artikelen, en aan de 
    &lt;em&gt;Flora&lt;/em&gt;

    verrichtte hij het leeuwendeel van het werk; onder zijn leiding
    verschenen in totaal negentien nieuwe edities. Heimans bleef
    ondertussen trouw lid van verscheidene natuurhistorische
    organisaties en stimuleerde zoveel mogelijk het veldbiologisch
    onderzoek van amateurs, een zaak waaraan hij in tegenstelling
    tot de meeste van zijn collega's grote waarde hechtte. Als
    popularisator van de natuurstudie vormde Heimans aldus de
    schakel tussen het eerste biologisch reveil, dat aan het begin
    van de eeuw werd ingezet door zijn vader en Thijsse, en de
    toegenomen belangstelling voor de natuur aan het einde van de
    jaren zestig.&lt;/p&gt;
&lt;p&gt;Hoewel Heimans bij het ouder worden steeds pessimistischer
    werd over het behoud van natuur en landschap in Nederland,
    bleef hij tot zijn dood actief op het gebied van
    natuurbescherming. Hij was opnieuw werkzaam in de besturen van
    enkele (regionale) natuurbeschermingsorganisaties, waarvan hij
    v&amp;oacute;&amp;oacute;r de oorlog al deel uitmaakte, en van 1950 tot
    1970 had hij zitting in het algemeen bestuur van de Vereniging
    tot Behoud van Natuurmonumenten in Nederland. Heimans was van
    mening dat natuurbescherming een wetenschappelijke basis moet
    hebben. Hij zag het dan ook als zijn taak in kringen van
    vakbiologen belangstelling voor natuurbescherming te wekken.
    Daarmee hielp hij de kloof te overbruggen die aanvankelijk
    tussen natuurbescherming en wetenschap bestond.&lt;/p&gt;
&lt;p&gt;Jacob Heimans was een vriendelijke, mede door zijn geringe
    lengte, weinig opvallende man, die zich niet graag op de
    voorgrond plaatste. Hij werd gedreven door zijn liefde voor de
    natuur en ontzag voor zijn drie leermeesters: zijn vader,
    Thijsse en De Vries. Heimans heeft zich zijn leven lang
    bijzonder ingespannen het werk dat dit drietal was begonnen
    voort te zetten en uit te breiden. Hij is daarin zeker
    geslaagd, hoewel hem daarvoor door zijn extreme bescheidenheid
    minder erkenning ten deel viel dan hij verdiende.&lt;/p&gt;
&lt;p&gt;
  &lt;a href='agedeelte'&gt;A: &lt;/a&gt;Bescheiden en documentatiemateriaal betreffende J.
  Heimans berusten in het Rijksarchief in Noord-Holland te
  Haarlem.&lt;/p&gt;
&lt;p&gt;
  &lt;a href='pgedeelte'&gt;P: &lt;/a&gt;Een volledige bibliografie van J. Heimans is aanwezig bij de
    Centrale Facultaire Bibliotheek Biologie van de Universiteit
    van Amsterdam. De voornaamste publicaties van J. Heimans worden
    vermeld in de onder L genoemde publicatie van Coes&amp;egrave;l,
    360-364.&lt;/p&gt;
&lt;p&gt;
  &lt;a href='lgedeelte'&gt;L: &lt;/a&gt;J. Heimans-themanummer van 
  &lt;em&gt;Natura. Maandblad van de Koninklijke Nederlandse
  Natuurhistorische Vereniging&lt;/em&gt;

  77 (1980) 329-361; M.J. Coes&amp;egrave;l-Wouda, 
  &lt;em&gt;Zinkviooltjes en zoetwaterwieren. J. Heimans (1889-1978).
  Natuurstudie en natuurbescherming in Nederland&lt;/em&gt;

  (Hilversum 1993).&lt;/p&gt;
&lt;p&gt;
  &lt;a href='igedeelte'&gt;I: &lt;/a&gt;

  M.J. Coes&amp;egrave;l-Wouda, 
  &lt;em&gt;Zinkviooltjes en zoetwaterwieren. J. Heimans (1889-1978).
  Natuurstudie en natuurbescherming in Nederland&lt;/em&gt;

  (Hilversum 1993) voorkaft.&lt;/p&gt;
&lt;p&gt;M.J. Coes&amp;egrave;l-Wouda&lt;/p&gt; 
&lt;dtml-var bwn_footer&gt;</text>
  </biography>
</biodes>

