<biodes version="1.0">
  <fileDesc>
    <title>Mesdag, Hendrik Willem (1831-1915)</title>
    <ref target="http://resources.huygens.knaw.nl/bwn1880-2000/lemmata/bwn3/mesdag"/>
    <publisher>
      <name>Biografisch Woordenboek van Nederland:1880-2000</name>
      <ref target="http://resources.huygens.knaw.nl/bwn1880-2000"/>
    </publisher>
  </fileDesc>
  <person>
    <idno type="id">mesdag</idno>
    <persName><name type="geslachtsnaam">Mesdag</name>, Hendrik Willem</persName>
    <sex value="1"/>
    <event type="birth" when="1831"/>
    <event type="death" when="1915"/>
    <state type="occupation">schilder</state>
  </person>
  <biography>
    <graphic url="http://resources.huygens.knaw.nl/bwn1880-2000/lemmata/bwn3/images/images/MESDAG.jpg"/>
    <text>&lt;dtml-var bwn_header&gt;
 &lt;p class='genealogie'&gt;
  &lt;strong&gt;Mesdag, Hendrik Willem&lt;/strong&gt;, kunstschilder (Groningen 23-2-1831 - 's-Gravenhage 10-7-1915).

  Zoon van Klaas Mesdag, bankier, en Johanna Willemina van Giffen.
  Gehuwd op 23-4-1856 met Sina van Houten. Uit dit huwelijk werd 1
  zoon geboren. 
  
&lt;img src=&amp;quot;images/MESDAG.jpg&amp;quot; align=&amp;quot;right&amp;quot; BORDER=&amp;quot;0&amp;quot; alt=&amp;quot;afbeelding van Mesdag, Hendrik Willem&amp;quot; class=&amp;quot;bwnimg&amp;quot;&gt;
  
  &lt;/p&gt;
&lt;p&gt;De van oudsher doopsgezinde familie Mesdag was van oorsprong
    afkomstig uit Vlaanderen. Al in de 16e eeuw was de stamvader om
    geloofsredenen uitgeweken naar de noordelijke Nederlanden en
    had zich in Friesland gevestigd. De vader van H.W. Mesdag,
    Fries van geboorte, richtte in 1851 het bankiershuis fa. Mesdag
    en Zoonen op na achtereenvolgens graanhandelaar,
    stijfselfabrikant en commissionair in effecten te zijn geweest.
    In het maatschappelijk leven bekleedde hij vooraanstaande
    posities o.a. in gemeenteraad. Provinciale Staten en bij zijn
    kerk, terwijl hij uit kunstzinnige belangstelling het culturele
    verenigingsleven steunde en een collectie schilderijen
    aanlegde. Deze kunstverzameling in het ouderlijk huis is zeker
    van invloed geweest op de ontwikkeling van Hendrik Willem, die
    dan ook al jong met tekenen en schilderen begon. Op
    twaalfjarige leeftijd kopieerde hij naar Engelse gravures en in
    1849, op zijn achttiende jaar, maakte hij zijn eerste
    schilderijtje. Met zijn anderhalf jaar oudere broer Taco werd
    hij in de gelegenheid gesteld tekenlessen te volgen,
    achtereenvolgens bij C.B. Buys (1808-1872) en J.H. Egenberger
    (1822-1897).&lt;/p&gt;
&lt;p&gt;Evenals Taco was Hendrik na zijn schoolopleiding in het
    familiebankiersbedrijf werkzaam, waar hij handelsgeest aan de
    dag legde en over administratieve eigenschappen bleek te
    beschikken. Op 23 april 1856 trad hij in het huwelijk met Sina
    ('Sientje') van Houten (1834-1909). Evenals haar man stamde
    Sina van Houten uit een vooraanstaand Gronings handelsgeslacht:
    haar vader bekleedde functies in de gemeenteraad, in de
    Provinciale Staten en in de Kamer van Koophandel te Groningen.
    Haar broer Sam van Houten, die een bestuurlijke loopbaan had
    gekozen, was een belangrijk liberaal lid van de Tweede Kamer
    van 1869 tot 1894. Aan hem zijn o.a. te danken het bekende
    'kinderwetje' uit 1874, het prille begin van de Nederlandse
    sociale wetgeving, en - in zijn ministertijd - het tot stand
    brengen van de kieswet van 1896.&lt;/p&gt;
&lt;p&gt;Toen na het overlijden van Sina's vader aan het echtpaar
    Mesdag in 1866 een erfdeel van 60.000,- was toegevallen, kon
    gevolg gegeven worden aan Mesdags steeds groeiende verlangen -
    door zijn vrouw gestimuleerd - zijn maatschappelijke positie op
    te geven en een schildersloopbaan te volgen. Op aanraden van
    zijn toen nog in Brussel wonende neef Laurens Alma Tadema
    (1836-1912), die later in Engeland een beroemd kunstschilder
    zou worden, besloot Mesdag in de leer te gaan bij Willem
    Roelofs (1822-1897), die vanaf 1847 eveneens in Brussel
    verbleef. Roelofs was op dat moment al in aanraking gekomen met
    de Franse contemporaine schilders die bekendheid hebben
    gekregen als de schilders van de School van Barbizon. Deze
    schilders wilden afstand nemen van de literaire thema's en het
    heersende pathos in de schilderkunst van hun tijd. Zij stelden
    tegenover de romantische benadering een meer directe
    schildertrant gebaseerd op intensieve studie naar de natuur in
    de bossen van Fontainebleau nabij het plaatsje Barbizon. Deze
    school vond ook in Nederland navolging: te Oosterbeek vestigden
    zich vanaf 1842, met de komst van J.W. Bilders (1811-1890),
    enkele schilders die van een hernieuwde beleving van de natuur
    in hun werk getuigenis aflegden en daarmee de directe
    voorlopers werden van de schilders van de Haagse School.
    Alvorens naar Brussel te vertrekken kreeg Mesdag, toen hij in
    1866 de zomer in Oosterbeek doorbracht, enige aanwijzingen van
    Bilders.&lt;/p&gt;
&lt;p&gt;In de drie jaren te Brussel die nu volgden werd het huis van
    het echtpaar Mesdag al spoedig een ontmoetingsplaats van
    Belgische en Nederlandse schilders. Mesdag bleek een bindende
    figuur; de nieuwe contacten verbreedden zijn artistieke horizon
    en droegen bij aan zijn ontwikkeling. Hij kwam er in aanraking
    met Brusselse realisten in de schilderkunst, zoals Alfred
    Jacques Verw&amp;eacute;e (1838- 1895), met wie hij jarenlang bleef
    corresponderen. Daarnaast sloot hij vriendschap met o.a. de
    Belgische schilders Jean-Paul Clays (1819-1900) en Louis Artan
    (1837-1890), beiden schilders van zee- en riviergezichten.
    Mesdags belangstelling voor de zee - die zijn onderwerp par
    excellence zou worden - werd bovendien gestimuleerd door een
    vakantie op het Noordduitse waddeneiland Norderney in de zomer
    van 1868. Hier maakte hij studies van de zee en de kust die, in
    de maanden daarna te Brussel omgewerkt tot schilderijen,
    vooralsnog slechts bij collega's waardering oogstten.&lt;/p&gt;
&lt;p&gt;Om dichter bij zee en strand te kunnen zijn verhuisden de
    Mesdags in 1869 naar Den Haag, de woonplaats van zwager en
    broer Sam van Houten. Zij betrokken er een woning aan de Anna
    Paulownastraat. Bovendien stond een kamer met uitzicht op zee
    Mesdag permanent ter beschikking als atelier. Hij begon nu
    studies te maken van de zee, van de bommen op het strand en van
    het vissersdorp Scheveningen en zijn bewoners, onder alle
    weersomstandigheden. Anders dan de latere schilderijen, die
    vrijer van verfbehandeling zijn en met bredere toets
    geschilderd, kenmerkten de werken uit het begin van de jaren
    zeventig zich nog door een nauwkeurige weergave en een fijne
    penseelstreek. Al spoedig werden Mesdags kwaliteiten in bredere
    kring erkend. De doorbraak kwam toen een van de twee
    schilderijen die hij naar de Parijse Salon van 1870 had
    gezonden, 
    &lt;em&gt;Les Brisants de la Mer du Nord,&lt;/em&gt;

    bekroond werd met de gouden medaille; met 
    &lt;em&gt;Het binnenkomen eener visserspink&lt;/em&gt;

    verwierf hij in 1872 de Gouden Penning van Den Haag,
    eerbewijzen die door vele andere gevolgd zouden worden.&lt;/p&gt;
&lt;p&gt;In zijn persoonlijk leven trof hem een zware slag toen zijn
    enige zoon. Klaas, op jonge leeftijd in september 1871
    plotseling overleed; het was aanleiding voor zijn vrouw zich nu
    ook zelf aan tekenen en schilderen te wijden. Net als in
    Brussel vervulden de Mesdags in het Haagse kunstenaarsleven een
    prominente rol: zo bleef hij tot 1885 voorzitter van de in 1875
    opgerichte Hollandsche Teekenmaatschappij en was hij daarna,
    van 1887 tot 1907, voorzitter van Pulchri Studio.&lt;/p&gt;
&lt;p&gt;In 1881 ontstond in betrekkelijk korte tijd Mesdags meest
    bekende en belangrijke werk, waarmee hij blijvende bekendheid
    verworven heeft en dat tot op de dag van vandaag bewaard is
    gebleven aan de Zeestraat in Den Haag: het Panorama dat zijn
    naam draagt, ofwel het 
    &lt;em&gt;Gezicht op het Seinpostduin te Scheveningen.&lt;/em&gt;

    De ook internationaal toenemende bekendheid van de Haagse
    School en de groeiende belangstelling van het publiek brachten
    een groep Belgische ondernemers ertoe in 1880 de
    'Soci&amp;eacute;t&amp;eacute; Anonyme du Grande Panorama Maritime de la
    Haye' op te richten, en Mesdag werd aangezocht een panorama te
    leveren. Daartoe werd een speciaal gebouw neergezet en op de
    eerste verdieping onder een koepelvormig dak een rondlopende
    blinde muur vervaardigd waarop het panorama geschilderd diende
    te worden - de toeschouwers konden dan in het midden staan en
    door het zorgvuldig berekende perspectief visueel een sterk
    ruimtelijk effect ondergaan. Mesdag koos voor dit doel het
    panoramisch uitzicht vanaf het Seinpost-duin te Scheveningen,
    dat spoedig daarna afgegraven zou worden. In vier maanden - van
    29 maart tot 1 augustus 1881 - voltooide hij het gigantische
    doek met een lengte van 120 m en een hoogte van 14 m, daarin
    bijgestaan door zijn vrouw, Th&amp;eacute;ophile de Bock (1851-1904)
    en de jonge George Hendrik Breitner (1857-1923). Bernardus
    Johannes Blommers (1845-1914) leverde een kleine bijdrage. Toen
    al na enige jaren de exploitatie niet lonend bleek, kocht
    Mesdag zelf in 1886 het Panorama met het bijbehorende gebouw en
    paste hij de verliezen bij. Aan de straatzijde voegde hij
    expositieruimten toe waarin schilderijen van zijn hand en van
    zijn vrouw een plaats kregen. Voor zijn in de loop der jaren
    opgebouwde verzameling van schilderijen van tijdgenoten - met
    o.a. werken van de School van Barbizon en van de Haagse School
    - stichtte Mesdag bovendien in de tuin van zijn huis aan de
    Laan van Meerdervoort in Den Haag een apart museumgebouw, het
    huidige museum Mesdag. In 1903 schonk hij het museumgedeelte
    van zijn huis en een gedeelte van zijn particuliere verzameling
    aan de Staat der Nederlanden. In de schenkingsakte werd
    bepaald, dat de samenstelling van de collectie niet gewijzigd
    mocht worden. Tot aan zijn 80e jaar in 1911 bleef Mesdag
    directeur. Diverse koninklijke onderscheidingen vielen hem ten
    deel.&lt;/p&gt;
&lt;p&gt;
  &lt;a href='pgedeelte'&gt;P: &lt;/a&gt;Vermelding belangrijkste schilderijen, in 
    &lt;em&gt;Museum Mesdag. Nederlandse negentiende-eeuwse schilderijen,
    tekeningen en grafiek.&lt;/em&gt;

    Samengest. door Elie van Schendel ('s-Gravenhage, 1975).&lt;/p&gt;
&lt;p&gt;
  &lt;a href='lgedeelte'&gt;L: &lt;/a&gt;Behalve publikaties over Mesdag en beknopte lijst van
  zijn bekroonde eenmanstentoonstellingen in hieronder genoemd werk
  van J. Poort: Jos de Gruyter, 
  &lt;em&gt;De Haagse School&lt;/em&gt;

  (Rotterdam, [1968]) I, 92-102; Johan Poort, 
  &lt;em&gt;Hendrik Willem Mesdag. 'Artiste peintre &amp;agrave; La Haye'&lt;/em&gt;

  ('s-Gravenhage, 1981); Saskia de Bodt, 'Hendrik Willem Mesdag en
  Brussel', in 
  &lt;em&gt;Oud-Holland&lt;/em&gt;

  95 (1981) 59-84; Saskia de Bodt en Marjolein van Delft, 'Het
  Panorama Mesdag', in 
  &lt;em&gt;Antiek&lt;/em&gt;

  16(1981) 145-157; 
  &lt;em&gt;Het panorama fenomeen.&lt;/em&gt;

  Catalogus in de gedaante van een ge&amp;iuml;llustreerde
  geschiedschrijving. Samengest. door E.J. Fruitema en P.A.
  Zoetmulder (Den Haag, 1981).&lt;/p&gt;

&lt;p&gt;
&lt;a href=&amp;quot;igedeelte&amp;quot;&gt;I: &lt;/a&gt;Peter Thoben, &lt;i&gt;Hendrik Willem Mesdag 1831-1915. Zeeschilder van de Haagse School&lt;/i&gt; (Eindhoven 1999) 4 [Mesdag voor het doek &lt;i&gt;De winter van 1891&lt;/i&gt;].&lt;/p&gt;




&lt;p&gt;J.R. de Groot&lt;/p&gt; 
&lt;dtml-var bwn_footer&gt;</text>
  </biography>
</biodes>

