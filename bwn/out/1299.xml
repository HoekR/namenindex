<biodes version="1.0">
  <fileDesc>
    <title>Nepveu, Charles baron (1791-1871)</title>
    <ref target="http://resources.huygens.knaw.nl/bwn1880-2000/lemmata/bwn5/nepveu"/>
    <publisher>
      <name>Biografisch Woordenboek van Nederland:1880-2000</name>
      <ref target="http://resources.huygens.knaw.nl/bwn1880-2000"/>
    </publisher>
  </fileDesc>
  <person>
    <idno type="id">nepveu</idno>
    <persName><name type="geslachtsnaam">Nepveu</name>, Charles baron</persName>
    <sex value="1"/>
    <event type="birth" when="1791"/>
    <event type="death" when="1871"/>
    <state type="occupation">legerofficier</state>
    <state type="occupation">minister</state>
  </person>
  <biography>
    <graphic url="http://resources.huygens.knaw.nl/bwn1880-2000/lemmata/bwn5/images/images/nepveu.jpg"/>
    <text>&lt;dtml-var bwn_header&gt;
 &lt;p class='genealogie'&gt;
  &lt;strong&gt;Nepveu, Charles baron&lt;/strong&gt;, (verheven in de Nederlandse adel met de titel van baron bij
  recht van eerstgeboorte bij KB van 27-7-1849, nr. 64), legerofficier en minister (Zeist 5-10-1791 - Amersfoort 6-10-1871). Zoon van Laurens Johannes Nepveu, rentenier, en Margaretha
  Roosmale. Gehuwd op 11-3-1818 met Klara Wilhelmina Elizabeth
  Grothe (1788-1871). Uit dit huwelijk werd 1 zoon geboren.
  

  

  
  &lt;/p&gt;
&lt;p&gt;
  &lt;img class='bwnimg' BORDER='0' align='right' src='images/nepveu.jpg' alt='afbeelding van Nepveu, Charles Baron'&gt;Charles Nepveu stamde uit een Hugenotengeslacht met een
    aanzienlijk familiekapitaal, dat door grootvader Jean tussen
    1769 en 1779 als gouverneur-generaal van Suriname was
    bijeengebracht. Het stelde Charles' vader in staat als
    rentenier te leven. Na een half jaar op de Militaire School te
    Honselersdijk te hebben doorgebracht werd de zestienjarige
    Nepveu begin 1808 page aan het hof van Lodewijk Napoleon, de
    koning van Holland. Het jaar daarop streed hij als luitenant
    der infanterie tegen het Britse invasieleger op Walcheren. Hij
    nam deel aan Napoleons veldtocht tegen Rusland, waar hij in
    oktober 1812 tot kapitein werd bevorderd. Een maand later werd
    hij door de Russen gevangengenomen en naar een kamp in
    Siberi&amp;euml; getransporteerd. Meer dood dan levend keerde hij
    eind augustus 1814 in Nederland terug.&lt;/p&gt;
&lt;p&gt;In dienst van Willem I's jonge koninkrijk streed Nepveu als
    kapitein-adjudant van generaal-majoor J.V. de Constant
    Rebecque, kwartiermeester-generaal van de Nederlandse troepen
    te velde, in 1815 met 'vuur, ijver, koelbloedigheid en moed' in
    de slag bij Waterloo. Een jaar later assisteerde hij De
    Constant - een vertrouweling van koning Willem I en vriend van
    diens tweede zoon, prins Frederik - in de commissie voor de
    grensregeling tussen Frankrijk en de Nederlanden. Nepveu viel
    hier op door zijn diplomatieke gaven, talenkennis en hoffelijk
    gedrag. De Constant en zijn adjudant werden onafscheidelijk. In
    opdracht van prins Frederik, de pas benoemde
    commissaris-generaal (: minister) van Oorlog, reorganiseerden
    zij in 1826 de Generale Staf, waarvan De Constant chef werd.
    Tegelijkertijd vond Nepveus bevordering tot majoor bij de staf
    plaats.&lt;/p&gt;
&lt;p&gt;In opdracht van Willem I ondernamen De Constant Rebecque en
    Nepveu in augustus 1830 een geheime missie naar Londen om er
    maatregelen te beramen tegen de dreigende verbreiding van de
    Parijse Julirevolutie naar andere Europese landen. Door het
    uitbreken van de Belgische opstand moesten zij deze
    besprekingen echter afbreken. Schouder aan schouder vochten ze
    in september 1830 tegen de opstandelingen in de straten van
    Brussel. Nadat De Constant, chef-staf te velde, daar door een
    kogel gewond was geraakt, trad Nepveu op als waarnemend
    adjunct-chef. Begin 1831 bevorderd tot luitenant-kolonel bij de
    Generale Staf had hij tijdens de Tiendaagse Veldtocht, in
    augustus van dat jaar, de leiding over het hoofdkwartier van
    het veldleger. Na het staken van de vijandelijkheden regelden
    De Constant en hij de voorwaarden van de wapenstilstand van
    Leuven en het terugtrekken van de Nederlandse troepen.&lt;/p&gt;
&lt;p&gt;In 1834 kwam Nepveus benoeming tot kolonel af, en toen De
    Constant Rebecque drie jaar later werd gepensioneerd, nam hij
    tijdelijk diens functie van chef van de Generale Staf waar. In
    augustus 1839 volgde zijn benoeming tot chef-staf van de
    veldmaarschalk, de prins van Oranje. Tevens werd hij toen -
    enkele oudere officieren passerend - belast met de
    opperdirectie van de Generale Staf in Den Haag. Aan Nepveu viel
    daarmee de taak toe de Nederlandse strijdmacht na de langdurige
    mobilisatie van 1830 tot 1839 te demobiliseren, te reduceren en
    te reorganiseren.&lt;/p&gt;
&lt;p&gt;Na de troonsbestijging van Willem II, in oktober 1840, werd
    Nepveu diens adjudant in buitengewone dienst. In opdracht van
    de Koning maakte hij verscheidene reizen naar buitenlandse
    hoven, meestal om felicitaties of condoleances over te brengen.
    Een enkele maal betrof het ook zendingen van groter diplomatiek
    gewicht. In 1841 ondernam Nepveu bijvoorbeeld een missie naar
    Berlijn om er in opdracht van de koning de ratificatie van
    Luxemburgs toetreding tot de door Pruisen geleide Zollverein te
    verhinderen. Hij slaagde hierin, waarop de minister van
    Buitenlandse Zaken, J.G. baron Verstolk van Soelen, uit protest
    ontslag nam.&lt;/p&gt;
&lt;p&gt;Begin 1841 werd Nepveu generaal-majoor en chef van de
    Generale Staf. In de laatstgenoemde functie moest hij
    samenwerken met generaal-majoor F.C. List, een oudere collega
    die kort tevoren directeur-generaal (: minister) van Oorlog was
    geworden. Al snel bleek dat beiden niet met elkaar overweg
    konden. Nadat List in 1843 de rang van minister van Oorlog had
    gekregen, verslechterde de verhouding verder, onder meer omdat
    de minister zich te veel met de zaken van de Generale Staf zou
    bemoeien. Aan het einde van dat jaar besloot Willem II daarom
    Nepveu op een missie naar Japan en Oost-Indi&amp;euml; te sturen,
    wat hem voor lange tijd buiten Den Haag zou houden. Nepveu
    voelde daar echter weinig voor en verzocht de koning hem om
    gezondheidsredenen van deze opdracht te ontheffen. Om dezelfde
    reden vroeg hij tevens voorlopig voor een jaar op
    non-activiteit te worden gesteld. In april 1844 trok Nepveu
    zich terug op zijn buiten 'Berg en Daal' te Amersfoort, waar
    hij werkte aan het reglement van de krijgstucht, de herziening
    van het militair strafrecht en de instructie voor het Hoog
    Militair Gerechtshof. Elk jaar liet hij zijn ziekteverlof
    verlengen. De functie van chef-staf werd er in die jaren door
    minister van Oorlog List bijgenomen.&lt;/p&gt;
&lt;p&gt;De Februarirevolutie in Parijs bracht Nepveu er in 1848 toe
    zich ter beschikking te stellen van de Koning. Deze zond hem
    naar Pruisen om te beraadslagen over militaire samenwerking
    tussen Belgi&amp;euml;, Nederland en Pruisen tegen de Franse
    revolutionaire dreiging. Evenals in 1830 achterhaalden de
    gebeurtenissen hem snel: de Maartrevolutie in Berlijn dwong
    Nepveu terug te keren naar Den Haag. Daar had Willem II
    inmiddels voorbereidingen getroffen tot het instellen van een
    grondwetscommissie van liberalen, zonder zijn ministers te
    raadplegen. Die traden daarop af.&lt;/p&gt;
&lt;p&gt;Het moet voor Nepveu een triomf zijn geweest op 25 maart
    1848 het ministerschap van Oorlog van List te kunnen overnemen
    en zijn oude rivaal op pensioen te kunnen stellen. Zijn
    monarchale gevoelens kregen echter een hevige schok te
    verduren, toen Willem II en de meeste ministers bleken in te
    stemmen met het grondwetsontwerp van Thorbecke cum suis, dat
    volgens Nepveu in de richting ging van 'eene republiek, zelfs
    eene democratie'. Hij wilde dit niet voor zijn rekening nemen,
    evenmin als de voorzitter van de ministerraad, G. graaf
    Schimmelpenninck. Diens voorbeeld volgend trad hij op 22 mei
    1848 af.&lt;/p&gt;
&lt;p&gt;Nepveu keerde terug naar zijn Amersfoortse buitenplaats,
    waar hij nog datzelfde jaar zijn conservatief-monarchale
    stellingname op levendige wijze verwoordde in een open 
    &lt;em&gt;Brief van den tijdelijken minister van Oorlog aan den
    Koning, ter openlegging zijner gevoelens aangaande het ontwerp
    van gewijzigde grondwet voor het Koningrijk der
    Nederlanden...&lt;/em&gt;

    . Nepveu herhaalde dit standpunt toen hij in september 1848
    werd afgevaardigd naar de Dubbele Kamer ter beoordeling van de
    grondwetsherziening in tweede lezing. Deze verried, zijns
    inziens, voor een groot deel de geest 'der democraten, der
    communisten, ja!' De grondwet werd niettemin in de voorgestelde
    vorm aangenomen en afgekondigd, waarna Nepveu consequent tot
    het einde van zijn dagen weigerde nog een politieke functie te
    bekleden. Om te redden wat er nog te redden viel met deze
    constitutie, wilde hij Koning en vaderland slechts als soldaat
    dienen.&lt;/p&gt;
&lt;p&gt;Nepveu - in 1849 door de nieuwe koning Willem III, zonder
    overleg met en onder protest van de ministers, met de titel van
    baron in de adelstand verheven - was na Lists vertrek 'belast
    met het beheer' van de Generale Staf. In 1850 werd hij
    officieel benoemd tot chef-staf en tevens tot voorzitter van
    het toen ingestelde Comit&amp;eacute; van Defensie, dat de minister
    van Oorlog moest adviseren over kwesties als de vestingwerken,
    de legerorganisatie, het verdedigingsstelsel en de bewapening.
    Als zodanig zou Nepveu - sinds l852 luitenant-generaal - bijna
    twintig jaar lang de toon aangeven in militair Nederland. 'Le
    g&amp;eacute;n&amp;eacute;ral d'action par excellence' werd hij al in 1848
    door de Belgische gezant genoemd.&lt;/p&gt;
&lt;p&gt;Nepveus invloedrijke positie kan in de eerste plaats worden
    verklaard uit zijn vermogen snel over uiteenlopende kwesties
    gedegen en gedetailleerde memories, rapporten, voorstellen of
    aanbevelingen op te stellen. Daarbij waren de meeste ministers
    van Oorlog ook van politiek-conservatieve huize en richtten zij
    zich graag naar hem. Verder was zijn goede verstandhouding met
    Willem III en hun eensgezinde opvatting ten aanzien van
    militaire zaken van belang. Evenals de koning behoorde Nepveu
    tot de voorstanders van een omvangrijk vestingstelsel en een
    staand leger met een sterk beroepskader. De liberalen gaven
    daarentegen de voorkeur aan volkswapening, inkrimping van het
    kader en een vereenvoudigd vestingstelsel, maar bleven verdeeld
    tegenover het conservatief-monarchale militaire establishment,
    dat in Nepveu zijn voorman had. Aarzelde een ministerie of de
    volksvertegenwoordiging in te stemmen met Nepveus idee&amp;euml;n,
    dan zocht hij de publiciteit via brochures of vlugschriften,
    waarin zijn tegenstanders bloemrijk werden afgeschilderd als
    onverantwoordelijke lieden, die Koning en vaderland in gevaar
    brachten. Ook schroomde hij niet tegenstanders tegen elkaar, of
    ministers tegen de Koning uit te spelen.&lt;/p&gt;
&lt;p&gt;Nepveu zat vast in het zadel. De aanvallen van zijn liberale
    opponenten wist hij te weerstaan. Zo faalde in 1851 een poging
    van het ministerie-Thorbecke hem als gouverneur-generaal naar
    Indi&amp;euml; weg te promoveren. Gevaar dreigde er voor hem echter
    niet van buiten, maar van binnenuit. Een jongere generatie
    officieren in de Generale Staf werd zich bewust van de vele en
    snelle technische veranderingen in de oorlogvoering, zag de
    zich wijzigende politieke verhoudingen in Nederland en
    daarbuiten, en kreeg bovendien genoeg van Nepveus eigengereide
    en autocratische optreden. Zij wilde in de jaren zestig een
    eigen inbreng. Naar aanleiding van ordeverstoringen op de
    Koninklijke Militaire Academie in Breda in 1866 kwam alle
    ongenoegen aan de oppervlakte. Persorganen - niet alleen
    liberale - grepen de zaak aan om het slechte onderwijs en de
    tuchthandhaving op de Academie aan de kaak te stellen. Nepveu,
    in zijn hoedanigheid - sinds 1852 - van voorzitter van de
    Speciale Commissie van Inspectie over het Militair Onderwijs,
    werd aangewezen als 'de hoofdschuldige'. De minister van Oorlog
    hief deze Speciale Commissie begin 1867 op en stuurde de
    76-jarige Nepveu - na hem te hebben vereerd met het
    ministerschap van staat - in december 1867 met pensioen. Met
    spijt zag Willem III hem vertrekken. Nog in maart 1870
    probeerde de koning hem tevergeefs tot kanselier der
    Nederlandse Orden te benoemen.&lt;/p&gt;
&lt;p&gt;Charles baron Nepveu was een militair met grote en
    langdurige invloed op de gehele besluitvorming betreffende de
    Nederlandse krijgsmacht, inclusief de marine. Dit lag, afgezien
    van zijn nauwe band met het koninklijk huis en de gezapigheid
    van zijn collega's, vooral aan zijn Bismarckiaans karakter en
    Realpolitieke optreden. Evenals de Pruisische staatsman zag
    Nepveu zichzelf graag als een landjonker. Hij weigerde voor
    welke functie dan ook zijn Amersfoortse buitenplaats metterwoon
    te verlaten. Maar ondanks uitgesproken autocratische
    opvattingen legde Nepveu zich - evenals Willem III -
    uiteindelijk toch steeds neer bij de constitutionele realiteit
    van het Nederlandse politieke bestel.&lt;/p&gt;
&lt;p&gt;
  &lt;a href='pgedeelte'&gt;P: &lt;/a&gt;Behalve de in de tekst genoemde publicatie: [onder
    pseudoniem l'Homme Gris,] 
    &lt;em&gt;Nederland en het leger, wat het is en wat het zijn kan, of
    beschouwingen, kunnende dienen bij de behandeling door onze
    Kamers van eene wet op de legerorganisatie&lt;/em&gt;

    (Tiel 1859); [onder pseudoniem l'Homme Gris,] 
    &lt;em&gt;Denkwijze omtrent den geest van het leger. Aan elken
    Nederlander aanbevolen en vooral den volksvertegenwoordiger.
    Ernstig woord tevens aan de schutterijen en vereenigingen tot
    's lands weerbaarheid&lt;/em&gt;

    (Gorinchem 1866); [onder pseudoniem l'Homme Blanc,] 
    &lt;em&gt;Losse gedachten over 's lands weerbaarheid, in den geest
    van, en als vervolg op l'Homme Gris&lt;/em&gt;

    (3 dln.; Amersfoort 1866).&lt;/p&gt;
&lt;p&gt;
  &lt;a href='lgedeelte'&gt;L: &lt;/a&gt;'Voorwoord', in 
  &lt;em&gt;Utrechtsche Volks-Almanak voor het jaar 1851&lt;/em&gt;

  (Utrecht z.j.) [pp. 5-8]; H.K. Hardenberg, 'Het honderdjarig
  bestaan van den Nederlandschen Generalen Staf', in 
  &lt;em&gt;Militaire Spectator&lt;/em&gt;

  83 (1914) 161-170; M.D. Lammerts, 'Generaal Charles baron Nepveu,
  1791-1871' in 
  &lt;em&gt;Ons Leger&lt;/em&gt;

  38 (1954) 1 (jan.) 17-20; J.C. Boogman, 
  &lt;em&gt;Nederland en de Duitse Bond, 1815-1851&lt;/em&gt;

  (2 dln.; Groningen 1955); [G.T. Campagne,] 
  &lt;em&gt;Honderdvijftig jaar Generale Staf: 1814 - 11 maart - 1964.
  Overzicht van de ontwikkeling van de Koninklijke Landmacht&lt;/em&gt;

  ('s-Gravenhage 1964) 37-42, 174; R.H.E. Gooren, 'Staatkundige
  vernieuwing en militaire stagnatie: de grondwetsherziening van
  1848 en de verdediging van het koninkrijk', in 
  &lt;em&gt;Mededelingen van de Sectie Militaire Geschiedenis&lt;/em&gt;

  15 (1993) 5-21, aldaar 11-12; W. Bevaart, 
  &lt;em&gt;De Nederlandse defensie (1839-1874)&lt;/em&gt;

  ('s-Gravenhage 1993), met een carri&amp;egrave;reoverzicht op pp.
  581-582; R.H.E. Gooren, 'C. Nepveu (1791-1871)', in 
  &lt;em&gt;Kopstukken uit de krijgsmacht. Nederlandse vlag- en
  opperofficieren, 1815-1955&lt;/em&gt;

  . Onder red. van G. Teitler en W. Klinkert (Amsterdam 1997)
  212-232.&lt;/p&gt;
&lt;p&gt;
  &lt;a href='igedeelte'&gt;I: &lt;/a&gt;

  [G.T. Campagne,] 
  &lt;em&gt;Honderdvijftig jaar Generale Staf: 1814 - 11 maart - 1964&lt;/em&gt;

  ('s-Gravenhage 1964) 39.&lt;/p&gt;
&lt;p&gt;G.A.M. Beekelaar&lt;/p&gt; 
&lt;dtml-var bwn_footer&gt;</text>
  </biography>
</biodes>

