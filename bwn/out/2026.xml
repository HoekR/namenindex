<biodes version="1.0">
  <fileDesc>
    <title>Willink, Albert Carel (1900-1983)</title>
    <ref target="http://resources.huygens.knaw.nl/bwn1880-2000/lemmata/bwn3/willink"/>
    <publisher>
      <name>Biografisch Woordenboek van Nederland:1880-2000</name>
      <ref target="http://resources.huygens.knaw.nl/bwn1880-2000"/>
    </publisher>
  </fileDesc>
  <person>
    <idno type="id">willink</idno>
    <persName><name type="geslachtsnaam">Willink</name>, Albert Carel</persName>
    <sex value="1"/>
    <event type="birth" when="1900"/>
    <event type="death" when="1983"/>
    <state type="occupation">schilder</state>
  </person>
  <biography>
    <graphic url="http://resources.huygens.knaw.nl/bwn1880-2000/lemmata/bwn3/images/images/WILLINKAC.jpg"/>
    <text>&lt;dtml-var bwn_header&gt;
 &lt;p class='genealogie'&gt;
  &lt;strong&gt;Willink, Albert Carel&lt;/strong&gt; (Carel), schilder (Amsterdam 7-3-1900 - Amsterdam 19-10-1983).

  Zoon van Jan Willink, eigenaar van een garagebedrijf, en
  Wilhelmina Altes. Gehuwd op 27-4-1927 met Maria van der Meulen.
  Na echtscheiding (21-2-1930) gehuwd op 20-9-1933 met Wilma
  Henri&amp;euml;tte Johanna Jeuken. Na haar overlijden (25-4-1960)
  gehuwd op 17-2-1969 met Mathilda Maria Theodora de Doelder. Na
  echtscheiding (2-6-1977) gehuwd op 5-7-1977 met Sylvia Maria
  Elisabeth Quiel. Uit deze vier huwelijken werden geen kinderen
  geboren.
  
&lt;img src=&amp;quot;images/WILLINKAC.jpg&amp;quot; align=&amp;quot;right&amp;quot; BORDER=&amp;quot;0&amp;quot; alt=&amp;quot;afbeelding van Willink, Albert Carel&amp;quot; class=&amp;quot;bwnimg&amp;quot;&gt;
  
  &lt;/p&gt;
&lt;p&gt;Gestimuleerd door zijn vader, zelf amateurschilder, kreeg
    Carel Willink al vroeg belangstelling voor beeldende kunst. Zij
    bezochten musea en tentoonstellingen en schilderden soms samen
    landschappen. Enkele jeugdwerken zijn bewaard gebleven. Na de
    HBS doorlopen te hebben, ging Willink in 1918 bouwkunde
    studeren aan de Technische Hoogeschool in Delft, maar in
    november 1919 brak hij de studie af. Om zich verder in het
    schilderen te bekwamen, probeerde hij toegelaten te worden tot
    de academie in D&amp;uuml;sseldorf. Toen dat niet lukte, trok hij
    in 1920 naar Berlijn. Aan de Staatliche Hochschule, waar hij
    toegang kreeg, hield hij het slechts enkele weken uit. Daarna
    nam hij les op de particuliere academie van Hans Baluschek, een
    schilder van stadsgezichten in een gematigd realistische trant,
    die zijn leerlingen veel vrijheid gunde.&lt;/p&gt;
&lt;p&gt;De belangstelling voor de moderne stromingen die Willink al
    in Nederland had ontwikkeld, kreeg nieuw impulsen in Berlijn,
    in het begin van de jaren twintig een van de belangrijkste
    centra van avant-gardekunst. Naast het reeds gevestigde
    expressionisme manifesteerde zich een uiterst militant,
    maatschappijkritisch dada&amp;iuml;sme, terwijl ook het Russische
    constructivisme van El Lissitzky en de Italiaanse pittura
    metafisica van Giorgio de Chirico onder de kunstenaars in
    Berlijn furore maakten. Willinks werk uit de jaren 1920-1924,
    dat zeer gevarieerd is en afwisselend abstracte en figuratieve
    elementen bevat, bewijst dat hij ontvankelijk was voor de
    invloeden van de genoemde moderne stromingen. Zijn
    betrokkenheid bij de avant-garde kwam voorts tot uiting in zijn
    deelneming aan de tentoonstellingen van de Novembergruppe in
    Berlijn en zijn medewerking aan buitenlandse tijdschriften
    zoals 
    &lt;em&gt;Het Overzicht&lt;/em&gt;

    (Antwerpen) en 
    &lt;em&gt;Zenit&lt;/em&gt;

    (Belgrado). Daarin werden niet alleen werken afgebeeld maar ook
    curieuze, dada&amp;iuml;stisch aandoende prozateksten van zijn hand
    gepubliceerd. In 1923 teruggekeerd naar Amsterdam, ging Willink
    op deze voet door. Wel krijgen de figuratieve elementen in zijn
    schilderijen steeds meer de overhand, maar nog tot in de jaren
    dertig is de nawerking merkbaar van zijn avant-gardistische
    ori&amp;euml;ntatie. Het cynisme en absurdisme van de Berlijnse
    dadabeweging schemert door in schilderijen zoals 
    &lt;em&gt;De semafoor&lt;/em&gt;

    (1926), 
    &lt;em&gt;Late bezoekers aan Pompei&lt;/em&gt;

    (1931) en 
    &lt;em&gt;De terechtstelling&lt;/em&gt;

    (1933). Zijn stadsgezichten, stillevens en figuurstukken hebben
    de elegische of nostalgische sfeer van de Italiaanse
    metafysische schilderkunst, vooral van De Chirico en ook wel
    van Gino Severini.&lt;/p&gt;
&lt;p&gt;Uit dit amalgaam van invloeden ontwikkelde Willink na 1930
    zijn karakteristieke kunst, uitgevoerd in een zeer realistische
    stijl, met veel aandacht voor de stofuitdrukking. Hij
    schilderde stadspleinen met negentiende-eeuwse bebouwing en
    landschappen waarin classicistische of neoclassicistische
    gebouwen en terrassen met verweerde stenen beelden baden in het
    schrille licht dat uit onweersachtige luchten valt. In deze
    toneelmatige wereld lijken de schaarse menselijke figuren als
    toevallige bezoekers terechtgekomen. De centrale thematiek van
    zijn werk heeft Willink later, in 1950, treffend aangeduid als
    'de confrontatie met de nooit geruststellende, nooit geheel
    kenbare verschijningswereld, waarin het kleinste en meest
    vertrouwde voorwerp plotseling een vreesaanjagend onbegrijpbaar
    'ding' kan worden, een wereld, vreemd en afschuwelijker in haar
    hooghartige geslotenheid dan de benauwendste angstdroom' (
    &lt;em&gt;De schilderkunst in een kritiek stadium,&lt;/em&gt;

    58). Omstreeks 1930 werd Willinks reputatie als een van de
    belangrijkste Nederlandse schilders van zijn tijd gevestigd.
    Opvallend is dat vooral schrijvers zich zeer positief over hem
    uitlieten. Door zijn vriendschap met Eddy du Perron, die al in
    1924 was begonnen, kwam hij te verkeren in de kringen rond het
    tijdschrift 
    &lt;em&gt;Forum.&lt;/em&gt;

    Hij illustreerde veel proza en po&amp;euml;zie, onder andere van Du
    Perron, Victor van Vriesland en Martinus Nijhoff. In de
    kunstkritiek werd Willink gerelateerd aan Pyke Koch, Raoul
    Hynckes, Wim Schumacher en Dick Ket. Hun werk werd aangeduid
    met de termen neo- en magisch realisme. De onderlinge
    verschillen zijn echter aanzienlijk, en de schilders hebben
    zich dan ook nooit nadrukkelijk als groep gemanifesteerd in
    tentoonstellingen of publikaties.&lt;/p&gt;
&lt;p&gt;In de late jaren veertig en de jaren vijftig, met het
    opkomen van nieuwe avant-gardebewegingen zoals Cobra en het
    abstract expressionisme, raakten de schilders van het magisch
    realisme uit de belangstelling. Willink met name werd met
    terugwerkende kracht gezien als een oorlogsprofeet, wiens werk
    na het passeren van de oorlog zijn belangrijkste bestaansreden
    zou hebben verloren. Tegen deze miskenning, mede op basis van
    een eenzijdige interpretatie, kwam hij in het geweer in
    polemische geschriften. Daarin hekelde hij het gebrek aan
    vakmanschap en aan gevoel voor traditie bij de jonge schilders.
    Hij vond ook dat hun kunst slechts een zwakke afspiegeling was
    van de avant-gardebewegingen uit de eerste decennia van deze
    eeuw, die hij intensief had meegemaakt, maar waarvan hij zich,
    zoals hij het nu voorstelde, had bekeerd. Lange tijd kreeg
    Willink weinig aandacht en waardering voor het werk dat hij
    maakte, al traden daarin wel nieuwe ontwikkelingen op en kreeg
    hij vele portretopdrachten uit vooraanstaande kringen, die hij
    op uiterst minitieuze, bijna fotografische wijze uitvoerde. In
    de jaren vijftig verschenen exotische dieren, zoals
    schildpadden, slangen en lama's, in zijn landschappen en
    stadsgezichten. Later deed hij inspiratie op in de beroemde
    tuinen van Bomarzo. De stenen monsters van Bomarzo
    confronteerde hij soms met oorlogsmaterieel of
    ruimtevaartuigen, daarmee een actuele betekenis verlenend aan
    de onheilspellende sfeer die zijn schilderijen in toenemende
    mate bezaten. In de tweede helft van de jaren zestig kwamen
    magisch realisme en surrealisme opnieuw sterk in de
    belangstelling. Sindsdien is Willink bekend geworden bij een
    breed publiek, mede door de extravagante verschijning van zijn
    derde vrouw, Mathilde, die op een aantal schilderijen
    figureert. Zijn laatste werk maakte hij in 1982.&lt;/p&gt;
&lt;p&gt;Willinks oeuvre omvat naast tekeningen ruim 300
    schilderijen, waaronder een aanzienlijk aantal zelfportretten,
    portretten van zijn vrouwen en vrienden en portretten in
    opdracht. Hij is vertegenwoordigd in talrijke particuliere
    verzamelingen alsmede in musea in binnen- en buitenland.&lt;/p&gt;
&lt;p&gt;
  &lt;a href='pgedeelte'&gt;P: &lt;/a&gt;
  &lt;em&gt;De schilderkunst in een kritiek stadium&lt;/em&gt;

    (Amsterdam, [1950]; herz. uitg. Amsterdam [etc.], 1981).&lt;/p&gt;
  &lt;p&gt;Zie voor artikelen, illustraties en vertalingen in onder L
    genoemd werk van Jaff&amp;eacute; evenals voor een overzicht van zijn
    werken.
&lt;/p&gt;
&lt;p&gt;
  &lt;a href='lgedeelte'&gt;L: &lt;/a&gt;H.L.C. Jaff&amp;eacute;, 
  &lt;em&gt;Willink&lt;/em&gt;

  (Amsterdam, 1979; 2e bijgew. dr. 1983) met oeuvrecatalogus,
  bibliografie en films over Willink; 
  &lt;em&gt;Terugblik op Willink&lt;/em&gt;

  [red. catalogus J.R. de Groot. Tekst van I.L. Sz&amp;eacute;nassy et
  al.] (Arnhem, [1984]). Tentoonstellingscatalogus Gemeentemuseum
  Arnhem 10 nov. 1984 - 14 jan. 1985; 
  &lt;em&gt;Willinks kopstukken. Portretten geschilderd door Carel
  Willink.&lt;/em&gt;

  Interviews door H. Melissen. Samengest. en eindred. L. Brons
  (Amsterdam, 1986). Tentoonstellingscatalogus Singer Museum Laren,
  8 februari 1986 - 6 april 1986. Museum Van Bommel-Van Dam. Venlo,
  18 april 1986 - 8 juni 1986.&lt;/p&gt;

&lt;a href='igedeelte'&gt;I: &lt;/a&gt;H.L.C. Jaff&amp;eacute, &lt;i&gt;Willink&lt;/i&gt; (Amsterdam, 1979; 4e bijgew. dr. 2000) 90. [Foto: Carel Willink].&lt;/p&gt;


&lt;p&gt;C. Blotkamp&lt;/p&gt; 
&lt;dtml-var bwn_footer&gt;</text>
  </biography>
</biodes>

