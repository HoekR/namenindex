<biodes version="1.0">
  <fileDesc>
    <title>Eysinga, jhr. Willem Jan Mari van (1878-1961)</title>
    <ref target="http://resources.huygens.knaw.nl/bwn1880-2000/lemmata/bwn3/eysinga"/>
    <publisher>
      <name>Biografisch Woordenboek van Nederland:1880-2000</name>
      <ref target="http://resources.huygens.knaw.nl/bwn1880-2000"/>
    </publisher>
  </fileDesc>
  <person>
    <idno type="id">eysinga</idno>
    <persName><name type="geslachtsnaam">Eysinga</name>, jhr. Willem Jan Mari van</persName>
    <sex value="1"/>
    <event type="birth" when="1878"/>
    <event type="death" when="1961"/>
    <state type="occupation">jurist</state>
  </person>
  <biography>
    <graphic url="http://resources.huygens.knaw.nl/bwn1880-2000/lemmata/bwn3/images/images/EYSINGA.jpg"/>
    <text>&lt;dtml-var bwn_header&gt;
 &lt;p class='genealogie'&gt;
  &lt;strong&gt;Eysinga, Jhr. Willem Jan Mari van&lt;/strong&gt;, jurist (Noordwijkerhout 31-1-1878 - Leiden 24-1-1961).

  Zoon van jhr. Tjalling Aedo Johan van Eysinga, burgemeester van
  Noordwijkerhout, en Henriette Jacoba Kluit. Gehuwd op 30-6-1908
  met Coralie Leopoldina barones Van Hogendorp. Uit dit huwelijk
  werden, behalve 1 dochter die jong overleed, 3 zoons en 1 dochter
  geboren.
  
&lt;img src=&amp;quot;images/EYSINGA.jpg&amp;quot; align=&amp;quot;right&amp;quot; BORDER=&amp;quot;0&amp;quot; alt=&amp;quot;afbeelding van Eysinga, Jhr. Willem Jan Mari van&amp;quot; class=&amp;quot;bwnimg&amp;quot;&gt;
  
  &lt;/p&gt;
&lt;p&gt;Van Eysinga doorliep het gymnasium te 's-Gravenhage en
    studeerde sinds 1896 rechten te Leiden, waar hij op 21 december
    1900 op stellingen bij prof. J. Oppenheim promoveerde. Hij trad
    in 1902 als adjunct-commies in dienst bij het ministerie van
    Buitenlandse Zaken, dat hij in 1908 als referendaris en hoofd
    van de afdeling politieke zaken (sinds 1906) verliet. Deze
    werkkring, gekozen nadat een poging van C. van Vollenhoven om
    hem op het ministerie van Koloni&amp;euml;n te doen benoemen
    mislukt was, sloot aan bij zijn belangstelling voor het
    volkenrecht. De dissertatie 
    &lt;em&gt;Proeve eener inleiding tot het Nederlandsen
    tractatenrecht,&lt;/em&gt;

    waarop hij op 2 februari 1906 te Leiden, eveneens bij
    Oppenheim, cum laude in de staatswetenschap promoveerde,
    getuigde van zijn be&amp;iuml;nvloeding door Van Vollenhovens leer
    van de eenheid van het recht, die hem bracht tot een scherpe
    bestrijding van de opvatting van internationale verdragen als
    overeenkomsten tussen staten zonder onmiddellijke
    rechtsgevolgen voor de burgers. De hier door hem uiteengezette
    leer is, mede door Van Eysinga's invloed, in het Nederlandse
    staatsrecht de heersende geworden.&lt;/p&gt;
&lt;p&gt;Van Eysinga werd in 1907 toegevoegd aan de Nederlandse
    afvaardiging op de Tweede Haagsche Vredesconferentie. Zijn
    benoeming tot lid van de in 1912 ingestelde Commissie van
    voorbereiding voor de derde Vredesconferentie (sinds 1920:
    Commissie van advies voor volkenrechtelijke vraagstukken) gaf
    hem de gelegenheid zijn opvattingen over Nederlands taak bij de
    opbouw van de internationale rechtsorde te uiten, o.a. ten
    aanzien van de door Van Vollenhoven in de Commissie
    voorgestelde internationale politiemacht en in de discussie
    over de wijze van toetreding tot de Volkenbond. In het algemeen
    schaarde Van Eysinga zich aan de zijde van Van Vollenhoven
    tegen de sceptischer gestemden, zoals de Utrechtse hoogleraar
    J. de Louter. Van Eysinga werd in 1908 te Groningen tot
    hoogleraar in de encyclopedie der rechtswetenschap, het
    staatsrecht en het administratief recht benoemd. Hier bleef hij
    slechts vier jaar, want in 1912 vertrok hij naar Leiden. Hij
    aanvaardde er het hoogleraarschap in het volkenrecht, de
    eerste, voor dit vak all&amp;eacute;&amp;eacute;n, in Nederland ingestelde
    gewone leerstoel. Daarnaast was hij van 1913 tot 1919
    hoogleraar te Rotterdam, waar hij sinds 1914 belast was met het
    onderwijs in het volkenrecht, de voornaamste Nederlandse
    verdragen op handelsgebied en het consulair recht. Zijn
    leerlingen, o.a. J.P.A. Fran&amp;ccedil;ois en E.N. van Kleffens,
    bekleedden spoedig belangrijke posten op het ministerie van
    Buitenlandse Zaken, de laatste niet dan nadat hij door zijn
    leermeester en vaderlijke vriend tot het kiezen van deze
    loopbaan was overreed.&lt;/p&gt;
&lt;p&gt;Van Eysinga's nauwe betrekkingen met het ministerie van
    Buitenlandse Zaken - hij was bijv. lid van de examencommissie
    voor de Buitenlandse Dienst - beperkten zich niet tot het
    verlenen van advies. Ook in diplomatieke functies vervulde hij
    een belangrijke taak. Zo was hij sinds 1910 Nederlands
    Rijncommissaris en dus lid van de Centrale commissie voor de
    Rijnvaart, een post waarin hij zich v&amp;oacute;&amp;oacute;r 1914
    tegenover de Duitse pogingen tot herinvoeren van tolheffing op
    de Rijn een bekwaam verdediger toonde van het Nederlandse
    standpunt (vasthouden aan volledige vrijheid van de Rijnvaart
    overeengekomen in de Akte van Mannheim). Van Eysinga
    waarschuwde niet alleen de regering tegen het opgeven van de -
    formeel onaantastbare - Nederlandse rechtspositie, maar schreef
    ook enkele artikelen over dit onderwerp in de 
    &lt;em&gt;NRC.&lt;/em&gt;

    In dit blad publiceerde hij tijdens de Eerste Wereldoorlog en
    de eerste jaren daarna vele commentaren op actuele
    volkenrechtelijke vraagstukken. Ook tijdens zijn colleges gaf
    Van Eysinga veel aandacht aan recente gebeurtenissen en ging
    hij in op de ontwikkeling van de Volkenbond. Als Nederlands
    gedelegeerde bij de Algemeene Vergadering van de Volkenbond en
    in dit milieu algemeen gewaardeerd juridisch expert - zo werd
    hij in 1926 en 1929 gekozen tot voorzitter van de conferenties
    inzake toetreding van de Verenigde Staten tot het statuut van
    het Permanente Hof van Internationale Justitie - was hij bij
    uitstek in staat zijn studenten vanuit de praktijk onderwijs te
    geven. Hij legde daarbij graag verband met de historische
    ontwikkeling van het internationale recht, waarbij de zestiende
    en zeventiende eeuw in het bijzonder zijn aandacht hadden.&lt;/p&gt;
&lt;p&gt;In het voetspoor van Van Vollenhoven bestudeerde hij Hugo
    Grotius, over wie hij talrijke artikelen publiceerde. Typerend
    voor zijn visie op Grotius, door hem als grondlegger van het
    volkenrecht met onmiskenbare veneratie benaderd, is de
    biografie 
    &lt;em&gt;Huigh de Groot. Een schets&lt;/em&gt;

    (1945). Voor de wetenschappelijke bestudering van Grotius'
    carri&amp;egrave;re en van de ontwikkeling van diens idee&amp;euml;n
    legde Van Eysinga in vele opzichten de grondslag door zijn
    eigen bronnenuitgaven van o.a. de stukken van de Engels/
    Nederlandse conferenties van 1613 en 1615, waarop de Engelse
    historicus G.N. Clark (Sir George Clark) de toelichting
    schreef, en door zijn stimulerende rol bij de voortzetting van
    de uitgave van de 
    &lt;em&gt;Briefwisseling van Hugo Grotius.&lt;/em&gt;

    Op zijn eigenlijke vakgebied ontwikkelde Van Eysinga zich
    vooral tot specialist in het internationale rivierenrecht. Als
    Nederlands Rijncommissaris (tot 1930) had hij een belangrijk
    aandeel in de onderhandelingen over Nederlands positie in de
    ten gevolge van de vrede van Versailles geheel anders
    samengestelde, door Frankrijk gedomineerde Rijnvaartcommissie.
    De geschiedenis van de Rijnvaartcommissie beschreef hij, met
    veel aandacht voor haar 'histoire intime', in het in opdracht
    van de commissie verschenen boek 
    &lt;em&gt;La commission centrale pour la navigation du Rhin&lt;/em&gt;

    (1935).&lt;/p&gt;
&lt;p&gt;Ontegenzeggelijk gold Van Eysinga als een van de
    coryfee&amp;euml;n van de Leidse universiteit. In de controverse
    naar aanleiding van het oprichten van een bijzondere faculteit
    voor de Indologische opleiding te Utrecht deelde hij ten volle.
    Zo was zijn persoonlijke relatie met exponenten van de
    'Utrechtse' richting als De Louter en B.C.J. Loder slecht. Zeer
    tot ongenoegen van de laatste werd hij diens opvolger als lid
    van het Permanente Hof van Internationale Justitie. Hij
    vervulde deze functie sinds 1931 in feite tot aan het uitbreken
    van de Tweede Wereldoorlog en formeel tot aan de vervanging van
    het Permanente Hof door het Internationale Hof van Justitie
    (1946). Tijdens de bezetting behartigde hij de belangen van het
    Hof als zijn vertegenwoordiger. Van deze positie maakte hij
    o.a. gebruik ten behoeve van zijn Leidse collega E.M. Meijers.
    Van zijn werkzaamheid als rechter is zijn 'opinion dissidente'
    in de zaak-Oscar Chinn (1934) wel als het belangrijkste
    voorbeeld te beschouwen, omdat Van Eysinga zich hier bewoog op
    het gebied van het rivierenrecht.&lt;/p&gt;
&lt;p&gt;Van Eysinga, die wegens zijn benoeming in het Permanente Hof
    zijn hoogleraarschap had moeten neerleggen, verving in 1940
    enige tijd J.H.W. Verzijl te Amsterdam tot hij wegens de
    jodenverklaring alle formele taken neerlegde. Na 1945 oefende
    hij als zeer gerespecteerd emeritus grote invloed uit in de
    Leidse universiteit. Curator van de Nederlandsche
    Handels-Hoogeschool/ Nederlandsehe Economische Hoogeschool te
    Rotterdam was hij van 1936 tot 1955. Hij was voorzitter van de
    in 1950 ingestelde Staatscommissie nopens de samenwerking
    tussen regering en Staten-Generaal inzake het buitenlands
    beleid. Het rapport van deze commissie (1951) was grotendeels
    zijn werk en bevatte o.a. de uiteindelijk door de grondwetgever
    gevolgde aanbeveling om aan internationale overeenkomsten
    voorrang te verlenen boven het nationale recht.&lt;/p&gt;
&lt;p&gt;Van Eysinga dankte zijn opmerkelijk snelle promotie op het
    ministerie van Buitenlandse Zaken ongetwijfeld mede aan het
    milieu waaruit hij afkomstig was. Deze achtergrond droeg ook
    bij tot zijn succesvol diplomatiek optreden in de
    Rijnvaartcommissie en de Volkenbond. Zijn evenwichtig, al vroeg
    gevormd karakter sloot enthousiasme voor wat hem ter harte ging
    niet uit. Zo was hij in 1904 een van de oprichters (met H.A.
    Viotta) van het Residentie-Orkest. Zijn geestdriftige
    bewondering, reeds als student, voor Van Vollenhoven, die hij
    op &amp;eacute;&amp;eacute;n lijn met Grotius stelde, heeft aan zijn
    wetenschappelijke werkzaamheden, als jurist en
    autodidact-historicus, richting gegeven. In zijn historische
    werken kwam de verering voor Grotius, prins Willem I, en het
    Oranjehuis in het algemeen, maar ook voor Van Oldenbarnevelt,
    onbewimpeld tot uiting. Mede door dit enthousiasme was hij een
    zeer inspirerend docent, die met oud-studenten nauwe
    betrekkingen onderhield. Een vertrouwensrelatie bestond o.a.
    met prinses Juliana (die in 1926/1927 zijn onderwijs volgde) en
    de gouverneur-generaal A.L.W. Tjarda van Starkenborgh
    Stachouwer.&lt;/p&gt;
&lt;p&gt;
  &lt;a href='agedeelte'&gt;A: &lt;/a&gt;Collectie van W.J.M. van Eysinga verspreid gedeponeerd
  in Algemeen Rijksarchief te 's-Gravenhage en Rijksarchief in
  Friesland. Familiearchief bewaard op 'Epemastate' te IJsbrechtum.
  Onge&amp;iuml;nventariseerd deel van de collectie wordt bewaard op
  'Boschoord' te St. Nicolaasga.&lt;/p&gt;
&lt;p&gt;
  &lt;a href='pgedeelte'&gt;P: &lt;/a&gt;Bibliografie, in W.J.M. van Eysinga, 
    &lt;em&gt;Sparsa collecta&lt;/em&gt;

    (Leiden, 1958) 528-545.&lt;/p&gt;
&lt;p&gt;
  &lt;a href='lgedeelte'&gt;L: &lt;/a&gt;J.H.W. Verzijl, 
  &lt;em&gt;Jaarboek der Koninklijke Nederlandse Akademie van
  Wetenschappen I960- 1961,&lt;/em&gt;

  301 - 309; 
  &lt;em&gt;Herdenking van Prof.Jhr.Mr. W.J.M. van Eysinga door de
  faculteit der Rechtsgeleerdheid te Leiden 2 februari 1961&lt;/em&gt;

  (Leiden, 1961). Leidse voordrachten: 39; J.P.A. Fran&amp;ccedil;ois, in
  
  &lt;em&gt;Nederlands Tijdschrift voor Internationaal Recht&lt;/em&gt;

  8 (1961) 1-2; Henri&amp;euml;tte L.T. de Beaufort, 
  &lt;em&gt;Jaarboek van de Maatschappij der Nederlandse letterkunde te
  Leiden 1961-1962. Levensberichten,&lt;/em&gt;

  78-88; H.F.W.D. Fischer, in 
  &lt;em&gt;Tijdschrift voor rechtsgeschiedenis&lt;/em&gt;

  30 (1962) 128-129; E.N. van Kleffens, 
  &lt;em&gt;Belevenissen I 1894 -l940&lt;/em&gt;

  (Alphen, [1980]) passim.&lt;/p&gt;

&lt;p&gt;
&lt;a href=&amp;quot;igedeelte&amp;quot;&gt;I: &lt;/a&gt;
Website Bibliotheek van het Vredespaleis: http://www.ppl.nl/100years/showresults.php?keyword=grotius [21-2-2008].
&lt;/p&gt;




&lt;p&gt;C.G. Roelofsen&lt;/p&gt; 
&lt;dtml-var bwn_footer&gt;</text>
  </biography>
</biodes>

