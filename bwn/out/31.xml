<biodes version="1.0">
  <fileDesc>
    <title>Andriesse, Emmy Eugenie (1914-1953)</title>
    <ref target="http://resources.huygens.knaw.nl/bwn1880-2000/lemmata/bwn4/andriesse"/>
    <publisher>
      <name>Biografisch Woordenboek van Nederland:1880-2000</name>
      <ref target="http://resources.huygens.knaw.nl/bwn1880-2000"/>
    </publisher>
  </fileDesc>
  <person>
    <idno type="id">andriesse</idno>
    <persName><name type="geslachtsnaam">Andriesse</name>, Emmy Eugenie</persName>
    <sex value="2"/>
    <event type="birth" when="1914"/>
    <event type="death" when="1953"/>
    <state type="occupation">fotografe</state>
  </person>
  <biography>
    <graphic url="http://resources.huygens.knaw.nl/bwn1880-2000/lemmata/bwn4/images/images/ANDRIESSE.jpg"/>
    <text>&lt;dtml-var bwn_header&gt;
 &lt;p class='genealogie'&gt;
  &lt;strong&gt;Andriesse, Emmy Eugenie&lt;/strong&gt;

  , fotografe 
  ('s-Gravenhage 14-1-
  1914

  - Amsterdam 20-2-
  1953)
  

  . Dochter van Abraham Andriesse, vertegenwoordiger, en Else Fuld.
  Gehuwd op 18-6-1941 met Dirk Cornelis Elffers, grafisch ontwerper
  en beeldend kunstenaar. Uit dit huwelijk werden 2 zoons geboren,
  van wie er 1 jong overleed.
  
&lt;img src=&amp;quot;images/ANDRIESSE.jpg&amp;quot; align=&amp;quot;right&amp;quot; BORDER=&amp;quot;0&amp;quot; alt=&amp;quot;afbeelding van Andriesse, Emmy Eugenie&amp;quot; class=&amp;quot;bwnimg&amp;quot;&gt;
  
  &lt;/p&gt;
&lt;p&gt;Emmy Andriesse was het enige kind van liberaal-joodse
    ouders, die beiden werkzaam waren in textielbedrijven. Op
    vijftienjarige leeftijd verloor zij haar moeder. Aangezien haar
    vader als internationaal vertegenwoordiger vaak op reis was,
    werd zij opgevoed door verschillende tantes, die allen werkten
    en haar een grote mate van zelfstandigheid lieten. Al op jonge
    leeftijd toonde zij grote belangstelling voor
    vrouwenemancipatie en links-geori&amp;euml;nteerde politieke
    idee&amp;euml;n.&lt;/p&gt;
&lt;p&gt;Na de middelbare school volgde Emmy Andriesse van 1932 tot
    1937 de opleiding reclame-ontwerpen aan de Academie van
    Beeldende Kunsten in Den Haag. Deze in 1929 gestarte opleiding,
    waarin fotografie en film als 'nieuwe beeldingsmogelijkheid en
    noodzakelijkheid' een belangrijke plaats innamen, was opgezet
    door ontwerper Gerrit Kiljan, opgezet door ontwerper Gerrit Kiljan, die mede het gezicht van 'A 6', zoals de afdeling werd genoemd, bepaalde. De kern van deze indertijd
    revolutionaire opleiding werd gevormd door functionalistische
    idee&amp;euml;n over eerlijk materiaalgebruik en de toepassing van
    eigentijdse technieken. Daarnaast speelden in Kiljans
    pedagogische aanpak 'vrije', dat wil zeggen niet-autoritaire,
    lesvormen een belangrijke rol, terwijl vooral Paul Schuitema
    zijn lessen inbedde in een nadrukkelijk linkse
    maatschappijvisie.&lt;/p&gt;
&lt;p&gt;Hoewel Emmy Andriesse een opleiding tot grafisch ontwerper
    volgde, ontplooide zij nauwelijks ambities in die richting.
    Vanaf het tweede jaar richtte zij zich vrijwel uitsluitend op
    fotografie en kreeg ze vanwege haar gedrevenheid de bijnaam
    'Emma Leica'. Al spoedig ruilde zij echter de snelle
    kleinbeeldcamera in voor de Rolleiflex, een twee-ogige 6 x 6
    reflexcamera, waarmee ze zou blijven werken.&lt;/p&gt;
&lt;p&gt;Op de academie behoorde Emmy Andriesse tot een groep
    leerlingen rond Paul Schuitema, en met enkelen van hen woonde
    zij samen in een zogeheten 'gemeenschapshuis' in Voorburg. De
    bewoners onderhielden intensieve contacten met verschillende
    antifascistische en communistische organisaties, zoals de
    Sectie Holland van de Internationale Roode Hulp en het
    Genootschap Nederland - Nieuw Rusland. Ook was de groep waarin
    Emmy Andriesse verkeerde na het uitbreken van de Spaanse
    Burgeroorlog betrokken bij het comit&amp;eacute; Hulp aan Spanje.
    Zowel via deze organisatie als via de in 1936 opgerichte foto-
    en filmafdeling van de Bond van Kunstenaars voor Kulturele
    Rechten - een in 1935 opgerichte organisatie die een groot
    aantal antifascistische kunstenaarsorganisaties bundelde -
    kwamen Emmy Andriesse en haar vrienden in contact met jonge,
    maatschappelijk betrokken Amsterdamse reportagefotografen,
    zoals Eva Besny&amp;ouml;, Cas Oorthuys en Carel Blazer. Bij de
    laatstgenoemde zou zij steeds terecht kunnen met vragen
    betreffende de techniek, een terrein waarop ze zich altijd
    onzeker bleef voelen.&lt;/p&gt;
&lt;p&gt;Het eerste werk waarmee Emmy Andriesse naar buiten trad, was
    de sociale fotoreportage 
    &lt;em&gt;In de Jordaan&lt;/em&gt;

    . Deze werd ge&amp;euml;xposeerd op de voor de Nederlandse
    fotografie zeer belangrijke, internationaal geori&amp;euml;nteerde
    tentoonstelling 'Foto '37' in het Amsterdamse Stedelijk Museum
    en werd positief ontvangen door de kritiek. Zowel de formele,
    op de 'Nieuwe Fotografie' gebaseerde componenten van haar
    opleiding als de ge&amp;euml;ngageerde stellingname van haar milieu
    zijn uit deze foto's van een arbeidersbuurt in crisistijd af te
    lezen.&lt;/p&gt;
&lt;p&gt;Na afronding van haar Academieopleiding in 1937 verhuisde
    Emmy Andriesse naar Amsterdam. Evenals de met haar bevriende
    fotografen leverde zij tot het zogeheten 'journalistenbesluit
    van 1941' als free-lancer foto's aan verschillende kranten en
    tijdschriften, waaronder het blad van de Sociaal-Democratische
    Partij 
    &lt;em&gt;Wij, Ons Werk, Ons Leven&lt;/em&gt;

    . Haar bijdragen aan dit tijdschrift zijn goede voorbeelden van
    de 'Nieuwe Fotografie': aandacht voor stofuitdrukking, het
    gebruik van verrassende camerastandpunten en een voorliefde
    voor diagonale beeldopbouw kenmerken de documentaire foto's van
    onder andere ambachten, landschappen en het leven van
    volwassenen en kinderen in steden en dorpen.&lt;/p&gt;
&lt;p&gt;In 1941 trouwde Emmy Andriesse met grafisch ontwerper en
    beeldend kunstenaar Dick Elffers. Ondanks dit 'gemengde
    huwelijk' was het haar als jodin tijdens de Duitse bezetting
    niet mogelijk te publiceren en was zij gedwongen onder te
    duiken. Na eind 1944 door toedoen van de antropoloog Arie de
    Froe een ari&amp;euml;rverklaring te hebben gekregen, kon zij,
    'ontsterd' en in het bezit van een vervalst persoonsbewijs,
    weer deelnemen aan het dagelijkse leven en sloot ze zich aan
    bij een illegaal werkende groep fotografen die na de oorlog de
    'Ondergedoken Camera' zou gaan heten. De foto's die Emmy
    Andriesse onder zeer moeilijke omstandigheden van de
    hongerwinter in Amsterdam maakte, behoren tot de meest
    indringende uit haar oeuvre. Foto's zoals 
    &lt;em&gt;Jongen met pannetje&lt;/em&gt;

    , 
    &lt;em&gt;De doodgraver&lt;/em&gt;

    en 
    &lt;em&gt;Kinderen op Kattenburg&lt;/em&gt;

    zijn niet alleen documenten van honger, armoede en ellende in
    bezettingstijd, maar eveneens beelden die door hun
    formeel-esthetische eigenschappen een meer algemene symbolische
    inhoud hebben.&lt;/p&gt;
&lt;p&gt;Vanaf het begin van de jaren veertig richtte Emmy Andriesse
    zich met haar camera meer en meer op de mens en het menselijk
    gedrag, al leverde zij ook bijdragen aan een drietal fotoboeken
    van de Amsterdamse uitgeverij Contact waarin steden en
    landschappen een belangrijke plaats innemen, zoals 
    &lt;em&gt;Amsterdam, its beauty and character&lt;/em&gt;

    uit 1949. Haar meest persoonlijke vorm vond zij ten slotte in
    het portret in de ruimste zin van het woord. In opdracht van
    Willem Sandberg, de directeur van het Stedelijk Museum, maakte
    zij in de jaren 1947-1951 een serie kunstenaarsportretten,
    waartoe ze Franse, Belgische en Zwitserse beeldhouwers en
    schilders in hun atelier bezocht. In deze foto's, die waren
    bestemd voor catalogi van tentoonstellingen in het museum,
    heeft de experimentele, dynamische benadering van de late jaren
    dertig plaats gemaakt voor een strenge, vaak symmetrische
    beeldopbouw, die de sterk geposeerde portretten een monumentaal
    karakter verleent. De kunstenaarsportretten kunnen, ook in
    technisch opzicht, tot de hoogtepunten van haar werk worden
    gerekend: de stofuitdrukking van het beeldhouwwerk is
    haarscherp, en de afdrukken hebben een rijke, genuanceerde
    toonschaal.&lt;/p&gt;
&lt;p&gt;Reeds v&amp;oacute;&amp;oacute;r de oorlog had Emmy Andriesse, die van
    huis uit een groot gevoel voor stof en modelijn bezat, kleding
    gefotografeerd in opdracht van de bladen 
    &lt;em&gt;Wij, Ons Werk, Ons Leven&lt;/em&gt;

    , 
    &lt;em&gt;Rijk der Vrouw&lt;/em&gt;

    en van de firma Metz &amp;amp; Co. Haar aanpak toont de invloed van
    gerenommeerde buitenlandse modefotografen zoals G.
    Hoyningen-Huene, H.P. Horst en A. Durst, die voor het
    Amerikaanse tijdschrift 
    &lt;em&gt;Vogue&lt;/em&gt;

    werkten. Zo zijn de achtergronden veelal vlak, de modellen
    staan of zitten meestal enigszins gedraaid ten opzichte van hun
    eigen as en de belichting is eenvoudig en functioneel. In
    dezelfde lijn fotografeerde Emmy Andriesse eind jaren veertig
    mode en accessoires voor verschillende Nederlandse ontwerpers,
    onder wie Ferry Offerman, Max Heymans en Benno Premsela.
    Daarnaast maakte zij reportages van de plaatsen waar mode wordt
    gemaakt, gepast en getoond. Onder deze foto's bevinden zich
    enerzijds geraffineerde opnamen van de naoorlogse mode en
    anderzijds beelden van Parijse modeshows, die op een
    onnadrukkelijke humoristisch-ironische wijze commentaar lijken
    te geven op de wereld achter de schermen.&lt;/p&gt;
&lt;p&gt;Ook op haar reizen in het buitenland - Belgi&amp;euml;, Londen,
    Parijs, Itali&amp;euml; en Zuid-Frankrijk - fotografeerde Emmy
    Andriesse veelal mensen. Onder deze reisfoto's neemt het werk
    dat zij in opdracht van uitgeverij Bert Bakker in de Provence
    maakte een aparte plaats in. In 1951 werd haar gevraagd 
    &lt;em&gt;De wereld van Van Gogh&lt;/em&gt;

    te fotograferen, en in dit kader wist zij mensen te vinden die
    qua type en uitstraling verrassend veel overeenkomsten met de
    door Van Gogh geportretteerden vertonen.&lt;/p&gt;
&lt;p&gt;In algemene zin richtte Emmy Andriesse haar belangstelling
    in deze naoorlogse periode op het typische, het
    karakteristieke, het persoonlijke en ontroerende van de gewone
    mens. Daarmee sloot zij zich aan bij de humanistische visie van
    vele fotografen kort na de Tweede Wereldoorlog, een visie die
    het meest overtuigend gestalte kreeg in de tentoonstelling
    'Family of Man', die het New Yorkse Museum of Modern Art in
    1955 presenteerde en waaraan ook zij een bijdrage leverde.
    Verder nam Emmy Andriesse in deze jaren, als lid van de
    onmiddellijk na de bevrijding opgerichte Vereniging van
    Beoefenaars van Gebonden Kunsten, deel aan de
    groepstentoonstelling 'Foto '48' en in 1952 - samen met Carel
    Blazer, Eva Besny&amp;ouml; en Cas Oorthuys - aan de
    tentoonstelling 'Photographie', beide in het Amsterdamse
    Stedelijk Museum.&lt;/p&gt;
&lt;p&gt;Emmy Andriesse was een sterke persoonlijkheid, een vrouw die
    vastbesloten was aan haar eigen ambities vorm te geven. Nadat
    haar eerste zoon in 1945 op tweejarige leeftijd was verdronken,
    werd zij een jaar later opnieuw moeder van een zoon. Tegen de
    heersende gebruiken in bleef Emmy Andriesse echter werken en
    liet zij de zorg voor haar kind grotendeels over aan anderen.
    Zij was een 'zondagsmoeder': onder haar kinderfoto's bevinden
    zich zowel liefdevolle kiekjes van haar zoon en van de kinderen
    van vrienden met wie hij opgroeide als professionele
    reportagefoto's.&lt;/p&gt;
&lt;p&gt;De opdrachten en tentoonstellingen die Emmy Andriesse in de
    naoorlogse jaren kreeg, getuigen van een toenemende waardering
    voor de fotografie in het algemeen en haar werk in het
    bijzonder, maar een goed bestaan heeft ze met haar fotografie
    in deze periode niet kunnen opbouwen. De werklust en
    gedrevenheid die het leven van Emmy Andriesse kenmerken, kwamen
    gedeeltelijk voort uit het herhaaldelijk tegen intimi geuite
    voorgevoel, evenals haar moeder, v&amp;oacute;&amp;oacute;r haar veertigste
    levensjaar te zullen overlijden. Dit voorgevoel werd
    werkelijkheid. Zij had haar laatste opdracht 
    &lt;em&gt;De wereld van Van Gogh&lt;/em&gt;

    - postuum verschenen in 1953 - nog niet voltooid toen ze ziek
    werd en na een langdurig ziekbed op 39-jarige leeftijd
    stierf.&lt;/p&gt;
&lt;p&gt;
  &lt;a href='agedeelte'&gt;A: &lt;/a&gt;Documentatiebestand betreffende Emmy Andriesse bij het
  Studie- en Documentatiecentrum voor Fotografie van het
  Prentenkabinet der Rijksuniversiteit te Leiden.&lt;/p&gt;
&lt;p&gt;
  &lt;a href='pgedeelte'&gt;P: &lt;/a&gt;Een volledige bibliografie van werken waarin foto's van Emmy
    Andriesse zijn afgedrukt, is te vinden in de onder L genoemde
    publikatie van Hripsim&amp;eacute; Visser, 6. Het volledige
    negatievenarchief van Emmy Andriesse wordt bewaard bij de
    afdeling Geschiedenis van de Fotografie van het Prentenkabinet
    van de Rijksuniversiteit te Leiden.&lt;/p&gt;
&lt;p&gt;
  &lt;a href='lgedeelte'&gt;L: &lt;/a&gt;H.J. M&amp;uuml;hl, 'Emmy Andriesse: Germaine Richier [en]
  Jongen met Pannetje', in 
  &lt;em&gt;Openbaar Kunstbezit&lt;/em&gt;

  16 (1972) 3 (april); Piet Piryns, 'Het werk van Emmy Andriesse',
  in 
  &lt;em&gt;Vrij Nederland. Bijlage&lt;/em&gt;

  , 22-12-1973; Louise van Santen, 'Emmy Andriesse - een profiel /
  a profile', in 
  &lt;em&gt;Emmy Andriesse. Foto's / Photographs 1944/52&lt;/em&gt;

  [Tentoonstellingscatalogus Rijksmuseum Vincent van Gogh te
  Amsterdam] (Amsterdam, 1975); Hripsim&amp;eacute; Visser, 'Emmy
  Andriesse', in 
  &lt;em&gt;Geschiedenis van de Nederlandse fotografie in
  monografie&amp;euml;n en thema-artikelen&lt;/em&gt;

  (Alphen aan den Rijn, 1984); Hripsim&amp;eacute; Visser en Flip Bool, 
  &lt;em&gt;Emmy Andriesse (1914-1953)&lt;/em&gt;

  (Amsterdam, 1994). Op 30 april 1991 zond de NOS de
  televisiedocumentaire 
  &lt;em&gt;Foto: Emmy Andriesse&lt;/em&gt;

  van Carrie de Swaan uit.&lt;/p&gt;


&lt;a href='igedeelte'&gt;I: &lt;/a&gt;Hripsim&amp;eacute; Visser en Flip Bool, 
  &lt;em&gt;Emmy Andriesse (1914-1953)&lt;/em&gt;

  (Amsterdam, 1994) 21. [Foto: Eva Besnay&amp;ouml;; Emmy Andriesse circa 1939].&lt;/p&gt;


&lt;p&gt;Hripsim&amp;eacute; Visser&lt;/p&gt; 
&lt;dtml-var bwn_footer&gt;
</text>
  </biography>
</biodes>

