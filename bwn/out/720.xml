<biodes version="1.0">
  <fileDesc>
    <title>Hemert tot Dingshof, Haro baron van (1879-1972)</title>
    <ref target="http://resources.huygens.knaw.nl/bwn1880-2000/lemmata/bwn2/hemert"/>
    <publisher>
      <name>Biografisch Woordenboek van Nederland:1880-2000</name>
      <ref target="http://resources.huygens.knaw.nl/bwn1880-2000"/>
    </publisher>
  </fileDesc>
  <person>
    <idno type="id">hemert</idno>
    <persName><name type="geslachtsnaam">Hemert tot Dingshof</name>, Haro baron van</persName>
    <sex value="1"/>
    <event type="birth" when="1879"/>
    <event type="death" when="1972"/>
    <state type="occupation">marineofficier</state>
  </person>
  <biography>
    <text>&lt;dtml-var bwn_header&gt;
 &lt;p class='genealogie'&gt;
  &lt;strong&gt;Hemert tot Dingshof, Haro baron van&lt;/strong&gt;, officier der Mariniers (Assen 12-5-1879 - 's-Gravenhage 16-2-1972).

Zoon van Coenraad Jan baron Van Hemert tot Dingshof, landmeter bij het
kadaster, en jkvr. Anna Adriana Reinira Henderica van der Wijck. Gehuwd
op 4-8-1921 met Kichy Urata. Uit dit huwelijk werden 1 zoon en 3
dochters geboren.



&lt;/p&gt;
&lt;p&gt;Van Hemert werd, na vier jaar aan het Koninklijk Instituut voor de
Marine te Willemsoord te hebben doorgebracht, per 21 september 1900
benoemd tot tweede luitenant der Mariniers. In 1906 maakte hij een
expeditie naar Bali mee. Van 5 september 1913 tot 15 maart 1920 was
hij, eerst in de rang van eerste luitenant, daarna in die van kapitein,
commandant van de Nederlandse gezantschapswacht te Peking. Toen in 1917
de oorlogstoestand intrad tussen China enerzijds, het Duitse Rijk en
Oostenrijk-Hongarije anderzijds, viel Van Hemert naast de zorg voor de
beveiliging van de Nederlandse legatie te Peking en de verdediging, in
geval van alarm, van een deel van het zogenaamde Legation Quarter, ook
de verantwoordelijkheid toe voor de bewaking der leegstaande complexen
van de Duitse en Oostenrijks-Hongaarse legaties, inclusief de daartoe
behorende kazernes en andere gebouwen, alsmede een aantal particuliere
objecten in de legatiewijk. Ook kreeg hij toen een belangrijke rol te
spelen bij de behartiging der belangen van het door de Chinese
autoriteiten ge&amp;iuml;nterneerde personeel van de Duitse en
Oostenrijks-Hongaarse gezantschapswachten, later ook van andere
ge&amp;iuml;nterneerde onderdanen der Centrale mogendheden. Hierbij moesten
problemen van allerlei aard worden opgelost en was de kans op
internationale verwikkelingen niet denkbeeldig, omdat de Chinese
regering geen al te helder idee had van haar rechten en plichten ten
opzichte van deze ge&amp;iuml;nterneerden, terwijl bovendien in het
geallieerde kamp te Peking tendensen bestonden zich meester te maken
van het vijandelijk eigendom in de legatiewijk (waar de Chinese
autoriteiten niet konden optreden). Van Hemert bleek zeer goed tegen
deze situatie opgewassen en heeft meermalen persoonlijk leed en
materi&amp;euml;le schade kunnen voorkomen of beperken. Zijn uitstekende
verstandhouding met gezant jhr. F. Beelaerts van Blokland was hierbij
een belangrijke positieve factor.&lt;/p&gt;
&lt;p&gt;Na deze periode in China bekleedde Van Hemert onder andere de
functie van oudst aanwezend officier der Mariniers te Soerabaja. Op 1
mei 1931 verliet hij, in de rang van luitenant-kolonel, met pensioen de
Rijkszeedienst. Twee jaar later werd hij echter aangezocht zich te
belasten met de organisatie van een bataljon Marinetroepen, te vormen
uit 'overcomplete&amp;quot; zeemiliciens die moesten worden voorbereid
op een infanteristische taak. Dit onderdeel commandeerde hij tijdens de
mobilisatie van 1939 tot 1940 en de daarna volgende strijd tegen de
Duitsers, toen het in Zeeland was gelegerd. Omdat hij behoorde tot de
reserveofficieren die v&amp;oacute;&amp;oacute;r 1897 waren geboren, kwam hij in
1943 niet in aanmerking om opnieuw in krijgsgevangenschap te worden
genomen. Zijn militaire loopbaan werd bekroond door de bevordering, per
10 december 1955, tot generaal-majoor titulair.&lt;/p&gt;
&lt;p&gt;Als militair was Van Hemert v&amp;oacute;&amp;oacute;r alles een troupier, een
'vechtsoldaat&amp;quot;. Aan zijn onderhebbenden stelde hij hoge eisen.
In het algemeen werd hij zeer door hen gerespecteerd om zijn
onmiskenbare bekwaamheid, zijn bereidheid om met hen risico's en
vermoeienissen te delen en de belangstelling voor hun persoonlijk wel
en wee, waarbij het hem niet altijd gelukte die te verbergen achter de
pose van houwdegen die hij tot op hoge leeftijd gaarne aannam. Zijn
voorbeeld heeft stimulerend gewerkt op vele jongere officieren, onder
wie verscheidenen de geschiedenis van het Korps Mariniers geholpen
hebben te maken.&lt;/p&gt;
&lt;p&gt;Grote energie en een bijzonder organisatietalent demonstreerde hij
bij het op de been brengen van het 1ste bataljon Marinetroepen. Omdat
van departementale zijde hiervoor weinig belangstelling is getoond, kan
men stellen dat het grotendeels zijn werk is geweest dat dit onderdeel
in september 1939 behoorlijk geoefend en goed uitgerust was voor zijn
taak bij mobilisatie. Dat Van Hemert, ondanks zijn leidersgaven en
bekwaamheid, nooit de hoogste functie in het Korps Mariniers heeft
bereikt, staat wellicht in verband met zijn huwelijk met een Japanse,
die hij in het diplomatieke milieu in Peking had leren kennen. In de
naoorlogse periode genoot hij bij het Korps Mariniers bijzondere
achting, die onder meer tot uiting kwam in diverse huldigingen.&lt;/p&gt;
&lt;p&gt;Naast zijn militaire activiteiten verwierf hij faam als verzamelaar
van oosterse kunst, in hoofdzaak Chinese stukken van allerlei aard
(o.a. porselein, schilderijen, houtsnijwerk). Zijn collectie omvatte
overigens ook goede kunstwerken van Europese herkomst, gedeeltelijk oud
familiebezit. Het belangrijkste deel bestond echter uit objecten die
hij gekocht had tijdens zijn verblijf te Peking, toen daar voor een
verzamelaar bijzondere kansen lagen, onder meer doordat zaken op de
markt kwamen die tijdens de Bokseropstand waren ontvreemd en sindsdien
door de onwettige bezitters verborgen gehouden.&lt;/p&gt;
&lt;p&gt;
  &lt;a href='agedeelte'&gt;A: &lt;/a&gt;Collectie-Van Hemert in het Algemeen Rijksarchief te
's-Gravenhage. Kleine fotocollectie betreffende de Bali-expeditie
van 1906 in het Museum 'Bronbeek&amp;quot; te Arnhem.&lt;/p&gt;
&lt;p&gt;
  &lt;a href='lgedeelte'&gt;L: &lt;/a&gt;Ph.M. Bosscher, 'De gezantschapswacht te Peking&amp;quot;,
in 
&lt;em&gt;Marineblad&lt;/em&gt;

75 (1965) 1145-1198; A.J.M. Middelhoff, 'De geschiedenis van het
1ste Bataljon Marinetroepen&amp;quot;, 
&lt;em&gt;ibidem&lt;/em&gt;

79 (1969) 627-642.&lt;/p&gt;
&lt;p&gt;Ph.M. Bosscher&lt;/p&gt; 
&lt;dtml-var bwn_footer&gt;</text>
  </biography>
</biodes>

