<biodes version="1.0">
  <fileDesc>
    <title>Veldmeijer, Johannes Hendrik (1910-1945)</title>
    <ref target="http://resources.huygens.knaw.nl/bwn1880-2000/lemmata/bwn1/veldmeijer"/>
    <publisher>
      <name>Biografisch Woordenboek van Nederland:1880-2000</name>
      <ref target="http://resources.huygens.knaw.nl/bwn1880-2000"/>
    </publisher>
  </fileDesc>
  <person>
    <idno type="id">veldmeijer</idno>
    <persName><name type="geslachtsnaam">Veldmeijer</name>, Johannes Hendrik</persName>
    <sex value="1"/>
    <event type="birth" when="1910"/>
    <event type="death" when="1945"/>
    <state type="occupation">politicus</state>
  </person>
  <biography>
    <graphic url="http://resources.huygens.knaw.nl/bwn1880-2000/lemmata/bwn1/images/images/VELDMEIJER.jpg"/>
    <text>&lt;dtml-var bwn_header&gt;
 &lt;p class='genealogie'&gt;
  &lt;strong&gt;Veldmeijer, Johannes Hendrik&lt;/strong&gt;

(naamswijziging bij vonnis Arr. Rb. te Groningen op 21-9-1915 in
&lt;b&gt;Feldmeijer&lt;/b&gt;) politicus (Assen 30-11-1910 - bij Raalte 22-2-1945).

Zoon van Egbert Veldmeijer, sergeant-majoor, en Antje Wolthers. Op
1-11-1937 gehuwd met IJbeltje Anneke Sikkes. Uit dit huwelijk werd 1
zoon geboren.



&lt;/p&gt;
&lt;p&gt;
&lt;img src=&amp;quot;images/VELDMEIJER.jpg&amp;quot; align=&amp;quot;right&amp;quot; BORDER=&amp;quot;0&amp;quot; alt=&amp;quot;afbeelding van Veldmeijer, Johannes Hendrik&amp;quot; class=&amp;quot;bwnimg&amp;quot;&gt;

Feldmeijer deed eindexamen HBS in 1928. Als student in de wis- en
natuurkunde (sedert 1928) te Groningen voor het fascisme gewonnen, werd
hij herfst 1932 lid van de Nationaal-Socialistische Beweging (NSB); het
werk voor de NSB nam hem spoedig geheel in beslag en nadat hij in 1935
voor zijn kandidaatsexamen gezakt was, gaf hij zijn studie op en werd
bezoldigd propagandist van de NSB met standplaats Utrecht. Inmiddels
had hij van 1930-1931 zijn militaire dienstplicht vervuld en zijn
opleiding be&amp;euml;indigd als reserve-2e-luitenant van de
luchtdoelartillerie; op grond van zijn NSB-lidmaatschap werd hij echter
in 1935 ontslagen als reserve-officier.&lt;/p&gt;
&lt;p&gt;In de NSB behoorde Feldmeijer tot de 'volkse' groep rond
F.E. Farwerck, die het Germaanse verleden van Nederland cultiveerde en
spoedig ook de verbreider werd van racistische denkbeelden. Ook trad
hij, buiten de NSB-leiding om, in verbinding met Duitse SS-kringen.
Deelname aan de intriges binnen de NSB bracht hem in conflict met de
leider ir. A.A. Mussert en in de herfst van 1937 werd hij van het
Utrechtse hoofdkwartier 'verbannen' en tot districtsleider van
Salland gemaakt. Protectie van Musserts rivaal M.M. Rost van Tonningen
bezorgde hem in augustus 1939 echter opnieuw een belangrijke functie:
hij werd leider van de Mussert-Garde, een paramilitaire organisatie van
enkele honderden leden, die door Feldmeijer geheel als een nabootsing
van de SS werd opgezet. Eind 1939 en begin 1940 reisde hij diverse
malen naar Berlijn om de Duitsers te adviseren betreffende de
Nederlandstalige uitzendingen van Radio-Bremen. Op 3 mei 1940 liet de
regering-De Geer hem, samen met Rost van Tonningen en 19 anderen,
interneren in het fort Ooltgensplaat; tijdens de oorlogsdagen via
Belgi&amp;euml; naar Frankrijk vervoerd, werd hij op 30 mei 1940 door
Duitse troepen in Calais bevrijd.&lt;/p&gt;
&lt;p&gt;Op 11 september 1940 werd hij als Voorman belast met de oprichting
en leiding van de Nederlandsche SS. Tot de oprichting dezer formatie,
die in totaal ongeveer 4000 leden geteld heeft en welker naam op 1
november 1942 veranderd werd in Germaansche SS in Nederland, had
Mussert slechts onder sterke Duitse druk zijn toestemming gegeven;
formeel was haar karakter tweeslachtig: enerzijds onderdeel van de NSB,
anderzijds van de (Duitse) SS; in de praktijk telde alleen het laatste
en als Voorman heeft Feldmeijer vanaf het begin niet Mussert, doch
alleen Reichsf&amp;uuml;hrer-SS Himmler en diens vertegenwoordiger in
Nederland, Rauter, als zijn superieuren.&lt;/p&gt;
&lt;p&gt;Feldmeijer ijverde sterk voor deelname van zijn volgelingen aan de
Duitse oorlogvoering en heeft ook tweemaal zelf aan het front gediend
(als onderofficier): in april-mei 1941 in de Leibstandarte Adolf Hitler
tijdens de veldtocht in Joego-Slavi&amp;euml; en Griekenland en van juni
1942 tot maart 1943 in de SS-divisie Wiking aan het Zuid-Russische
front. In maart 1943 kreeg hij de rang van Standartenf&amp;uuml;hrer
(kolonel) in de Allgemeine SS, in maart 1944 - na een
officiersopleiding gevolgd te hebben - bovendien die van
Hauptsturmf&amp;uuml;hrer (kapitein) der Waffen-SS. De politieke betekenis
van Feldmeijer tijdens de bezetting ligt daarin, dat hij binnen de NSB
optrad als voornaamste woordvoerder van de SS-richting, die naar
volledige integratie van Nederland in een Groot-Germaans Rijk streefde
(in tegenstelling tot Mussert, die niet verder wilde gaan dan een
Germaanse Statenbond). Door de bezettingsautoriteiten werd Feldmeijer
gezien als een zweep om Mussert tot volgzaamheid te brengen en in 1943
is door Rauter overwogen om Feldmeijer in Musserts plaats leider der
NSB te maken. In mei 1943 kwam het tot een openlijke botsing tussen de
NSB-leiding en de Germaansche SS in Nederland; onder Duitse druk werd
dit conflict voor het oog van de wereld bijgelegd (gemeenschappelijk
optreden van Mussert en Feldmeijer op een meeting in de Haagse
Dierentuin, 22 juni 1943), maar sedertdien waren alle feitelijke banden
tussen NSB en Germaansche SS verbroken. Anders dan Mussert was
Feldmeijer een voorstander van represailles voor aanslagen van de
verzetsbeweging tegen NSB'ers en op aanwijzing van Rauter leidde
hij in septembernovember 1943 het 'Sonderkommando-Feldmeijer',
dat minstens 20 represaille-moorden pleegde. In februari 1945 werd hem
het commando opgedragen van een bataljon van de Landstorm Nederland; op
weg naar zijn frontbestemming werd zijn auto door een geallieerd
jachtvliegtuig beschoten, waarbij hij dodelijk getroffen werd.&lt;/p&gt;
&lt;p&gt;Feldmeijer is niet door een theoretisch gefundeerde overtuiging tot
het nationaal-socialisme gekomen, maar door zijn hang naar een actief
en 'hero&amp;iuml;sch' leven. De 'harde' soldateske
levenshouding, die hij zichzelf oplegde, cultiveerde hij ook als
spreker en in zijn - niet talrijke - publikaties: korte afgebeten
zinnen, krachtige uitdrukkingen etc. Ondanks zijn fanatisme was hij
geenszins een asceet, maar integendeel een genotzuchtig man, die van
zijn positie tijdens de bezetting materieel ruim profiteerde en soms
zelfs niet bestand was tegen de verleiding om hem voor de Nederlandsche
SS toevertrouwde gelden ten eigen bate aan te wenden; deze aan zijn
superieuren bekende zwakte is wel de hoofdreden, dat er in 1943 niets
gekomen is van een verdringing van Mussert door Feldmeijer.&lt;/p&gt;
&lt;p&gt;
  &lt;a href='pgedeelte'&gt;P: &lt;/a&gt;De brochure 
&lt;em&gt;Wij, de jeugd&lt;/em&gt;

(Utrecht, 1935); verder een aantal artikelen, vooral in 
&lt;em&gt;Nieuw Nederland. Maandblad voor economie, staatkunde en cultuur&lt;/em&gt;

en 
&lt;em&gt;Storm. Blad der Nederlandsche SS.&lt;/em&gt;

Sinds 3 (1943-1944) o.d.t. 
&lt;em&gt;Storm. Weekblad der Germaansche SS in Nederland.&lt;/em&gt;
  &lt;/p&gt;
&lt;/p&gt;
&lt;p&gt;
  &lt;a href='lgedeelte'&gt;L: &lt;/a&gt;M.M. Rost van Tonningen, 
&lt;em&gt;Correspondentie . . .&lt;/em&gt;

Ingel. en uitg. door E. Fraenkel-Verkade in samenw. met A.J. van der
Leeuw ('s-Gravenhage, 1967) I, passim; S. van der Zee, 
&lt;em&gt;Voor F&amp;uuml;hrer volk en vaderland sneuvelde... De SS in Nederland.
Nederland in de SS&lt;/em&gt;

(Den Haag, [1975]); 
&lt;em&gt;De SS en Nederland. Documenten uit SS-archieven 1935-1945.&lt;/em&gt;

Ingel. en uitg. door N.K.C.A. in 't Veld. ('s-Gravenhage, 1976.
2 dln,).&lt;/p&gt;

&lt;a href='igedeelte'&gt;I: &lt;/a&gt;http://nl.wikipedia.org/wiki/Afbeelding:Henk_Feldmeijer%2C_circa_1941.jpg [Feldmeijer in SS-uniform omstreeks  1941].

&lt;p&gt;A.A. de Jonge&lt;/p&gt; 
&lt;dtml-var bwn_footer&gt;</text>
  </biography>
</biodes>

