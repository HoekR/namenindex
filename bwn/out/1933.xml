<biodes version="1.0">
  <fileDesc>
    <title>Vorsterman van Oijen, Antonie Abraham (1845-1912)</title>
    <ref target="http://resources.huygens.knaw.nl/bwn1880-2000/lemmata/bwn4/vorster"/>
    <publisher>
      <name>Biografisch Woordenboek van Nederland:1880-2000</name>
      <ref target="http://resources.huygens.knaw.nl/bwn1880-2000"/>
    </publisher>
  </fileDesc>
  <person>
    <idno type="id">vorster</idno>
    <persName><name type="geslachtsnaam">Vorsterman van Oijen</name>, Antonie Abraham</persName>
    <sex value="1"/>
    <event type="birth" when="1845"/>
    <event type="death" when="1912"/>
    <state type="occupation">genealoog</state>
  </person>
  <biography>
    <graphic url="http://resources.huygens.knaw.nl/bwn1880-2000/lemmata/bwn4/images/images/VORSTER.jpg"/>
    <text>&lt;dtml-var bwn_header&gt;
 &lt;p class='genealogie'&gt;
  &lt;strong&gt;Vorsterman van Oijen, Antonie Abraham&lt;/strong&gt;, (bekend onder de naam &lt;b&gt;Vorsterman van Oyen&lt;/b&gt;), genealoog 
  (Moergestel (N.B.) 6-8-1845 - Maarssen 26-8-1912). 
Zoon van Constantijn Johannes Vorsterman van Oijen,
  'landeconoom', en Adrienne Louize Beatrix Pape. Gehuwd op
  1-5-1872 met Anna Elisabeth Wijse. Uit dit huwelijk werden,
  behalve 1 zoon die jong overleed, 1 zoon en 1 dochter geboren.
  &lt;/p&gt;

&lt;img src=&amp;quot;images/VORSTER.jpg&amp;quot; align=&amp;quot;right&amp;quot; BORDER=&amp;quot;0&amp;quot; alt=&amp;quot;afbeelding van Vorsterman van Oijen, Antonie Abraham&amp;quot; class=&amp;quot;bwnimg&amp;quot;&gt;

&lt;p&gt;Antonie Vorsterman van Oyen kwam uit een protestantse
    familie van militairen en bestuurders. Zijn vader, hoofd van
    een gezin van elf kinderen, was secretaris van de landbouwclub
    in het Noordbrabantse dorp Moergestel. Over de opleiding van
    Antonie is niets bekend, evenmin over wat hem tot de beoefening
    van de historie bracht, maar er zijn gegevens waaruit blijkt
    dat hij zich reeds op vijftienjarige leeftijd bezighield met
    heraldiek.&lt;/p&gt;
&lt;p&gt;Op jonge leeftijd trad Van Oyen - overeenkomstig de
    familietraditie - in dienst van het departement van Oorlog. In
    1864 kwam hij vanuit Sluis naar Maastricht, waar hij in de
    jaren zeventig als magazijnmeester en spijsbezorger werkte bij
    het Garnizoenshospitaal. In deze periode was hij al actief
    onder de naam: Genealogisch en Heraldisch Archief A.A.
    Vorsterman van Oyen. Op een adreskaartje uit die tijd worden
    zijn werkzaamheden als volgt omschreven: 'Belast zich met de
    samenstelling van geslachtsregisters; het teekenen van
    hoofdwapens en wapenpatronen naar stramienwerk; het opmaken van
    kwartierstaten; geeft inlichtingen op genealogisch en
    heraldisch gebied'. Toen het Maastrichtse Garnizoenshospitaal
    in 1879 werd opgeheven, kwam Vorsterman van Oyen als eerste
    klerk terecht op het departement in Den Haag, waar hij op 1
    juli werd aangesteld als assistent van de bibliothecaris. Lang
    zou hij echter niet blijven. Vijf maanden later kreeg hij op
    eigen verzoek eervol ontslag, en vanaf dat ogenblik zou hij
    uitsluitend als beroepsgenealoog werkzaam zijn.&lt;/p&gt;
&lt;p&gt;In Den Haag breidde Van Oyen zijn Genealogisch en Heraldisch
    Archief verder uit tot het grootste documentatiebureau op dit
    gebied in Nederland. Deels verzamelde hij de gegevens zelf,
    deels nam hij collecties over van andere genealogen, zoals die
    van J.H. Scheffer in 1884. In dat jaar publiceerde hij zijn 
    &lt;em&gt;Dictionnaire nobiliaire. R&amp;eacute;pertoire des
    g&amp;eacute;n&amp;eacute;alogies et des documents g&amp;eacute;n&amp;eacute;alogiques
    qui se trouvent dans la biblioth&amp;egrave;que, les collections et
    les archives de A.A. Vorsterman van Oyen&lt;/em&gt;

    ; vijf jaar later gevolgd door een 
    &lt;em&gt;Supplement&lt;/em&gt;

    . Beide delen bevatten lijsten met zo'n 72.000 namen van
    families waarover hij gegevens bezat. De publikatie van dit
    overzicht deed het aantal opdrachten voor Van Oyens
    Genealogisch en Heraldisch Archief sterk stijgen. Ook zijn
    echtgenote droeg daartoe bij door de 'jours' en 'teas' die zij
    in hun huis organiseerde. Van Oyen was de eerste die het
    voorouderonderzoek op deze wijze commercialiseerde.&lt;/p&gt;
&lt;p&gt;Op basis van het omvangrijke genealogische materiaal
    waarover hij de beschikking had, schreef Van Oyen in de loop
    van de tijd honderden artikelen en boeken. Tussen 1885 en 1890
    verscheen zijn magnum opus in drie delen: het 
    &lt;em&gt;Stam- en wapenboek van aanzienlijke Nederlandsche
    famili&amp;euml;n&lt;/em&gt;

    . Ondanks de vele fouten en slordigheden zou dit werk - samen
    met het tweedelige 
    &lt;em&gt;Wapenboek van den Nederlandschen adel&lt;/em&gt;

    (1883-1887) van J.B. Rietstap - decennialang gelden als
    h&amp;egrave;t standaardwerk over vooraanstaande Nederlandse
    geslachten en als uitgangspunt dienen voor vele genealogische
    monografie&amp;euml;n.&lt;/p&gt;
&lt;p&gt;Intussen kreeg Van Oyen een steeds groter aanzien in en
    buiten de genealogische wereld. Hij werd benoemd tot
    corresponderend lid van verschillende historische en
    letterkundige genootschappen en was lid of secretaris van een
    groot aantal herdenkingscommissies. In januari 1883 behoorde
    hij tot de oprichters van het Genealogisch-Heraldiek
    Genootschap 'De Nederlandsche Leeuw', dat het toonaangevende
    gezelschap op genealogisch gebied zou worden. Van 1885 tot 1905
    voerde Van Oyen de redactie van het in 1884 van J.H. Scheffer,
    te zamen met diens genealogische collectie, overgenomen 
    &lt;em&gt;Algemeen Nederlandsch Familieblad&lt;/em&gt;

    , en tussen 1888 en 1894 redigeerde hij met anderen het 
    &lt;em&gt;Jaarboek van den Nederlandschen Adel&lt;/em&gt;

    .&lt;/p&gt;
&lt;p&gt;In 1893 keerde Van Oyen terug naar zijn geboortestreek en
    vestigde hij zich te Oisterwijk. Ook het Genealogisch en
    Heraldisch Archief verhuisde mee. Dit documentatiebureau had in
    1888 opnieuw een aanzienlijke uitbreiding ondergaan door
    samenvoeging van de verzamelingen met de collectie van de
    gebroeders J.D.G en D.G van Epen: in een catalogus uit 1893
    werd dan ook trots vermeld dat men over maar liefst 200.000
    families gegevens bezat. Toen mededirecteur J.D.G. van Epen in
    1895 plotseling overleed, kwam Van Oyen in ernstige
    financi&amp;euml;le problemen, die een jaar later uitliepen op een
    faillissement. Een deel van de verzameling werd geveild, en
    D.G. van Epen, die zich al eerder als compagnon uit het Archief
    had teruggetrokken, begon met de collectie van zijn broer een
    concurrerend bureau.&lt;/p&gt;
&lt;p&gt;Van Oyens werkkracht was echter ongebroken, en in 1899
    vestigde hij zich met zijn Archief te Rijswijk. Maar deze
    nieuwe onderneming was evenmin een lang leven beschoren, en in
    1904 werd hij voor de tweede maal failliet verklaard. Door dit
    tweede faillissement, alsmede door zijn moeilijke karakter en
    zijn weinig grondige manier van werken werd Van Oyens reputatie
    zozeer aangetast dat een twaalftal leden van het Genootschap
    'De Nederlandsche Leeuw' in juni 1904 een poging deed hem als
    erelid te royeren. Ook het oude bezwaar dat hij de genealogie
    'alleen met het oog op geldelijk voordeel' beoefende, speelde
    hierbij een rol. De poging mislukte, maar voor Van Oyen,
    medeoprichter en oud-secretaris van het Genootschap, moet dit
    wel het dieptepunt in zijn leven zijn geweest.&lt;/p&gt;
&lt;p&gt;Wat er na het tweede faillissement van zijn verzamelingen
    overbleef, werd in mei 1905 ingebracht in de nieuwopgerichte NV
    Centraal Bureau voor Genealogie en Heraldiek in Den Haag. Van
    Oyen werd directeur, maar niet voor lang: nog geen half jaar
    later, op 1 januari 1906, werd hij 'onder voor hem zeer
    bezwarende omstandigheeden' uit deze functie ontslagen. In de
    daaropvolgende jaren bleef hij als beroepsgenealoog werkzaam in
    Den Haag, maar de opdrachten namen af, en ook zijn
    gezichtsvermogen werd steeds minder. In 1911 volgde een derde
    faillissement. Een jaar later zou Van Oyen, inmiddels geheel
    blind geworden, overlijden.&lt;/p&gt;
&lt;p&gt;De periodieken van de verenigingen waarvan Vorsterman van
    Oyen corresponderend lid of erelid was geweest, besteedden
    nauwelijks enige aandacht aan zijn dood. Achteraf gezien is dit
    onbillijk. Vanaf omstreeks 1870 tot 1905 gaf Van Oyen immers
    een krachtige stimulans aan het genealogisch onderzoek in
    Nederland. Gebrek aan scholing, de beperkte toegankelijkheid
    van de archieven en de noodzakelijke snelheid van werken, omdat
    hij daarmee ook de kost moest verdienen voor zijn gezin, waren
    oorzaak van de slechte reputatie die hij aan het eind van zijn
    leven had. Mede door zijn inspanningen echter werd de
    'geslachtkunde' rond de eeuwwisseling steeds systematischer, en
    ook al traden juist daardoor de feilen in zijn eigen werk
    steeds duidelijker aan het licht, niettemin mag Van Oyen als
    een der grondleggers van de genealogiebeoefening in Nederland
    worden beschouwd.&lt;/p&gt;
&lt;p&gt;
  &lt;a href='agedeelte'&gt;A: &lt;/a&gt;Delen van het familiearchief-Vorsterman van Oyen
  berusten bij het Centraal Bureau voor Genealogie te 's-Gravenhage
  en bij A.G van der Steur te Haarlem.&lt;/p&gt;
&lt;p&gt;
  &lt;a href='pgedeelte'&gt;P: &lt;/a&gt;
  Onvolledige bibliografie tot 1904 in: A.A. Vorsterman van
    Oyen, 
    &lt;em&gt;Genealogische, heraldische of geschiedkundige werken
    geschreven door A.A. Vorsterman van Oyen of onder zijne leiding
    uitgevoerd van 1871-1904&lt;/em&gt;

    (Rijswijk, 1904). Overzichten van zijn voornaamste publikaties
    ook in: A.A. Vorsterman van Oyen, 
    &lt;em&gt;Genealogie van het geslacht Van Oyen, Cock van Oyen, Van
    Oyen zu F&amp;uuml;rstenstein en Vorsterman van Oyen&lt;/em&gt;

    (Groningen, 1888) 10-11, en in het onder L genoemde
    levensbericht van G. Fuldauer.
&lt;/p&gt;
&lt;p&gt;
  &lt;a href='lgedeelte'&gt;L: &lt;/a&gt;Behalve necrologie&amp;euml;n o.a. door G. F[uldauer], in 
  &lt;em&gt;De Navorscher&lt;/em&gt;

  61 (1912) 411-412, door C.P. Burger jr., in 
  &lt;em&gt;Het Boek. Tweede Reeks van het Tijdschrift voor Boek- en
  Bibliotheekwezen&lt;/em&gt;

  1 (1912) 363-364, en door G. Fuldauer, in 
  &lt;em&gt;Levensberichten der afgestorven medeleden van de Maatschappij
  der Nederlandsche Letterkunde te Leiden 1912-1913&lt;/em&gt;

  (Leiden, 1913) 174-178: A.G. van der Steur, 'De beoefening van de
  genealogie in Nederland sedert het midden van de 19e eeuw', in 
  &lt;em&gt;Gedenkboek 1948-1978 [van de] Afdeling Kennemerland van de
  Nederlandse Genealogische Vereniging&lt;/em&gt;

  (S.l., 1978) 120-147.&lt;/p&gt;
&lt;p&gt;
  &lt;a href='igedeelte'&gt;I: &lt;/a&gt;&lt;i&gt;Genealogie. Kwartaalblad van het Centraalblad voor Genealogie &lt;/i&gt;11 (voorjaar 2005) 17.

&lt;p&gt;A.G. van der Steur&lt;/p&gt; 
&lt;dtml-var bwn_footer&gt;</text>
  </biography>
</biodes>

