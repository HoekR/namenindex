<biodes version="1.0">
  <fileDesc>
    <title>Randwijk, Hendrik Mattheus van (1909-1966)</title>
    <ref target="http://resources.huygens.knaw.nl/bwn1880-2000/lemmata/bwn4/randwij"/>
    <publisher>
      <name>Biografisch Woordenboek van Nederland:1880-2000</name>
      <ref target="http://resources.huygens.knaw.nl/bwn1880-2000"/>
    </publisher>
  </fileDesc>
  <person>
    <idno type="id">randwij</idno>
    <persName><name type="geslachtsnaam">Randwijk</name>, Hendrik Mattheus van</persName>
    <sex value="1"/>
    <event type="birth" when="1909"/>
    <event type="death" when="1966"/>
    <state type="occupation">publicist</state>
    <state type="occupation">verzetsman</state>
  </person>
  <biography>
    <graphic url="http://resources.huygens.knaw.nl/bwn1880-2000/lemmata/bwn4/images/images/RANDWIJK.jpg"/>
    <text>&lt;dtml-var bwn_header&gt;
 &lt;p class='genealogie'&gt;
  &lt;strong&gt;Randwijk, Hendrik Mattheus van&lt;/strong&gt;, (verzetsnaam en pseudoniem: &lt;b&gt;Sjoerd van Vliet&lt;/b&gt;), publicist, verzetsman en uitgever 
  (Gorinchem 9-11-1909 - Purmerend 13-5-1966). 
Zoon van Hendrik van Randwijk, tuinder, en Dingena Baardman,
  dienstmeisje. Gehuwd op 29-5-1935 met Arentje Margrieta Henstra (1911-2013),
  onderwijzeres. Uit dit huwelijk werden geen kinderen geboren.
  

  &lt;img src=&amp;quot;images/RANDWIJK.jpg&amp;quot; align=&amp;quot;right&amp;quot; BORDER=&amp;quot;0&amp;quot; alt=&amp;quot;afbeelding van Randwijk, Hendrik Mattheus van&amp;quot; class=&amp;quot;bwnimg&amp;quot;&gt;

  

  
  &lt;/p&gt;
&lt;p&gt;De Van Randwijks in Gorcum vormden een kinderrijk gezin.
    Henk was het vierde van de zes kinderen uit vaders tweede
    huwelijk. De hechte familieband werd versterkt door een vast
    gereformeerd geloof. Reeds in zijn schooltijd bleek Henk
    ongeschikt voor ambacht of boerenwerk, en op grond van zijn
    getoonde belangstelling werd in 1923 besloten hem aan de
    Christelijke Kweekschool in Gorcum tot onderwijzer te doen
    opleiden. In 1928 kreeg de jonge Van Randwijk als kwekeling een
    baan op de christelijke lagere school 'Rehoboth' in het nabije
    Werkendam, waar hij - ook na het behalen van de hoofdakte in
    1930 - tot in 1937 les zou geven.&lt;/p&gt;
&lt;p&gt;Op de Kweekschool had Van Randwijk zijn latere vrouw, Ada
    Henstra, ontmoet, die hem aanmoedigde in zijn literaire
    ambities. Spoedig kwam het verloofde paar in aanraking met de
    groep van Jong-Protestantse dichters en schrijvers, die van
    1930 af Van Randwijks sociaal geladen verzen in hun tijdschrift
    
    &lt;em&gt;Opwaartsche Wegen&lt;/em&gt;

    zouden opnemen. Door zijn schoolervaringen al verontrust over
    de slechte arbeidsomstandigheden van de Werkendamse
    rietwerkers, reageerde hij fel afwijzend op het
    werkloosheidsbeleid van Colijns crisiskabinetten na 1933. Hij
    voelde zich erdoor in een blijvende protesthouding gedrongen.
    Van Randwijks in 1936 verschenen sociaal-kritische roman over
    de werkloosheid, 
    &lt;em&gt;Burgers in nood&lt;/em&gt;

    , werd bij een protestants lezerspubliek een groot succes. De
    daaropvolgende, literair gezien misschien wat beter geslaagde
    roman, 
    &lt;em&gt;Een zoon begraaft zijn vader&lt;/em&gt;

    uit 1938, sloeg minder aan. Politiek bekende Van Randwijk
    eveneens kleur: omstreeks het midden van de jaren dertig werd
    hij lid en spoedig een van de woordvoerders van de kleine
    links-progressieve Christelijk-Democratische Unie.&lt;/p&gt;
&lt;p&gt;Al deze werkzaamheden deden de Van Randwijks twee jaar na
    hun huwelijk en vestiging in Werkendam besluiten hun enigszins
    van het maatschappelijk verkeer verwijderde werkkring op te
    geven. In 1937 verhuisden zij naar Amsterdam, waar Van Randwijk
    al gauw werd benoemd tot hoofd van de christelijke lagere
    school 'Eben Ha&amp;euml;zer' in de volkswijk de Jordaan. Hij
    beschouwde het als een uitdaging om van deze verkommerde
    armoeschool een modelschool met een Dalton-leerprogramma te
    maken. Dat gelukte hem binnen enkele jaren, want wanneer hij
    iets aanpakte dan deed hij dat met hart en ziel.&lt;/p&gt;
&lt;p&gt;Ook na de Duitse inval in mei 1940 zou dit blijken. Het
    duurde niet lang of Van Randwijk werd bij allerlei ondergronds
    werk betrokken. Zo kreeg hij van doen met de illegale uitgave
    van het 
    &lt;em&gt;Nieuw Geuzenliedboek&lt;/em&gt;

    , een eerste bundel verzetsgedichten die sedert mei 1941 werd
    gedrukt en verspreid. Ook eigen verzetspo&amp;euml;zie, uiteraard
    anoniem, zag het licht; het bekendst zou zijn lange,
    godsdienstig getinte gedicht 
    &lt;em&gt;Celdroom&lt;/em&gt;

    blijven, dat een jaar na eigen gevangenschap in 1942 werd
    gepubliceerd. Maar voor inspannender en aanhoudender
    verzetswerk - onder de schuilnaam Sjoerd van Vliet - moest Van
    Randwijk zijn onderwijsfunctie opgeven; zoals achteraf bleek
    voorgoed. Het sedert 31 augustus 1940 maandelijks verschijnende
    verzetsblad van protestantse herkomst, 
    &lt;em&gt;Vrij Nederland&lt;/em&gt;

    , was in de lente van 1941 door Duits politieoptreden van zijn
    oprichters-redacteuren beroofd, en van augustus 1941 af nam Van
    Randwijk op zich de uitgave ervan voort te zetten. Onder zijn
    leiding groeide dit 
    &lt;em&gt;Vrij Nederland&lt;/em&gt;

    uit tot een vooraanstaand landelijk verzetsblad: frequenter
    verschijnend in steeds hogere oplagen en redactioneel gezien
    naar inhoud beter dan tevoren. Een groot deel van de
    opini&amp;euml;rende artikelen was van Van Randwijks hand.&lt;/p&gt;
&lt;p&gt;Een uitgave als deze bracht uiteraard grote risico's met
    zich. Tegenacties van de Sicherheitsdienst en
    Sicherheitspolizei zouden ook in 
    &lt;em&gt;Vrij Nederland&lt;/em&gt;

    -kringen veel slachtoffers maken. Zelf werd Van Randwijk tot
    twee keer toe, in maart en juni 1942, opgepakt, al wist hij er
    zich telkens, ondanks moeilijke verhoren, binnen enkele dagen
    uit te praten. Na de eerste arrestatie besloten hij en zijn
    vrouw Ada voor een onderduikbestaan te kiezen. Dat betekende
    aanvankelijk een zwerven langs verscheidene adressen, tot zij
    in 1943 een vast onderkomen vonden in Amsterdam en ook van
    daaruit met vervalste persoonsbewijzen op pad konden gaan.&lt;/p&gt;
&lt;p&gt;Het weerhield Van Randwijk er niet van zijn verzetswerk fors
    uit te breiden. Zo was hij in de zomer van 1942 nauw betrokken
    bij het tot stand brengen van een vaste postverbinding tussen
    het Verzet in bezet Nederland en de Nederlandse autoriteiten in
    Londen via de in Gen&amp;egrave;ve woonachtige secretaris-generaal
    van de Wereldraad van Kerken in oprichting, W.A. Visser 't
    Hooft: de zogeheten Zwitsersche Weg. In de latere
    samenwerkingsorganen van de belangrijkste verzetsgroepen
    behoorde Van Randwijk met de 
    &lt;em&gt;Vrij Nederland&lt;/em&gt;

    -medewerkers - evenals grote illegale bladen als 
    &lt;em&gt;Het Parool&lt;/em&gt;

    en 
    &lt;em&gt;De Waarheid&lt;/em&gt;

    - tot de zogeheten linkervleugel. Binnen die vleugel deelde Van
    Randwijk de overtuiging dat na de bevrijding aan het
    georganiseerde (dan: voormalige) Verzet blijvend een leidende
    politieke rol zou moeten toekomen en dat de vernieuwing van
    Nederland in socialistische richting diende te gaan. Tot
    teleurstelling van hem en anderen bleef dit in het landelijke
    overleg echter een minderheidsstandpunt.&lt;/p&gt;
&lt;p&gt;Conflicten binnen het verzetswerk konden niet steeds worden
    vermeden. Voor een deel lag dat aan Van Randwijks persoonlijke
    optreden: bewonderd en ge&amp;euml;erd door velen, ergerde hij
    anderen. Hij was doortastend en moedig, maar miste vaak tact en
    kon bazig zijn. In levenswijze was hij bovendien heel wat
    losser geworden dan vroeger. Zo zocht hij een uitlaat voor de
    vele spanningen in feest en drank en sloot zijn ogen bepaald
    niet voor vrouwelijk schoon, al bleef zijn echtgenote hem ter
    zijde staan.&lt;/p&gt;
&lt;p&gt;Er waren echter ook principi&amp;euml;lere kwesties die
    moeilijkheden veroorzaakten. Ernstig was de onenigheid binnen
    de 
    &lt;em&gt;Vrij Nederland&lt;/em&gt;

    -groep over de levensbeschouwelijke en politieke koers die Van
    Randwijk steeds duidelijker voor het blad koos. Zijn artikelen
    werden minder christelijk van toon en allure, openlijker ook
    socialistisch-gezind en soms vergaand tegemoetkomend ten
    aanzien van het communisme en de Sovjetunie. Begin 1943 leidde
    dit zelfs tot een breuk, toen een van zijn gewaardeerde
    medewerksters, de juriste Gezina H.J. van der Molen, met vele
    anderen 
    &lt;em&gt;Vrij Nederland&lt;/em&gt;

    verliet om het antirevolutionaire verzetsblad 
    &lt;em&gt;Trouw&lt;/em&gt;

    op te richten, dat spoedig tot de belangrijkste illegale
    uitgaven ging behoren.&lt;/p&gt;
&lt;p&gt;Bij de bevrijding van Nederland stond Van Randwijk even in
    het zenit van de roem. Op 9 mei 1945 was hij het die namens het
    Verzet bij het bevrijdingsfeest op de Dam in Amsterdam het
    verzamelde publiek toesprak, en het regende voor hem
    aanbiedingen zitting te nemen in nieuwe commissies en besturen;
    zelfs werd hij nog, als een van de adviseurs uit het Verzet,
    door W. Schermerhorn betrokken bij diens kabinetsformatie in
    mei/juni 1945. V&amp;oacute;&amp;oacute;r alles wierp hij zich echter op
    de, reeds in bezettingstijd voorbereide, voortzetting van 
    &lt;em&gt;Vrij Nederland&lt;/em&gt;

    als een legaal en groots opgezet weekblad. Aanvankelijk was Van
    Randwijk van dit alles het bruisend middelpunt. Bruisend
    inderdaad, want hij bleef de 'Lebemann' met 'Wein, Weib und
    Gesang', die zich weinig wilde of kon bekommeren om
    financi&amp;euml;le en administratieve problemen. Het leek zijn
    weekblad ook voor de wind te gaan, want de abonnees stroomden
    toe. Waarschijnlijk dacht hij dat alles goed op de rails was
    gezet, toen hij van begin 1946 af, voor zaken en reportage
    vaak, langdurige en soms verre reizen buitenslands ging
    ondernemen.&lt;/p&gt;
&lt;p&gt;Een eerste bezoek begin 1947 aan Nederlands-Indi&amp;euml; had
    ook politieke bedoelingen. Reeds in bezettingstijd had Van
    Randwijk een snelle onafhankelijkheid van de kolonie bepleit,
    en nu wilde hij ten gunste daarvan persoonlijk bemiddelen
    tussen de teruggekeerde Nederlandse autoriteiten en de
    nationalistische opstandelingen. Maar al hield hij er
    vriendschappen met Indonesische politici aan over, veel kon
    hij, zo min of meer op eigen houtje, toch niet bereiken. In de
    kringen van de partij waarmee hij zich het meest verwant
    voelde, de Partij van de Arbeid (PVDA), ontmoette hij bij
    terugkeer weinig waardering, en het ging tussen hem en de PVDA
    geheel mis toen hij daarna nog in 1947 en in 1948 de twee tegen
    de Republiek ontketende politi&amp;euml;le acties in zijn blad fel
    veroordeelde. Trouwens, ook de in diezelfde jaren uitbrekende
    Koude Oorlog bezorgde hem, die de Sovjetunie de eer van een
    afwachtende bewondering bleef gunnen, de tegenwind van een
    verhevigd anticommunistische publieke opinie.&lt;/p&gt;
&lt;p&gt;Van de bevrijdingseuforie kon bij 
    &lt;em&gt;Vrij Nederland&lt;/em&gt;

    weinig overblijven: vooral de snelle teruggang van het aantal
    abonnees was alarmerend. Vele vaste medewerkers, toch al
    ge&amp;euml;rgerd over Van Randwijks autoritaire optreden en
    administratief-financi&amp;euml;le desinteresse, zeiden bovendien
    het blad vaarwel. Toen 
    &lt;em&gt;Vrij Nederland&lt;/em&gt;

    zich in 1950 op de rand van een faillissement bevond, bleek ten
    slotte de Arbeiderspers bereid de uitgave van het weekblad over
    te nemen. Van Randwijk, bij de PVDA persona non grata geworden,
    moest zijn hoofdredacteurschap opgeven om ten slotte, in 1952,
    alle verdere medewerking te be&amp;euml;indigen.&lt;/p&gt;
&lt;p&gt;Ondertussen had Van Randwijk in 1950 een nieuw project
    aangevat: een uitgeversmaatschappij, De Brug-Djambatan geheten.
    Voor hem als directeur was deze naam een program. Aangemoedigd
    door zijn vertrouwen in de dekolonisatie en zijn goede
    betrekkingen met Indonesi&amp;euml;rs wilde hij - de onderwijzer
    herleefde in hem - leer- en studieboeken uitgeven voor school
    en universiteit in de nieuwe Zuidoostaziatische staten en
    daarmee een culturele 'brug' slaan tussen Nederland en het
    verjongde werelddeel. Een zorgvuldig voorbereide
    Azi&amp;euml;centrische schoolatlas werd daar door ruime verkoop
    een groot succes. Maar mede door de slechte
    Nederlands-Indonesische betrekkingen, die in 1957 zelfs
    tijdelijk geheel werden verbroken, was er voor Van Randwijk op
    den duur niet meer weggelegd dan het directeurschap van een
    drastisch ingekrompen en kwijnend uitgeversbedrijf.&lt;/p&gt;
&lt;p&gt;De roerige jaren zestig deden Van Randwijk opnieuw opveren.
    Bij hem althans was een jeugdig doende aanpassing aan de
    radicaal-progressieve stemming niet nodig. In 1959 vroeg een
    naar inhoud en toon veranderend 
    &lt;em&gt;Vrij Nederland&lt;/em&gt;

    hem als vaste medewerker terug te keren, en zijn beschouwingen
    kregen in het weekblad opnieuw een plaats. Grote bekendheid
    verwierf Van Randwijk door zijn optreden als forumlid in het
    VARA-televisieprogramma 
    &lt;em&gt;Welbeschouwd&lt;/em&gt;

    . Dit panel verscheen van 1959 tot in 1962 regelmatig op de
    buis om antwoord te geven op vragen van kijkers over actuele
    kwesties van maatschappelijke en morele aard. Van Randwijk was
    daarbij de dominerende figuur. Zijn stevige, enigszins gezet
    geworden postuur en een doorgroefd gelaat imponeerden, en hij
    bleek met zijn openhartig uitgesproken meningen - &amp;oacute;&amp;oacute;k
    over de PVDA - een goed gevoel voor 'show' te hebben. Aan het
    einde van 1960 verzocht het 
    &lt;em&gt;Algemeen Handelsblad&lt;/em&gt;

    hem zijn verzetsherinneringen in feuilletonvorm te publiceren.
    De los van elkaar staande bijdragen die hij tot in 1965 onder
    het pseudoniem Sjoerd van Vliet schreef, waren zo'n succes dat
    zij postuum in een bundel werden herdrukt. Dit boek uit 1967, 
    &lt;em&gt;In de schaduw van gisteren. Kroniek van het verzet
    1940-1945&lt;/em&gt;

    getiteld, heeft door de levendig-anekdotische schrijfstijl
    ervan zijn historische waarde behouden.&lt;/p&gt;
&lt;p&gt;Lichamelijk bleek Van Randwijk intussen te veel van zichzelf
    te hebben gevergd. Hij geraakte opgebrand. Het was zijn besluit
    in 1962 een voor hem en zijn vrouw gebouwd huis in Ilpendam te
    betrekken en het daar - als hij dat had gekund - kalmer aan te
    doen. Hij was nog vol plannen toen hij er, in 1966, na een
    zware galblaasoperatie bezweek.&lt;/p&gt;
&lt;p&gt;Een verzetsheld had Van Randwijk zichzelf nooit willen
    noemen - dat woord lag hem niet -, maar hij was dat wel
    geweest. Met dezelfde moed van zijn overtuiging bleef hij
    daarna zijn eigen weg begaan, alweer desnoods tegen alles en
    allen in.&lt;/p&gt;
&lt;p&gt;
  &lt;a href='agedeelte'&gt;A: &lt;/a&gt;Archieven en collecties betreffende H.M. van Randwijk
  bij het Rijksinstituut voor Oorlogsdocumentatie te Amsterdam, het
  Nederlands Letterkundig Museum en Documentatiecentrum te
  's-Gravenhage en de Gemeentelijke Archiefdienst van
  Amsterdam.&lt;/p&gt;
&lt;p&gt;
  &lt;a href='pgedeelte'&gt;P: &lt;/a&gt;Behalve de in de tekst genoemde publikaties o.a.: 
    &lt;em&gt;Op verbeurd gebied&lt;/em&gt;

    [dichtbundel] (Amsterdam, 1934) en 
    &lt;em&gt;Heet van de naald. Keuze uit het werk van een man in
    verzet&lt;/em&gt;

    . Ingel. door Mathieu Smedts ('s-Gravenhage [etc.], 1968). Zie
    verder Arendina F. de Boer, Bibliografie van de publikaties van
    H.M. van Randwijk [Gestencild werkstuk Bibliotheek- en
    Documentatieschool te Amsterdam] ([Amsterdam,] 1969).&lt;/p&gt;
&lt;p&gt;
  &lt;a href='lgedeelte'&gt;L: &lt;/a&gt;Themanummer 'H.M. van Randwijk 1909-1966' van 
  &lt;em&gt;Maatstaf&lt;/em&gt;

  16 (1968) 1/2 (apr./mei) 1-232; L. de Jong, 
  &lt;em&gt;Het Koninkrijk der Nederlanden in de Tweede Wereldoorlog&lt;/em&gt;

  (14 dln.; 's-Gravenhage, 1969-1991) vooral de delen 5, 6, 7, 9 en
  10; J.J. Buskes, 'Henk van Randwijk', in idem, 
  &lt;em&gt;Vier vrienden&lt;/em&gt;

  (Apeldoorn, 1971) 35-88; Gerard Mulder en Paul Koedijk, 
  &lt;em&gt;H.M. van Randwijk. Een biografie&lt;/em&gt;

  (Amsterdam, 1988); H.J. Langeveld, 
  &lt;em&gt;Protestants en progressief. De Christelijk-Democratische Unie
  1926-1946&lt;/em&gt;

  ('s-Gravenhage, 1988); Lydia E. Winkel, 
  &lt;em&gt;De ondergrondse pers 1940-1945&lt;/em&gt;

  . Herzien door Hans de Vries ('s-Gravenhage, 1989); Dineke
  Colenbrander [e.a.], 
  &lt;em&gt;Opwaartsche Wegen&lt;/em&gt;

  ('s-Gravenhage, 1989); Hans van den Heuvel en Gerard Mulder, 
  &lt;em&gt;Het vrije woord. De illegale pers in Nederland, 1940-1945&lt;/em&gt;

  ('s-Gravenhage, 1990); Madelon de Keizer, 
  &lt;em&gt;Het Parool 1940-1945. Verzetsblad in oorlogstijd&lt;/em&gt;

  (2e, herz. dr.; Amsterdam, 1991). Op 23-8-1985 zond de VARA de
  televisiedocumentaire 
  &lt;em&gt;H.M. van Randwijk, strijder voor recht en menselijkheid&lt;/em&gt;

  door Hans Jacobs uit.&lt;/p&gt;

&lt;p&gt;
&lt;a href=&amp;quot;igedeelte&amp;quot;&gt;I: &lt;/a&gt;Gerard Mulder en Paul Koedijk, 
  &lt;em&gt;H.M. van Randwijk. Een biografie&lt;/em&gt;

  (Amsterdam, 1988) omslagfoto.&lt;/p&gt;


&lt;p&gt;I. Sch&amp;ouml;ffer&lt;/p&gt; 
&lt;dtml-var bwn_footer&gt;</text>
  </biography>
</biodes>

