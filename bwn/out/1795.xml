<biodes version="1.0">
  <fileDesc>
    <title>Tels, Hartog Hijman (1810-1885)</title>
    <ref target="http://resources.huygens.knaw.nl/bwn1880-2000/lemmata/bwn4/tels"/>
    <publisher>
      <name>Biografisch Woordenboek van Nederland:1880-2000</name>
      <ref target="http://resources.huygens.knaw.nl/bwn1880-2000"/>
    </publisher>
  </fileDesc>
  <person>
    <idno type="id">tels</idno>
    <persName><name type="geslachtsnaam">Tels</name>, Hartog Hijman</persName>
    <sex value="1"/>
    <event type="birth" when="1810"/>
    <event type="death" when="1885"/>
    <state type="occupation">jurist</state>
    <state type="occupation">journalist</state>
  </person>
  <biography>
    <text>&lt;dtml-var bwn_header&gt;
 &lt;p class='genealogie'&gt;
  &lt;strong&gt;Tels, Hartog Hijman&lt;/strong&gt;, advocaat en journalist (Rotterdam 2-11-1810 - Rotterdam 1-11-1885). 
Zoon van Hijman Salomon Tels, koopman, en Hester Sprengers.
  Gehuwd op 16-8-1843 met Johanna Hijmans. Uit dit huwelijk werden,
  behalve 1 zoon die jong overleed, 6 zoons en 2 dochters geboren.
  

  

  
  &lt;/p&gt;
&lt;p&gt;Tels stamde uit een joodse familie te Rotterdam, waar zijn
    vader koopman was in juwelen en galanterie&amp;euml;n en later een
    fabriek had van lijsten en spiegels. Sinds 11 januari 1830
    studeerde hij aan de Leidse hogeschool, waar hij op 1 maart
    1838 tweemaal promoveerde: eerst in de letteren bij prof. J.
    Bake en daarna in de rechten bij prof. H. Cock. In zijn
    literaire proefschrift, 
    &lt;em&gt;De jure publico usque ad Ulricum Huberum&lt;/em&gt;

    , gaf Tels een overzicht van het publiek recht in oudheid en
    middeleeuwen tot aan het optreden van de 17e-eeuwse Friese
    rechtsgeleerde Ulric Huber. De juridische dissertatie, 
    &lt;em&gt;De meritis Ulrici Huberi in jus publicum universale&lt;/em&gt;

    , schetste de verdiensten van Huber, die niet als hervormer,
    maar als de schepper van het publiek recht werd voorgesteld en
    in sommige opzichten zelfs boven Hugo de Groot geplaatst. Na
    aldus zijn studie te hebben voltooid, vestigde Tels zich als
    advocaat in Rotterdam, waar hij een uitgebreide praktijk
    opbouwde.&lt;/p&gt;
&lt;p&gt;Op 1 januari 1844 werd Tels hoofdredacteur van de 
    &lt;em&gt;Nieuwe Rotterdamsche Courant&lt;/em&gt;

    (&lt;em&gt;NRC&lt;/em&gt;), die kort tevoren door de uitgever H. Nijgh was opgericht en
    sinds september 1844 als dagblad verscheen, nadat een groep
    geldschieters voldoende kapitaal had bijeengebracht. Hoewel de
    krant zich vooral toelegde op snelle en uitgebreide
    handelsberichtgeving nam zij van meet af aan een liberaal
    politiek standpunt in: veel meer dan haar voorbeeld, het
    Amsterdamse 
    &lt;em&gt;Algemeen Handelsblad&lt;/em&gt;

    , stelde de 
    &lt;em&gt;NRC&lt;/em&gt;

    zich nadrukkelijk achter de beweging voor grondwetsherziening
    en handelsvrijheid. Ondanks grote verliezen in de eerste tien
    jaar - pas in 1855 werd een batig saldo bereikt - heeft de
    voornaamste geldschieter, de koopman-reder H. van Rijckevorsel,
    zich als president-commissaris steeds achter de liberale koers
    van Tels gesteld.&lt;/p&gt;
&lt;p&gt;Om in zijn onderhoud te voorzien moest Tels zijn
    advocatenpraktijk aanhouden, en zo kon hij zich niet volledig
    aan de politiek wijden. Zijn plannen voor een 'constitutioneel
    volksboek' over staatsrecht en staatsinrichting, waartoe
    Thorbecke hem in 1846 had aangezet, bleven dan ook in de
    uitvoering steken. Wel werd hij meteen lid van de liberale
    Amstelsoci&amp;euml;teit (1846-1851). Na de opzienbarende politieke
    ommezwaai van Willem II in maart 1848, waarover de 
    &lt;em&gt;NRC&lt;/em&gt;

    als eerste berichtte, steunde de krant aanvankelijk het
    liberale ministerie-De Kempenaer-Donker Curtius (1848-1849),
    hoewel Tels betreurde dat Thorbecke daarin niet was opgenomen.
    Toen dit kabinet na de grondwetsherziening weinig meer tot
    stand bracht, ijverde de 
    &lt;em&gt;NRC&lt;/em&gt;

    voor de vorming van het ministerie-Thorbecke (1849-1853). Tels
    werd hiervan een der voornaamste verdedigers, in het bijzonder
    van het financi&amp;euml;le beleid van minister P.P. van Bosse. Dit
    leidde in 1850 tot een ernstig conflict met de aandeelhouders,
    van wie een aantal zich verzette tegen de liberale
    handelswetgeving en de wijze waarop de krant liberale
    kandidaten bij de verkiezingen pousseerde. De verkiezing in
    augustus 1850 van oud-minister van Koloni&amp;euml;n J.C. Baud tot
    lid van de Tweede Kamer voor Rotterdam betekende een zware klap
    voor de 
    &lt;em&gt;NRC&lt;/em&gt;

    ; Bauds adviseur, E.L. Jacobson - die in 1848 met Tels een
    pennestrijd had gevoerd over de veilingen van de Nederlandsche
    Handel-Maatschappij - had Tels zelfs tot een duel uitgedaagd.
    In de jaren na 1850 polemiseerde de 
    &lt;em&gt;NRC&lt;/em&gt;

    vooral tegen de antirevolutionairen en tegen de 'oligarchische
    partij' en streed zij voor handelsvrijheid en afschaffing van
    accijnzen.&lt;/p&gt;
&lt;p&gt;De Aprilbeweging van 1853 leidde tot nieuwe moeilijkheden.
    Niet alleen verloor de krant veel abonnees, maar ook de in 1851
    opgerichte kiezersvereniging 'Eendragt maakt Magt', waarvan
    Tels en Van Rijckevorsel bestuursleden waren, keerde zich tegen
    de liberalen. Tels en de zijnen richtten nu de
    kiezersvereniging 'Orde' op, die samen met de 
    &lt;em&gt;NRC&lt;/em&gt;

    het politieke leven in Rotterdam geheel zou gaan beheersen dank
    zij een hecht bondgenootschap met de middenklasse en de steun
    van katholieke en joodse kiezers. Ook was Tels een van de
    eerste leden van de Vereeniging van Constitutionelen, die in
    1854 werd opgericht om de liberale krachten in het land te
    bundelen.&lt;/p&gt;
&lt;p&gt;Hoewel de 
    &lt;em&gt;NRC&lt;/em&gt;

    onder Tels altijd een steunpilaar van de 'constitutionele
    partij' is gebleven, nam de krant geleidelijk meer afstand van
    Thorbecke, die in de spoorwegkwestie te weinig voor de
    Rotterdamse belangen opkwam. Zo weigerde Tels in 1858 pertinent
    Thorbeckes leerling W.C.D. Olivier als redacteur. In de jaren
    zestig koos de 
    &lt;em&gt;NRC&lt;/em&gt;

    de kant van minister van Koloni&amp;euml;n I.D. Fransen van de
    Putte en diens jong-liberale medestanders in hun conflict met
    Thorbecke. Tot 1 april 1869 voerde Tels alleen de
    hoofdredactie. Toen na de afschaffing van het dagbladzegel de
    omvang en de oplage van de krant flink toenamen, werd de
    voormalige predikant I.A. Lamping aan de hoofdredactie
    toegevoegd; deze nam allengs de dagelijkse leiding over en werd
    na Tels' overlijden in 1885 de enige hoofdredacteur. Dank zij
    de parlementaire overzichten van G. Belinfante en de
    medewerking van, onder anderen, de Utrechtse hoogleraren J.A.
    Fruin en H.P.G. Quack had de 
    &lt;em&gt;NRC&lt;/em&gt;

    intussen steeds meer het karakter van kwaliteitskrant
    gekregen.&lt;/p&gt;
&lt;p&gt;Tels was een zeer gezien en invloedrijk advocaat en gold als
    een beginselvast, maar ook tactvol en eenvoudig man. Hij was
    bijzonder bevriend met de Leidse jurist J.E. Goudsmit; diens
    zoon, de advocaat M.Th. Goudsmit, trouwde een dochter van Tels
    en was te Rotterdam geassocieerd met Tels' zoon Martinus. In de
    joodse gemeenschap heeft hij verschillende functies vervuld. Zo
    had hij zitting in de Hoofdcommissie tot de zaken der
    Isra&amp;euml;lieten in Nederland, het joodse kerk- en armbestuur
    te Rotterdam en het hoofdbestuur van de Maatschappij tot Nut
    der Isra&amp;euml;lieten in Nederland; van de Rotterdamse afdeling
    was hij voorzitter. Van de soci&amp;euml;teit Amicitia kon Tels als
    jood echter geen lid worden. Als deken van de Rotterdamse orde
    van advocaten moest hij aftreden ten gevolge van de
    geruchtmakende affaire-Pincoffs in 1879. Tels werd ervan
    beschuldigd dat hij als juridisch adviseur van koopman-reder L.
    Pincoffs samen met de commissarissen van diens ondernemingen de
    justitie het handelen zou hebben belet en daardoor de vlucht
    van Pincoffs naar de Verenigde Staten had mogelijk gemaakt.
    Inderdaad heeft de 
    &lt;em&gt;NRC&lt;/em&gt;

    de affaire zoveel mogelijk doodgezwegen, wat Tels tot mikpunt
    maakte van antisemitische aanvallen van katholieke en
    antirevolutionaire zijde op de 'joods-liberale logedictatuur
    over bank en pers' (Rogier, 21).&lt;/p&gt;
&lt;p&gt;De naam van Tels is onlosmakelijk verbonden met de 
    &lt;em&gt;Nieuwe Rotterdamsche Courant&lt;/em&gt;

    , die hij samen met de uitgever Nijgh heeft gemaakt tot de
    meest gezaghebbende krant van Nederland. Kan Nijgh worden
    beschouwd als de organisator van het nieuwsblad dat alle
    concurrenten in snelle berichtgeving de baas was, Tels was de
    schepper van het politieke orgaan dat vanaf 1844 steeds de
    liberale beginselen heeft verdedigd, zowel in Rotterdam als
    daarbuiten.&lt;/p&gt;
&lt;p&gt;
  &lt;a href='pgedeelte'&gt;P: &lt;/a&gt;Behalve de in de tekst genoemde dissertaties: 
    &lt;em&gt;Een woord aan den heer E.L. Jacobson, ter wederlegging van
    zijn Antwoord op de bedenkingen enz.&lt;/em&gt;

    (Rotterdam, 1848); 
    &lt;em&gt;Redevoering, uitgesproken in de jaarlijksche algemeene
    vergadering der Rotterdamsche afdeeling van de Maatschappij tot
    Nut der Israeliten in Nederland 21 July 1850 en 25 Juny
    1851&lt;/em&gt;

    (2 dln.; Rotterdam, 1850-1851); 
    &lt;em&gt;De hoofdartikelen der Nieuwe Rotterdamsche Courant&lt;/em&gt;

    [1844-1870](6 dln.; S.l., 1862-1871).&lt;/p&gt;
&lt;p&gt;
  &lt;a href='lgedeelte'&gt;L: &lt;/a&gt;Behalve herdenkingsartikelen o.a. in 
  &lt;em&gt;Nieuwe Rotterdamsche Courant&lt;/em&gt;

  , 2-11-1885 en 1-1-1894, en in 
  &lt;em&gt;Weekblad van het recht&lt;/em&gt;

  , 5-11-1885: E.L. Jacobson, 
  &lt;em&gt;Antwoord op de bedenkingen van den heer mr. H.H. Tels over de
  wijze van verkoopen der Nederlandsche Handel-Maatschappij&lt;/em&gt;

  (Rotterdam, 1848); idem, 
  &lt;em&gt;Laatste woord aan den heer H.H. Tels over de plaats gehad
  hebbende veilingen der Nederlandsche Handel-Maatschappij&lt;/em&gt;

  (Rotterdam, 1848); 
  &lt;em&gt;Open brief aan mr. H.H. Tels door eenige kiesgeregtigden van
  Eendragt maakt Magt&lt;/em&gt;

  (Rotterdam, 1853); E. van Raalte, 'Brieven van mr. J.R. Thorbecke
  aan mr. H.H. Tels', in 
  &lt;em&gt;Themis&lt;/em&gt;

  93 (1932) 421-435; Maarten Schneider, 'Uit de 100-jarige
  geschiedenis van de ''Nieuwe Rotterdamsche Courant''', in 
  &lt;em&gt;Historia. Maandschrift voor geschiedenis en
  kunstgeschiedenis&lt;/em&gt;

  9 (1943) 249-253; W.H.R. van Manen, 'Toen de Nieuwe Rotterdamsche
  Courant werd opgericht', in 
  &lt;em&gt;Rotterdamsch Jaarboekje 1944&lt;/em&gt;

  (Rotterdam, 1944) 32-33; L.J. Rogier, 
  &lt;em&gt;Rotterdam in het derde kwart van de negentiende eeuw&lt;/em&gt;

  (Rotterdam, 1953) passim; Joan Hemels, 
  &lt;em&gt;Op de bres voor de pers. De strijd voor de klassieke
  persvrijheid&lt;/em&gt;

  (Assen, 1969) 275-278; [F. den Houter, A. Stempels e.a.,] 
  &lt;em&gt;Kijk in een jarige krant. NRC 125&lt;/em&gt;

  ([Rotterdam] 1969); D. Hausdorff, 
  &lt;em&gt;Jizkor. Platenatlas van drie en een halve eeuw geschiedenis
  van de joodse gemeente in Rotterdam van 1610 tot -A 1960&lt;/em&gt;

  (Baarn, 1978) 131-132; Bram Oosterwijk, 
  &lt;em&gt;Vlucht na victorie. Lodewijk Pincoffs (1827-1911)&lt;/em&gt;

  (Rotterdam, 1979) passim.&lt;/p&gt;
&lt;p&gt;J.H. von Santen&lt;/p&gt; 
&lt;dtml-var bwn_footer&gt;</text>
  </biography>
</biodes>

