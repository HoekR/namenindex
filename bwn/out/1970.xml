<biodes version="1.0">
  <fileDesc>
    <title>Waijenburg, Alexander van (1903-1980)</title>
    <ref target="http://resources.huygens.knaw.nl/bwn1880-2000/lemmata/bwn2/waijenburg"/>
    <publisher>
      <name>Biografisch Woordenboek van Nederland:1880-2000</name>
      <ref target="http://resources.huygens.knaw.nl/bwn1880-2000"/>
    </publisher>
  </fileDesc>
  <person>
    <idno type="id">waijenburg</idno>
    <persName><name type="geslachtsnaam">Waijenburg</name>, Alexander van</persName>
    <sex value="1"/>
    <event type="birth" when="1903"/>
    <event type="death" when="1980"/>
    <state type="occupation">omroepmedewerker</state>
  </person>
  <biography>
    <text>&lt;dtml-var bwn_header&gt;
 &lt;p class='genealogie'&gt;
  &lt;strong&gt;Waijenburg, Alexander van&lt;/strong&gt;

(bekend onder de naam &lt;b&gt;Alex van Wayenburg&lt;/b&gt;), verzorger van radioprogramma's (Nijmegen 25-6-1903 - Baarn 3-3-1980).

Zoon van Walter Cornelis Maria van Waijenburg, notaris, en Johanna
Maria Elisabeth van Sonsbeeck. Gehuwd op 20-7-1935 met Elisabeth
Johanna Josephina Gerardine Janssen van Son. Uit dit huwelijk werd 1
zoon geboren.



&lt;/p&gt;
&lt;p&gt;Van Wayenburg werd, na een HBS-opleiding aan het Canisiuscollege in
Nijmegen en een afgebroken studie voor het notariaat, journalist. Hij
was achtereenvolgens werkzaam op de redactie van het 
&lt;em&gt;Overijselsch Dagblad&lt;/em&gt;

en van 
&lt;em&gt;De Tijd.&lt;/em&gt;

Van 1926 af vertoefde hij in Frankrijk en in Engeland. Na zijn
terugkeer in Nederland in 1930 trad hij in dienst van de Katholieke
Radio Omroep (KRO) als omroeper. In 1933 keerde hij terug in de
journalistiek als kunstredacteur bij het Haagse RK dagblad 
&lt;em&gt;De Resi-dentiebode.&lt;/em&gt;

Twee jaar later, in 1935, hernam hij zijn functie bij de KRO. Zijn
optreden voor de microfoon bezorgde hem een grote populariteit bij de
luisteraars. In het oorlogsjaar 1941 moest Van Wayenburg na de
liquidatie van de omroeporganisaties door de Duitse bezetter gedwongen
dienst nemen bij de nationaal-socialistische 'Rijksradio De
Nederlandsche Omroep'. Na een ongeval in het voorjaar van 1942 liet
hij zich volledig arbeidsongeschikt verklaren, waardoor hij zich aan
het omroepwerk kon onttrekken.&lt;/p&gt;
&lt;p&gt;Na de bevrijding in 1945 keerde Van Wayenburg terug in de ether als
medewerker van de omroep 'Herrijzend Nederland'. Daar begon hij
op 3 september met zijn programma 
&lt;em&gt;Radioziekenbezoek De Zonnebloem,&lt;/em&gt;

dat hij in 1946 meenam naar de toen teruggekeerde KRO, waar hij weer in
dienst kwam. Van het begin af werd het programma gedragen door Van
Wayenburgs overtuiging dat de zieken samen met de gezonden de
gemeenschap vormen. Zieken en gezonden moeten ervan overtuigd worden
dat zij veel voor elkaar kunnen doen. Hij sprak in zijn uitzendingen
ook nooit over 'zieken', maar altijd over 'vrienden';
zijn devies was: 'Houdt de zonzij!' Uit ervaring wist hij wat
ziek-zijn betekende, want hij leed aan kwalen die hem meermalen in het
ziekenhuis en op de operatietafel deden belanden.&lt;/p&gt;
&lt;p&gt;De Zonnebloemprogramma's genoten spoedig zo'n grote
bekendheid en gaven de luisteraars zoveel vertrouwen dat Van Wayenburg
allerlei verzoeken om hulp bereikten. Omdat dit niet te combineren
bleek met zijn radiowerk ontstond, mede op instigatie van Van
Wayenburg, een 'werkcentrum' als voorbereiding tot de
oprichting in 1949 van de 'Stichting De Zonnebloem', die als
zelfstandige organisatie, zij het in nauwe samenwerking met het
radioprogramma, concreet gestalte gaf aan Van Wayenburgs idee&amp;euml;n.
In 1962 zou deze stichting in de 'Katholieke Nationale Vereniging
tot bevordering van het welzijn der zieken van alle gezindten'
worden omgezet. In 1949 had Van Wayenburg ook de aanzet tot de
stichting van een maandschrift 
&lt;em&gt;Zonzij&lt;/em&gt;

gegeven, waarvan hij het eerste jaar redacteur bleef.&lt;/p&gt;
&lt;p&gt;De jaren na deze initiatieven in 1949 wijdde Van Wayenburg
uitsluitend aan het omroepwerk. Hij heeft in 22 jaren, tot aan zijn
pensionering, ruim 5000 Zonnebloemprogramma's verzorgd. Daarin gaf
hij aandacht aan vele zaken op het gebied van de actualiteit, kunst en
cultuur. Menig jong talent dat later nationale bekendheid verkreeg is
door hem ontdekt en mocht in zijn programma debuteren, zoals Jules de
Corte, Corry Brokken en vele anderen. In zijn radiopraatjes toonde Van
Wayenburg zich niet enkel een geestig en onderhoudend causeur, maar ook
een man met een rijk geestelijk leven, dat de voedingsbodem was voor
zijn vele activiteiten. Hij was sterk emotioneel en rusteloos, echt
bezeten door zijn werk, een perfectionist die precies wist wat hij
wilde en zich daarbij niet graag door anderen gehinderd zag. Daardoor
gold hij bij zijn medewerkers als een voortreffelijk, maar soms
moeilijk en lastig collega.&lt;/p&gt;
&lt;p&gt;Zijn uitzendingen hadden een grote luisterdichtheid. Dit bleek
vooral bij nationale acties, zoals de Sint-Nicolaaspakjesactie 'Zon
in de schoorsteen' en de 'Harten Vijf-actie ten bate van het
vakantiewerk van de vereniging De Zonnebloem, evenementen die een
traditie geworden zijn.&lt;/p&gt;
&lt;p&gt;Van Wayenburgs persoon en werk kregen in dag-en weekbladen van
allerlei kleur veel waarderende publiciteit, vooral bij gelegendheden
als zijn 50ste verjaardag in 1953, zijn zilveren omroepjubileum in 1955
en zijn pensionering in 1968. Daarnaast bleek ook erkenning uit de
verlening van enige binnenlandse en buitenlandse onderscheidingen. Na
zijn pensionering bij de KRO was hij tot 1977 lid van het hoofdbestuur
van de vereniging De Zonnebloem en tot zijn overlijden in 1980 erelid
van deze organisatie.&lt;/p&gt;
&lt;p&gt;
  &lt;a href='agedeelte'&gt;A: &lt;/a&gt;Archief KRO; Archief Katholieke Nationale Vereniging 'De
Zonnebloem' in hoofdkantoor Breda.&lt;/p&gt;
&lt;p&gt;
  &lt;a href='pgedeelte'&gt;P: &lt;/a&gt;Artikelen in 
&lt;em&gt;Zonzij.&lt;/em&gt;

Orgaan van het werkcentrum 'De Zonnebloem' in de periode van
1948 tot 1949.&lt;/p&gt;
&lt;p&gt;
  &lt;a href='lgedeelte'&gt;L: &lt;/a&gt;F. de Clercq, 'Moderne caritas per microfoon en
vliegtuig' in 
&lt;em&gt;De Linie,&lt;/em&gt;

26-12-1953; T. Rammelt, 'Alex v. Wayenburg in het zilver', in 
&lt;em&gt;Katholieke Radio- en Televisiegids&lt;/em&gt;

28 (1955) 46 (13 november) 4; R. Kalkhoven, 'Alex, adieu! (en
bedankt!) in 
&lt;em&gt;De Katholieke Illustratie&lt;/em&gt;

102 (1968) 26 (29 juni) 36-37; necrologie&amp;euml;n in 
&lt;em&gt;De Zonnebloem&lt;/em&gt;

11 (1980) 2 (april) 26 en 
&lt;em&gt;Studio. TV/radioprogrammablad KRO,&lt;/em&gt;

15-3-1980.&lt;/p&gt;
&lt;p&gt;H.W.A. Joosten&lt;/p&gt; 
&lt;dtml-var bwn_footer&gt;</text>
  </biography>
</biodes>

