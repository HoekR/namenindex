<biodes version="1.0">
  <fileDesc>
    <title>Bas, Fran&#195;&#167;ois de (1840-1931)</title>
    <ref target="http://resources.huygens.knaw.nl/bwn1880-2000/lemmata/bwn3/bas"/>
    <publisher>
      <name>Biografisch Woordenboek van Nederland:1880-2000</name>
      <ref target="http://resources.huygens.knaw.nl/bwn1880-2000"/>
    </publisher>
  </fileDesc>
  <person>
    <idno type="id">bas</idno>
    <persName><name type="geslachtsnaam">Bas</name>, Fran&amp;ccedil;ois de</persName>
    <sex value="1"/>
    <event type="birth" when="1840"/>
    <event type="death" when="1931"/>
    <state type="occupation">legerofficier</state>
    <state type="occupation">historicus</state>
  </person>
  <biography>
    <graphic url="http://resources.huygens.knaw.nl/bwn1880-2000/lemmata/bwn3/images/images/BAS.jpg"/>
    <text>&lt;dtml-var bwn_header&gt;
 &lt;p class='genealogie'&gt;
  &lt;strong&gt;Bas, Fran&amp;ccedil;ois de&lt;/strong&gt;, krijgshistoricus ('s-Graven-hage 10-9-1840 - 's-Gravenhage 22-2-1931).

  Zoon van Willem Jacobus de Bas, heer van Barwoutswaarder en
  Bekenes, adjunct-commies der 1e klasse bij de provinciale griffie
  van Zuid-Holland, en Johanna Maria K&amp;ouml;hler. Gehuwd op
  26-8-1863 met Maria Cornelia Wilhelmina Vinkhuyzen. Behalve 1
  zoon en 2 dochters die jong overleden, werden uit dit huwelijk 3
  zoons en 2 dochters geboren. 
  

  &lt;img src=&amp;quot;images/BAS.jpg&amp;quot; align=&amp;quot;right&amp;quot; BORDER=&amp;quot;0&amp;quot; alt=&amp;quot;afbeelding van Bas, Fran&amp;ccedil;ois de&amp;quot; class=&amp;quot;bwnimg&amp;quot;&gt;

  
  &lt;/p&gt;
&lt;p&gt;Nog geen zestien jaar oud deed De Bas op 4 september 1856
    zijn intrede als cadet der cavalerie op de Koninklijke Akademie
    voor de Zee- en Landmagt te Breda. Zijn vooropleiding had De
    Bas in zijn woonplaats Den Haag op de kostschool van Guillaume
    Alexander Burnier genoten. De benoeming tot 2e luitenant op 1
    juli 1860 bij het 3e Regiment Dragonders sloot zijn opleiding
    bij de Koninklijke Militaire Academie af. Bijna vier jaar
    later, op 17 juli 1864, werd hij voorbevorderd tot 1e luitenant
    bij de Generale Staf. In het voorjaar van 1868 was hij
    &amp;eacute;&amp;eacute;n van de vier leerlingen die werden toegelaten tot
    de toen in het leven geroepen 'school tot voorlopige opleiding
    van stafofficieren', de voorloper van de sedert 1 november 1875
    geheten 'krijgsschool voor officieren' te Breda.&lt;/p&gt;
&lt;p&gt;De Bas volgde tot 1872 gedurende de wintermaanden en het
    voorjaar de lessen aan de school, terwijl hij in de
    zomermaanden werd gedetacheerd bij verschillende
    legeronderdelen, tijdens de mobilisatie van 1870 bijvoorbeeld
    bij het Mobiele Leger. Daar was hij adjudant van
    luitenant-generaal W.J. Knoop (1811-1894), bekend publicist op
    krijgshistorisch gebied, die als lid van de Koninklijke
    Akademie van Wetenschappen te Amsterdam in 1858 had voorgesteld
    de belangrijkste bronnen en bouwstoffen der Nederlandse
    krijgsgeschiedenis voor publikatie te ontsluiten. De
    vooraanstaande historicus prof. J. Bosscha en de
    rijksarchivaris R.C. Bakhuizen van den Brink onderzochten op
    verzoek van de Akademie Knoops voorstel, brachten een gunstig
    advies uit en bepleitten de oprichting van een historische
    afdeling bij het departement van Oorlog. Het zou De Bas zijn
    die aan Knoops voorstel in de jaren negentig metterdaad
    gestalte zou geven.&lt;/p&gt;
&lt;p&gt;Twee van de vier officieren die in 1868 de cursus waren
    begonnen slaagden in 1872 voor het eindexamen, onder wie De
    Bas, die als eerste was ge&amp;euml;indigd en die dat zelfde jaar
    nog bij keuze werd bevorderd tot ritmeester bij het 2e Regiment
    Huzaren te Venlo. Een jaar later was hij weer, als kapitein,
    terug bij de Generale Staf. Daarna verliep zijn carri&amp;egrave;re
    gelijkmatig. Van 1878 tot 1885 was hij leraar aan de
    krijgsschool in Den Haag. Na zijn bevordering tot majoor in
    1885 werd hij in september 1887 opnieuw geplaatst bij het 2e
    Regiment Huzaren. Behalve zijn spoedig daarop volgende
    bevordering tot luitenant-kolonel, zou hij van deze plaatsing,
    die het einde zou inluiden van zijn actieve militaire
    carri&amp;egrave;re, weinig plezier beleven. In 1889 werd zijn
    loopbaan geknakt door een gedwongen huwelijk van zijn oudste
    dochter, die vier maanden na de trouwdatum een kind ter wereld
    zou brengen uit haar echtverbintenis met een 2e luitenant, die
    weliswaar inmiddels was overgegaan naar het Oost-Indische
    Leger, maar oorspronkelijk had gediend in het regiment van De
    Bas. In een samenleving die wat betreft de omgang der seksen
    volstrekt andere normen hanteerde dan die welke thans
    gebruikelijk zijn, zeker in het milieu waarin De Bas verkeerde,
    gold het voorgevallene als iets ongehoords en voor De Bas als
    een ramp, een woord dat hij met betrekking tot deze kwestie
    zelf meermalen gebruikte. Een zestal jaren later zou hij zich
    trouwens in een brief aan een bevriende generaal nog bitter
    uitlaten over de hem destijds 'in den dienst te beurt gevallen
    bejegening'.&lt;/p&gt;
&lt;p&gt;De voor hem blijkbaar onhoudbaar geworden positie bij het 2e
    Regiment leidde tot een min of meer impulsief ingediend verzoek
    om op non-activiteit te worden gesteld, die hem, ingaande 20
    augustus 1890, werd verleend. Vanuit deze situatie schiep hij
    zich een nieuwe carri&amp;egrave;re, die langer zou duren dan zijn in
    militaire dienst doorgebrachte tijd. Nog als majoor was van hem
    in 1887 het eerste deel verschenen van een historische studie,
    getiteld 
    &lt;em&gt;Prins Frederik der Nederlanden en zijn tijd&lt;/em&gt;

    (Schiedam, 1887-1913), die in totaal vier delen zou omvatten.
    Met dit boek presenteerde De Bas zich als militair historicus,
    en na zijn non-activiteitsverlening in 1890 ging hij zich
    uitsluitend op de beoefening van de krijgsgeschiedenis
    toeleggen. In oktober van dat jaar bood hij de minister van
    Oorlog, luitenant-generaal J.W. Bergansius, een memorandum aan
    waarin ook hij pleitte voor de oprichting van een afdeling
    krijgsgeschiedenis bij de Generale Staf. De historische
    ge&amp;iuml;nteresseerde bewindsman honoreerde dit verzoek niet
    volledig, maar bewerkstelligde wel dat De Bas werd belast met
    nasporing en studie van de Nederlandse krijgsgeschiedenis tegen
    een toelage van 1.000,- per jaar. Dit betekende dat hij, z'n
    credo 'ad fontes' volgend, zich vooral bezig zou houden met het
    opsporen van bronnen die van belang zouden kunnen zijn voor de
    vastlegging in geschrifte van de Nederlandse
    krijgsgeschiedenis.&lt;/p&gt;
&lt;p&gt;In 1895 werd De Bas op zijn verzoek op pensioen gesteld,
    waarbij hem de rang van kolonel werd verleend. Zijn
    werkzaamheden als speurder naar krijgshistorische bronnen zette
    hij onverminderd voort, blijkbaar tot tevredenheid van zijn
    opdrachtgever, want in 1897 ontving hij de titel van directeur
    van het Krijgsgeschiedkundig Archief van de Generale Staf. Met
    instemming van de Chef van de Generale Staf had De Bas, naast
    de uitoefening van zijn historische activiteiten, sinds 1892
    een tijdelijke aanstelling verkregen bij het Koninklijk
    Huisarchief. In die hoedanigheid slaagde hij er in 1900 in, na
    opdracht van koningin Emma, van groothertog Adolf van
    Luxemburg, als oudste mannelijk afstammeling van het Huis
    Nassau, de toestemming te verkrijgen dat nakomelingen uit het
    huwelijk van koningin Wilhelmina met prins Hendrik van
    Mecklenburg de titel van 'Nassau' zouden mogen blijven voeren.
    De werkzaamheden op het Koninklijk Huisarchief verhinderden
    overigens niet dat De Bas sinds 1896 jaarlijks een verslag
    publiceerde over zijn krijgsgeschiedkundige nasporingen. Een
    overzicht van dit speurwerk naar bronnen publiceerde hij in het
    door hem samengestelde 
    &lt;em&gt;Repertorium voor de Nederlandsche Krijgsgeschiedenis&lt;/em&gt;

    ('s-Gravenhage, 1905). Met de Belgische kolonel van de Generale
    Staf graaf J. De T'Serclaes de Wommersom schreef hij een
    driedelig werk, getiteld 
    &lt;em&gt;La Campagne de 1815 aux Pays-Bas&lt;/em&gt;

    (Brussel, 1908-1909) waarin werd getracht het optreden van de
    Nederlandse troepen bij Quatre-Bras en Waterloo in een ander en
    beter licht te stellen dan tot dusver in buitenlandse
    geschriften gebruikelijk was. Het boek deed hem op voorspraak
    van de Chef van de Generale Staf als gepensioneerd
    luitenant-kolonel nog een rang hoger stijgen, waardoor hij zich
    generaal-majoor mocht noemen. In die jaren vond ook enige
    uitbreiding plaats van het personeel van het
    Krijgsgeschiedkundig Archief. Belangrijk was de plaatsing in
    1908 op eigen verzoek daar van de luitenant-kolonel b.d. F.J.G.
    ten Raa, die als individueel opererend krijgshistoricus reeds
    van zich had doen spreken.&lt;/p&gt;
&lt;p&gt;Ten Raa had belangrijke gegevens meegebracht voor het
    schrijven van een geschiedenis van 'Het Staatsche Leger',
    waarvoor hij reeds uitgebreid onderzoek had verricht op het
    Algemeen Rijksarchief. Het eerste geheel door Ten Raa
    geschreven deel, verscheen in 1911. Op het titelblad werd als
    medeauteur echter ook F. de Bas genoemd, die zijn positie van
    directeur van het Krijgsgeschiedkundig Archief had gebruikt om
    de aan hem ondergeschikte Ten Raa in deze voor een voldongen
    feit te stellen, in de geleerde wereld overigens geen onbekend
    verschijnsel. Postuum kreeg Ten Raa de eer die hem toekwam,
    doordat de delen 6 en 7 van 
    &lt;em&gt;Het Staatsche Leger 1568-1795,&lt;/em&gt;

    na zijn overlijden in 1926, exclusief onder zijn naam werden
    gepubliceerd, deel 6 in 1940 en deel 7 in 1950. De Bas, die met
    vele binnen- en buitenlandse onderscheidingen werd begiftigd,
    is tot op hoge leeftijd als directeur verbonden geweest aan het
    Krijgsgeschiedkundig Archief, sinds 1913 als luitenant-kolonel
    b.d. met de rang van luitenant-generaal. Hij verliet het
    Archief in 1927 om gezondheidsredenen op bijna 87-jarige
    leeftijd. Voor dit Krijgsarchief is hij vooral de speurder
    geweest naar bronnen van belang voor de militaire historie,
    waardoor deze instelling in de loop der jaren over een schat
    aan documentatiemateriaal kon beschikken, die echter geheel
    verloren is gegaan als gevolg van het geallieerde bombardement
    op het Haagse Bezuidenhout op 3 maart 1945.&lt;/p&gt;
&lt;p&gt;Hoewel De Bas 'navorsching der waarheid' in zijn vaandel had
    staan, erkende hij ook dat 'geschiedenis schrijven altijd
    subjectief is'. Dit kleurde dan ook zijn opvattingen, die
    vooral werden be&amp;iuml;nvloed door zijn onvoorwaardelijke
    aanhankelijkheid aan het Huis van Oranje, waardoor zijn
    geschriften thuishoren in de orangistische traditie der
    Nederlandse geschiedschrijving. De blijvende verdienste van De
    Bas is geweest dat hij erin is geslaagd de aanbevelingen van
    Bosscha en Bakhuizen van den Brink uit 1858 in realiteit om te
    zetten en uit het niets een instituut te laten verrijzen dat
    zich specifiek bezighield en nog bezighoudt met de bestudering
    en beschrijving van het Nederlandse militaire verleden.&lt;/p&gt;
&lt;p&gt;
  &lt;a href='agedeelte'&gt;A: &lt;/a&gt;Collectie - F. de Bas berust bij Sectie Militaire
  Geschiedenis van de Landmachtstaf te 's-Gravenhage.&lt;/p&gt;
&lt;p&gt;
  &lt;a href='pgedeelte'&gt;P: &lt;/a&gt;Zie voor bibliografie bovengenoemde collectie.&lt;/p&gt;
&lt;p&gt;
  &lt;a href='lgedeelte'&gt;L: &lt;/a&gt;J. van Roon, 'Generaal F. de Bas en de N.-Indische
  kartografie', in 
  &lt;em&gt;De Indische Gids&lt;/em&gt;

  49 (1927) II, 593-595; Derks, in 
  &lt;em&gt;Eigen Haard&lt;/em&gt;

  57 (1931) 222-223; W. baron Snouckaert van Schauburg, in 
  &lt;em&gt;Die Haghe. Jaarboek 1931,&lt;/em&gt;

  6-13; W.E. van Dam van Isselt, in 
  &lt;em&gt;De Militaire Spectator&lt;/em&gt;

  100 (1931) 121-123.&lt;/p&gt;

&lt;p&gt;
&lt;a href=&amp;quot;igedeelte&amp;quot;&gt;I: &lt;/a&gt; &lt;em&gt;Die Haghe. Jaarboek 1931,&lt;/em&gt; afbeelding tegenover pagina 6.&lt;/p&gt;




&lt;p&gt;H.L. Zwitzer&lt;/p&gt; 
&lt;dtml-var bwn_footer&gt;</text>
  </biography>
</biodes>

