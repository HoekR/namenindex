<biodes version="1.0">
  <fileDesc>
    <title>Acket, Paul (1922-1992)</title>
    <ref target="http://resources.huygens.knaw.nl/bwn1880-2000/lemmata/bwn5/acket"/>
    <publisher>
      <name>Biografisch Woordenboek van Nederland:1880-2000</name>
      <ref target="http://resources.huygens.knaw.nl/bwn1880-2000"/>
    </publisher>
  </fileDesc>
  <person>
    <idno type="id">acket</idno>
    <persName><name type="geslachtsnaam">Acket</name>, Paul</persName>
    <sex value="1"/>
    <event type="birth" when="1922"/>
    <event type="death" when="1992"/>
    <state type="occupation">cultureel ondernemer</state>
  </person>
  <biography>
    <graphic url="http://resources.huygens.knaw.nl/bwn1880-2000/lemmata/bwn5/images/images/acket.jpg"/>
    <text>&lt;dtml-var bwn_header&gt;
 &lt;p class='genealogie'&gt;
  &lt;strong&gt;Acket, Paul&lt;/strong&gt;, muziekimpresario (Semarang (Java, Nederlands-Indi&amp;euml;) 15-11-1922 - Scheveningen 5-10-1992). Zoon van Bernard Willem Paul Acket, administrateur in
  Nederlands-Indi&amp;euml;, later wethouder, en Johanna Annetta Schut.
  Gehuwd op 21-12-1956 met Geertruida Catharina Liduina Nieuwmans
  (geb. 1933). Uit dit huwelijk werden 2 dochters geboren.
  

  
  &lt;/p&gt;
&lt;p&gt;
  &lt;img class='bwnimg' BORDER='0' align='right' src='images/acket.jpg' alt='afbeelding van Acket, Paul'&gt;Paul Acket groeide op in Hilversum, waar zijn moeder zich in
    1926, na remigratie uit Nederlands-Indi&amp;euml;, met haar drie
    kinderen vestigde; de vader bleef op Java op een suikerplantage
    werken. Al tijdens zijn jaren op de HBS-B van het Christelijk
    Lyceum vulde Acket - samen met schoolvriend Ger Lugtenburg -
    een handgeschreven blaadje over het wel en wee van
    omroepartiesten uit zijn woonplaats. In zijn eindexamenjaar
    1940 organiseerde Acket jazzy concerten met van de radio
    bekende musici, waarvoor hij, met een bakfiets door Hilversum
    rondrijdend, reclame maakte. Zelf bespeelde Acket geen
    instrument.&lt;/p&gt;
&lt;p&gt;Tijdens de Duitse bezetting trok Acket zich aanvankelijk
    niets aan van het verbod op jazzmuziek en bleef hij concerten
    organiseren, vooral in het plaatselijke Theater 'Gooiland'. De
    Ortskommandant liet hem - naar verluidt - echter met een
    berisping gaan toen hij zag met een onschuldig ogende jongen
    van doen te hebben. Halverwege de bezetting werd Acket in het
    kader van de Arbeitseinsatz opgeroepen. Hij gaf weliswaar aan
    deze oproep gehoor, maar in Zuid-Duitsland probeerde hij naar
    Zwitserland te vluchten. Hij werd opgepakt en eerst
    tewerkgesteld bij het Stadttheater in Konstanz en in het
    laatste halfjaar van de oorlog in een wapenfabriek.&lt;/p&gt;
&lt;p&gt;Na de bevrijding woonde Acket ruim een half jaar in Parijs,
    waar het jazzleven opbloeide. Terug in Hilversum kreeg hij een
    baan bij de Amsterdamsche Bank. Het werk lag hem niet, zodat
    hij in 1947 solliciteerde naar een functie op de
    advertentieafdeling van het Haagse dagblad 
    &lt;em&gt;Het Vaderland&lt;/em&gt;

    . Hier kreeg Acket al snel de kans recensies over jazzmuziek te
    schrijven. Tevens werd hij medewerker van 
    &lt;em&gt;Tuney Tunes&lt;/em&gt;

    , een blad met voornamelijk muziekteksten, dat eind 1942 in
    Eindhoven ondergronds was begonnen en na de bevrijding
    landelijk werd verspreid. Medio 1949 werd Acket de eerste vaste
    redacteur van 
    &lt;em&gt;Tuney Tunes&lt;/em&gt;

    , waarbij hij bedong daarnaast ook een jazzblad te mogen maken.
    Dat werd 
    &lt;em&gt;Rhythme&lt;/em&gt;

    , waarvan het eerste nummer verscheen op 15 oktober 1949.&lt;/p&gt;
&lt;p&gt;Begin 1951 diende Acket zijn ontslag in als redacteur van de
    twee bladen en werd hij impresario. Als basis voor deze nieuwe
    werkzaamheden dienden zijn contacten met de jonge Dutch Swing
    College Band, waarvoor hij al eerder enkele concerten had
    georganiseerd. Het impresariaat was bescheiden van omvang en
    hield kantoor in het souterrain van het ouderlijk huis in Den
    Haag. Maar Acket bleek een ondernemend en vindingrijk man. Hij
    trok buitenlanders aan - zoals de Britse zangeres Beryl Bryden
    - om samen met de Dutch Swing College Band op te treden, en al
    in maart 1952 haalde hij de Amerikaanse trompettist en pionier
    van de bobstijl, Dizzy Gillespie, naar Nederland.&lt;/p&gt;
&lt;p&gt;Tegelijkertijd bleef Acket actief in de muziekjournalistiek.
    Zo was hij van 1952 tot 1954 redacteur van het aan klassieke
    muziek gewijde maandblad 
    &lt;em&gt;Luister&lt;/em&gt;

    , dat zijn kolommen ook openstelde voor goede lichte muziek.
    Eind 1954 verscheen het eerste nummer van het door Acket
    uitgegeven en grotendeels zelf volgeschreven maandblad 
    &lt;em&gt;Muziek Expres&lt;/em&gt;

    . Aanvankelijk was dit een dun blaadje op niet veel meer dan
    krantenpapier met informatie over lichte muziek en nieuwtjes
    over het priv&amp;eacute;-leven van artiesten. Na een moeizame start
    kwam de doorbraak toen het tijdschrift zich ging richten op
    muziek die jongeren aansprak; voor het eerst was er een blad
    dat speciaal voor hen werd geschreven. De oplage
    vertienvoudigde en steeg verder nadat het blad in 1960 op de
    smaak van lezer en luisteraar afgestemde kant-en-klare
    programma's ging leveren aan het illegale radiozendstation
    'Veronica' onder de naam 
    &lt;em&gt;Teenager Muziek Expres&lt;/em&gt;

    .&lt;/p&gt;
&lt;p&gt;Toen in het begin van de jaren zestig door de populariteit
    van de popmuziek de belangstelling voor jazz terugliep, haalde
    Ackets impresariaat jonge popzangers en -groepen naar Nederland
    als Cliff Richard, Paul Anka, The Shadows en The Kinks. Later
    volgden internationaal beroemde sterren en groepen als Frank
    Zappa, Ike en Tina Turner, Michael Jackson, David Bowie, Jimi
    Hendrix en Pink Floyd. De enorme in zwart-wit gedrukte affiches
    voor de concerten werden een begrip.&lt;/p&gt;
&lt;p&gt;Een dieptepunt was het concert in augustus 1964 in het
    Scheveningse Kurhaus van de nieuwe Britse groep The Rolling
    Stones. Hun optreden ging gepaard met ernstige
    ordeverstoringen: zitplaatsen werden vernield, gordijnen kapot
    gescheurd, kroonluchters naar beneden gehaald. Door
    politie-ingrijpen kwam er voortijdig een einde aan het concert.
    De door Acket bij die gelegenheid geslaakte kreet 'Van z'n
    leven niet meer!' zou een gevleugelde uitspraak worden. Acket
    was echter zakenman genoeg om dit voornemen niet in de praktijk
    te brengen. Wel nam hij zo zijn maatregelen. Bij het tweede
    optreden van de popgroep, vijf jaar later, huurde hij een
    karateschool af om de orde te bewaren. Het gevolg was echter
    dat de bandleden na afloop klaagden over de passiviteit van het
    publiek.&lt;/p&gt;
&lt;p&gt;Intussen groeide Ackets bedrijf. Hij ontplooide grote
    initiatieven. Als impresario had hij aan het einde van de jaren
    zestig negentig procent van alle Nederlandse popgroepen onder
    contract. In 1965 nam hij het blad 
    &lt;em&gt;Tuney Tunes&lt;/em&gt;

    over, dat hij korte tijd later herdoopte in 
    &lt;em&gt;Popfoto&lt;/em&gt;

    . Het was opnieuw een geslaagd project, zulks in tegenstelling
    tot 
    &lt;em&gt;Tiq&lt;/em&gt;

    , een maandblad over 'mode, sex, beat&amp;amp;politiek', zoals het
    eerste nummer in november 1966 aankondigde. Het blad bereikte
    een redelijke oplage, maar de stijl en inhoud stootte
    adverteerders af, en distributeurs weigerden verspreiding.
    Daarom werd 
    &lt;em&gt;Tiq&lt;/em&gt;

    in 1968 opgeheven.&lt;/p&gt;
&lt;p&gt;De winsten van de popbladen benutte Acket om risico's te
    nemen met jazzconcerten, zijn grote liefde. Hij was degene die
    Amerikaanse beroemdheden naar Nederland haalde, onder wie Ella
    Fitzgerald (1952 en later), Billie Holiday (1954), Miles Davis
    (1956), Dave Brubeck (1959), het Modern Jazz Quartet (1961),
    Count Basie (1962), Duke Ellington (1967) en Thelonious Monk
    (1971). Daarnaast organiseerde hij evenementen als het
    driedaagse Newport Jazz Festival in Rotterdam (oktober 1966) en
    Jazz at the Philharmonic in Den Haag en Amsterdam (november
    1966). Een jarenlange competitie met zijn collega-impresario
    Lou van Rees zorgde ervoor dat de belangrijkste jazzmusici ter
    wereld in Nederland optraden.&lt;/p&gt;
&lt;p&gt;Ackets muziekbladenimperium breidde zich intussen verder
    uit. Zo nam hij in 1969 het blad 
    &lt;em&gt;Teenbeat&lt;/em&gt;

    over, dat hij samenvoegde met 
    &lt;em&gt;Popfoto&lt;/em&gt;

    . Vooral 
    &lt;em&gt;Muziek Expres&lt;/em&gt;

    , met oplagen van een kwart miljoen, was een goudmijn. Dit trok
    de aandacht van Verenigde Nederlandse Uitgeversbedrijven, die
    per 1 januari 1974 de door Acket uitgegeven bladen overnamen
    tegen een miljoenenbedrag, dat het hem mogelijk maakte de rest
    van zijn leven niet meer te hoeven werken.&lt;/p&gt;
&lt;p&gt;Maar rentenieren lag niet in Ackets aard. Hij bleef grote
    concerten organiseren, mede dankzij zijn nieuw verworven
    kapitaal. Zo kwam het in juli 1976 tot het eerste North Sea
    Jazz Festival in zes zalen van het Haagse Congresgebouw, een
    enorm waagstuk. Het motto luidde: '30 uur jazz, 300
    jazzmusici'. Er kwamen 9.000 mensen op af. Het Northsea Jazz
    Festival werd een traditie. De grote verscheidenheid aan
    stijlen - van klassieke jazz en dixieland tot funk en bebop -
    maakte het festival uniek in zijn soort. Om de programmering op
    peil te houden reisde het echtpaar Acket een groot deel van het
    jaar alle belangrijke festivals af. 'North Sea', zoals de
    roepnaam werd, groeide uit tot het internationaal grootste
    binnenfestival. In 1990 riep het toonaangevende Amerikaanse
    blad 
    &lt;em&gt;Jazz Times&lt;/em&gt;

    het uit tot het beste ter wereld.&lt;/p&gt;
&lt;p&gt;Het North Sea Jazz Festival is Ackets levenswerk geworden.
    Uit alle landen kwamen mensen naar Den Haag, zodat na een
    aantal jaren 60.000 toegangskaarten werden verkocht, en het
    aantal uitvoerende musici groeide naar duizend. De
    internationale publiciteit was overweldigend. Toch liepen de
    kosten zo hoog op dat het twijfelachtig werd of met het
    festival kon worden doorgegaan, ondanks alle geld dat de Ackets
    er uit eigen vermogen in stopten. Uiteindelijk zouden subsidies
    van ministerie en gemeente het voortbestaan garanderen.&lt;/p&gt;
&lt;p&gt;In augustus 1990 werd bij Acket - een kettingroker -
    longkanker geconstateerd. Tussen chemokuren door bleef hij
    werken. Zo vond in november 1990 in Maastricht het Jazz Mecca
    Festival plaats en in juli 1992 in Amsterdam het Drum Rhythm
    Festival, beide onder zijn leiding. Intussen namen zijn
    lichamelijke krachten echter zo af dat hij van het North Sea
    Festival in juli 1992 alleen het inleidende concert kon
    bijwonen, en dat dan nog heel kort. Drie maanden later overleed
    'Nederlands belangrijkste jazzmusicus zonder instrument', zoals
    zijn dochter Karin hem noemde.&lt;/p&gt;
&lt;p&gt;Paul Acket was een gedreven mens met een encyclopedische
    jazzkennis, een perfectionist, die zich niet alleen richtte op
    de gevestigde musici, maar ook bereid was nieuwe stijlen een
    kans te geven. Zijn hartelijke en oprechte aandacht maakte dat
    hij het vertrouwen won van wereldsterren en hen - soms in
    afwijking van hun eigen plannen - overhaalde tijdens een door
    hem georganiseerd concert of festival op te treden.&lt;/p&gt;
&lt;p&gt;
  &lt;a href='lgedeelte'&gt;L: &lt;/a&gt;Behalve necrologie&amp;euml;n op 8-10-1992 o.a. door Bert
  Jansma, in 
  &lt;em&gt;Haagsche Courant&lt;/em&gt;

  , door Henk van Gelder, in 
  &lt;em&gt;NRC Handelsblad&lt;/em&gt;

  en door Bert Vuijsje, in 
  &lt;em&gt;de Volkskrant&lt;/em&gt;

  : Jouke Mulder, 'Paul Acket, koning van een muziekimperium', in 
  &lt;em&gt;Elsevier&lt;/em&gt;

  , 8-8-1970; interview door Frans van Deijl, in 
  &lt;em&gt;HP/De Tijd&lt;/em&gt;

  , 26-6-1992; Karin Acket, 
  &lt;em&gt;Paul Acket, musicus zonder instrument&lt;/em&gt;

  ('s-Gravenhage 1994); Henk van Gelder en Hester Carvalho, 
  &lt;em&gt;Gouden tijden. Vijftig jaar Nederlandse popbladen&lt;/em&gt;

  (Amsterdam 1994); interview met Karin Acket door Hugo Camps, in 
  &lt;em&gt;Elsevier&lt;/em&gt;

  , 8-7-1995.&lt;/p&gt;
&lt;p&gt;
  &lt;a href='igedeelte'&gt;I: &lt;/a&gt;

  Karin Acket, 
  &lt;em&gt;Paul Acket, musicus zonder instrument&lt;/em&gt;

  ('s-Gravenhage 1994) 16 [Foto door H.W. van
  Westering].&lt;/p&gt;
&lt;p&gt;Frans Oudejans &amp;#134;&lt;/p&gt; 
&lt;dtml-var bwn_footer&gt;</text>
  </biography>
</biodes>

