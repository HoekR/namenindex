<biodes version="1.0">
  <fileDesc>
    <title>Ravesteijn, Willem van (1876-1970)</title>
    <ref target="http://resources.huygens.knaw.nl/bwn1880-2000/lemmata/bwn2/ravesteijn"/>
    <publisher>
      <name>Biografisch Woordenboek van Nederland:1880-2000</name>
      <ref target="http://resources.huygens.knaw.nl/bwn1880-2000"/>
    </publisher>
  </fileDesc>
  <person>
    <idno type="id">ravesteijn</idno>
    <persName><name type="geslachtsnaam">Ravesteijn</name>, Willem van</persName>
    <sex value="1"/>
    <event type="birth" when="1876"/>
    <event type="death" when="1970"/>
    <state type="occupation">politicus</state>
    <state type="occupation">historicus</state>
  </person>
  <biography>
    <graphic url="http://resources.huygens.knaw.nl/bwn1880-2000/lemmata/bwn2/images/images/RAVESTEIJNW.jpg"/>
    <text>&lt;dtml-var bwn_header&gt;
 &lt;p class='genealogie'&gt;
  &lt;strong&gt;Ravesteijn, Willem van&lt;/strong&gt;

  (bekend onder de naam &lt;b&gt;
  Van Ravesteyn&lt;/b&gt;), politicus, publicist en historicus (Rotterdam 15-10-1876 - Rotterdam 10-6-1970).

  Zoon van Willem van Ravesteijn, sigarenfabrikant, en Janna
  Dorothea Nievelt. Gehuwd op 8-9-1910 met Johanna Wismeijer. Uit
  dit huwelijk werd 1 zoon geboren. 
  

  
&lt;img src=&amp;quot;images/RAVESTEIJNW.jpg&amp;quot; align=&amp;quot;right&amp;quot; BORDER=&amp;quot;0&amp;quot; alt=&amp;quot;afbeelding van Ravesteijn, Willem van&amp;quot; class=&amp;quot;bwnimg&amp;quot;&gt;
  

  
  &lt;/p&gt;
&lt;p&gt;Van Ravesteyn doorliep in Rotterdam de lagere school en de
    HBS en legde in 1895 als extraneus aan het Gymnasium
    Erasmianum het eindexamen gymnasium-b&amp;egrave;ta af (1896
    staatsexamen gymnasium-alfa). Tijdens zijn studie in de
    Nederlandse letteren en geschiedenis aan de Leidse
    universiteit (vanaf 1895) onderging hij de invloed van
    socialistische denkbeelden, o.a. door het lezen van 
    &lt;em&gt;De Kroniek, De Nieuwe Tijd&lt;/em&gt;

    en William Morris' 
    &lt;em&gt;News from nowhere&lt;/em&gt;

    (Londen, 1891). In 1898 werd hij lid van de
    Sociaal-Democratische Arbeiderspartij (SDAP). In Amsterdam,
    waar hij in 1899 zijn studie voortzette, kwam hij onder
    invloed van het Socialistisch Leesgezelschap en van zijn
    studiegenoot en vriend David Wijnkoop. Nadat hij in 1901 was
    afgestudeerd, promoveerde hij bij prof. G.W. Kernkamp in 1906
    in Utrecht op een zeer oorspronkelijk, marxistisch
    geori&amp;euml;nteerd proefschrift: 
    &lt;em&gt;Onderzoekingen over de economische en sociale ontwikkeling
    van Amsterdam gedurende de 16de en het eerste kwart der 17de
    eeuw.&lt;/em&gt;
&lt;/p&gt;
&lt;p&gt;Nadat Van Ravesteyn met Wijnkoop en J.C. Ceton in 1907 
    &lt;em&gt;De Tribune&lt;/em&gt;

    had gesticht, het orgaan van de radicaal-marxistische
    oppositie in de SDAP, vond in 1909 op het partijcongres in
    Deventer hun royement plaats en werd door hen de
    Sociaal-Democratische Partij in Nederland (SDP) opgericht,
    die in 1918 omgedoopt werd tot Communistische Partij in
    Nederland (in de jaren '20 werd de benaming Communistische
    Partij Holland of CPH, sinds 1935 Communistische Partij van
    Nederland of CPN). De betekenis van Van Ravesteyn binnen deze
    partij was vooral gelegen in zijn veelzijdige publicistische
    activiteiten (o.a. in vele Duitse partijbladen) en zijn
    intellectueel overwicht in de afdeling Rotterdam, ondanks
    bepaalde weerstanden die zijn persoonlijkheid hier - als
    elders - opriep. Opvallend is de uitgesproken partijdigheid
    ten gunste van de Entente van hem en zijn vriend Wijnkoop,
    die op verzet stuitte van prominente partijgenoten als H.
    Gorter en A. Pannekoek. Na de oorlog werd hij lid van de
    Tweede Kamer (tot 1925) en in 1919 van de Rotterdamse
    gemeenteraad (tot 1927); in 1922 woonde hij het 4e congres
    van de Communistische Internationale in Moskou bij, waar hij
    een bijdrage leverde met een referaat over de zg. Oosterse
    kwestie (d.w.z. de situatie in het Midden-Oosten).&lt;/p&gt;
&lt;p&gt;Binnen de CPH begon zich inmiddels een oppositie te laten
    gelden tegen de oude leiding, die o.a. te verklaren valt uit
    de toenemende druk die vanuit Moskou werd uitgeoefend en uit
    het zelfbewustzijn van jongere elementen (bijv. J. de Kadt),
    die weinig geduld hadden met het autoritaire optreden van Van
    Ravesteyn en Wijnkoop; ook de verhouding tot de vakbeweging
    (en met name het NAS - Nationaal Arbeids Secretariaat) zorgde
    voor complicaties. In 1925 kwam het tot een dramatische breuk
    binnen de CPH. Bemoeienissen van Moskou (dus van de leiding
    van de Komintern) met de kandidaatstelling voor de
    kamerverkiezingen brachten Wijnkoop en Van Ravesteyn ertoe
    hun kandidatuur in te trekken. Het volgende jaar werden zij
    door een nieuw gevormd partijbestuur geroyeerd. Wijnkoop
    bleef een rol spelen in een splinterpartij, die zich in 1930
    weer in de CPH oploste; voor Van Ravesteyn betekende deze
    partijcrisis - die uiteraard verband hield met de
    internationale ontwikkeling van het communisme - het einde
    van zijn politieke loopbaan. In 1927 trok hij zich uit de
    actieve politiek terug. Maatschappelijk werd zijn bestaan nu
    gered door een aanstelling als conservator aan de Rotterdamse
    Gemeentebibliotheek (tot zijn pensionering in 1941).&lt;/p&gt;
&lt;p&gt;Zijn politieke isolement betekende niet het einde van zijn
    politieke belangstelling, noch van een strijdvaardigheid die
    o.a. tot uitdrukking kwam in brochures en artikelen, waarin
    hij zich vooral tegen het fascisme en nationaal-socialisme
    keerde. Het bewustzijn van de gevaren die van deze kant
    dreigden, was voor hem een reden weer lid te worden van de
    SDAP (in 1934) en zich bij het Comit&amp;eacute; van Waakzaamheid
    aan te sluiten. Van zijn historische verdieping in de
    geschiedenis van het socialisme getuigen zijn belangwekkende,
    zij het wat moeizaam gecomponeerde boeken over 
    &lt;em&gt;Het socialisme aan den vooravond van den wereldoorlog&lt;/em&gt;

    (1933-1960. 3 dl.) als voortzetting van 
    &lt;em&gt;De socialisten&lt;/em&gt;

    van H.P.G. Quack. Ook na de Tweede Wereldoorlog bleef Van
    Ravesteyn publiceren, o.a. zijn persoonlijk getinte
    geschiedenis van het Nederlandse communisme tot 1925, het 3e
    deel van 
    &lt;em&gt;Het socialisme&lt;/em&gt;

    en zijn korte studie over Jonathan Swift, met wie hij zich
    sterk verwant voelde; maar de weerklank van zijn werk was
    gering en de kritiek liet zich doorgaans luider horen dan de
    waardering. Conservatieve tendenties in zijn latere politieke
    denken, die hem o.a. tot een bewonderaar van De Gaulle
    maakten (francofiel is hij, ten dele op grond van
    romantisch-literaire sympathie&amp;euml;n, altijd geweest),
    werden hem door voormalige geestverwanten evenmin in dank
    afgenomen als zijn geringe geneigdheid zich over de aard en
    ontwikkeling van het Sovjetsysteem enige illusie te
    maken.&lt;/p&gt;
&lt;p&gt;Erkenning is hem wel ten deel gevallen in Rotterdamse
    kringen, waar men zijn eruditie en kritische zin op prijs
    stelde, zoals in het Rotterdams historisch genootschap De
    Maze en in de door hem opgerichte Rotterdamsche Studieclub,
    terwijl hij voor vereenzaming werd behoed door de liefde voor
    en van Petronella Punt, die hij zelf als zijn tweede vrouw
    beschouwde (dat deze verbintenis nooit is gelegitimeerd, was
    voor hem een bron van ergernis en verbittering) en door de
    hechte vriendschap met de cultuurhistoricus R. Jacobsen. Toen
    deze in 1962 was overleden en Van Ravesteyn later door zijn
    fysieke toestand aan zijn leunstoel was gekluisterd, werden
    eenzaamheidsgevoel en pessimisme over de gang van de wereld
    steeds meer tot de grondtoon van zijn levensbesef.&lt;/p&gt;
&lt;p&gt;Het oordeel dat in de geschiedschrijving en de
    memoireliteratuur van het Nederlandse socialisme over de
    persoon en politicus Van Ravesteyn wordt geveld, is over het
    algemeen niet onverdeeld gunstig; wat hem o.a. verweten
    wordt, is zijn hoogmoed - waarvan hij zichzelf ook bewust was
    en die ten dele ook een zekere geremdheid weerspiegelde - en
    een gebrek aan contact met de leden van zijn partij. Daar
    staat tegenover dat velen zijn brede kennis en zijn kritische
    en ontnuchterende geest hebben gewaardeerd. Tegenover de
    scherpe beoordeling door met name oud-partijgenoten en
    mede-socialisten zoals De Kadt, A.J. Koejemans, L. de Visser
    en S. de Wolff, staat dan ook de hoge dunk die geleerden als
    J. Bartstra, J. Kamerbeek, L.J. Rogier, J.M. Romein - die in
    hem zijn leermeester in het marxisme erkende - J.F. Niermeyer
    en Th. Weevers van hem hadden. Het is trouwens opmerkelijk
    dat een radicale figuur als H. Sneevliet, die hem in het
    begin van de bezettingstijd nog hielp met de vertaling van de
    zg. Juniusbrochure - 
    &lt;em&gt;Die Krise der Sozialdemokratie&lt;/em&gt;

    (Bern, 1916) - van Rosa Luxemburg, altijd een goede
    verstandhouding met hem heeft gehouden.&lt;/p&gt;
&lt;p&gt;Het uitgesproken conservatisme dat Van Ravesteyn op hoge
    leeftijd aan de dag legde, mag niet alleen worden verklaard
    als een reactie op zijn eigen politieke ervaringen en de
    desillusionering van een man die zijn eigen leven in wezen
    als een mislukking beschouwde. Het was vooral geworteld in
    zijn besef van de prijs die deze eeuw voor haar
    ontwikkelingen heeft moeten betalen. Hiertoe rekende hij niet
    alleen de politieke barbarij van de totalitaire stelsels en
    van twee wereldoorlogen, maar ook de verliezen die de moderne
    wereld heeft moeten boeken en die hij in zijn eigen omgeving
    registreerde (het oude Rotterdam was volgens hem al
    v&amp;oacute;&amp;oacute;r 1940 grondig vernield en het verlies aan
    landschapsschoon rondom deze stad vervulde hem met
    verbittering). Deze medestichter van de communistische partij
    in Nederland was reeds in zijn revolutionaire jaren in vele
    opzichten een romanticus; dit weerspiegelt zich niet alleen
    in zijn vertalingen uit die tijd, maar vormt ook een
    ondergrond van zijn vriendschap met de romanticus Jacobsen.
    Ook in zijn verering voor Gorter - aan wie hij een zeer
    persoonlijk boek wijdde - valt een romantische component te
    herkennen.&lt;/p&gt;
&lt;p&gt;Onder de Nederlandse socialisten en communisten is de
    figuur Van Ravesteyn niet de meest consistente en
    invloedrijke persoonlijkheid, wel echter een van de meest
    gecompliceerde en oorspronkelijke karakters, in wie een
    aantal spanningen en tragedies van deze eeuw op merkwaardige
    wijze tot uitdrukking komen.&lt;/p&gt;
&lt;p&gt;
  &lt;a href='agedeelte'&gt;A: &lt;/a&gt;Archief-Van Ravesteyn bij Gemeentelijke
  Archiefdienst te Rotterdam en in het Internationaal Instituut
  voor Sociale Geschiedenis te Amsterdam.&lt;/p&gt;
&lt;p&gt;
  &lt;a href='pgedeelte'&gt;P: &lt;/a&gt;Voornaamste geschriften in onder L genoemde artikel
  van A.F. Mellink.&lt;/p&gt;
&lt;p&gt;
  &lt;a href='lgedeelte'&gt;L: &lt;/a&gt;J.G. van Dillen, 'Van Ravesteyn. Nestor der
  Nederlandse historici', in 
  &lt;em&gt;Tijdschrift voor Geschiedenis&lt;/em&gt;

  75 (1962) 68-69; A.F. Mellink, in 
  &lt;em&gt;Jaarboek van de Maatschappij der Nederlandse Letterkunde te
  Leiden 1970-1971,&lt;/em&gt;

  134-147; E.M. Janssen Perio, in 
  &lt;em&gt;Rotterdams Jaarboekje&lt;/em&gt;

  7e reeks 9 (1971) 191-197; A.A. de Jonge, 
  &lt;em&gt;Het communisme in Nederland&lt;/em&gt;

  ('s-Gravenhage, 1972); G. Harmsen, 'De Wijnkooppartij
  1926-1930. Voorspel, ontstaan en verloop van het schisma in het
  Nederlandse kommunisme, de geschiedenis van de CPH-CC', in 
  &lt;em&gt;Nederlands kommunisme. Gebundelde opstellen&lt;/em&gt;

  (Nijmegen, [1982]) 67-90.&lt;/p&gt;


&lt;p&gt;
&lt;a href=&amp;quot;igedeelte&amp;quot;&gt;I: &lt;/a&gt;&lt;em&gt;Rotterdams Jaarboekje&lt;/em&gt;

  7e reeks 9 (1971) afbeelding 48.&lt;/p&gt;




&lt;p&gt;E.M. Janssen Perio&lt;/p&gt; 
&lt;dtml-var bwn_footer&gt;</text>
  </biography>
</biodes>

