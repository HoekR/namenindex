<biodes version="1.0">
  <fileDesc>
    <title>Vincent, Jacob (1868-1953)</title>
    <ref target="http://resources.huygens.knaw.nl/bwn1880-2000/lemmata/bwn4/vinceja"/>
    <publisher>
      <name>Biografisch Woordenboek van Nederland:1880-2000</name>
      <ref target="http://resources.huygens.knaw.nl/bwn1880-2000"/>
    </publisher>
  </fileDesc>
  <person>
    <idno type="id">vinceja</idno>
    <persName><name type="geslachtsnaam">Vincent</name>, Jacob</persName>
    <sex value="1"/>
    <event type="birth" when="1868"/>
    <event type="death" when="1953"/>
    <state type="occupation">musicus</state>
  </person>
  <biography>
    <graphic url="http://resources.huygens.knaw.nl/bwn1880-2000/lemmata/bwn4/images/images/VINCENTJ.jpg"/>
    <text>&lt;dtml-var bwn_header&gt;
 &lt;p class='genealogie'&gt;
  &lt;strong&gt;Vincent, Jacob&lt;/strong&gt;, beiaardier (Amsterdam 4-12-1868 - Utrecht 22-2-1953). 
Zoon van Johan Pieter Vincent, winkelier, en Antoinetta
  Catharina Elizabeth Bakels. Gehuwd op 22-6-1893 met Geertruida
  Johanna Meijer. Uit dit huwelijk werden 1 zoon en 2 dochters
  geboren. Na haar overlijden (20-7-1938) gehuwd op 23-5-1939 met
  Sjoukje Hillegonda Los. Uit dit huwelijk werden geen kinderen
  geboren.
  
&lt;img src=&amp;quot;images/VINCENTJ.jpg&amp;quot; align=&amp;quot;right&amp;quot; BORDER=&amp;quot;0&amp;quot; alt=&amp;quot;afbeelding van Vincent, Jacob&amp;quot; class=&amp;quot;bwnimg&amp;quot;&gt;
  
  &lt;/p&gt;
&lt;p&gt;Al jong werd Jacob Vincent gegrepen door de instrumentale
    muziek. Gedurende zijn lagere-school- en gymnasiumjaren volgde
    hij piano- en orgellessen bij de Zaandamse organist K.A.
    Willeumier. Vader Vincent, die aan de Amsterdamse Herenstraat
    een winkel in huishoudelijke artikelen en speelgoed dreef,
    handelde ook in muziekinstrumenten. Jacob, die in de zaak van
    zijn vader werkte, nam tot diens grote ergernis te pas en te
    onpas plaats achter een orgel dat stond opgeborgen in het
    winkelmagazijn. Schoorvoetend moest vader Vincent toegeven dat
    zijn zoon meer aanleg had voor muziek dan voor de handel.&lt;/p&gt;
&lt;p&gt;Jacob Vincent vervolgde zijn muziekstudie bij A.A.L. Tiggers
    (harmonie en contrapunt) en A. Pomper (piano en orgel). Spoedig
    volgde zijn aanstelling als organist van het Evangelisch
    Luthersche Oude Mannen- en Vrouwenhuis aan de Muidergracht.
    Daarnaast leidde hij enige koren en trad hij op als organist en
    pianist. Op 16 mei 1893 kreeg Vincent een vaste aanstelling als
    organist van de Weeshuiskerk der Hersteld Evangelisch Lutherse
    Gemeente aan de Herenmarkt, een functie die hij tientallen
    jaren heeft vervuld. Daarenboven was hij ook pianoleraar. Als
    zodanig heeft hij veel leerlingen opgeleid voor het diploma
    'pianist' van de (Koninklijke) Nederlandsche
    Toonkunstenaars-Vereeniging. Voor deze instelling was hij
    tevens lange tijd examinator.&lt;/p&gt;
&lt;p&gt;De grootste bekendheid verwierf Vincent evenwel als
    beiaardier. Zijn leermeester Albert Pomper wist bij hem
    belangstelling voor het carillonspel te wekken. In 1898 werd
    Pomper benoemd tot klokkenist van de Zuiderkerk in Amsterdam.
    Aangezien deze blind was en tevens leed onder een slechte
    gezondheid, droeg hij dit werk onmiddellijk over aan Vincent.
    Toen daarna ook de betrekking van carillonneur van het
    Koninklijk Paleis op de Dam vrij kwam, solliciteerde Vincent
    hiernaar. Op voorspraak van Pomper en de organist M.F.
    Hasselaar kwam hij per 1 maart 1900 in persoonlijke dienst van
    koningin Wilhelmina. Iedere maandagmiddag speelde hij
    vaderlandse liederen, zonder dat dit overigens indruk maakte op
    de voorbijgangers. Er bestond toentertijd nog nauwelijks
    belangstelling voor het beiaardspel. De meeste carillons waren
    in verval geraakt, en er was niemand die zich hierom
    bekommerde. Vincent zou hierin verandering brengen. De eerste
    bespeling die een duizendkoppige menigte op de been bracht, was
    het feestconcert op 30 april 1909, ter ere van prinses
    Juliana's geboorte. Sedertdien heeft Vincent op feestdagen en
    zomeravonden veel populaire concerten gegeven. Door de
    groeiende belangstelling ontstond van lieverlede een herleving
    van de oud-vaderlandse klokkenspelkunst.&lt;/p&gt;
&lt;p&gt;Reeds op 18 juni (Waterloodag) 1927 werd Vincents
    carillonbespeling via Philips' experimentele kortegolfzender
    PCJJ naar het toenmalige Nederlands-Indi&amp;euml; uitgezonden,
    hetgeen daar een golf van ontroering teweeg bracht. Nadien
    heeft hij vaak voor de binnenlandse radio en Philips' Omroep
    Holland-Indi&amp;euml; (PHOHI) geconcerteerd. Hierdoor namen zijn
    bekendheid en de waardering voor het klokkenspel verder toe. In
    1928 werd Vincent benoemd tot beiaardier van de Sint
    Laurenstoren te Weesp, twee jaar later van de speeltoren te
    Monnickendam, en in 1940 van het kleine carillon van kasteel
    Nijenrode bij Breukelen, terwijl hij in binnen- en buitenland
    gastoptredens verzorgde. Voorts bestudeerde Vincent de
    ontstaansgeschiedenis en de techniek van het klokkenspel,
    waarover hij verscheidene artikelen in kranten en tijdschriften
    publiceerde. Door zijn omvangrijke kennis van zaken vroeg men
    zijn adviezen bij de restauratie van beiaards, zoals van de
    Sint Jacobstoren in Den Haag, de Waagtoren te Alkmaar, de Sint
    Lebu&amp;iuml;nustoren in Deventer en van de speeltorens van Edam
    en Monnickendam. In 1924 werd het Amsterdamse Paleiscarillon
    naar zijn aanwijzingen hersteld en gewijzigd. In de loop der
    jaren heeft Vincent veel klokkenspelen verstoken, dat wil
    zeggen de stand der stalen pennen in de trommel van de
    mechanische speeluurwerken zodanig aangepast dat een nieuwe
    melodie ontstaat. Tevens heeft men zijn deskundige hulp
    herhaalde malen ingeroepen bij het herstel van luidklokken. In
    het gehele land en voor de radio hield hij lezingen over
    carillons en klokkengieterijen. Vincent heeft verscheidene
    jonge musici tot beiaardier opgeleid en vond voorts nog de tijd
    werken voor carillon te componeren.&lt;/p&gt;
&lt;p&gt;In 1915 kwam Vincent in contact met de Belgische 'koning der
    beiaardiers' Jef Denijn uit Mechelen. Deze - eveneens een vurig
    voorvechter van de herleving van de klokkenspelkunst - was zijn
    door de Duitsers bezette vaderland ontvlucht en maakte op
    uitnodiging van diverse gemeentebesturen een rondreis door
    Nederland. Op 18 februari was hij in de klokkentoren van het
    Paleis op de Dam de gast van Vincent. De collegiale vriendschap
    tussen beiden was evenwel slechts van korte duur, want al
    spoedig openbaarde zich een ernstig verschil van inzicht over
    de gewenste constructie van het beiaardspel. Denijn besteedde
    veel aandacht aan de gehele inrichting: de vorm en de maten van
    de toren, de klokken, de klokkenkamer en het klavier moesten
    zijns inziens &amp;eacute;&amp;eacute;n harmonisch geheel vormen. In de
    verbinding tussen toetsen en klepels liet hij de oude,
    vertrouwde tuimelinrichting aanbrengen. Nieuw was echter dat de
    klepels door een terugstelveer na aanslag meteen in hun
    oorspronkelijke stand werden teruggetrokken. Hierdoor werd het
    voor beiaardiers mogelijk tremolo's te spelen. Vincent voelde
    niets voor dit nieuwe systeem van Denijn. Hij bleef hardnekkig
    vasthouden aan het 'broekstelsel' van de Amsterdamse firma J.H.
    Addicks &amp;amp; Zoon. Voor- en tegenstanders van beide systemen
    ontketenden daarop een heftige pennestrijd, die omstreeks 1920
    zijn hoogtepunt beleefde. Ofschoon het 'Denijnstelsel' ook in
    ons land steeds meer toepassing vond, bleef Vincent, die altijd
    al gevreesd werd om zijn eigenzinnige en ongenaakbare houding,
    er afwijzend tegenover staan. Hij beklemtoonde steeds de
    nadelen van het nieuwe systeem: het bespelen van de toetsen
    vergde meer lichamelijke inspanning en het geluid was minder
    verfijnd.&lt;/p&gt;
&lt;p&gt;Tijdens de Tweede Wereldoorlog kwam Vincent door zijn
    Oranjegezinde houding verschillende malen in conflict met
    pro-Duitse autoriteiten, omdat hij het niet kon nalaten voor
    hen onwelgevallige liederen ten gehore te brengen. Uiteindelijk
    werd hij daarom uit zijn beiaardiersfunctie ontheven. Na reeds
    in 1938 Amsterdam voor het Gooi te hebben verruild, verhuisde
    Vincent in 1947 met zijn tweede vrouw naar een rusthuis in
    Oudenrijn bij Utrecht. Ondanks zijn slechter wordende
    gezondheid, maar dank zij een ijzeren wilskracht, bleef hij
    carillons bespelen. Op 28 april 1952, een jaar voor zijn dood,
    gaf hij zijn laatste concert vanaf het Paleis op de Dam. De
    drie kinderen van Jacob Vincent beschikten eveneens over
    muzikale talenten: Truus was beiaardier en pianolerares, Piet
    beiaardier en muziekschooldirecteur, en Jo was de beroemde
    concertzangeres.&lt;/p&gt;
&lt;p&gt;
  &lt;a href='agedeelte'&gt;A: &lt;/a&gt;Verzameling kranteknipsels betreffende Jacob Vincent
  bij de Nederlandse Beiaardschool te Amersfoort.&lt;/p&gt;
&lt;p&gt;
  &lt;a href='pgedeelte'&gt;P: &lt;/a&gt;'Klokkengieters, klokkenisten, uurwerkmakers, enz.', in 
    &lt;em&gt;De Muziekbode&lt;/em&gt;

    30 (1915) 71 t/m 165; 'De herleving der Oud-Hollandsche kunst
    van klokkengieten', in 
    &lt;em&gt;De Telegraaf&lt;/em&gt;

    , 15-3-1917; 'Is het Mechelsche systeem wenschelijk voor onze
    carillons?', in 
    &lt;em&gt;De Vereenigde Tijdschriften. Caecilia en het
    Muziekcollege&lt;/em&gt;

    81 (1923/1924) 24-27; 'Kunnen gescheurde klokken gelascht
    worden', in 
    &lt;em&gt;Caecilia en de Muziek&lt;/em&gt;

    94 (1937) 175; 'Disharmonisch klokgelui', 
    &lt;em&gt;ibidem&lt;/em&gt;

    95 (1938) 6-7; 'Luiden van klokken voorheen en thans', 
    &lt;em&gt;ibidem&lt;/em&gt;

    95 (1938) 75-76; 'Bekende carillons in kerktorens', in 
    &lt;em&gt;De Standaard&lt;/em&gt;

    , 16-1-1939 en 30-1-1939; 'Klokkenspellen en klokkengieters',
    in 
    &lt;em&gt;Historia. Maandschrift voor Geschiedenis en
    Kunstgeschiedenis&lt;/em&gt;

    6 (1940) 16-24. Het beiaardspel van Jacob Vincent werd kort na
    1930 door Philips, in de serie 'Philips' Carillon', op
    grammofoonplaten vastgelegd.&lt;/p&gt;
&lt;p&gt;
  &lt;a href='lgedeelte'&gt;L: &lt;/a&gt;Behalve herdenkingsartikelen en necrologie&amp;euml;n o.a.
  in 
  &lt;em&gt;Haagsche Post&lt;/em&gt;

  , 31-7-1920; 
  &lt;em&gt;Algemeen Handelsblad&lt;/em&gt;

  , 28-2-1925 (av.) en 1-12-1948; 
  &lt;em&gt;De Amsterdammer. Christelijk dagblad voor Nederland&lt;/em&gt;

  , 28-2-1925; 
  &lt;em&gt;De Telegraaf&lt;/em&gt;

  , 27-2-1940 (av.); 
  &lt;em&gt;Het Parool&lt;/em&gt;

  , 23-2-1953; 
  &lt;em&gt;Amstelodamum. Maandblad voor de kennis van Amsterdam&lt;/em&gt;

  40 (1953) 54-55: J.W. Ensched&amp;eacute;, 'Nieuwere Vlaamsche
  carillon-constructie', in 
  &lt;em&gt;Caecilia. Maandblad voor Muziek&lt;/em&gt;

  68 (1911) 177-180; Jef Denijn, 'Broek en Mechelsch systeem', in 
  &lt;em&gt;De Vereenigde Tijdschriften. Caecilia en het Muziekcollege&lt;/em&gt;

  81 (1923/1924) 71-73; Ralf de Raedt, 'Bij den beiaardier van het
  Koninklijk Paleis', in 
  &lt;em&gt;Alle Klokken luiden&lt;/em&gt;

  (Baarn, 1936) 101-107.&lt;/p&gt;



&lt;p&gt;
&lt;a href=&amp;quot;igedeelte&amp;quot;&gt;I: &lt;/a&gt;&lt;i&gt;Persoonlijkheden in het Koninkrijk der Nederlanden in woord en beeld&lt;/i&gt;. Onder hoofdred. van H.P. van den Aardweg (Amsterdam 1938) 1535.
&lt;/p&gt;


&lt;p&gt;A.W.J. de Jonge&lt;/p&gt; 
&lt;dtml-var bwn_footer&gt;
</text>
  </biography>
</biodes>

