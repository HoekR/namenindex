<biodes version="1.0">
  <fileDesc>
    <title>Tendeloo, Henricus Jacobus Charles (1896-1984)</title>
    <ref target="http://resources.huygens.knaw.nl/bwn1880-2000/lemmata/bwn3/tendeloo"/>
    <publisher>
      <name>Biografisch Woordenboek van Nederland:1880-2000</name>
      <ref target="http://resources.huygens.knaw.nl/bwn1880-2000"/>
    </publisher>
  </fileDesc>
  <person>
    <idno type="id">tendeloo_3</idno>
    <persName><name type="geslachtsnaam">Tendeloo</name>, Henricus Jacobus Charles</persName>
    <sex value="1"/>
    <event type="birth" when="1896"/>
    <event type="death" when="1984"/>
    <state type="occupation">scheikundige</state>
  </person>
  <biography>
    <text>&lt;dtml-var bwn_header&gt;
 &lt;p class='genealogie'&gt;
  &lt;strong&gt;Tendeloo, Henricus Jacobus Charles&lt;/strong&gt;, scheikundige (Tebing Tinggi, Sumatra (Ned.-Indi&amp;euml;) 20-7-1896 - Oosterbeek, gem. Renkum 6-7-1984).

  Zoon van Henricus Johannes Emile Tendeloo, resident Oostkust van
  Sumatra, en Jeanne Cornelie Stamm&amp;quot;ler. Gehuwd op 12-10-1926 met
  Marie Antoinette Grondhout. Uit dit huwelijk werden 2 dochters
  geboren. Na echtscheiding (27-4-1933) gehuwd op 22-5-1934 met
  Annie Jos&amp;eacute;phine de Groof. Uit dit huwelijk werden geen
  kinderen geboren.
  

  
  &lt;/p&gt;
&lt;p&gt;Tendeloo ging, na het gymnasium te Leiden te hebben
    doorlopen, in 1916 wis- en natuurkunde studeren aan de
    Universiteit van Utrecht. Bij zijn kandidaatsexamen (1918) zag
    hij zich gedwongen door militaire dienst de studie en
    vervolgens een leraarsfunctie in wis- en schei- en plant- en
    dierkunde aan het Willem Lodewijk Gymnasium te Groningen te
    onderbreken. In 1920 werd de studie hervat, toen Tendeloo een
    assistentschap bij P. van Romburgh in de organische scheikunde
    kon vervullen. Het doctoraal examen scheikunde in 1922 kon
    gevolgd worden door een tweede assistentschap (1923-1925), nu
    in de fysische chemie bij H.R. Kruyt. Op 18 januari 1926
    promoveerde Tendeloo in Utrecht cum laude op het proefschrift: 
    &lt;em&gt;Lading en hydratatie.&lt;/em&gt;

    Promotor was Kruyt, tot wiens collo&amp;iuml;dchemische school
    Tendeloo was gaan behoren. In zijn proefschrift onderzocht hij
    lading en hydratatie van verschillende solen (arabische gom,
    zetmeel en agar) onder invloed van verschillende toegevoegde
    elektrolyten.&lt;/p&gt;
&lt;p&gt;Na zijn promotie vond Tendeloo werk als scheikundige in het
    bedrijfsleven van 1925 tot 1928 bij de Lijm- en Gelatinefabriek
    te Delft en van 1928 tot 1931 bij de Bataafsche Petroleum
    Maatschappij te Amsterdam. Maar daarna keerde hij weer tot het
    laboratoriumwerk bij het hoger onderwijs terug, toen de
    benoeming voor hem afkwam tot lector in de fysische en
    collo&amp;iuml;dchemie aan de Landbouwhoogeschool te Wageningen. Op
    2 februari van dat jaar hield Tendeloo zijn openbare les: 
    &lt;em&gt;Localisaties op grensvlakken.&lt;/em&gt;

    Bij dit Wageningse lectoraat kreeg Tendeloo vakken te doceren
    die tot dan toe aan de Landbouwhoogeschool nog niet onderwezen
    waren. Voor beginnende studenten gaf hij colleges analytische,
    anorganische en fysische chemie; voor gevorderde studenten
    collo&amp;iuml;dchemie en onderwerpen uit de fysische
    scheikunde.&lt;/p&gt;
&lt;p&gt;In zijn onderzoekingen paste Tendeloo de collo&amp;iuml;dchemie
    toe op landbouwkundige vraagstukken, met speciale aandacht voor
    de ionenwisseling in de bodem en de ermee verband houdende
    elektrische bepalingsmethoden. Grond en melk werden bestudeerd,
    met vooral aandacht voor het mechanisme van de coagulatie
    (1931-1932). Vervolgens onderzocht hij het ontstaan van
    neerslagbanden van de bodem die op bepaalde diepten onder het
    oppervlak voorkomen en ge&amp;iuml;nterpreteerd werden als
    uitvlokkingsverschijnselen (1933-1934). Met A. Pasveer werd de
    inwerking van het labenzym op een calciumcase&amp;iuml;nesol
    viscosimetrisch bestudeerd. De stremming bleek een
    collo&amp;iuml;dchemische coagulatie te zijn. Tendeloo zag spoedig
    in dat de meeste in de landbouw voorkomende systemen te
    gecompliceerd waren om theoretisch begrepen te kunnen worden.
    Daarom probeerde hij fundamentele studies van goed bekende
    systemen te gebruiken voor de verklaring van moeilijke
    landbouwkundige problemen. Dit leidde tot de bestudering van de
    uitwisselingscapaciteit van kleimineralen (met A.L.S. B&amp;auml;r,
    1934-1936) en de titratie van humus en humushoudende grond (met
    C.A. Nierstrasz, 1935, en J.Th. Uges, 1936).&lt;/p&gt;
&lt;p&gt;Vanaf 1934 besteedde Tendeloo met zijn leerlingen veel
    aandacht aan het onderzoek van adsorptie-elektroden, die in de
    landbouwscheikunde van groot belang zijn voor het bepalen van
    andere ionen dan waterstof, in het bijzonder het calciumion.
    Elektrodenmaterialen van velerlei soort werden in de
    onderzoekingen betrokken, waaronder met A.J. Zwart Voorspuij de
    glaselektrode (1942-1943). De potentiometrische onderzoekingen
    aan glas voerden tot een lange reeks van studies over de
    bestudering van het elektrodegedrag van plantenwortels. Het
    doel was het gedrag na te gaan van plantenwortels tegenover de
    ionen in de omgevende voedingsoplossing. Een van Tendeloos
    laatste onderzoekingen leidde tot een glassamenstelling die,
    als glaselektrode gebruikt, specifiek bleek te reageren op
    &amp;eacute;&amp;eacute;nwaardige kationen (met A. Emans, mej. I. Kateman
    en mej. F.H. van der Voort, 1962). Behalve de publikaties die
    van deze en dergelijke onderzoekingen verslag deden, schreef
    Tendeloo ook enige leerboeken zoals 
    &lt;em&gt;Kolloidchemie&lt;/em&gt;

    (1944) en 
    &lt;em&gt;Grondslagen der psysische chemie&lt;/em&gt;

    (1955).&lt;/p&gt;
&lt;p&gt;Tendeloos positie in Wageningen kreeg door al deze
    onderzoekingen en zijn onderwijs ook de verdiende erkenning. De
    aanvaarding van de buitengewone leerstoel in de fysische en
    collo&amp;iuml;dchemie volgde met zijn intreerede op 31 mei 1937
    over 
    &lt;em&gt;Deel en geheel.&lt;/em&gt;

    Zoals voor zovelen hadden de oorlogsjaren voor Tendeloo
    inmiddels, althans enigszins, een onderbreking van het
    dagelijkse werk en zijn loopbaan betekend. Na de arrestatie
    (juli 1941) en het ontslag (januari 1942) van zijn collega
    S.C.J. Olivier had Tendeloo diens colleges scheikunde
    waargenomen, en zelf was hij van juli 1942 tot april 1943 als
    gijzelaar in Haren en St. Michielsgestel ge&amp;iuml;nterneerd
    geweest.&lt;/p&gt;
&lt;p&gt;In 1945, toen Tendeloo ook directeur van het proefstation
    van de aardappelverwerking van de Nederlandse Centrale
    Organisatie voor Toegepast-Natuurwetenschappelijk Onderzoek
    (TNO) in Groningen werd, volgde voor hem een gewoon
    hoogleraarschap. Tijdens zijn Wageningse rectoraat in het
    studiejaar 1950/1951 hielp Tendeloo eraan mee de basis te
    leggen voor de nieuwe behuizing van de technologische en
    scheikundige afdelingen van de Landbouwhogeschool op het toen
    juist verworven terrein op De Dreijen.&lt;/p&gt;
&lt;p&gt;Tendeloo hield zich niet alleen bezig met wetenschappelijk
    werk. Buiten de hogeschool was Tendeloo ook organisatorisch en
    maatschappelijk een actief man: gemeenteraadslid voor de
    Vrijzinnig-Democratische Bond van 1939 tot 1941 en na 1945 voor
    de Partij van de Arbeid, en van 1939 af achtereenvolgens
    bestuurslid en voorzitter (1946; 1950-1952) van de Koninklijke
    Nederlandse Chemische Vereniging (KNCV). Zijn verdiensten
    vonden erkenning in een koninklijke onderscheiding en
    erelidmaatschap van de KNCV (1961).&lt;/p&gt;
&lt;p&gt;Tendeloo was een man met een rustige en inlevende
    oordeelsvorming. Bij zijn afscheid als Wagenings hoogleraar op
    5 oktober 1962, zouden twee van zijn leerlingen, F.W. Broekman
    en G.J. Vervelde, opmerken dat voor Tendeloo wetenschap geen
    einddoel betekende, maar bovenal een werkwijze inhield om op
    ordelijke en logische wijze in het onderzoek en bij het
    experiment nieuwe mogelijkheden te scheppen of oude te
    verbeteren. In het wetenschappelijke werk en onderwijs lette
    hij in eerste plaats op de mens en streefde hij ernaar morele
    en maatschappelijke normen ook daarbij hoog te houden.&lt;/p&gt;
&lt;p&gt;
  &lt;a href='agedeelte'&gt;A: &lt;/a&gt;Archiefstukken in het archief van de
  Landbouwhogeschool te Wageningen.&lt;/p&gt;
&lt;p&gt;
  &lt;a href='pgedeelte'&gt;P: &lt;/a&gt;Bibliografie in 
    &lt;em&gt;Chemisch Weekblad&lt;/em&gt;

    58 (1962) 491-492.&lt;/p&gt;
&lt;p&gt;
  &lt;a href='lgedeelte'&gt;L: &lt;/a&gt;F.W. Broekman en G.J. Vervelde, 'Bij het afscheid van
  Professor Dr. H.J.C. Tendeloo', in 
  &lt;em&gt;Chemisch Weekblad&lt;/em&gt;

  58 (1962) 489-490; idem, in 
  &lt;em&gt;Wagenings Hogeschoolblad, 14-8-1984.&lt;/em&gt;
&lt;/p&gt;
&lt;p&gt;H.A.M. Snelders&lt;/p&gt; 
&lt;dtml-var bwn_footer&gt;
</text>
  </biography>
</biodes>

