<biodes version="1.0">
  <fileDesc>
    <title>Martin, Wilhelm (1876-1954)</title>
    <ref target="http://resources.huygens.knaw.nl/bwn1880-2000/lemmata/bwn2/martin"/>
    <publisher>
      <name>Biografisch Woordenboek van Nederland:1880-2000</name>
      <ref target="http://resources.huygens.knaw.nl/bwn1880-2000"/>
    </publisher>
  </fileDesc>
  <person>
    <idno type="id">martin</idno>
    <persName><name type="geslachtsnaam">Martin</name>, Wilhelm</persName>
    <sex value="1"/>
    <event type="birth" when="1876"/>
    <event type="death" when="1954"/>
    <state type="occupation">kunsthistoricus</state>
    <state type="occupation">museumdirecteur</state>
  </person>
  <biography>
    <graphic url="http://resources.huygens.knaw.nl/bwn1880-2000/lemmata/bwn2/images/images/MARTIN.jpg"/>
    <text>&lt;dtml-var bwn_header&gt;
 &lt;p class='genealogie'&gt;
  &lt;strong&gt;Martin, Wilhelm&lt;/strong&gt;, kunsthistoricus (Quakenbr&amp;uuml;ck (Duitsland) 20-6-1876 - 's-Gravenhage 10-3-1954).

Zoon van Johann Karl Ludwig Martin, geoloog, en Anna Christina Maria
Fittica. Gehuwd op 9-8-1906 met Maria Cornelia Visser. Uit dit huwelijk
werden 1 zoon en 3 dochters geboren.
&lt;/p&gt;

&lt;img src=&amp;quot;images/MARTIN.jpg&amp;quot; align=&amp;quot;right&amp;quot; BORDER=&amp;quot;0&amp;quot; alt=&amp;quot;afbeelding van Martin, Wilhelm&amp;quot; class=&amp;quot;bwnimg&amp;quot;&gt;

&lt;p&gt;Wilhelm Martin verhuisde in 1877 met zijn ouders uit Duitsland naar
Nederland wegens de benoeming van de vader tot hoogleraar te Leiden. In
deze stad werden ook de jongere zoons uit het gezin geboren, onder wie
de latere tekenleraar en directeur van het Fries Museum te Leeuwarden
Herman Martin (1881-1968) en de bekende schrijver Hans Martin
(1886-1964). Wilhelm Martin bezocht in Leiden de lagere school en het
gymnasium, waarna hij in 1894 werd ingeschreven als student in de
letteren aan de universiteit aldaar. In 1899 legde hij het doctoraal
examen in de Nederlandse letteren af, waarna hij op 20 april 1901
promoveerde bij prof. P.J. Blok op het eerste zuiver kunsthistorische
proefschrift dat in Nederland verdedigd werd. 
&lt;em&gt;Het leven en de werken van Gerrit Dou beschouwd in verband met het
schildersleven van zijn tijd&lt;/em&gt;

(Leiden, 1901). Intussen fungeerde Martin toen reeds enkele maanden als
onderdirecteur van het Mauritshuis in Den Haag, waar A. Bredius toen de
scepter zwaaide. Hier zette hij de al in zijn studiejaren aangevangen
bestudering van de zeventiende-eeuwse Nederlandse schilderkunst voort
en ontwikkelde hij zich tot een van de jongere kenners op het terrein
dat in die jaren werd beheerst door autoriteiten als Wilhelm von Bode,
Abraham Bredius en Cornelis Hofstede de Groot.&lt;/p&gt;
&lt;p&gt;Toen Bredius in 1909 aftrad als directeur van het Mauritshuis volgde
Martin hem op, daarbij nauwlettend op de vingers gezien door zijn
voorganger, die tot 1922 adviseur van het museum was en zich ook nadien
nog nauw bij de zaken betrokken voelde. Een belangrijk punt vormde
hierbij het grote bruikleen van Bredius aan het Mauritshuis, dat steeds
kon worden teruggetrokken indien het museumbeheer niet verliep zoals de
vroegere directeur juist achtte. Gedurende zijn gehele directoraat, dat
36 jaar duurde, heeft Martin tot taak gehad zijn eigen beleid met
zoveel tact te voeren dat het zijn voorganger niet zou ontstemmen. In
deze taak is hij geslaagd, aangezien Bredius bij zijn overlijden in
1946 alle 25 in bruikleen gegeven schilderijen aan het Mauritshuis
heeft nagelaten. Intussen had Martin echter kans gezien het museum
aanzienlijk te verrijken met belangrijke aankopen en schenkingen, de
inrichting te moderniseren en een nieuw restauratiebeleid te
verwezenlijken. In 1914 en 1935 publiceerde hij nieuwe
wetenschappelijke catalogi van de verzameling ter vervanging van die
van Bredius en Hofstede de Groot uit 1895. In verband met de
tijdsomstandigheden bleef Martin na het bereiken van de
pensioengerechtigde leeftijd in 1941 aan als museumdirecteur; in 1945
trad zijn opvolger, J.G. van Gelder, in functie, maar na diens spoedige
vertrek was Martin in 1946/1947 gedurende bijna een jaar weer
waarnemend directeur van het Mauritshuis. Sinds 1934 trad hij bovendien
op als directeur van het Rijksmuseum Hendrik Willem Mesdag, een functie
die hij tot 1954 heeft bekleed.&lt;/p&gt;
&lt;p&gt;In 1907 was Martin benoemd tot buitengewoon hoogleraar in de
kunstgeschiedenis aan de Rijksuniversiteit te Leiden, waar hij al vanaf
1904 was opgetreden als privaatdocent. Eenmaal per week gaf hij in
Leiden zijn colleges, tot 1921, wegens het ontbreken van een doctoraal
examen in de kunstgeschiedenis, uitsluitend voor bij vakstudenten en
belangstellenden; ook na dat jaar bleven de opleidingsmogelijkheden die
het Leidse extraordinariaat bood beperkt, zeker in vergelijking met
Utrecht. Niettemin vormde Martin een reeks kunsthistorici en zijn er
onder zijn leiding diverse proefschriften ontstaan, zoals die van J.J.
de Gelder (1921), E.H. ter Kuile (1929), W.R. Juynboll (1934), H.T. van
Usselsteyn (1936) en H. van de Waal (1940). Toen in het kader van de
bezuinigingen bij de universiteit de afzonderlijke functie van
directeur van het Prentenkabinet der Rijksuniversiteit werd opgeheven,
werd Martin in 1935 tevens belast met het directoraat van deze
instelling. In 1942 nam hij deel aan de collectieve ontslagaanvrage van
Leidse hoogleraren; in januari 1943 werd hem ontslag verleend onder
gelijktijdige aanstelling tot beheerder van het Prentenkabinet. Na de
oorlog werd hij wegens het bereiken van de 70-jarige leeftijd niet meer
herbenoemd als hoogleraar en trad in zijn plaats H. van de Waal.&lt;/p&gt;
&lt;p&gt;Behalve als museumdirecteur en hoogleraar heeft Wilhelm Martin
belangrijk werk verricht als publicist. Zijn dissertatie was een van de
eerste wetenschappelijke monografie&amp;euml;n over een Nederlandse
17e-eeuwse schilder en heeft daardoor steeds haar waarde behouden;
later publiceerde Martin nog een hoofdzakelijk uit platen bestaande
tweede boek over dezelfde kunstenaar (1912). Vanaf zijn promotie
verschenen bovendien artikelen over 17e-eeuwse kunst in bladen als 
&lt;em&gt;Oud-Holland&lt;/em&gt;

en 
&lt;em&gt;The Burlington Magazine for connaisseurs,&lt;/em&gt;

terwijl hij voor het 
&lt;em&gt;Bulletin van den Nederlandschen Oudheidkundigen Bond&lt;/em&gt;

tal van korte bijdragen en recensies schreef. Met E.W. Moes gaf hij in
de jaren 1912-1914 twee delen uit van de door het overlijden van Moes
niet voortgezette serie 
&lt;em&gt;Oude schilderkunst in Nederland&lt;/em&gt;

('s-Gravenhage, 1912-1914). In 1918 verscheen Martins 
&lt;em&gt;Alt-holl&amp;auml;ndische Bilder,&lt;/em&gt;

een handboek voor verzamelaars, waarin veel aandacht is besteed aan
problemen van conservering en restauratie; in 1921 verscheen een
vermeerderde herdruk van dit werk. Intussen publiceerde Martin ook
diverse werken over kunstenaars uit de late negentiende eeuw, een
gebied waartoe hij zich aangetrokken voelde sinds zijn studiejaren,
toen hij geaarzeld had tussen de wetenschap en een schildersloopbaan;
in 1915 verscheen zijn boek 
&lt;em&gt;Alben Neuhuys, zijn leven en zijn kunst,&lt;/em&gt;

in 1917 het samen met mej. G.H. Marius samengestelde werk 
&lt;em&gt;Johannes Bosboom, 1817-1891&lt;/em&gt;

en in 1921 
&lt;em&gt;Th&amp;eacute;r&amp;egrave;se van Duyl-Schwartze. 1851-1918. Gedenkboek.&lt;/em&gt;
&lt;/p&gt;
&lt;p&gt;Het zwaartepunt van zijn werkzaamheden rustte echter op de
Nederlandse schilderkunst van de zeventiende eeuw, waarbij hij steeds
een bijzondere belangstelling ten toon spreidde voor praktische zaken
als de manier van werken in een schildersatelier en de wijze van
bestaan van een kunstenaar. Van de latere publikaties kunnen worden
genoemd enkele beknopte studies over Jan Steen ( 1924,1926) en vooral
het tweedelige standaardwerk over 
&lt;em&gt;De Hollandsche schilderkunst in de zeventiende eeuw&lt;/em&gt;

(Amsterdam, [1935-1936]. 2 dl.), het hoogtepunt van Martins
publicistische werk. Hierin heeft de auteur de resultaten van de
onderzoekingen van Bredius, Hofstede de Groot, Bode en anderen
gecombineerd met eigen observaties tot een breed overzicht, dat ondanks
een zekere veroudering naast nieuwere overzichtswerken een onmisbare
bron gebleven is voor elke onderzoeker van de oude Nederlandse kunst.
In de jaren na de Tweede Wereldoorlog publiceerde Martin nog een boek
over de Nederlandse schilderkunst uit de tweede helft van de
zeventiende eeuw (1950), dat echter meer een platenboek met commentaren
dan een overzichtswerk is, een boekje over Rembrandts Nachtwacht (1947)
en een monografie over de kunstenaar die hem reeds vele tientallen
jaren had beziggehouden, 
&lt;em&gt;Jan Steen&lt;/em&gt;

(Amsterdam, [1954]).&lt;/p&gt;
&lt;p&gt;Gedurende zijn gehele ambtelijke loopbaan is Martin ook actief
geweest in commissies en besturen, al lag hem het vergaderwerk door een
zeker gebrek aan strijdlust en strijdvaardigheid niet bijzonder. In de
Rijkscommissie voor het Museumwezen, die tussen 1919 en 1921 werkte aan
een rapport over de hervorming van het Nederlandse museumwezen en
waarvan Martin een der secretarissen was, voelde hij zich weinig op
zijn gemak en bleef zijn rol beperkt. Meer op zijn plaats was hij in
kleine werkcomit&amp;eacute;s, zoals die voor de voorbereiding van de Jan
Steen tentoonstelling te Leiden in 1926 en van de
overzichtstentoonstelling Dutch Art 1450-1900 te Londen in 1929. Ook in
gezelschappen als het directorium van Teyler's Tweede Genootschap
en het Historisch Gezelschap te 's-Gravenhage was hij geheel op
zijn plaats. Veel aandacht heeft hij ook steeds besteed aan de
monumentenzorg, onder andere als lid van de Rijkscommissie voor de
Monumentenzorg en als redactielid van het 
&lt;em&gt;Bulletin van den Nederlandschen Oudheidkundigen Bond.&lt;/em&gt;

Door zijn tijdgenoten is Martin beschreven als een zich weinig op de
voorgrond plaatsende, rustige persoonlijkheid, die niet gedreven werd
door vechtlust, maar door een hem kenmerkende trouw, hulpvaardigheid en
degelijkheid ten opzichte van werk en relaties. Deze eigenschappen zijn
terug te vinden in zijn vele werkzaamheden als museumdirecteur,
hoogleraar en publicist, waarmee hij een belangrijke plaats heeft
ingenomen in de Nederlandse kunsthistorische wereld van de eerste helft
van de twintigste eeuw.&lt;/p&gt;
&lt;p&gt;
  &lt;a href='agedeelte'&gt;A: &lt;/a&gt;Kunsthistorische aantekeningen in het Rijksbureau voor
Kunsthistorische Documentatie te 's-Gravenhage.&lt;/p&gt;
&lt;p&gt;
  &lt;a href='pgedeelte'&gt;P: &lt;/a&gt;Behalve de reeds genoemde publikaties, tal van artikelen in
o.a. 
&lt;em&gt;Monatshefte f&amp;uuml;r Kunstwissenschaft, Der Kunstwanderer,
Zeitschrift f&amp;uuml;r bildende Kunst&lt;/em&gt;

en 
&lt;em&gt;Oude Kunst.&lt;/em&gt;

Voorts catalogi van enkele particuliere schilderijenverzamelingen,
zoals die van Gustav Hoschek en baron L. Janssen.&lt;/p&gt;
&lt;p&gt;
  &lt;a href='lgedeelte'&gt;L: &lt;/a&gt;J.G. van Gelder, 'Prof.dr. W. Martin. Ter gelegenheid
van zijn zeventigste verjaardag', in 
&lt;em&gt;Maandblad voor Beeldende Kunsten&lt;/em&gt;

22 (1946) 75-77; H.E. van Gelder, 'Ten geleide', in 
&lt;em&gt;Nederlandsch Kunsthistorisch Jaarboek&lt;/em&gt;

1 (1947) 9-11; idem, in 
&lt;em&gt;Nieuws-Bulletin van de Koninklijke Nederlandse Oudheidkundige
Bond&lt;/em&gt;

6e serie 7 (1954) kol. 75-78; H. van de Waal, in 
&lt;em&gt;Jaarboek der Rijksuniversiteit te Leiden 1954,&lt;/em&gt;

122-123; H.E. van Gelder, 'Herinneringen aan drie paladijnen',
in 
&lt;em&gt;Bulletin van de Koninklijke Nederlandse Oudheidkundige Bond&lt;/em&gt;

6e serie 8 (1955) kol. 165-178; F.J. Duparc, 
&lt;em&gt;Een eeuw strijd voor Nederlands cultureel erfgoed&lt;/em&gt;

('s-Gravenhage, 1975) 210-213.&lt;/p&gt;
&lt;p&gt;
&lt;a href=&amp;quot;igedeelte&amp;quot;&gt;I: &lt;/a&gt;&lt;i&gt;Persoonlijkheden in het Koninkrijk der Nederlanden in woord en beeld.&lt;/i&gt; Onder hoofdred. van H.P. van den Aardweg (Amsterdam 1938) 983.
&lt;/p&gt;

&lt;p&gt;R.E.O. Ekkart&lt;/p&gt; 
&lt;dtml-var bwn_footer&gt;</text>
  </biography>
</biodes>

