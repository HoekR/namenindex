<biodes version="1.0">
  <fileDesc>
    <title>Ruijgers, Henricus Josephus Cornelis Maria Gerardus (1913-1989)</title>
    <ref target="http://resources.huygens.knaw.nl/bwn1880-2000/lemmata/bwn4/ruijger"/>
    <publisher>
      <name>Biografisch Woordenboek van Nederland:1880-2000</name>
      <ref target="http://resources.huygens.knaw.nl/bwn1880-2000"/>
    </publisher>
  </fileDesc>
  <person>
    <idno type="id">ruijger</idno>
    <persName><name type="geslachtsnaam">Ruijgers</name>, Henricus Josephus Cornelis Maria Gerardus</persName>
    <sex value="1"/>
    <event type="birth" when="1913"/>
    <event type="death" when="1989"/>
    <state type="occupation">r.k. priester</state>
    <state type="occupation">psycholoog</state>
  </person>
  <biography>
    <graphic url="http://resources.huygens.knaw.nl/bwn1880-2000/lemmata/bwn4/images/images/RUIJGERS.jpg"/>
    <text>&lt;dtml-var bwn_header&gt;
 &lt;p class='genealogie'&gt;
  &lt;strong&gt;Ruijgers, Henricus Josephus Cornelis Maria Gerardus&lt;/strong&gt;, (bekend onder de naam &lt;b&gt;Ruygers&lt;/b&gt;), pastoraal-psycholoog ('s-Gravenhage 23-2-1913 - Beek (Gld.) 18-8-1989). Zoon van Johannes Augustus Cornelis Maria Ruijgers, koopman, en
  Johanna Jacoba Maria van Zeijl. Gehuwd op 26-3-1970 met Martha
  Nicoline Kuijpers. Uit dit huwelijk werden geen kinderen geboren.
  

  
  &lt;img src=&amp;quot;images/RUIJGERS.jpg&amp;quot; align=&amp;quot;right&amp;quot; BORDER=&amp;quot;0&amp;quot; alt=&amp;quot;afbeelding van Ruijgers, Henricus Josephus Cornelis Maria Gerardus&amp;quot; class=&amp;quot;bwnimg&amp;quot;&gt;
  

  
  &lt;/p&gt;
&lt;p&gt;Hein Ruygers was het vierde kind uit een gezin van elf
    kinderen, van wie de ouders vroeg overleden. Al jong, in 1924,
    begon hij zijn studie HBS aan het Onze Lieve Vrouwe Lyceum in
    Breda. Drie jaar later werd zijn wens priester te worden zo
    sterk dat hij overstapte naar het klein-seminarie 'Ypelaar' in
    het nabijgelegen Ginneken. Na de vereiste kennis Grieks en
    Latijn vlot te hebben opgedaan volgde hij er de gymnasiale
    opleiding. Deze was echter niet erkend, zodat hij in 1931
    staatsexamen deed. Hij zette zijn studie voort aan het
    groot-seminarie 'Bovendonk' in het Noordbrabantse Hoeven. Op 22
    mei 1937 werd hij tot priester gewijd.&lt;/p&gt;
&lt;p&gt;Ruygers' intellectuele begaafdheid deed de kerkelijke
    leiding besluiten hem niet in de zielzorg te plaatsen, maar
    voor te bestemmem tot docent aan het groot-seminarie. Hij begon
    zijn academische studie aan het 'Angelicum' van de paters
    Dominicanen in Rome. Toen hij in 1939 op vakantie in Nederland
    was, brak de Tweede Wereldoorlog uit; terugkeren naar Rome leek
    niet raadzaam. Ruygers was in aanraking gekomen met de
    hoogleraar in de fysiologie te Groningen, F.J.J. Buijtendijk,
    een katholieke bekeerling, die hem zo sterk inspireerde dat hij
    in september 1939 naar de noordelijke universiteitsstad ging,
    nu voor de studie filosofie en psychologie, met seksuologie als
    bijvak. De Duitse bezetting brak ook deze studie af. Wel
    stuurde Ruygers in 1943 een reeks stellingen voor zijn
    afstudeerproject naar Rome. Hij kreeg een afwijzend antwoord,
    waarna besloten werd in Nederland verder te studeren. Dat
    gebeurde na de bevrijding, nu aan de vanuit Hoeven beter
    bereikbare Roomsch-Katholieke Universiteit te Nijmegen. Daar
    legde hij op 11 juli 1947 cum laude het doctoraal examen
    wijsbegeerte af.&lt;/p&gt;
&lt;p&gt;Inmiddels was Ruygers sinds november 1942 als docent in de
    filosofie werkzaam aan het groot-seminarie in Hoeven, waar
    H.C.A. Ernst, de latere bisschop van Breda, van 1947 tot 1957
    zijn collega was. In 1950 ontving hij de Struyckenprijs van het
    Thijmgenootschap voor een bewerking van zijn doctoraalscriptie,
    die hij een jaar tevoren, onder de titel 'Naar een wijsgerige
    sexuologie. Karakter en waarde van de
    Aristotelisch-scholastische synthese van empirie en
    philosophie' (in 
    &lt;em&gt;Bijdragen uitgegeven door de philosophische en theologische
    faculteiten der Noord- en Zuid-Nederlandse jezu&amp;iuml;eten&lt;/em&gt;

    10 (1949) 1-55), had gepubliceerd. Deze scriptie vormde het
    uitgangspunt voor zijn proefschrift 
    &lt;em&gt;De beide geslachten. Schetsen voor een wijsgerige
    sexuologie&lt;/em&gt;

    , waarop hij op 4 april 1952 in Nijmegen cum laude promoveerde.
    Zijn promotor was de jezu&amp;iuml;et J.H. Robbers, hoogleraar in
    de geschiedenis der wijsbegeerte, die werd bijgestaan door
    Buijtendijk.&lt;/p&gt;
&lt;p&gt;Ruygers' dissertatie trok vooral in rooms-katholieke kring
    grote aandacht, omdat het boek vanuit een gelovig-filosofische
    hoek inging op biologische en psychologische vraagstukken. De
    auteur toonde zich een overtuigd katholiek, maar plaatste wel
    kritische kanttekeningen bij de heersende interpretatie van de
    kerkelijke leer op dit specifieke terrein van de moraal. Hij
    zette vraagtekens bij de traditionele opvatting dat
    seksualiteit uitsluitend een plaats heeft binnen het huwelijk,
    maar distantieerde zich vooral van de leer dat voortplanting
    hierbij het eerste, zo niet enige doel is. De twee geslachten
    dienen elkaar ook op ander gebied te kunnen ontmoeten, en het
    seksuele moet daarbij een verantwoorde plaats krijgen. Ruygers'
    denkbeelden, die op dat moment door enkele publikaties slechts
    in kleine kring bekend waren, drongen nu door bij een breder
    publiek en werden zowel bekritiseerd als geprezen. Enkele
    maanden na zijn promotie begon Ruygers in Nijmegen een
    aanvullende studie pastoraal-psychologie, die hij in 1955
    afsloot.&lt;/p&gt;
&lt;p&gt;In september 1954 raakte Ruygers betrokken in een door de
    kerkelijke overheid in Rome bevolen onderzoek naar zowel het
    theologisch onderwijs aan de Nederlandse seminaries als de
    'psychologie van Nijmegen'. Bij de uiteindelijke oplossing van
    de laatste kwestie, bekend geworden als de 'affaire
    Duynstee-Terruwe', speelde hij achter de schermen een rol van
    betekenis. Het ging hierbij om de Nijmeegse psychiater Anna
    A.A. Terruwe, die probeerde aan te tonen dat de theorie&amp;euml;n
    van S. Freud minstens voor een deel acceptabel waren voor de
    katholieke geloofs- en zedenleer. Zij ondervond de steun van de
    pater redemptorist W.J.A.J. Duynstee, hoogleraar zedenleer. Het
    diepgaande, maar eenzijdige onderzoek bracht zowel Terruwe als
    Duynstee in diskrediet. De Romeinse bezwaren werden in 1956
    schriftelijk vastgelegd in een reeks 'Vermaningen' en in de
    twee volgende jaren herhaald. Naar aanleiding hiervan stelde
    Ruygers, na overleg met aartsbisschop B.J. Alfrink, een
    vertrouwelijk rapport op, waarin deze affaire op scherpzinnige
    wijze werd geanalyseerd. Alfrink, inmiddels kardinaal geworden,
    hanteerde zijn argumenten in de jaren zestig op succesrijke
    wijze om eerherstel voor Terruwe en Duynstee te verkrijgen.
    Ruygers zelf publiceerde in 1965 een bewerkte versie van het
    rapport, onder de titel 'Zielzorg en psychotherapie: kritische
    beschouwing van een document', in het 
    &lt;em&gt;Tijdschrift voor Theologie&lt;/em&gt;

    (5 (1965) 60-88).&lt;/p&gt;
&lt;p&gt;In de jaren vijftig en zestig speelde Ruygers als
    pastoraal-psycholoog een belangrijke rol. Steeds meer ontpopte
    hij zich als een theoretisch geschoold man met oog voor de
    omstandigheden waarin mensen kunnen verkeren. In augustus 1958
    werd hij door de bisschop van Breda vrijgesteld voor
    wetenschappelijke arbeid aan het Landelijk Centrum voor
    Katholieke Actie, waarvoor hij al geruime tijd werkzaam was.
    Deze nieuwe functie plaatste hem in een sleutelpositie: op den
    duur was hij bestuurslid van 37 organisaties, merendeels op het
    terrein van de geestelijke volksgezondheid. Vooral van belang
    was zijn werk binnen de Commissie Pastoraal en
    Psychohygi&amp;euml;ne, waarvan hij in 1954 secretaris was
    geworden. Samen met de hoogleraren Buijtendijk en H.J.H.M.
    Fortmann, en de psychiater C.J.B.J. Trimbos was hij jarenlang
    een belangrijk verdediger van nieuwe inzichten op het terrein
    van de seksuele moraal in katholiek Nederland, tegen de
    traditionele moralistische opvattingen in.&lt;/p&gt;
&lt;p&gt;In januari 1962 werd Ruygers buitengewoon, in augustus 1964
    gewoon hoogleraar in de grondslagen van het maatschappelijk
    werk, later aangevuld met cultuurfilosofie, aan de Katholieke
    Universiteit te Nijmegen. Een aantal van zijn oude
    bestuursfuncties gaf hij op, maar er kwamen geleidelijk nieuwe
    voor in de plaats. In twee commissies van het Nederlands
    Pastoraal Concilie, waarvan in januari 1968 de eerste zitting
    werd gehouden, werkte hij actief mee. Voor die over 'De
    zedelijke levenshouding van de christen in de wereld' schreef
    hij een nota, die het uitgangspunt zou vormen voor het
    uiteindelijke rapport over huwelijk en gezin. Door deze vele
    activiteiten gaf Ruygers zijn Nijmeegse hoogleraarschap een
    bijzonder cachet en werd zijn naam internationaal bekend. Aan
    de grote publikaties die hem voor ogen hadden gestaan, kwam hij
    echter niet meer toe. Daar wilde hij de laatste tien jaren van
    zijn professoraat aan besteden.&lt;/p&gt;
&lt;p&gt;Zo ver is het niet gekomen. In december 1967 vroeg de nieuwe
    bisschop van Breda, H.C.A. Ernst, Ruygers als vicaris-generaal
    zijn naaste raadgever te worden. Schoorvoetend, na wat hij een
    gewetensconflict noemde, aanvaardde hij dit ambt, dat een einde
    aan zijn wetenschappelijke loopbaan maakte. Een klein jaar
    later kwam Ruygers in het nieuws doordat hij zich openlijk
    distantieerde van de door paus Paulus VI eind juli 1968
    uitgevaardigde encycliek 
    &lt;em&gt;Humanae Vitae&lt;/em&gt;

    over huwelijk en gezin. Echt opzien baarde Ruygers toen hij in
    juli 1969 geheel onverwacht meedeelde zijn ambt te willen
    neerleggen. Als redenen noemde hij onder meer een nieuw
    gewetensconflict, medisch advies, en de vrees dat zijn
    temperament niet bestand zou zijn tegen de starre kerkelijke
    structuren. Deze motieven bleken in de volgende maanden
    hoogstens nevengeschikt. Een, naar eigen zeggen, oprechte en
    vergeefse poging het huwelijk van een collega-hoogleraar uit
    Nijmegen te redden, liep voor hem uit op het afstand doen van
    het celibaat - en daarmee van zijn priesterambt -, waarna hij
    met de ex-echtgenote in het huwelijk trad. Daar het juist een
    vicaris-generaal betrof die zo bekend en gerespecteerd was als
    Ruygers, gaf dit vele katholieken een schok.&lt;/p&gt;
&lt;p&gt;Ruygers aanvaardde vervolgens een post als wetenschappelijk
    medewerker bij de Nationale Raad voor Maatschappelijk Welzijn,
    waar hij tot zijn pensioen in 1978 werkzaam zou zijn. In 1980
    overleed zijn vrouw, met wie hij een gelukkig huwelijk had
    gehad. Kort daarna kreeg hij zijn eerste hartinfarct. Ondanks
    herstel leefde hij sindsdien vrij teruggetrokken in het
    Gelderse Doorwerth, maar hij behield zijn kritische
    belangstelling voor alles wat zich in kerk en maatschappij
    afspeelde.&lt;/p&gt;
&lt;p&gt;Hein Ruygers was een vooraanstaand geleerde en tegelijk een
    diep gelovig en intens levend mens, met ruime aandacht voor wat
    zich in zijn nabijheid afspeelde. Zoals zijn broer Geert zich
    inspande voor de staatkundige doorbraak van het katholicisme
    naar de sociaal-democratie, zo vocht hij voor kerkelijke
    openheid op het terrein van moraal en ethiek. Zijn levenskeuze
    voor het priesterschap plaatste hem in een kader waarin hij met
    zijn onconventionele opvattingen nauwelijks leek te passen,
    maar hij schikte zich gedurende een groot deel van zijn leven
    met volle overtuiging. Hij was, naar de woorden van pater J.
    van Kilsdonk bij zijn uitvaart, 'ongeneeslijk
    priesterlijk'.&lt;/p&gt;
&lt;p&gt;
  &lt;a href='agedeelte'&gt;A: &lt;/a&gt;Archief-H.J.C.M.G. Ruygers in het Katholiek
  Documentatie Centrum te Nijmegen.&lt;/p&gt;
&lt;p&gt;
  &lt;a href='pgedeelte'&gt;P: &lt;/a&gt;
  Behalve de in de tekst genoemde publikaties o.a.: 'De
    betekenis van de sexualiteit in de ontwikkelingsjaren', in 
    &lt;em&gt;Dux&lt;/em&gt;

    16 (1948-1949) 152-161; 'De persoon in de huwelijksverhouding',
    in 
    &lt;em&gt;De mens in zijn levensmilieu&lt;/em&gt;

    (Utrecht [etc.], 1957) 21-44; 'Seksualiteit en huwelijk', in 
    &lt;em&gt;Ontmoeting der geslachten&lt;/em&gt;

    (Utrecht [etc.], 1959) 27-42; 'Menselijke vruchtbaarheid (een
    voorstudie)', in 
    &lt;em&gt;Annalen van het Thijmgenootschap&lt;/em&gt;

    49 (1961) 156-174; 
    &lt;em&gt;De Horstink-lessen over het huwelijk&lt;/em&gt;

    . Onder red. van H.[J.C.M.G.] Ruygers (Hilversum [etc., 1962]);
    
    &lt;em&gt;Noodlijdend is de mens&lt;/em&gt;

    [Inaugurele rede aan de Katholieke Universiteit te Nijmegen,
    5-10-1962] (Hilversum [etc.], 1962).
&lt;/p&gt;
&lt;p&gt;
  &lt;a href='lgedeelte'&gt;L: &lt;/a&gt;Marinus Huijbregts, 'Dr. H. Ruygers hoogleraar', in 
  &lt;em&gt;Onderweg. Weekblad voor het bisdom Breda&lt;/em&gt;

  , 20-1-1962; Frans Oudejans, 'Geen kans op verveling', 
  &lt;em&gt;ibidem&lt;/em&gt;

  , 23-12-1967; interview door K.G., in 
  &lt;em&gt;Nieuws Katholieke Universiteit Nijmegen&lt;/em&gt;

  4 (1968) 2 (febr.) 20-21; Henk Su&amp;egrave;r, 
  &lt;em&gt;Niet te geloven. De geschiedenis van een pastorale
  kommissie&lt;/em&gt;

  (Bussum, 1969); Willem Grossouw, 
  &lt;em&gt;Alles is van u. Gewijde en profane herinneringen&lt;/em&gt;

  (Baarn, 1981); Ed Simons en Lodewijk Winkeler, 
  &lt;em&gt;Het verraad der clercken. Intellectuelen en hun rol in de
  ontwikkelingen van het Nederlandse katholicisme na 1945&lt;/em&gt;

  (Baarn, 1987); R.H.J. ter Meulen, 
  &lt;em&gt;Ziel en zaligheid. De receptie van de psychologie en de
  psychoanalyse onder de katholieken in Nederland 1900-1965&lt;/em&gt;

  (Baarn, 1988); Ton van Schaik, 'Het systeem van de gecastreerde
  vaders', in 
  &lt;em&gt;HN Magazine&lt;/em&gt;

  , 16-9-1989.&lt;/p&gt;

&lt;a href=&amp;quot;igedeelte&amp;quot;&gt;I: &lt;/a&gt;
Katholiek Documentatie Centrum te Nijmegen, Collectie personen: afb. 2A8239 [Foto: F.C. Phoelich; Ruijgers in november 1967].&lt;/p&gt;




&lt;p&gt;Frans Oudejans&lt;/p&gt; 
&lt;dtml-var bwn_footer&gt;</text>
  </biography>
</biodes>

