<biodes version="1.0">
  <fileDesc>
    <title>Sanders, Theodorus (1847-1927)</title>
    <ref target="http://resources.huygens.knaw.nl/bwn1880-2000/lemmata/bwn2/sanders"/>
    <publisher>
      <name>Biografisch Woordenboek van Nederland:1880-2000</name>
      <ref target="http://resources.huygens.knaw.nl/bwn1880-2000"/>
    </publisher>
  </fileDesc>
  <person>
    <idno type="id">sanders</idno>
    <persName><name type="geslachtsnaam">Sanders</name>, Theodorus</persName>
    <sex value="1"/>
    <event type="birth" when="1847"/>
    <event type="death" when="1927"/>
    <state type="occupation">spoorwegbouwkundige</state>
  </person>
  <biography>
    <graphic url="http://resources.huygens.knaw.nl/bwn1880-2000/lemmata/bwn2/images/images/SANDERST.jpg"/>
    <text>&lt;dtml-var bwn_header&gt;
 &lt;p class='genealogie'&gt;
  &lt;strong&gt;Sanders, Theodorus&lt;/strong&gt;, civiel en bouwkundig ingenieur (Amsterdam 27-11-1847 - Lyme Grove, Knowsley, Lancashire (Engeland) 23-6-1927).

Zoon van Theodorus Sanders, makelaar, en Adriana Cornelia Holster.
Gehuwd op 1-9-1887 met Catharina Huidekoper. Uit dit huwelijk werd 1
zoon geboren.

&lt;img src=&amp;quot;images/SANDERST.jpg&amp;quot; align=&amp;quot;right&amp;quot; BORDER=&amp;quot;0&amp;quot; alt=&amp;quot;afbeelding van Sanders, Theodorus&amp;quot; class=&amp;quot;bwnimg&amp;quot;&gt;

&lt;/p&gt;
&lt;p&gt;Sanders behaalde in 1873 aan de toenmalige Polytechnische School te
Delft de diploma's van civiel en bouwkundig ingenieur, waarna hij
nog een jaar architectuur studeerde in Wenen. In 1875 vestigde hij zich
vervolgens als architect in zijn geboortestad. Daar en elders ontwierp
en bouwde hij verscheidene gebouwen. Ook stedebouwkundige projecten,
zoals dat voor de aanleg van de Raadhuisstraat in Amsterdam, werden
door hem opgemaakt, al is het hier genoemde plan eerst veel later door
de gemeente uitgevoerd. Als compagnon nam Sanders in 1885 de jonge H.P.
Berlage in zijn bureau op, aan wie hij steeds meer het architectonische
gedeelte van zijn bouwwerken overliet omdat zijn eigen belangstelling
meer uitging naar het maken van plannen voor en het aanleggen van
(stoom)tram- en spoorlijnen. Reeds in 1880 had hij een groots plan
opgesteld voor de aanleg van een net van stoomtramwegen in en rond de
hoofdstad, met een lijn naar Zandvoort, maar voor plannen van een
dergelijke omvang bleek de tijd nog niet rijp. Alleen de lijn
Amsterdam-Sloterdijk en een paardetramlijn in Zandvoort werden
werkelijk aangelegd. Zijn volgende plan was bescheidener van opzet en
had meer succes: hij vroeg concessie voor de aanleg van een
stoomtramlijn Amsterdam-N. naar Edam, die hem in 1883 werd verleend en
door hem werd ondergebracht in de Noord-Hollandsche Tramweg Mij.
(NHTM). In 1888 werd de lijn geopend. De resultaten vielen echter
zodanig tegen, dat Sanders, aanvankelijk gedelegeerd commissaris, in
1892 zelfde directie op zich nam om de zaak weer in het juiste spoor te
brengen. Dit lukte hem in vrij korte tijd door zuinig beheer,
verbetering van het dienstbetoon en door de aanleg van een zijlijn naar
Purmerend en Alkmaar, die in 1895 gereed kwam.&lt;/p&gt;
&lt;p&gt;Voordat hij als directeur van de NHTM ging optreden had Sanders al
de nodige ervaring opgedaan met het aanleggen van spoorlijnen. In 1883
was in Itali&amp;euml; een maatschappij opgericht om een smal-spoorlijn aan
te leggen rond de vulkaan de Etna op Sicili&amp;euml;, de Gircum Etnea.
Door allerlei moeilijkheden stagneerde de aanleg van de lijn, en de
voornamelijk Nederlandse geldschieters, bezorgd voor hun investering,
vroegen Sanders de aanleg over te nemen. Hij accepteerde en vertrok in
1890 naar Catania om van daaruit de bouw van de spoorlijn te leiden.
Door zijn grote vakkenis en werkkracht was het werk in twee jaar gereed
en kon de lijn in 1892 worden geopend.&lt;/p&gt;
&lt;p&gt;In zijn Waterlandse tijd was Sanders ook nog als adviseur en
waarnemend directeur betrokken bij de oprichting en aanleg van de
Tramweg Mij. 'De Mijerij', Veghel-Eindhoven-Reusel (Belgische
grens) in de jaren van 1894 tot 1897. Ook andere trambedrijven vroegen
hem vaak om advies, omdat hij bekend stond als een groot kenner van
tramwegen en alles wat daarmee samenhing. Zijn bijnaam
'Tram-Sanders' sprak voor zich. Zo gaven B en W van Amsterdam
hem in 1896 de opdracht een elektrisch stadstramnet te ontwerpen, wat
hem ruim een jaar gekost heeft, maar waarvan de gemeente tot zijn
teleurstelling niet het gebruik maakte dat hij verwacht had.&lt;/p&gt;
&lt;p&gt;De grootste teleurstelling van zijn leven zou echter de affaire van
de Hollandsche Electrische Spoorweg Mij. (HESM) worden. De plannnen
voor spoor-en tramverbindingen van de hoofdstad met het omringende
platteland hadden Sanders niet losgelaten, en in 1893 kwam hij met een
project voor een net van lijnen in de Haarlemmermeer met als hoofdlijn
een elektrische lokaalspoorweg Amsterdam-Haarlem. Sanders wilde wel
samenwerken met de Hollandsche Spoorweg (HSM), maar deze maatschappij,
beducht voor concurrentie op haar stamlijn, stelde allerlei lastige
eisen, waardoor Sanders ten slotte gedwongen werd zonder de HSM door te
gaan en elders steun te zoeken, vooral bij de Maatschappij tot
Exploitatie van Staatsspoorwegen (SS), die maar al te graag bereid
waren hun grootste concurrent een hak te zetten. De concessie voor de
lijn Amsterdam-Haarlem, met een paar zijlijnen in de Haarlemmermeer,
werd Sanders in 1897 verleend en vervolgens ingebracht in de in 1898
opgerichte HESM. Leden van de Raad van Beheer van de nieuwe
maatschappij werden Sanders, R. Kolle van de Allgemeine
Elektrizit&amp;auml;ts Gesellschaft te Berlijn, en W. Verwey Azn.,
hoofdingenieur van de SS. Vooral de aanwezigheid van de laatste moest
de HSM wel achterdochtig maken, en toen uit de nadere plannen van de
HESM voor een aansluiting aan de SS bij Duivendrecht bleek dat men zo
de SS in Haarlem zou binnenlaten, besloot de HSM in te grijpen. De
grote man van de HSM, A.K.P.F.R. van Hasselt, gedelegeerd lid van de
Raad van Administratie, en zeer goed thuis in Amsterdamse beurskringen,
wist in 1901 alle nog niet geplaatste aandelen van de HESM van het
bankiershuis Labouchere Oijens &amp;amp; Co. ondershands op te kopen.
Verwey en Sanders namen verontwaardigd ontslag en werden vervangen door
HSM-mensen, hoewel men Sanders wel verzocht aan te blijven. Hij was
echter woedend over de gang van zaken en luchtte zijn hart in brochures
en artikelen en spande zelfs een geding aan tegen Labouchere Oijens om
de verkoop van de spoorweg ongedaan te maken. De Amsterdamse rechtbank
verklaarde echter zijn eis in 1902 niet ontvankelijk, en ook in hoger
beroep verloor hij zijn zaak in het volgende jaar. Deze teleurstelling
heeft Sanders moeilijk kunnen verwerken. Hij trok zich terug uit al
zijn functies, ook uit Provinciale Staten van Noord-Holland, waarvan
hij sinds 1898 deel uitmaakte, en verhuisde naar Amersfoort. Daar was
hij nog een korte tijd raadslid en wethouder van openbare werken
(1909/1910), maar ook dat schonk hem geen bevrediging. Hij verhuisde
opnieuw, aanvankelijk naar Oegstgeest, en later, toen hij oud en ziek
was, met zijn zoon naar Engeland, waar hij ten slotte overleed.&lt;/p&gt;
&lt;p&gt;Sanders was misschien te veel idealist en te weinig zakenman, zodat
hij tussen de botsende belangen van de beide grote
spoorwegmaatschappijen bekneld is geraakt. Ook de SS, die grote
verontwaardiging veinsde over de handelwijze van Van Hasselt, had
Sanders alleen maar gebruikt als een pion in de strijd tegen de HSM.
Sanders heeft dit zelf te weinig ingezien. Zijn idealisme en sociaal
gevoel bleken ook op geheel ander terrein, bij voorbeeld uit zijn steun
aan het neomalthusianisme en aan allerlei organisaties voor zedelijke
opvoeding en verbetering van het onderwijs.&lt;/p&gt;
&lt;p&gt;
  &lt;a href='pgedeelte'&gt;P: &lt;/a&gt;Naast een selectieve bibliografie in onder L. genoemd
artikel kunnen genoemd worden: 'Onze bouwkunst en de opleiding
onzer architecten', in 
&lt;em&gt;Vragen des Tijds 1878,&lt;/em&gt;

II, 27-42; 
&lt;em&gt;Stoomtrams. Beschouwingen over spoorwegen en trams, hunne
verbindingen en aansluitingen, in verband met het ontworpen net van
stoomtrams voor Amsterdam&lt;/em&gt;

(Amsterdam, 1881); 
&lt;em&gt;Een nieuw tramwegnet voor Amsterdam en omstreken&lt;/em&gt;

(Amsterdam, 1885); 'Wetgeving op tramwegen', in 
&lt;em&gt;Vragen des Tijds 1888,&lt;/em&gt;

II, 169-202; 
&lt;em&gt;De toekomst der spoorwegen in Nederland&lt;/em&gt;

(Amsterdam, 1892); 'De ontwikkeling der tramwegen in
Nederland', in 
&lt;em&gt;Gedenkboek. Uitgegeven ter gelegenheid van het vijftigjarig bestaan
van het Koninklijk Instituut van Ingenieurs, 1847-1897&lt;/em&gt;

['s-Gravenhage, 1897] 72-76; 
&lt;em&gt;Het spoorwegverkeer Amsterdam-Rotterdam en de verkoop der beide
electrische spoorwegen&lt;/em&gt;

(Amsterdam, 1901); 'Misstappen op spoorweggebied', in 
&lt;em&gt;Vragen des Tijds 1902,&lt;/em&gt;

II, 334-369.&lt;/p&gt;
&lt;p&gt;
  &lt;a href='lgedeelte'&gt;L: &lt;/a&gt;R.A. van Sandick, in 
&lt;em&gt;De Ingenieur&lt;/em&gt;

42 (1927) 1114-1118.&lt;/p&gt;


&lt;p&gt;
&lt;a href=&amp;quot;igedeelte&amp;quot;&gt;I: &lt;/a&gt;&lt;em&gt;De Ingenieur&lt;/em&gt;

42 (1927) 1114.&lt;/p&gt;
&lt;p&gt;A.J. Veenendaal jr.&lt;/p&gt; 
&lt;dtml-var bwn_footer&gt;</text>
  </biography>
</biodes>

