<biodes version="1.0">
  <fileDesc>
    <title>Boissevain, Jean Henry Guillaume (1817-1870)</title>
    <ref target="http://resources.huygens.knaw.nl/bwn1880-2000/lemmata/bwn4/boissev"/>
    <publisher>
      <name>Biografisch Woordenboek van Nederland:1880-2000</name>
      <ref target="http://resources.huygens.knaw.nl/bwn1880-2000"/>
    </publisher>
  </fileDesc>
  <person>
    <idno type="id">boissev</idno>
    <persName><name type="geslachtsnaam">Boissevain</name>, Jean Henry Guillaume</persName>
    <sex value="1"/>
    <event type="birth" when="1817"/>
    <event type="death" when="1870"/>
    <state type="occupation">jurist</state>
    <state type="occupation">publicist</state>
  </person>
  <biography>
    <text>&lt;dtml-var bwn_header&gt;
 &lt;p class='genealogie'&gt;
  &lt;strong&gt;Boissevain, Jean Henry Guillaume&lt;/strong&gt;, jurist en publicist (Amsterdam 30-5-1817 - Arnhem 29-4-1870). Zoon van Henry Jean Boissevain, makelaar, en Aleida Margaretha
  Reiners. Gehuwd op 6-7-1843 met Anna Sara Wichers. Uit dit
  huwelijk werden, behalve 2 zoons die jong overleden, 7 zoons en 2
  dochters geboren.
  

  

  
  &lt;/p&gt;
&lt;p&gt;Boissevain kwam uit een hugenotenfamilie, die zich had
    toegelegd op de handel en aan het einde van de achttiende eeuw
    tot welstand was gekomen. Zijn oom D. Boissevain en zijn neef
    G.J. Boissevain waren vooraanstaande kooplieden en reders, en
    de laatste was al v&amp;oacute;&amp;oacute;r 1848 lid van de Amsterdamse
    raad. Net als de Van Eeghens en de De Clercqs - aan wie zij
    waren geparenteerd - behoorden de Boissevains tot de zogeheten
    'tweede coterie' na de oude Amsterdamse regentenfamilies.
    Boissevain was het vierde kind uit een gezin van zes kinderen,
    maar verloor al op vijfjarige leeftijd zijn vader. Vanaf 1836
    studeerde hij rechten te Leiden, waar hij op 20 juni 1840 bij
    prof. H.W. Tydeman promoveerde op een dissertatie over
    geldlening en rente, 
    &lt;em&gt;De foenore et usuris, secundum Codicis nostri praecepta&lt;/em&gt;

    . Het was echter Thorbecke die op zijn academische vorming en
    politiek leven de grootste invloed heeft uitgeoefend. Evenals
    zijn studiegenoot W.H. Dullert, de latere liberale
    kamervoorzitter, vestigde hij zich als advocaat te Arnhem.&lt;/p&gt;
&lt;p&gt;Bekendheid als ultraliberaal publicist kreeg Boissevain
    tijdens de beroering rond de leningwet van minister van
    Financi&amp;euml;n F.A. van Hall in februari 1844. Zijn in dat jaar
    gepubliceerde brochure 
    &lt;em&gt;Wat blijft ons Nederlanders bij de maatregelen der regering
    te doen over?&lt;/em&gt;

    riep in felle bewoordingen op tot nationale regeneratie en
    verjonging. De financi&amp;euml;le crisis zag Boissevain als
    symptoom van Nederlands malaise, die primair te wijten was aan
    de versleten en ondoelmatige staatsinrichting en aan de
    parasiterende notabelenelite. Alleen een radicale
    grondwetsherziening en drastische bezuiniging - zo wilde
    Boissevain onder andere de elf provincies vervangen door vijf
    departementen en de voornaamste accijnzen en het staande leger
    afschaffen - zouden het voortbestaan van Nederland als
    zelfstandige natie kunnen verzekeren. Boissevain was daarmee op
    dat moment een stuk radicaler dan zijn leermeester
    Thorbecke.&lt;/p&gt;
&lt;p&gt;Kort daarna werd Boissevain medewerker aan 
    &lt;em&gt;De Staatkundige Tooverlantaarn of Utopisch-Politische
    Snelwagen&lt;/em&gt;

    , een soort maandelijks nevenorgaan (juli 1845 - juni 1846) van
    de oppositionele 
    &lt;em&gt;Kamper Courant&lt;/em&gt;

    , uitgegeven door K. van Hulst, die al sinds 1840 ijverde voor
    grondwetsherziening en zich daarbij vooral tot het grote
    publiek richtte. Het scherpe artikel 'Kritiek der Troonrede'
    van 20 oktober 1845 leidde tot vervolging van Van Hulst, die
    wegens aantasting van de persoon en het gezag des Konings tot
    twee jaar gevangenisstraf werd veroordeeld, hoewel zijn
    verdediger Boissevain tijdens het proces verklaarde zelf het
    aanstootgevende artikel te hebben geschreven. Van Hulst werd
    daardoor in de ogen van het publiek een martelaar voor de
    persvrijheid, te meer daar zijn collega C.A. Thieme, de
    uitgever van de 
    &lt;em&gt;Arnhemsche Courant&lt;/em&gt;

    , in een soortgelijke zaak door de Hoge Raad enkele dagen
    eerder was vrijgesproken. Deze drukpersvervolgingen waren van
    belang, omdat de ministeri&amp;euml;le verantwoordelijkheid voor de
    troonrede in het geding was. Zij gaven aanleiding tot een
    principi&amp;euml;le discussie, waaraan ook Boissevain in 1847 een
    staatsrechtelijke verhandeling wijdde, 
    &lt;em&gt;Proeve van onderzoek naar den aard der koninklijke
    onschendbaarheid&lt;/em&gt;

    , na reeds een jaar eerder zijn 
    &lt;em&gt;Pleitredes&lt;/em&gt;

    - waarvoor hij Thorbecke had geconsulteerd - afzonderlijk te
    hebben uitgegeven.&lt;/p&gt;
&lt;p&gt;Vermoedelijk is Boissevain in 1846 of 1847 medewerker
    geworden van de 
    &lt;em&gt;Arnhemsche Courant&lt;/em&gt;

    , die sinds 1842 onder leiding stond van Thorbeckes
    vertrouweling N. Olivier. Toen in de zomer van 1848 het
    Limburgse separatisme oplaaide en de Duitse Bond aanspraak
    maakte op het hertogdom, trok Boissevain de aandacht met zijn
    geschrift 
    &lt;em&gt;De Limburgsche kwestie&lt;/em&gt;

    , waarin hij een krachtig pleidooi hield voor afstand van
    Limburg, zowel om politieke en strategische als om
    financieel-economische redenen: een dreigende
    inkomstenbelasting kon op die manier immers worden vermeden en
    de Nederlandse handel zou profiteren van een betere
    verstandhouding met Duitsland.&lt;/p&gt;
&lt;p&gt;Na 1848 spande Boissevain zich vooral in voor het nieuwe
    constitutionele bestel door in tien afleveringen 
    &lt;em&gt;Staatsregt van Nederland&lt;/em&gt;

    , verschenen tussen 1850 en 1864, de grondwet en de voornaamste
    organieke wetten, zoals de kieswet en de gemeentewet, voor het
    publiek uit te leggen en toegankelijk te maken. Daarnaast was
    hij de drijvende kracht achter de in augustus 1850 opgerichte
    Vrijzinnige Kiezers-Vereeniging, die in Arnhem het politieke
    leven beheerste, al werden de liberalen bij de
    kamerverkiezingen tot 1866 steevast overstemd door de
    behoudende en protestantse kiezers van de Veluwe. Voor de
    buitendistricten was een man als Boissevain, die onder zijn
    vrienden 'de Booze' of 'Satan' werd genoemd, volstrekt
    onaanvaardbaar, zoals bleek bij de tussentijdse verkiezing van
    1849, toen hij kansloos werd verslagen door E.W. van Dam van
    Isselt.&lt;/p&gt;
&lt;p&gt;Sinds 1854 was Boissevain hoofdredacteur van de 
    &lt;em&gt;Arnhemsche Courant&lt;/em&gt;

    . Deze was na de val van het ministerie-Thorbecke ten gevolge
    van de Aprilbeweging in 1853 met financi&amp;euml;le steun van de
    belangrijkste liberale voormannen gereorganiseerd. Daarbij had
    D.A. Thieme de zakelijke leiding in handen gekregen en waren de
    kamerleden Dullert en J.P.P. van Zuylen van Nijevelt als
    toezichthouders aangewezen. Ook schreef Boissevain de
    hoofdartikelen in 
    &lt;em&gt;De IJsselbode&lt;/em&gt;

    , een in Deventer, Zwolle, Zutphen en Apeldoorn verschijnende
    periodiek, die door zijn lage prijs een breed publiek bereikte.
    Na het ter ziele gaan van het thorbeckiaanse blad 
    &lt;em&gt;De Grondwet&lt;/em&gt;

    in 1855 fungeerde de 
    &lt;em&gt;Arnhemsche Courant&lt;/em&gt;

    als hoofdorgaan van de 'constitutionele partij'. Omstreeks 1860
    is de hoofdredactie overgegaan op W.C.D. Olivier, vermoedelijk
    omdat Boissevain tijdens de formatie van het gematigd-liberale
    'fusie'-kabinet-Rochussen-Van Bosse in maart 1858 niet adequaat
    had gereageerd. Daarmee was Boissevains landelijke rol
    uitgespeeld. Wel bleef hij een sleutelfiguur in de Arnhemse
    politiek: in 1860 werd hij in de Provinciale Staten van
    Gelderland gekozen en in 1867 in de gemeenteraad. Sinds juni
    1852 was hij bovendien secretaris van de Arnhemse Kamer van
    Koophandel en Fabrijken. Deze functies oefende hij uit tot zijn
    dood in 1870.&lt;/p&gt;
&lt;p&gt;Boissevain was een onverschrokken voorvechter van de
    liberale zaak v&amp;oacute;&amp;oacute;r en na 1848, die veel heeft
    bijgedragen tot de verbreiding van liberale denkbeelden onder
    een breed publiek en met grote energie de praktische
    organisatie van het liberalisme op plaatselijk niveau ter hand
    nam. Hij was daarmee een van de belangrijkste figuren op het
    tweede plan, die van zo grote betekenis zijn geweest voor het
    wortel schieten van het liberale bestel van 1848&lt;/p&gt;
&lt;p&gt;
  &lt;a href='pgedeelte'&gt;P: &lt;/a&gt;Behalve de in de tekst genoemde publikaties: 
    &lt;em&gt;Het regerings-ontwerp van gewijzigde Grondwet, vergeleken
    met het ontwerp der commissie en de bestaande Grondwet...&lt;/em&gt;

    (1 aflevering verschenen; Tiel, 1848); 
    &lt;em&gt;Wat is plaatselijke belasting?&lt;/em&gt;

    (Tiel, 1852); 
    &lt;em&gt;De wet op de onteigening ten algemeenen nutte van den 28
    Augustus 1851, in hare beginselen en strekking toegelicht&lt;/em&gt;

    (Arnhem, 1853); 
    &lt;em&gt;De gids voor de provinciale en plaatselijke besturen.
    Tijdschrift voor het staatsregt in Nederland&lt;/em&gt;

    (2 jaargangen verschenen; Tiel, 1853).&lt;/p&gt;
&lt;p&gt;
  &lt;a href='lgedeelte'&gt;L: &lt;/a&gt;W.P. Sautijn Kluit, 'De Staatkundige Tooverlantaarn of
  Utopisch-Politische Snelwagen', in 
  &lt;em&gt;De Nederlandsche Spectator&lt;/em&gt;

  28 (1883) 238-240, 247-249, 252-253, 264-265, 270-271 en 279-281;
  idem, 
  &lt;em&gt;Arnhemsche Couranten&lt;/em&gt;

  [Bijdragen tot de geschiedenis van den Nederlandschen boekhandel
  V, 1] (Amsterdam, 1892); Ch. Boissevain, 
  &lt;em&gt;Onze voortrekkers. De geschiedenis van eenige leden der
  familie Boissevain&lt;/em&gt;

  (Amsterdam, 1906) 437-439; M.A. Kok en Carina Scheffers-van
  Lingen, 'De belangrijkste personen achter de Arnhemsche Courant
  in de jaren 1837-1850...', in G.A.M. Beekelaar [e.a.], in 
  &lt;em&gt;Maar wat is het toch voor eene courant? De Arnhemsche?
  Opstellen over de Arnhemsche Courant 1830-1850&lt;/em&gt;

  (Arnhem, 1981) 298-303.&lt;/p&gt;
&lt;p&gt;J.H. von Santen&lt;/p&gt; 
&lt;dtml-var bwn_footer&gt;</text>
  </biography>
</biodes>

