<biodes version="1.0">
  <fileDesc>
    <title>Sleeswijk, Reijndert (1907-1978)</title>
    <ref target="http://resources.huygens.knaw.nl/bwn1880-2000/lemmata/bwn5/sleeswij"/>
    <publisher>
      <name>Biografisch Woordenboek van Nederland:1880-2000</name>
      <ref target="http://resources.huygens.knaw.nl/bwn1880-2000"/>
    </publisher>
  </fileDesc>
  <person>
    <idno type="id">sleeswij</idno>
    <persName><name type="geslachtsnaam">Sleeswijk</name>, Reijndert</persName>
    <sex value="1"/>
    <event type="birth" when="1907"/>
    <event type="death" when="1978"/>
    <state type="occupation">cultureel ondernemer</state>
  </person>
  <biography>
    <graphic url="http://resources.huygens.knaw.nl/bwn1880-2000/lemmata/bwn5/images/images/SLEESWIJK.jpg"/>
    <text>&lt;dtml-var bwn_header&gt;
 &lt;p class='genealogie'&gt;
  &lt;strong&gt;Sleeswijk, Reijndert&lt;/strong&gt;, theaterproducent (Amsterdam 1-10-1907 - Bussum 18-3-1978). Zoon van Andries Teunis Sleeswijk, aannemer en architect, en
  Alida Maria Temme. Op 26-8-1931 gehuwd met Maria Helena de Haas
  (1907-1987). Uit dit huwelijk werden 2 zoons geboren. Na
  echtscheiding (6-11-1968) gehuwd op 2-12-1968 met Cornelia Maria
  Brokken (geb. 1932), zangeres en later rechter. Dit huwelijk, dat
  op 24-2-1978 werd ontbonden, bleef kinderloos.
  

  
  &lt;/p&gt;
&lt;p&gt;
  &lt;img class='bwnimg' BORDER='0' align='right' src='images/SLEESWIJK.jpg' alt='afbeelding van Sleeswijk, Reijndert'&gt;Ren&amp;eacute; Sleeswijk leek aanvankelijk in de voetsporen te
    treden van zijn vader, een gerenommeerde en in goeden doen
    verkerende aannemer, die in Amsterdam onder meer betrokken was
    geweest bij de bouw van de Hortus Botanicus, het Tropenmuseum
    en verscheidene scholen. Na de vijfjarige HBS ging hij
    architectuur studeren, eerst aan de Technische Hoogeschool in
    Delft en daarna in Parijs. Hij maakte de studie niet af, maar
    merkte jaren later op dat zijn kennis van de bouwkunde hem als
    theaterproducent nog steeds van pas kwam: 'Dan heb je iets van
    organisatie meegekregen en daar heb ik nu elke dag nog profijt
    van' (Van der Meyden).&lt;/p&gt;
&lt;p&gt;Via een studiegenoot in Parijs, die een bijverdienste had op
    de afdeling decor- en kostuumontwerp van de
    Folies-Berg&amp;egrave;re, kwam Sleeswijk in contact met de
    theaterwereld. Ook hij verrichtte er korte tijd hand- en
    spandiensten. Naar eigen zeggen raakte hij door het bedrijf
    achter de coulissen zodanig geboeid, dat hij er niet meer los
    van kon komen. Na terugkeer in Amsterdam, schreef hij een
    operette, waarmee hij in 1928 aanklopte bij de directie van het
    Paleis voor Volksvlijt. In zijn script was men niet
    ge&amp;iuml;nteresseerd, maar in deze telg van een gefortuneerde
    aannemersfamilie wel. Louis Bouwmeester jr., directeur van het
    gezelschap 'Die Haghezangers', dat indertijd operettes opvoerde
    in het Paleis, zag in hem een potenti&amp;euml;le investeerder.
    'Vraag je moeder maar om geld', adviseerde hij de jongeman.
    Sleeswijk gehoorzaamde, legde geld op tafel, en kreeg in ruil
    daarvoor een directiefunctie bij Bouwmeester. 'En voor ik het
    wist waren de centen op. Maar ja, toen had ik het voetlicht
    geroken... Ik bad en smeekte mijn moeder, die gelukkig een
    engel was, of ik me mocht revancheren' (Frenkel Frank).&lt;/p&gt;
&lt;p&gt;Vervolgens wendde Sleeswijk zich in 1929 tot de acteur en
    regisseur Ko Rentmeester, die niet alleen de grote
    Bouwmeester-operettes regisseerde, maar ook op eigen risico met
    minder groots gemonteerde operettevoorstellingen door het land
    trok. Rentmeester engageerde hem als productieassistent voor
    het dagelijkse reilen en zeilen, omdat hij er zelf vaak door
    andere verplichtingen niet bij kon zijn. In deze functie leerde
    Sleeswijk al gauw op eigen kracht te opereren, en desnoods ook
    zelf de handen uit de mouwen te steken als de opbouw van een
    voorstelling dat vereiste. Hij leerde te onderhandelen met
    artiesten, zaken te doen met zaalhouders en overleg te voeren
    met plaatselijke autoriteiten. Door zijn zakelijke uitstraling,
    die contrasteerde met de schilderachtige bonhomie van veel
    andere theaterproducenten uit die tijd, verwierf hij al snel
    het aanzien dat hij nodig had om voor zichzelf te beginnen.&lt;/p&gt;
&lt;p&gt;Zijn eerste eigen onderneming was de in 1931 opgerichte
    Nationale Revue, samen met de eveneens jonge en ambitieuze
    producent Bob Peters, en met de populaire komiek en zanger Lou
    Bandy in de hoofdrol. Peters wist genoeg geld te lenen om een
    revue te ensceneren, en Sleeswijk trad op als technisch
    voorman. Samen maakten ze de onderneming tot een succes. Na
    twee seizoenen ontstond tussen de compagnons echter grote
    onenigheid over het feit dat Bandy steeds hogere
    financi&amp;euml;le eisen ging stellen en ook in artistiek opzicht
    steeds meer zeggenschap wenste. Peters vond dat ze Bandy, die
    immers de grote trekpleister was, zoveel mogelijk zijn zin
    moesten geven. Sleeswijk was het daar niet mee eens en wilde
    hem zelfs ontslaan. Toen de komiek er ten slotte in slaagde
    enige aandelen in de Nationale Revue te verwerven, en zich
    verzekerd wist van Peters' steun, was de ruzie zo hoog
    opgelopen dat zij Sleeswijk ontsloegen.&lt;/p&gt;
&lt;p&gt;Daarna braken voor Sleeswijk enkele moeilijke jaren aan. Hij
    zette een kleine revue op, waarmee hij in 1933 door Duitsland
    reisde. E&amp;eacute;n van de medewerkers was de schriele Willy
    Walden, die eerder in de schaduw van Bandy bijrolletjes had
    gespeeld in de Nationale Revue. Sleeswijk en Walden waren
    bevriend geraakt, en Sleeswijk meende een veelbelovend talent
    te zien in de aankomende komiek. Hun avontuur strandde echter,
    waarna Walden voor de financi&amp;euml;le zekerheid van de
    Bouwmeester Revue met de clown Johan Buziau koos. Sleeswijk was
    intussen in augustus 1931 getrouwd met Rietje de Haas, die hij
    als revuedanseres had leren kennen in het Paleis voor
    Volksvlijt. Vier maanden eerder was hun zoon Ren&amp;eacute;
    geboren.&lt;/p&gt;
&lt;p&gt;Na het Duitse echec kwam Sleeswijk er pas weer bovenop toen
    Louis Davids hem in 1935 vroeg de productie op zich te nemen
    van een nieuwe revue, waarvan deze gevierde artiest het
    middelpunt zou vormen. Met de Louis Davids Revue was niet
    alleen het succes in de theaters verzekerd, maar ook ontstond
    daardoor een hechte band met de AVRO, die Davids graag voor
    zijn radiomicrofoon zag optreden. De samenstelling van het
    veelbeluisterde amusementsprogramma 
    &lt;em&gt;De bonte dinsdagavondtrein&lt;/em&gt;

    werd een paar keer per jaar uitbesteed aan Sleeswijk, die
    daartoe een gevarieerde uitzending zou verzorgen, waarin Davids
    centraal stond.&lt;/p&gt;
&lt;p&gt;Toen Louis Davids het op dinsdag 16 maart 1937 weer eens
    moest laten afweten, omdat zijn astma hem parten speelde, vroeg
    Sleeswijk Willy Walden hem uit de brand te helpen. Walden nam
    Piet Muyselaar mee, een nieuwe collega uit de Bouwmeester
    Revue, en samen met enkele anderen vulden ze de uitzending met
    sketches en liedjes. Tijdens de repetities bleek er echter nog
    een extra sc&amp;egrave;ne nodig om het uur en drie kwartier vol te
    maken. Daarom grepen zij naar een dialoog die tekstschrijver
    Jacques van Tol eens voor een boek met revueteksten had
    geschreven. In feite was het een reeks aan elkaar geplakte
    moppen die in de mond van twee kwebbelende dames waren gelegd.
    Deze dames 'Snip&amp;amp;Snap' bleken het succesnummer van de week
    te zijn.&lt;/p&gt;
&lt;p&gt;Walden en Muyselaar namen ontslag bij de Bouwmeester Revue
    en traden toe tot een klein revuegezelschap dat Sleeswijk in
    opdracht van de AVRO samenstelde voor een propagandatournee. Na
    &amp;eacute;&amp;eacute;n seizoen besloot Sleeswijk daarmee op eigen risico
    door te gaan. Zijn nieuwe onderneming, die de naam
    Nederlandsche Revue droeg, maar al snel bekend stond als de
    'Snip&amp;amp;Snap-Revue', begon in mei 1938. Het werkterrein werd
    vooral gevormd door de bioscooptheaters, omdat de grote
    schouwburgen doorgaans bezet waren door de gevestigde
    revuegezelschappen met sterren als Buziau en Bandy. Ze speelden
    hun programma veelal twee keer per avond, 's middags een
    matinee en op zondag zelfs twee.&lt;/p&gt;
&lt;p&gt;De zaken gingen dermate voorspoedig, dat Sleeswijk in
    september 1940 met zijn vrouw en twee zoons - in 1935 was Hans
    geboren - uit Amsterdam naar een groot huis in Laren kon
    verhuizen. Zijn vrouw, die tot dusver had geholpen met het
    maken van de kostuums en ook nog meedanste in het revueballet,
    bleef voortaan thuis. Sindsdien noemde hij haar 'Ma'.&lt;/p&gt;
&lt;p&gt;Tijdens de mobilisatie, tot diep in de bezettingstijd en ook
    onmiddellijk daarna bleef de revue draaien. Sleeswijk stond
    erom bekend dat hij in zijn bedrijf verscheidene mannen
    schuilhield die werden gezocht voor tewerkstelling in
    Duitsland. Door het hele gezelschap en bloc aan te melden voor
    de Kultuurkamer en zich angstvallig aan de tekstcensuur te
    houden, slaagde hij in zijn belangrijkste doelstelling,
    namelijk de revue heelhuids door de Duitse bezetting te
    loodsen. Terwijl andere revuebedrijven &amp;eacute;&amp;eacute;n voor
    &amp;eacute;&amp;eacute;n het loodje legden wegens stijgende kosten en
    dalende populariteit, groeide de 'Snip&amp;amp;Snap-Revue' in die
    jaren uit tot de grootste en beste revue van het land.&lt;/p&gt;
&lt;p&gt;De ware doorbraak kwam in 1950, toen het Amsterdamse theater
    Carr&amp;eacute; naar nieuwe bespelers zocht. Sleeswijk besefte dat
    hij voor Carr&amp;eacute; een aantrekkelijke partij was en kon hoge
    eisen stellen. Vijf maanden per jaar was het theater voortaan
    voor hem. Bovendien kreeg hij een eigen kantoorruimte in het
    gebouw, waar hij het hele jaar door kon resideren. Met zijn
    sterren sprak hij niettemin af dat hun gages, gezien de hoge
    ensceneringskosten, niet exorbitant zouden stijgen. 'Als Walden
    en Muyselaar toen op grote-stersalarissen hadden gestaan,' zei
    hij in 1958, 'had ik in de bioscopen moeten blijven. Maar ze
    begrepen me. Als we nu in Nederland &amp;eacute;&amp;eacute;n grote, echte
    revue hebben, is dat ook in dit opzicht aan Willy en Piet te
    danken' (Frenkel Frank).&lt;/p&gt;
&lt;p&gt;Vooral in de jaren vijftig en zestig was de
    'Snip&amp;amp;Snap-Revue' een topattractie. Vijfentwintig jaar lang
    verliep het optreden volgens een vast schema: de aanloop in
    theater 'Gooiland' in Hilversum, dan naar Carr&amp;eacute; en
    tenslotte nog in andere grote steden als Rotterdam en Den Haag.
    Zelf zette Sleeswijk de voorstellingen met minutieuze precisie
    in elkaar. Tijdens jaarlijkse bezoeken aan Parijs en Londen
    deed hij idee&amp;euml;n op en engageerde hij dansers en
    vari&amp;eacute;t&amp;eacute;nummers. Met een stopwatch zat hij tijdens de
    eerste voorstellingen in de zaal of naast de belichter in de
    nok. Vaak liep hij 's avonds in een beige stofjas in de
    coulissen om zelf het gordijn te bedienen; niet uit
    bescheidenheid, maar door zijn hang naar perfectie en om zijn
    mensen te tonen dat hij persoonlijk betrokken was bij het
    welslagen van de revue.&lt;/p&gt;
&lt;p&gt;Diezelfde instelling eiste Sleeswijk van zijn medewerkers.
    E&amp;eacute;n van de vaste rituelen was een gezamenlijk kopje koffie
    om zeven uur 's ochtends. 'Wegblijven van het Kopje Koffie
    stond zowat gelijk met hoogverraad', zei een revuemedewerker
    later. 'Dat was iets, wat je &amp;egrave;cht niet kon maken. Want
    Slees had de wind eronder. Er werd hevig voor geknokt om het
    &amp;eacute;&amp;eacute;n team te laten zijn, een &amp;eacute;&amp;eacute;nheid te
    laten vormen' (Peekel, 137). Zelf zei hij over zijn
    employ&amp;eacute;s: 'Ik eis heel veel van hen, maar dat doe ik ook
    van mezelf' (Van der Meyden).&lt;/p&gt;
&lt;p&gt;Sleeswijk, die in de wandeling 'Slees' werd genoemd, was een
    bijgelovig man. 's Morgens trok hij altijd eerst de linkersok
    en de linkerschoen aan, anders zou alles die dag verkeerd gaan.
    Ook moest in de titel van de revue steeds een t voorkomen.
    'Alleen die revues zijn mislukt waar geen t in de titel zat',
    zei hij eens. Aan een titel die daartoe geen ruimte liet, zoals
    
    &lt;em&gt;Klaar... Over!&lt;/em&gt;

    in 1956, voegde hij de ondertitel 
    &lt;em&gt;Stop! Sta Stil!&lt;/em&gt;

    toe.&lt;/p&gt;
&lt;p&gt;Ook zijn twee zoons moesten beantwoorden aan het beeld dat
    Sleeswijk van hen had. Ren&amp;eacute; kwam in 1952 als
    directieassistent in de zaak, sjouwde 's avonds met decors en
    requisieten, maar koos in 1954 voor een eigen
    artiestencarri&amp;egrave;re onder de naam 'Ren&amp;eacute; van Vooren'.
    Dat leidde tot een jarenlange verwijdering tussen vader en
    zoon. Met zijn jongste zoon Hans kon Sleeswijk beter overweg;
    die ging studeren en vond toen, net als vader, emplooi achter
    de schermen van het amusementsbedrijf.&lt;/p&gt;
&lt;p&gt;Naarmate de concurrentie van de televisie groter werd,
    engageerde Sleeswijk ook televisiesterren om als extra
    attractie in zijn revues te staan. Een van de eersten was de
    zangeres Corry Brokken, die in 1960 bij hem debuteerde. Zijn
    bemoeienis met haar optreden - repertoire, kleding, houding -
    leidde tot een verhouding. Nadat zijn vrouw haar intrek had
    genomen in hun huisje in Spanje, en tenslotte ook toestemde in
    een scheiding, kon hij eind 1968 met zijn vijfentwintig jaar
    jongere ster in het huwelijk treden.&lt;/p&gt;
&lt;p&gt;Met de belangstelling voor de revue ging het allengs
    bergafwaarts. Het jongere publiek kwam niet meer in drommen af
    op de traditionele showdans en de sketches van twee komieke
    zestigers. In 1969 stonden 'Snip&amp;amp;Snap' voor het eerst niet
    meer in Carr&amp;eacute;. Buiten de hoofdstad zette Sleeswijk de
    onderneming op kleinere schaal voort, maar daarnaast
    produceerde hij, samen met zijn zoon Hans, enkele musicals met
    bescheiden succes.&lt;/p&gt;
&lt;p&gt;Sleeswijks huwelijk met Corry Brokken liep in 1977 stuk. Hij
    kon in haar slechts de stralende vedette zien, aldus haar
    versie, terwijl zij de oppervlakkigheid van de showbusiness beu
    was en rechten wilde studeren. Dit leidde tot een breuk. In
    hetzelfde jaar kwam er ook, met stille trom, een eind aan de
    revue. Kort nadat Corry Brokken was hertrouwd met een
    studievriend, stierf Sleeswijk. Hij was al geruime tijd ziek en
    had enkele jaren eerder een hartinfarct gehad. Na het opheffen
    van de revue had hij niets meer om handen. Zijn specialiteit
    was het theater als avondje uit voor alle rangen en standen, en
    daaraan wijdde hij zich - ogenschijnlijk koelbloedig - met hart
    en ziel. Hij streefde ernaar, volgens zijn eigen smaak, pracht
    en praal te bieden en daarop tegelijk een gezond theaterbedrijf
    in stand te houden. Maar op zijn zeventigste bracht hij niet
    meer de energie op daaraan nieuwe inhoud te geven. In het
    boekje 
    &lt;em&gt;Het fenomeen Snip en Snap&lt;/em&gt;

    zei hij een paar jaar eerder: 'Ik kan niet blijven stilstaan
    als alles om me heen in beweging is. Of ik er iets mee te maken
    wil hebben, is een tweede' (p. 125).&lt;/p&gt;
&lt;p&gt;
  &lt;a href='agedeelte'&gt;A: &lt;/a&gt;Persdocumentatie betreffende Ren&amp;eacute; Sleeswijk bij
  het Theater Instituut Nederland te Amsterdam, alwaar ook het
  revuearchief wordt beheerd.&lt;/p&gt;
&lt;p&gt;
  &lt;a href='lgedeelte'&gt;L: &lt;/a&gt;Leo J. Capit, 
  &lt;em&gt;Snap-Snippers. Weggeblazen door Willy Walden en Piet
  Muyselaar...&lt;/em&gt;

  (Utrecht 1954); Dimitri Frenkel Frank, 'Ren&amp;eacute; Sleeswijk's
  ''Een avondje uit''', in 
  &lt;em&gt;De Telegraaf&lt;/em&gt;

  , 17-7-1958; Henk van der Meyden, 'Ren&amp;eacute; Sleeswijk, de
  dappere eenling', in 
  &lt;em&gt;De Telegraaf&lt;/em&gt;

  , 27-7-1963; C. van Hoboken, 'Portret van ''Slees''', in 
  &lt;em&gt;Trouw&lt;/em&gt;

  , 12-8-1968; Menno Hielkema, 
  &lt;em&gt;Het fenomeen Snip en Snap&lt;/em&gt;

  (Apeldoorn 1970); Dries Krijn, 'De ambitieuze spitsburger: Van
  Tol', in idem, 
  &lt;em&gt;Bonte pracht, vederdracht. Geschiedenis van de revue in
  Nederland&lt;/em&gt;

  (Zutphen 1980) 145-156; Han Peekel [e.a.], 
  &lt;em&gt;100 jaar Carr&amp;eacute;&lt;/em&gt;

  (Amsterdam 1987) 135-141; Willy Walden, 
  &lt;em&gt;Ja, dat was Revue&lt;/em&gt;

  (Kampen [1990]); Corry Brokken, 
  &lt;em&gt;Wat mij betreft. Memoires&lt;/em&gt;

  (Amsterdam 2000) 107-194.&lt;/p&gt;
&lt;p&gt;
 &lt;a href='igedeelte'&gt;I: &lt;/a&gt;  Hans de la Rive Box,  &lt;i&gt;Bonte Parade. Een revue van bekende Nederlandse radiosprekers en artisten&lt;/i&gt;  (Amsterdam [1948]) 37.&lt;/p&gt;
&lt;p&gt;Henk van Gelder&lt;/p&gt; 
&lt;dtml-var bwn_footer&gt;</text>
  </biography>
</biodes>

