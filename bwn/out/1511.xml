<biodes version="1.0">
  <fileDesc>
    <title>Riemsdijk, jhr. Theodorus Helenus Franciscus van (1848-1923)</title>
    <ref target="http://resources.huygens.knaw.nl/bwn1880-2000/lemmata/bwn1/riemsdijk"/>
    <publisher>
      <name>Biografisch Woordenboek van Nederland:1880-2000</name>
      <ref target="http://resources.huygens.knaw.nl/bwn1880-2000"/>
    </publisher>
  </fileDesc>
  <person>
    <idno type="id">riemsdijk</idno>
    <persName><name type="geslachtsnaam">Riemsdijk</name>, jhr. Theodorus Helenus Franciscus van</persName>
    <sex value="1"/>
    <event type="birth" when="1848"/>
    <event type="death" when="1923"/>
    <state type="occupation">archivaris</state>
  </person>
  <biography>
    <graphic url="http://resources.huygens.knaw.nl/bwn1880-2000/lemmata/bwn1/images/images/RIEMSDIJKTHF.jpg"/>
    <text>&lt;dtml-var bwn_header&gt;
 &lt;p class='genealogie'&gt;
  &lt;strong&gt;Riemsdijk, jhr. Theodorus Helenus Franciscus van&lt;/strong&gt;, algemeen rijksarchivaris (Maastricht 16-8-1848 - 's-Gravenhage 2-3-1923).

Zoon van jhr. Adrianus Willem Gerrit van Riemsdijk,
arrondissementsbetaalmeester te Maastricht, later lid van het
Muntcollege te Utrecht, en jkvr. Wilhelmina Cornelia de Jonge. Eerst
gehuwd met Maria Catharina Christina Pels Rijcken sinds 15-9-1881,
hertrouwd als weduwnaar 6-3-1884 met jkvr. Adriana Jacqueline Marie
Loudon, die hem 1 zoon en 1 dochter schonk. 

&lt;img src=&amp;quot;images/RIEMSDIJKTHF.jpg&amp;quot; align=&amp;quot;right&amp;quot; BORDER=&amp;quot;0&amp;quot; alt=&amp;quot;afbeelding van Riemsdijk, jhr. Theodorus Helenus Franciscus van&amp;quot; class=&amp;quot;bwnimg&amp;quot;&gt;

&lt;/p&gt;
&lt;p&gt;Reeds in zijn jeugd gaf Th. van Riemsdijk blijken van talent door in
1866 met lof van het gymnasium in Utrecht naar de Universiteit daar ter
stede over te gaan. Bij zijn rechtenstudie trof hij in mr. B.J.L. baron
De Geer van Jutphaas en mr. J.A. Fruin hoogleraren met een sterk
historisch gerichte belangstelling. In zijn proefschrift behandelde hij
zelf een rechtshistorisch onderwerp: 
&lt;em&gt;De hooge bank van het Veluwsche landgericht te Engelanderholt&lt;/em&gt;

(Utrecht, 1874). Hierop promoveerde hij magna cum laude. Een betere
opleiding tot een archief-loopbaan was nauwelijks denkbaar. Korte tijd
was hij te Utrecht de onbezoldigde medewerker van de gemeentearchivaris
mr. S. Muller Fz., die van zijn eigen leeftijd was, om vervolgens in
1875 gemeentearchivaris van Zwolle te worden.&lt;/p&gt;
&lt;p&gt;In dit zelfde jaar luidde het optreden van jhr.mr. Victor E.L. de
Stuers als referendaris, hoofd van de afdeling Kunsten en Wetenschappen
van het ministerie van Binnenlandse Zaken, een nieuw beleid van de
landsoverheid ten opzichte van de archieven in. Als uitvloeisel hiervan
zag Th. van Riemsdijk zich in 1877 tot rijksarchivaris in Gelderland
benoemd. Zijn voorganger, P. Nijhoff, had nog in dienst van de
provincie gestaan. Licht zou het Gelderse archief, in 1880 van goede
huisvesting voorzien, de nieuwe archivaris blijvend hebben gebonden,
ware het niet, dat Victor de Stuers hem in 1882 het ambt van
adjunct-archivaris des rijks te 's-Gravenhage aanbood. Toen Th. van
Riemsdijk accepteerde, stond het vast, dat hij ertoe bestemd was de
rijksarchivaris mr. L.Ph.C. van den Bergh op te volgen. Vijf jaar later
trok deze zich terug. De opvolging betekende niet alleen een
verandering in persoon, maar ging met een wijziging van het ambt
gepaard.&lt;/p&gt;
&lt;p&gt;Th. van Riemsdijk is met ingang van 1 juli 1887 de eerste algemene
rijksarchivaris geweest. De nieuwe titel diende niet alleen om hem te
onderscheiden van de rijksarchivarissen, die in de verschillende
provincies buiten Zuid-Holland waren aangesteld, maar hield tevens een
program in. De benoemde zelf schreef: 'Ik meen hieruit te moeten
afleiden, dat het Rijksarchief voortaan in nauwere betrekking tot de
andere archieven zal staan, dan tot nog toe het geval is geweest.'
Hij achtte dit 'zeer gewenscht, daar slechts bij gemeen overleg van
de archivarissen onderling de noodige overeenstemming wordt verkregen
om de verschillende d&amp;eacute;p&amp;ocirc;ts zooveel mogelijk op eenparigen
voet te regelen'. Het bedoelde overleg heeft vorm gekregen in de
bijeenkomsten van rijksarchivarissen, die sinds 1890 jaarlijks werden
gehouden. De algemene rijksarchivaris fungeerde daar als voorzitter.
Aanvankelijk werden de notulen opgenomen in de 
&lt;em&gt;Staatscourant.&lt;/em&gt;
&lt;/p&gt;
&lt;p&gt;Als de co&amp;ouml;rdinatie van de rijksarchiefdienst onder het bewind
van Th. van Riemsdijk een goed figuur maakt, is dit vooral te danken
aan het nieuwe wetenschappelijke inzicht in de ordening van archieven,
dat in zijn essentie algemeen werd aanvaard. Dit nieuwe inzicht is door
drie archivarissen, S. Muller Fzn., J.A. Feith en R. Fruin Th. Azn.,
uitgewerkt in een 
&lt;em&gt;Handleiding voor het ordenen en beschrijven van archieven&lt;/em&gt;

(Groningen, 1898), die sinds haar verschijning in archiefkringen een
grote faam geniet en die het buitenland tot voorbeeld heeft gestrekt.
Al moge Th. van Riemsdijk onder de auteurs ontbreken, zijn bijdrage in
de ontwikkeling van de nieuwe leer staat vast. In de toepassing van het
zg. herkomstbeginsel, dat er de grondslag van vormt, en in het herstel
van de oude orde in archieven met een vaak gecompliceerde structuur
vonden de archivarissen een dankbare, zij het niet altijd gemakkelijke
taak. Typerend voor de nauwgezetheid van Th. van Riemsdijk is in dit
verband, dat hij niet licht een archiefinventaris als definitief kon
beschouwen met het merkwaardige gevolg, dat er nimmer een inventaris
van zijn hand in druk is verschenen.&lt;/p&gt;
&lt;p&gt;Toen hij Zwolle verliet, liet Th. van Riemsdijk er een inventaris
van het gemeentearchief in manuscript achter. Vrucht van zijn Gelderse
periode is het overzicht van de hem daar toevertrouwde archieven,
opgenomen in zijn eerste jaarverslag, dat van 1878 dateert, maar pas in
1914 zou worden gedrukt. In zijn Haagse tijd kwamen twee belangrijke
publikaties tot stand, die als voorstudies voor de inventarisatie van
twee grote archieven kunnen gelden: 
&lt;em&gt;De Griffie van Hare Hoog Mogenden. Bijdrage tot de kennis van het
Archief van de Staten-Generaal der Vereenigde Nederlanden&lt;/em&gt;

('s-Gravenhage, 1885) en 
&lt;em&gt;De Tresorie en Kanselarij van de graven van Hollanden Zeeland uit
het Henegouwsche en Beijersche huis&lt;/em&gt;

('s-Gravenhage, 1908). Uiteraard bleef, toen hij algemeen
rijksarchivaris was, veel archiefwerk aan ondergeschikten voorbehouden,
al ontbrak het niet aan toezicht van de kant van de meester.&lt;/p&gt;
&lt;p&gt;Het bewind van Th. van Riemsdijk was voor het Nederlandse
archiefwezen een tijdperk van grote bloei. Het Rijksarchief te
's-Gravenhage, soms naar de titel van de beheerder het Algemeen
Rijksarchief genoemd, deelde in deze bloei. De documenten, die er
berustten, trokken de aandacht van een toenemend aantal
ge&amp;iuml;nteresseerden in binnen- en buitenland. Het voormalige logement
van de stad Amsterdam aan het Plein kon in 1902 worden verwisseld voor
een nieuw, voor die tijd doelmatig gebouw aan het Bleijenburg.&lt;/p&gt;
&lt;p&gt;Helaas is over de ambtsperiode van Th. van Riemsdijk een schaduw
gevallen, is deze zelfs niet vrij gebleven van een zekere tragiek. De
eerste algemene rijksarchivaris had zich veel voorgesteld van overleg
en samenwerking met de andere rijksarchivarissen, maar is al spoedig in
een min of meer ge&amp;iuml;soleerde positie geraakt. Hij is nimmer lid
geworden van de Vereniging van Archivarissen in Nederland, die in 1891
werd opgericht. De leiding van deze vereniging viel toe aan Utrechts
archivaris mr. S. Muller Fzn. De laatste en Th. van Riemsdijk,
aanvankelijk medestanders, waren weldra elkaars antipoden. Zoals de
befaamde handleiding onder auspici&amp;euml;n van genoemde vereniging
buiten de algemene rijksarchivaris om tot stand kwam, zo ging het in
feite ook met een ontwerp voor een Archiefwet.&lt;/p&gt;
&lt;p&gt;Moeilijkheden met het ministerie van Binnenlandse Zaken bleven niet
uit. Th. van Riemsdijk voelde zich gepasseerd, als de minister in
zaken, die rijksarchivarissen hem voorlegden, verzuimde zijn advies in
te winnen. Ook in het plan voor een nieuw gebouw vond hij zich te
weinig gekend.&lt;/p&gt;
&lt;p&gt;Op last van de minister werd in 1908 het Ontwerp-Archiefwet, dat hem
was aangeboden, in de bijeenkomst van rijksarchivarissen besproken.
Hierbij bleek het alras voor Th. van Riemsdijk onaanvaardbaar te zijn.
Zelf pleitte hij voor een concentratie van alle rijksarchieven, d.w.z.
van de oudere archiefbestanddelen van alle rijksadministraties in Den
Haag. Toen dit denkbeeld bij de andere rijksarchivarissen geen steun
vond, raakte de voorbereiding van de Archiefwet in een impasse.&lt;/p&gt;
&lt;p&gt;Zonder tevoren zijn oordeel te vragen schreef de minister van
Binnenlandse Zaken de algemene rijksarchivaris in 1910 een indeling van
het rijksarchiefpersoneel voor, die niet met zijn inzicht strookte. Al
gebeurde dit met de goede bedoeling hem in zijn vele werkzaamheden te
ontlasten, het was daarom niet minder grievend. Het personeel zou een
hi&amp;euml;rarchische opbouw krijgen in die zin, dat slechts de drie
adjunct-archivarissen rechtstreeks onder de algemene rijksarchivaris
zouden staan en dezen het overige personeel onder zich zouden hebben.
Th. van Riemsdijk vond er aanleiding in zijn ontslag in te dienen. De
ambtenaren van het Rijksarchief trachtten zijn dreigend heengaan,
waarin zij een ernstig verlies voor de dienst zagen, met een beroep op
minister Th. Heemskerk te voorkomen. Deze deed daar van zijn kant een
poging toe, die Th. van Riemsdijk de kans gaf zijn grieven uitvoerig
uiteen te zetten, maar toen hem onvoldoende tegemoetkoming werd
geboden, hield hij de eer aan zich. Zo werd het gevraagde ontslag dan
toch met ingang van 1 mei 1911 verleend - eervol en met dankbetuiging
voor de vele en langdurige diensten aan den lande bewezen.&lt;/p&gt;
&lt;p&gt;Th. van Riemsdijk was lid van de Koninklijke Akademie van
Wetenschappen sedert 1888, rustend lid sedert 1918; voorts lid van de
Hoge Raad van Adel van 1901 tot zijn dood. Het voorzitterschap van de
Commissie van Advies voor 's Rijks Geschiedkundige Publicati&amp;euml;n
bekleedde hij van 1902 tot hij, zeventig geworden, in 1918 de
voorzittershamer neerlegde, maar hij bleef lid gedurende de jaren, die
hem nog vergund waren. De samenwerking met archivarissen als Muller en
Fruin bleef in deze commissie gehandhaafd. In 1923 is hij, inmiddels
weduwnaar geworden, overleden.&lt;/p&gt;
&lt;p&gt;De huidige archivarissen zien in Th. van Riemsdijk een van hun grote
voorgangers. In zijn persoon was de geleerde, die elke archivaris in
aanleg moet zijn, nog niet aan de organisator ten offer gevallen.
Treffend genoeg was zijn naam als geleerde enkele jaren na zijn
promotie al zozeer gevestigd, dat curatoren van de Rijksuniversiteit te
Utrecht hem gaarne als hoogleraar hadden willen hebben voor een nieuw
op te richten leerstoel in het Oud-Vaderlands recht. Hoewel een man van
hoge kwaliteiten had Th. van Riemsdijk zonder twijfel ook zwakkere
kanten. Zijn voorkeur voor een centralisatie van alle oude
rijksarchieven in Den Haag is algemeen verworpen. Zijn voortijdig
aftreden heeft niettemin een tragisch accent, omdat hij de steun van
zijn ambtenaren genoot en hem na een loffelijke staat van dienst geen
falen in zijn ambtsvervulling kon worden verweten. Zijn aftreden op het
kritieke ogenblik schijnt onvermijdelijk. Voor hemzelf was het
kennelijk het enige middel tot behoud van zijn integriteit. Daarom
dwingt het respect af.&lt;/p&gt;
&lt;p&gt;
  &lt;a href='agedeelte'&gt;A: &lt;/a&gt;Nagelaten papieren in het Algemeen Rijksarchief en bij de
Hoge Raad van Adel.&lt;/p&gt;
&lt;p&gt;
  &lt;a href='pgedeelte'&gt;P: &lt;/a&gt;Behalve bovengenoemde werken o.a. 
&lt;em&gt;Geschiedenis van de kerspelkerk van St. Jacob te Utrecht&lt;/em&gt;

(Leiden 1882) met aanvullende 
&lt;em&gt;Bijdragen...&lt;/em&gt;

(Leiden, 1888); 
&lt;em&gt;De opdracht van het ruwaardschap van Hollanden Zeeland aan Philips
van Bourgondi&amp;euml;&lt;/em&gt;

(Verhandelingen van de Kon. Akad. van Wetenschappen. Afd. Letterkunde,
Nieuwe reeks, deel VIII no. I, Amsterdam, 1906); 
&lt;em&gt;De rechtspraak van den graaf van Holland.&lt;/em&gt;

Bew. en uitg. door J.Ph. de Mont&amp;eacute; ver Loren (Utrecht, 1932-1934. 3
dln.).&lt;/p&gt;
&lt;p&gt;
  &lt;a href='lgedeelte'&gt;L: &lt;/a&gt;J. Fox, in 
&lt;em&gt;Nederlands Archievenblad,&lt;/em&gt;

nog te verschijnen.&lt;/p&gt;

&lt;a href='igedeelte'&gt;I: &lt;/a&gt;F.J. Duparc, &lt;i&gt;Een eeuw strijd voor Nederlands cultureel erfgoed&lt;/i&gt;  ('s-Gravenhage 1975) [Afbeelding 111].&lt;/p&gt;

&lt;p&gt;J. Fox&lt;/p&gt; 
&lt;dtml-var bwn_footer&gt;</text>
  </biography>
</biodes>

