<biodes version="1.0">
  <fileDesc>
    <title>Chrispijn, Louis Hendricus (1854-1926)</title>
    <ref target="http://resources.huygens.knaw.nl/bwn1880-2000/lemmata/bwn1/chrispijn"/>
    <publisher>
      <name>Biografisch Woordenboek van Nederland:1880-2000</name>
      <ref target="http://resources.huygens.knaw.nl/bwn1880-2000"/>
    </publisher>
  </fileDesc>
  <person>
    <idno type="id">chrispijn</idno>
    <persName><name type="geslachtsnaam">Chrispijn</name>, Louis Hendricus</persName>
    <sex value="1"/>
    <event type="birth" when="1854"/>
    <event type="death" when="1926"/>
    <state type="occupation">acteur</state>
    <state type="occupation">regisseur</state>
  </person>
  <biography>
    <graphic url="http://resources.huygens.knaw.nl/bwn1880-2000/lemmata/bwn1/images/images/CHRISPIJN.jpg"/>
    <text>&lt;dtml-var bwn_header&gt;
 &lt;p class='genealogie'&gt;
  &lt;strong&gt;Chrispijn, Louis Hendricus&lt;/strong&gt;, acteur-regisseur (Amsterdam 13-5-1854 -Amsterdam 1-11-1926).

Zoon van Johanna Catharina Chrispijn, modiste. Gehuwd op 26-8-1875 met
Maria Everdina Wilhelmina Johanna van Westerhoven, uit welk huwelijk 1
zoon werd geboren. Na scheiding op 5-6-1882 hertrouwd met Carolina
Christina Manssen - zich ook wel noemende en schrijvende Van Meeteren -
op 17-6-1909. Uit dit huwelijk was eveneens 1 zoon. Na op 10-7-1917
gescheiden te zijn, hertrouwd op 11-7-1918 met Wilhelmina Martina
R&amp;uuml;hrup. Dit huwelijk was kinderloos.


&lt;img src=&amp;quot;images/CHRISPIJN.jpg&amp;quot; align=&amp;quot;right&amp;quot; BORDER=&amp;quot;0&amp;quot; alt=&amp;quot;afbeelding van Chrispijn, Louis Hendricus&amp;quot; class=&amp;quot;bwnimg&amp;quot;&gt;


&lt;/p&gt;
&lt;p&gt;Chrispijn begon zijn loopbaan bij de marine. Na een val uit de mast
brak hij rechterarm en rechterbeen en zocht hij daarom werk aan de wal.
Johan Hilman bemiddelde ten slotte om hem na verschillende baantjes
lessen aan de Tooneelschool van den Werkenden Stand te Amsterdam te
doen volgen. In 1872, achttien jaar oud, tekende Chrispijn - voor een
gage van f.12,- per maand - zijn eerste contract bij de Vereenigde
Tooneelisten onder leiding van Willem Stumpff en L.J. Veltman
(Amsterdam, Grand-Th&amp;eacute;&amp;acirc;tre). In 1875 mocht hij bij dit
gezelschap - als invaller voor een collega die een ongeluk had gehad -
zijn eerste grote rol spelen. In hetzelfde jaar volgde zijn engagement
als 'jeune premier' door J.C. Valois, de directeur van de door
Willem III gesubsidieerde Koninklijke Schouwburg in Den Haag. Daar
speelde Chrispijn voor het eerst onder zijn eigen naam. Op aanraden van
o.a. zijn voogd had hij voordien het pseudoniem Henri Otten gehanteerd
omdat het hem, mocht hij als acteur mislukken, gemakkelijker zou vallen
een andere werkkring te vinden en niet als mislukt auteur bekend te
blijven.&lt;/p&gt;
&lt;p&gt;In 1876 gaat hij naar het Rotterdamse gezelschap van Le Gras, Van
Zuylen en Haspels en blijft daar tot 1883. In dat jaar wordt hij ziek
en met het oog op zijn gezondheidstoestand krijgt hij geen engagementen
meer aangeboden. De poging een zaak in toneelkostuums te beginnen
mislukt. In 1885 komt hij terug op de planken en speelt en regisseert
tot 1893 bij verschillende gezelschappen. Dan wordt de uitnodiging van
enige letterkundigen om medeoprichter van de Nederlandsche
Tooneelvereeniging te worden door hem aanvaard. Op 2 september 1893
wordt in het Paleis voor Volksvlijt in Amsterdam geopend met 
&lt;em&gt;Vorstenschool&lt;/em&gt;

van Multatuli. Al gauw wordt Chrispijn directeur van dit gezelschap
terwijl hij ook regisseert en acteert. Dit gezelschap wil, mede onder
invloed van de literatuurbeweging van de Tachtigers, realistisch
spelen, een acteerwijze die in Nederland nog vrijwel onbekend was. Men
speelt moderne stukken (Ibsen, Emants). Dit alles veroorzaakt een
ommekeer in de toneelspeelkunst.&lt;/p&gt;
&lt;p&gt;Kort na de oprichting werd het gezelschap soci&amp;eacute;tair van opzet.
In zulke soci&amp;eacute;taires hebben alle leden binnen het gezelschap een
gelijkwaardige stem. Na enkele jaren kreeg Chrispijn de overtuiging dat
hierdoor niet op effectieve wijze leiding aan het gezelschap te geven
was. Toen bovendien bij enkele acteurs het idee groeide dat realisme
niet voldoende basis voor het waarlijk toneel kon zijn en men een beter
fundament trachtte te zoeken in het socialisme dat in die jaren opgang
begon te maken -er werd via M.J. Ternooy-Ap&amp;egrave;l contact gelegd met
Herman Heijermans - groeide onenigheid. In 1897 ging Chrispijn dan ook
in op een aanbod van de Koninklijke Vereeniging. Het Nederlandsch
Tooneel om daar als regisseur-acteur te werken. Hij bleef bij dit
Amsterdamse gezelschap tot 1913, slechts onderbroken door een geslaagde
tournee door Nederlandsch-Indi&amp;euml; van mei 1908 tot begin 1910.
Teruggekomen werkte hij van 1910 tot 1913 weer bij het Nederlandsch
Tooneel. In 1913 kwam hij in aanraking met Maurits Binger met wie hij
de filmfabriek Hollandia in Haarlem oprichtte. Mede onder invloed van
de door de Eerste Wereldoorlog veroorzaakte omstandigheden mislukte
deze onderneming. Van 1916 tot 1923 was hij als acteur en regisseur
werkzaam bij het Rotterdamsch Tooneel onder leiding van P.D. van
Eysden. Daarna kon hij geen emplooi meer vinden. Hij stierf in
kommervolle omstandigheden.&lt;/p&gt;
&lt;p&gt;Hoewel Chrispijn een begenadigd acteur was, heeft zijn betekenis
voor de Nederlandse toneelkunst vooral gelegen in zijn activiteiten als
regisseur. Die betekenis ligt dan vooral in de periode na 1893, met als
hoogtepunt zijn jaren bij De Nederlandsche Tooneelvereeniging. Als
regisseur propageerde hij het sobere van pathos ontdane toneelspel
waarbij hij er de nadruk op legde dat toneelspelen vooreerst een
kwestie van samenspelen is. Hij propageerde verder dat het decor, de
belichting en de kostuums eenvoudig dienden te zijn en zijn leidraad
bij de regieaanwijzingen was dat niets in het te tonen geheel mocht
vloeken met de bedoeling van de auteur van het stuk. Op het gebied van
de repertoirekeuze opteerde hij voor zowel klassieke kwaliteitsstukken
- hij was een liefhebber van Shakespeare - als moderne - hij
introduceerde de werken van Ibsen bij het Nederlands publiek.&lt;/p&gt;
&lt;p&gt;Zijn opvattingen omtrent regie, speelstijl, decor en belichting,
dienen te worden bezien tegen de achtergrond van een toneelbestel
waarin idee&amp;euml;n als de zijne nog nauwelijks ingang hadden gevonden.
De praktijk van Chrispijns toneelopvattingen - en hiermee spreken we
tegelijkertijd over zijn invloed op andere regisseurs en acteurs -
resulteerde in het feit dat wat het Nederlands toneel aangaat er een
bescheiden versobering optrad. De praktijk van Chrispijns opvattingen
lag dan ook dichter bij de opvattingen en daden van Louis Bouwmeester
dan bij die van Eduard Verkade. Als we echter de toneelopvattingen van
Chrispijn beschouwen, en de praktijk buiten beschouwing laten, dan zien
we een sterkere overeenkomst met die van Eduard Verkade dan met die van
Louis Bouwmeester. Dat Chrispijn erin is geslaagd zijn idee&amp;euml;n
ingang te doen vinden in de Nederlandse toneelwereld, daarin ligt zijn
betekenis voor de Nederlandse toneelkunst.&lt;/p&gt;
&lt;p&gt;
  &lt;a href='agedeelte'&gt;A: &lt;/a&gt;Toneelmuseum in Amsterdam.&lt;/p&gt;
&lt;p&gt;
  &lt;a href='pgedeelte'&gt;P: &lt;/a&gt;
  &lt;em&gt;De regisseur. Handleiding voor beoefenaren der tooneelregie&lt;/em&gt;

(Amsterdam, 1901).&lt;/p&gt;
&lt;p&gt;
  &lt;a href='lgedeelte'&gt;L: &lt;/a&gt;J.C. Schr&amp;ouml;der, 'Het gouden feest van Chrispijn
sr.' in 
&lt;em&gt;Het Leven&lt;/em&gt;

9 (1924) 14 (5 april) 432-433; [F. Netscher] in 
&lt;em&gt;De Hollandsche Revue&lt;/em&gt;

29 (1924) 310-311; F. L., 'Louis Hendricus Chrispijn Sr.
(1854-1926)' in 
&lt;em&gt;Het Tooneel&lt;/em&gt;

12 (1926) 7 (december) 129-131.&lt;/p&gt;


&lt;p&gt;
&lt;a href=&amp;quot;igedeelte&amp;quot;&gt;I: &lt;/a&gt;Piet Hein Honig, &lt;i&gt;Acteurs- en kleinkunstenaarslexicon. 3200 namen uit 100 jaar Nederlands toneel&lt;/i&gt; (Diepenveen 1984) 168.
&lt;/p&gt;
&lt;p&gt;H.O. Westbroek&lt;/p&gt; 
&lt;dtml-var bwn_footer&gt;</text>
  </biography>
</biodes>

