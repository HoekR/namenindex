<biodes version="1.0">
  <fileDesc>
    <title>Riel, Harm van (1907-1980)</title>
    <ref target="http://resources.huygens.knaw.nl/bwn1880-2000/lemmata/bwn4/riel"/>
    <publisher>
      <name>Biografisch Woordenboek van Nederland:1880-2000</name>
      <ref target="http://resources.huygens.knaw.nl/bwn1880-2000"/>
    </publisher>
  </fileDesc>
  <person>
    <idno type="id">riel</idno>
    <persName><name type="geslachtsnaam">Riel</name>, Harm van</persName>
    <sex value="1"/>
    <event type="birth" when="1907"/>
    <event type="death" when="1980"/>
    <state type="occupation">politicus</state>
  </person>
  <biography>
    <graphic url="http://resources.huygens.knaw.nl/bwn1880-2000/lemmata/bwn4/images/images/RIELH.jpg"/>
    <text>&lt;dtml-var bwn_header&gt;
 &lt;p class='genealogie'&gt;
  &lt;strong&gt;Riel, Harm van&lt;/strong&gt;, politicus (Hoofddorp (N.H.) 18-2-1907 - 's-Gravenhage 13-12-1980). Zoon van Willem Hendrik van Riel, postdirecteur, en Henderika
  Alberdina Smeenge, onderwijsinspectrice.
  
&lt;img src=&amp;quot;images/RIELH.jpg&amp;quot; align=&amp;quot;right&amp;quot; BORDER=&amp;quot;0&amp;quot; alt=&amp;quot;afbeelding van Riel, Harm van&amp;quot; class=&amp;quot;bwnimg&amp;quot;&gt;
  
  &lt;/p&gt;
&lt;p&gt;De positie van vader Van Riel - directeur van het post- en
    telegraafkantoor te Hoofddorp - genoot weliswaar een zeker
    lokaal aanzien, maar bracht toch niet die status als notabele
    met zich die Harm van Riel zelf zijn leven lang als ideaal voor
    ogen heeft gestaan. De vader, in 1916 naar Emmen overgeplaatst,
    speelde in het gezin geen overheersende rol: die was weggelegd
    voor de moeder, een dochter van de liberale politicus Harm
    Smeenge en evenals deze een actief lid van de Vrijheidsbond.
    Zij gaf de liberale fakkel door aan haar zoon. Harm was een
    vroegrijp kereltje, althans wat leren aangaat, zodat hij reeds
    op zijn elfde middelbaar onderwijs volgde: van 1918 tot 1921
    aan het Weteringschans-gymnasium te Amsterdam - bij zijn
    grootouders Smeenge in huis - en van 1921 tot 1922 aan het
    Stedelijk Gymnasium te Assen, van waaruit hij staatsexamen
    deed, met als gevolg dat hij zich in 1923 als zestienjarige kon
    laten inschrijven aan de Rijksuniversiteit te Leiden.&lt;/p&gt;
&lt;p&gt;Als studierichting koos Van Riel eerst voor de klassieke
    talen, een keuze die voortvloeide uit een jeugdige occupatie
    met Plato en de Indogermaanse taalwetenschap. Volgens een
    anekdote zou de hoogleraar J.J.G. V&amp;uuml;rtheim hem de goede
    raad hebben gegeven maar naar een ander vak uit te wijken,
    omdat Van Riel als talenstudent niet vlijtig genoeg was.
    Bovendien kon met de studie der klassieken niet meer dan een
    matig betaalde leraarsbaan worden verkregen, die
    disharmonieerde met Van Riels dure smaak. Zo werd het rechten,
    en in dit vak blonk de student aanstonds zozeer uit dat hij al
    in 1928, het jaar van zijn doctoraal examen (16 november), een
    zelfstandige bronnenpublikatie, 
    &lt;em&gt;Goorspraken van Drenthe 1563-1565&lt;/em&gt;

    , kon laten verschijnen. Dit werk, dat door prof. A.S. de
    Bl&amp;eacute;court was ge&amp;iuml;nspireerd, verwees naar Van Riels
    levenslange belangstelling voor geschiedenis.&lt;/p&gt;
&lt;p&gt;Na een kort intermezzo in 1929/1930 als adjunct-secretaris
    bij de Kamer van Koophandel en Fabrieken te Dordrecht trad Van
    Riel in dienst bij de bankiersfirma Mees &amp;amp; Zoonen te
    Rotterdam. In de vooroorlogse jaren deed hij als
    procuratiehouder veel ervaring op in het onderhouden van
    contacten met Duitse relaties; vanaf 1941 was hij directeur van
    het Haagse bijkantoor van Mees. Er zijn verschillende verhalen
    in omloop waarom Van Riel geen firmant werd, maar een feit is
    dat hij in 1954 de bank vaarwel zei voor een actieve rol in
    politiek en provinciaal bestuur. Daar was hij na de oorlog
    reeds via het relatiecircuit in terechtgekomen toen hij in 1946
    bestuurslid werd van de Partij van de Vrijheid, de opvolger van
    de Vrijheidsbond. Nadat in januari 1948 door fusie met de
    groepering rond P.J. Oud de Volkspartij voor Vrijheid en
    Democratie (VVD) was ontstaan, werd Van Riel er ondervoorzitter
    van, wat hij tot 1963 zou blijven. Intussen had hij al sinds
    1946 zitting in de Provinciale Staten van Zuid-Holland - tot
    1974 -, terwijl hij van 1954 tot 1970 optrad als lid van
    Gedeputeerde Staten.&lt;/p&gt;
&lt;p&gt;De basis voor Van Riels optreden als landelijk bekend
    politicus werd gelegd toen hij op 6 november 1956 lid werd van
    de Eerste Kamer, waar van maart 1959 tot september 1976 de rol
    van fractievoorzitter van de VVD voor hem was weggelegd. In
    deze functie deed Van Riel herhaaldelijk van zich spreken en
    werd hij in de pers en bij het publiek bekend als een 'figuur',
    iemand die met zijn provocerende uitspraken herhaaldelijk de
    voorpagina's haalde en bij links Nederland de verpersoonlijking
    werd van 'rechts'.&lt;/p&gt;
&lt;p&gt;Terzelfder tijd genoot Van Riel faam en aanzien als
    intellectueel voorman van de liberale partij, maar het was mede
    zijn eigen aard die een belangrijker rol in de weg stond.
    Ondanks bewust populistische neigingen was hij toch geen man
    die een bredere schare kiezers kon winnen. Er was bij alle
    betrokkenheid iets afstandelijks in Van Riel, een behoefte tot
    relativeren, die een sterke carri&amp;egrave;redrang wellicht
    ontkrachtte. Grote mannen als Bismarck en Churchill werden
    zeker bewonderd, maar Van Riel miste de dadendrang om zichzelf
    te bewijzen, zelfs al zou daar in de Nederlandse verhoudingen
    ruimte voor zijn geweest. In dit opzicht is het inderdaad te
    betreuren dat zijn onmiskenbare talenten eerder aan een
    gecultiveerde persoonlijkheid dan aan een politieke rol van
    betekenis ten goede zijn gekomen. Desalniettemin was Van Riels
    invloed achter de schermen, vooral binnen de eigen partij,
    groot: Hans Wiegel, in 1971 de jeugdige lijstaanvoerder van de
    VVD, was zijn 'ontdekking', bij kabinetsformaties kon zijn
    intern advies zwaar wegen, en een zeker pragmatisch
    opportunisme in zijn raadgevingen waren voor het succes van de
    partij gunstig. Van Riels vertrek als Eerste-Kamerlid op 21
    september 1976, en daarmee zijn afscheid van de actieve
    politiek, werd naar eigen zeggen bepaald door zijn afkeer van
    het abortuswetsontwerp waarmee de Tweede Kamer - inclusief de
    VVD-fractie - reeds had ingestemd.&lt;/p&gt;
&lt;p&gt;Van Riel was niet alleen een onvermoeibaar pleitbezorger van
    de liberale zaak, maar tevens een erudiet die ook in andere
    kring dan de politiek van zich deed spreken. Zijn liefde tot de
    geschiedenis kreeg gestalte in het voorzitterschap van het
    Nederlandsch Economisch-Historisch Archief, dat hij van 1960
    tot 1977 bekleedde. Zelf deed Van Riel een aantal publikaties
    het licht zien die blijk gaven van zijn belezenheid en
    bekendheid met de vakliteratuur. Als grotere werken volgden nog
    een 
    &lt;em&gt;Geschiedenis der Provinciale Staten van Zuid-Holland
    1850-1914&lt;/em&gt;

    in 1979, kort voor zijn dood, gepubliceerd en een 
    &lt;em&gt;Geschiedenis van het Nederlandse liberalisme in de
    negentiende eeuw&lt;/em&gt;

    , dat postuum, in 1982, verscheen. Beide boeken stelden echter
    teleur, aangezien zij, evenals andere publikaties, te veel de
    eigenzinnigheid van de schrijver vertoonden en in hun gezochte
    woordkeus niet altijd even leesbaar waren.&lt;/p&gt;
&lt;p&gt;Deze werken pasten echter bij het beeld dat Van Riel van
    zichzelf cultiveerde, en dat met zijn gezette postuur, Drentse
    accent en parmantige bolhoed in elk geval onmiskenbare
    individualiteit bezat. In een vraaggesprek met 
    &lt;em&gt;NRC Handelsblad&lt;/em&gt;

    in 1973 verklaarde hij: 'Ik wil de wereld overzichtelijk
    houden', en een belangrijk deel van zijn persoonlijkheid is te
    verklaren uit zijn hang naar een overzichtelijke wereld, waarin
    de notabelen de dienst uitmaakten. Zijn liberalisme vertoonde
    daarom onmiskenbaar conservatieve trekken, zoals mede blijkt
    uit zijn neiging factoren als geworteldheid en het belang van
    de elite te onderstrepen. Dat kwam ook naar voren in zijn
    antwoord - in hetzelfde interview - op de vraag in welke
    periode hij het liefst zou hebben geleefd: 'Advocaat-generaal
    bij het Provinciale Gerechtshof te Assen omstreeks 1870'.
    Klinkt in die keuze - om het dialectisch te formuleren - niet
    iets door van het heimwee naar een wereld die voor Van Riel,
    evenals voor Thorbecke, ondanks alles toch een onbereikbaar
    ideaal was en bleef.&lt;/p&gt;
&lt;p&gt;
  &lt;a href='agedeelte'&gt;A: &lt;/a&gt;Collectie-H. van Riel in de Tweede Afdeling van het
  Algemeen Rijksarchief te 's-Gravenhage. Knipsels uit kranten en
  tijdschriften in het algemeen dossier Harm van Riel (personalia)
  in het Centraal Bureau voor Genealogie te
  's-Gravenhage.&lt;/p&gt;
&lt;p&gt;
  &lt;a href='pgedeelte'&gt;P: &lt;/a&gt;Lijst van voornaamste geschriften bij het onder L genoemde
    levensbericht van J.G. Bruggeman, 137-139.&lt;/p&gt;
&lt;p&gt;
  &lt;a href='lgedeelte'&gt;L: &lt;/a&gt;Interview door Bibeb, in 
  &lt;em&gt;Bibeb en andere VIP's&lt;/em&gt;

  (Amsterdam, 1967) 187-204; 
  &lt;em&gt;Mr. H. van Riel in gesprek met Joop van Tijn&lt;/em&gt;

  (Amsterdam, 1970); interview door Onno Reitsma, in 
  &lt;em&gt;Elseviers Magazine&lt;/em&gt;

  , 23-1-1971; Eelke de Jong, 'Een heer van stand in de politiek',
  in 
  &lt;em&gt;Haagse Post&lt;/em&gt;

  , 27-1-1971; interview door W. Woltz, in 
  &lt;em&gt;NRC Handelsblad&lt;/em&gt;

  , 12-1-1973; interview door Philip Mechanicus, in 
  &lt;em&gt;De Tijd&lt;/em&gt;

  , 11-6-1976; interview door Cees Labeur, in 
  &lt;em&gt;Elseviers Magazine&lt;/em&gt;

  , 22-5-1976; J. van Tijn, in 
  &lt;em&gt;Vrij Nederland&lt;/em&gt;

  , 20-12-1980; B.C.L. Waanders, in 
  &lt;em&gt;NRC Handelsblad&lt;/em&gt;

  , 15-12-1980; herdenkingsartikelen in 
  &lt;em&gt;Vrijheid en Democratie&lt;/em&gt;

  , 29-12-1980; W. Jungman, 
  &lt;em&gt;Harm van Riel: een heer van stand in de Nederlandse
  politiek&lt;/em&gt;

  (Haarlem [etc.], 1981); A.L. van Schelven, in 
  &lt;em&gt;Economisch- en Sociaal-Historisch Jaarboek&lt;/em&gt;

  44 (1982) 292-296; J.G. Bruggeman, in 
  &lt;em&gt;Jaarboek van de Maatschappij der Nederlandse Letterkunde te
  Leiden 1982-1983&lt;/em&gt;

  (Leiden, 1984) 116-139; Ruud Koole [e.a.], 
  &lt;em&gt;40 jaar vrij en verenigd. Geschiedenis van de&lt;/em&gt;

  VVD-partijorganisatie 1948-1988 (Houten, 1988); M.F. Westers, 
  &lt;em&gt;Mr. D.U. Stikker en de naoorlogse reconstructie van het
  liberalisme in Nederland. Een zakenman in de politieke arena&lt;/em&gt;

  (Amsterdam, 1988); J.G. Bruggeman, 'H. van Riel. Een ouderwetse
  liberaal', in 
  &lt;em&gt;Kopstukken van de&lt;/em&gt;

  VVD: 16 biografische schetsen: 40 jaar liberalisme in Nederland
  1948-1988. Onder red. van W.J.A. van den Berg [e.a.] (Houten,
  1988) 42-50; Jan Hoedeman, 
  &lt;em&gt;Hans Wiegel en het spel om de macht&lt;/em&gt;

  ('s-Gravenhage, 1993).&lt;/p&gt;


&lt;p&gt;
&lt;a href=&amp;quot;igedeelte&amp;quot;&gt;I: &lt;/a&gt;Beeldbank van het Nationaal Archief in Den Haag [Collectie ANEFO; Van Riel in oktober 1968].&lt;/p&gt;






&lt;p&gt;H. van der Hoeven&lt;/p&gt; 
&lt;dtml-var bwn_footer&gt;</text>
  </biography>
</biodes>

