<biodes version="1.0">
  <fileDesc>
    <title>Bekkers, Wilhelmus Marinus (1908-1966)</title>
    <ref target="http://resources.huygens.knaw.nl/bwn1880-2000/lemmata/bwn1/bekkers"/>
    <publisher>
      <name>Biografisch Woordenboek van Nederland:1880-2000</name>
      <ref target="http://resources.huygens.knaw.nl/bwn1880-2000"/>
    </publisher>
  </fileDesc>
  <person>
    <idno type="id">bekkers</idno>
    <persName><name type="geslachtsnaam">Bekkers</name>, Wilhelmus Marinus</persName>
    <sex value="1"/>
    <event type="birth" when="1908"/>
    <event type="death" when="1966"/>
    <state type="occupation">r.k. bisschop</state>
  </person>
  <biography>
    <graphic url="http://resources.huygens.knaw.nl/bwn1880-2000/lemmata/bwn1/images/images/BEKKERS.jpg"/>
    <text>&lt;dtml-var bwn_header&gt;
 &lt;p class='genealogie'&gt;
  &lt;strong&gt;Bekkers, Wilhelmus Marinus&lt;/strong&gt;, bisschop van 's-Hertogenbosch (St. Oedenrode 20-4-1908 - Tilburg 9-5-1966).

Zoon van Willem Bekkers, landbouwer, en Barbara Krol.

&lt;img src=&amp;quot;images/BEKKERS.jpg&amp;quot; align=&amp;quot;right&amp;quot; BORDER=&amp;quot;0&amp;quot; alt=&amp;quot;afbeelding van Bekkers, Wilhelmus Marinus&amp;quot; class=&amp;quot;bwnimg&amp;quot;&gt;

&lt;/p&gt;
&lt;p&gt;Bekkers volgde van 1921 tot 1927 middelbaar onderwijs in het
klein-seminarie 'Beekvliet' te St. Michielsgestel en studeerde
vervolgens van 1927 tot 1933 filosofie en theologie in het
groot-seminarie te Haaren (N.Br.). Priester gewijd op 10-6-1933, werd
de latere bisschop op 18-8-1933 benoemd tot kapelaan van de parochie
van de H.H. Antonius en Barbara te 's-Hertogenbosch. Zes jaar
werkte Bekkers in deze snel groeiende arbeidersparochie, gelegen vlak
buiten de oude stadsmuren van Den Bosch. Hij kreeg er alle gelegenheid
om kennis te nemen van de geestelijke en materi&amp;euml;le nood van de
sociaal zwakkeren, juist in de periode van algemene werkloosheid en
economische malaise. Op 30-9-1939 werd kapelaan Bekkers rector van
pensionaat 'Eikenburg' te Eindhoven en vervolgens vervulde hij
nog verschillende rectoraatsfuncties: in het St. Jozefgesticht te
Hintham (7-8-1942), bij de zusters Carmelitessen te
's-Hertogenbosch (8-12-1944) en aan de kweekschool
'Concordia' in dezelfde stad (20-2-1948). Zijn pastorale werk
bewoog zich toen reeds op veel meer dan plaatselijk niveau. Hij was
directeur van de diocesane Katholieke Actie, Geestelijk Adviseur van de
Noordbrabantse Christelijke Boerenbond en van de diocesane Katholieke
Arbeiders Beweging en in al deze activiteiten vervulde hij zijn
plichten met nauwgezetheid, zonder blijk te geven van enige nieuwe of
vernieuwende denkbeelden, daarin overigens niet afwijkend van de
algemene houding en instelling der geestelijken van die tijd. Op
24-2-1956 benoemde mgr. Mutsaerts de in het Bossche diocees alom
bekende en gewaardeerde rector Bekkers tot pastoor van de parochie van
de H. Dionysius ('t Heike) te Tilburg. Nauwelijks tien maanden
bleef pastoor Bekkers in Tilburg. Op 19-12-1956 werd hij door paus Pius
XII benoemd tot coadjutor met recht van opvolging van mgr. Mutsaerts,
bisschop van 's-Hertogenbosch en tot titulair-bisschop van Tasos.
Op 12-2-1957 werd hij in de Bossche St. Jans kathedraal door mgr.
Mutsaerts, wiens rechterhand en opvolger hij was geworden, tot bisschop
gewijd. Op 27-6-1960 werd mgr. Bekkers als opvolger van mgr. Mutsaerts,
die met emeritaat ging, residerend bisschop van 's-Hertogenbosch,
de 6e bisschop na het herstel van de hi&amp;euml;rarchie in 1853. Mgr.
Bekkers had vanaf einde 1961 een wijbisschop naast zich in de persoon
van mgr. J.W.M. Bluyssen.&lt;/p&gt;
&lt;p&gt;Ondertussen had hij in zijn eerste bisschoppelijke brief, gedateerd
op de dag van zijn ambtsaanvaarding, 7-7-1960, een aantal prioriteiten
opgenoemd, waaraan hij zijn aandacht wilde geven: een goed samenspel
met zijn priesters, het huwelijk, de jeugd en het gezin en de oecumene.
Kort na zijn ambtsaanvaarding belegde mgr. Bekkers een serie
bijeenkomsten met alle priesters van zijn bisdom, waarin hij duidelijk
de uitzuivering van priesterleven en priesterarbeid aan de orde stelde
en waarmee hij bedoelde enerzijds de priesters duidelijk te maken
waaruit hun eigenlijke pastorale werk zou dienen te bestaan, anderzijds
hun te leren dat dit werk moest worden verricht in een moderne tijd en
derhalve met aangepaste werkmethoden. Daarbij wees hij op de
noodzakelijkheid van samenwerking, maar ook op de noodzaak van gebed en
blijvende studie. In maart-april 1961 belegde hij een aantal
bijeenkomsten met afgevaardigden van de parochies van het bisdom,
waarin hij allereerst de sanering van de diocesane financi&amp;euml;n door
de invoering van de zg. gezinsbijdrage aan de orde stelde, maar spoedig
doorstiet naar meer: 
&lt;em&gt;Christen-zijn in deze tijd heette&lt;/em&gt;

de toespraak, die de bisschop in het najaar van 1961 hield in twaalf
plaatsen van zijn bisdom. Zichzelf voorstellende met Augustinus'
woord: 'Vobis sum episcopus, vobiscum christianus' benadrukte
hij de verbondenheid van alle gelovigen, priesters en leken, geroepen
om hun door het evangelie opgelegde verantwoordelijkheid te dragen in
de wereld van nu. In een kort artikeltje in de diocesane 
&lt;em&gt;Analecta&lt;/em&gt;

2 (1962) 31 sprak hij over deze eerste contacten als een
'R&amp;eacute;veille van onze diocesane Kerk': een Kerk, die zich
moet laten zien als een Kerk der liefde! Dit 'reveille'
trachtte hij telkenjare levendig te houden door de zg. pastorale
gesprekken (gegroeid uit zg. 'pastorie-gesprekken', waaraan
alleen door de clerus werd deelgenomen), die vanaf 1963 plaatsvonden.
Onderwerpen waren de biecht (1963-1964), de eucharistie (1964-1965), de
kerk in de wereld (1965-1966), het beroemde schema 13 van het Tweede
Vaticaans Concilie. De bisschop hield zelf steeds de inleiding en de
samenvattende slot-conferentie. In het najaar van 1965 namen
twintigduizend mensen deel aan dit evenement, dat terecht als een
diocesaan concilie is betiteld.&lt;/p&gt;
&lt;p&gt;Ook de oecumene had de warme belangstelling van bisschop Bekkers.
Sinds 1960 hadden er gezamenlijke adventsbijeenkomsten plaats in de St.
Jans kathedraal en de bisschop nam het schema van de oecumene van het
tweede Vaticaans Concilie door met reformatorische deskundigen. Zijn
persoonlijke vriendschap met de praeses van de provinciale
kerkvergadering van de Ned. Herv. Kerk in Noord-Brabant en Limburg, ds.
N.K. v.d. Akker, stelde hem in staat tot vruchtbare oecumenische
contacten en met name heeft hij het pastorale klimaat rond het gemengde
huwelijk sterk verbeterd.&lt;/p&gt;
&lt;p&gt;Landelijke bekendheid verkreeg mgr. Bekkers vooral door de
tv-toespraken in de KRO-rubriek Brandpunt, die hij vanaf het najaar van
1960 hield. Vooral zijn toespraken van 21-3-1963, 17-6-1964 en
31-7-1964 maakten grote indruk. Bekkers, zeer goed op de hoogte van de
huwelijksproblematiek van vele katholieken, pleitte voor een menselijke
beleving van het huwelijk, juist vanuit liefde en verantwoordelijkheid
voor elkaar. Zijn pleidooi voor de persoonlijke verantwoordelijkheid
van de gehuwden ten aanzien van geboorteregeling en gezinsgrootte
maakte diepe indruk en was binnen de Catholica - althans z&amp;oacute;
openlijk en duidelijk uitgesproken - een nieuw geluid. Zeer veel
katholieken herkenden zich in de menselijke benadering, waarmee mgr.
Bekkers het probleem behandelde. Een lawine van duizenden brieven was
het gevolg van zijn tv-uitspraken. Tegenover de verwijten, dat hij
vaagheid en onzekerheid verspreidde, wees Bekkers op de
verantwoordelijkheid van het eigen geweten, maar niet minder op de dure
plicht van goede gewetensvorming.&lt;/p&gt;
&lt;p&gt;Bekkers' episcopaat viel nagenoeg samen met het Tweede Vaticaans
Concilie. Zijn grote betekenis daar is geweest, dat hij in Rome een
dialoog van de bisschoppen op gang heeft gebracht en daarmee in deze
samenkomst van zovele bisschoppen de mogelijkheid aangreep om aan de
bij hem en vele anderen in Nederland gerijpte idee&amp;euml;n een wijdere
spreiding te geven. Bekkers vond de in Rome vervaardigde ontwerpteksten
wereld- en levensvreemd. Hij nam - daarin geruggesteund door zijn
theologisch adviseur prof. dr. E.C.F.A. Schillebeeckx o. p. - het
initiatief om onder de aan het concilie deelnemende bisschoppen
'animadversiones' (aantekeningen) bij de ontwerpschema's te
verspreiden, die ertoe hebben bijgedragen, dat - met onverkorte trouw
aan Christus en de Kerk - de noden en bestaansvragen van de moderne
mens een plaats kregen in Vaticanum II. Bekkers heeft op deze manier
een beslissende bijdrage geleverd aan de 'doorbraak' van het
concilie.&lt;/p&gt;
&lt;p&gt;Midden 1965 werd de gezondheidstoestand van de bisschop slechter.
Van de 4e en de laatste zitting van Vaticanum II heeft hij slechts een
gedeelte kunnen bijwonen. In het voorjaar van 1966 openbaarde zich een
ernstige ziekte, waaraan hij op 9-5-1966 overleed. Zijn uitvaart op
14-5-1966 in de St. Jans kathedraal te 's-Hertogenbosch werd een
nationale gebeurtenis en toonde zeer juist aan, hoezeer hij 'met de
liefde als wapen' (caritas pro armis) velen had be&amp;iuml;nvloed en
enthousiast gemaakt.&lt;/p&gt;
&lt;p&gt;Het episcopaat van mgr. Bekkers kan met recht betiteld worden als
het episcopaat van de persoonlijke pastoraal. De bisschop, die al
v&amp;oacute;&amp;oacute;r zijn episcopaat door zijn werk op diocesaan niveau
velerlei contacten had gelegd, wilde ook als bisschop zielzorger zijn,
dicht bij de nood van de mensen. Voor de veranderingen en vernieuwing
binnen de rooms-katholieke kerk is Bekkers' optreden van ongemeen
grote betekenis geweest, al zou het onjuist zijn, zoals later wel eens
ten onrechte is gepoogd. Bekkers als een 'dogmatisch modernist'
te kenschetsen. Evenals paus Johannes was Bekkers v&amp;oacute;&amp;oacute;r alles
een man met een pastorale inslag, met grote zorg voor de mensen, maar
hij veranderde daardoor in kerkleer of kerkopvattingen allerminst.
Bekkers' nagelaten bescheiden laten de conclusie toe, dat hij veel
moeite zou hebben gehad met wat in Nederland na zijn dood met zijn kerk
is gebeurd.&lt;/p&gt;
&lt;p&gt;
  &lt;a href='pgedeelte'&gt;P: &lt;/a&gt;
  &lt;em&gt;God dienen in het nieuwe leven van de Geest&lt;/em&gt;

['s-Hertogenbosch, 1963]; 
&lt;em&gt;Gods Volk Onderweg .&lt;/em&gt;

Gekozen en ingel. door Michel van der Plas (Hilversum, 1964); 
&lt;em&gt;Bisschop Bekkers. Negen jaar met Gods Volk Onderweg&lt;/em&gt;

(Utrecht, [1966]).&lt;/p&gt;
&lt;p&gt;
  &lt;a href='lgedeelte'&gt;L: &lt;/a&gt;J. van Laarhoven, 'Een Brabantse bisschop', in 
&lt;em&gt;Brabantia&lt;/em&gt;

15 (1966) 145-147; T. Oostveen, 
&lt;em&gt;Liefde als wapen.&lt;/em&gt;

('s-Hertogenbosch, 1966); N. van Hees, 
&lt;em&gt;Bisschop Bekkers, vriend van ons allen&lt;/em&gt;

(Amsterdam, [1966]); L.H.A. Groothuis O. Carm., 
&lt;em&gt;Der Beitrag der Bisch&amp;ouml;fe Bekkers und de Vet zur Erneuerung der
Pastoral in der katholischen Kirche der Niederlande&lt;/em&gt;

(Munster, 1971); idem. 
&lt;em&gt;De Brabantse Bisschoppen Bekkers en De Vet&lt;/em&gt;

(Tilburg, 1973).&lt;/p&gt;
&lt;p&gt;
&lt;a href=&amp;quot;igedeelte&amp;quot;&gt;I: &lt;/a&gt;ANP Historisch Fotoarchief, beeldnummer 32841, [W.M. Bekkers in april 1966].&lt;/p&gt;


&lt;p&gt;J.W.M. Peijnenburg&lt;/p&gt; 
&lt;dtml-var bwn_footer&gt;</text>
  </biography>
</biodes>

