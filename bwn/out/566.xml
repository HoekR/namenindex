<biodes version="1.0">
  <fileDesc>
    <title>Geijl, Pieter Catharinus Arie (1887-1966)</title>
    <ref target="http://resources.huygens.knaw.nl/bwn1880-2000/lemmata/bwn1/geijl"/>
    <publisher>
      <name>Biografisch Woordenboek van Nederland:1880-2000</name>
      <ref target="http://resources.huygens.knaw.nl/bwn1880-2000"/>
    </publisher>
  </fileDesc>
  <person>
    <idno type="id">geijl</idno>
    <persName><name type="geslachtsnaam">Geijl</name>, Pieter Catharinus Arie</persName>
    <sex value="1"/>
    <event type="birth" when="1887"/>
    <event type="death" when="1966"/>
    <state type="occupation">historicus</state>
  </person>
  <biography>
    <graphic url="http://resources.huygens.knaw.nl/bwn1880-2000/lemmata/bwn1/images/images/GEIJL.jpg"/>
    <text>&lt;dtml-var bwn_header&gt;
 &lt;p class='genealogie'&gt;
  &lt;strong&gt;Geijl, Pieter Catharinus Arie&lt;/strong&gt;

(bekend onder de naam &lt;b&gt;
Geyl&lt;/b&gt;) historicus (Dordrecht 15-12-1887 - Utrecht 31-12-1966).

Zoon van Arie Geijl, geneesheer, en Alida Charlotte Albertine van Erp
Taalman Kip. Op 15-12-1911 gehuwd met Maria Cornelia van Slooten. Uit
dit huwelijk werden 1 zoon en 1 dochter geboren. Na overlijden op
29-9-1933 van zijn vrouw, hertrouwd te Londen op 17-7-1934 met
Garberlina Kremer. Dit huwelijk bleef kinderloos.

&lt;img src=&amp;quot;images/GEIJL.jpg&amp;quot; align=&amp;quot;right&amp;quot; BORDER=&amp;quot;0&amp;quot; alt=&amp;quot;afbeelding van Geijl, Pieter Catharinus Arie&amp;quot; class=&amp;quot;bwnimg&amp;quot;&gt;

&lt;/p&gt;
&lt;p&gt;Geyl stamde uit een geslacht van chirurgijns en geneesheren dat zich
in de achttiende eeuw vanuit Wezel in Holland had gevestigd. Zijn jeugd
werd overschaduwd door het geestelijk lijden van zijn vader, die in
1899 hierdoor genoodzaakt was zijn praktijk te be&amp;euml;indigen. Voor de
opvoeding van de kinderen vond het gezin steun bij familie, onder
andere bij een tante en oom die in Krimpen aan de Lek woonden en bij
wie de jonge Pieter vaak logeerde. Zijn schoolopleiding voltooide hij
aan het stedelijk gymnasium te Den Haag, waarop van 1906 tot 1911 de
studie in de Nederlandse letteren te Leiden volgde. Hier kreeg de jonge
Geyl voor het eerst de gelegenheid zich in den brede te ontplooien -
hij raakte er bevriend met mensen als Annie Salomons, Mien Mees, G.
Kalff jr., Mea Verwey en J.S. Bartstra. Vooral met de laatste zou hij
zijn leven lang verbonden blijven. Hoewel een zekere terughoudendheid,
ge&amp;iuml;nspireerd door de situatie in het ouderlijk huis, hem wat
afzijdig deed staan van zijn omgeving, was daar tevens, als een
natuurlijke compensatie, zijn verlangen zich te doen gelden, iemand te
zijn, een plaats te veroveren in de wereld. Daarom ook trad hij al
spoedig op de voorgrond in het studentendispuut Sodalicium Literis
Sacrum: van 1907 tot 1909 was hij er ab-actis van, en van 1909 tot 1910
praeses. De 'onbarmhartige kritiek' die hij kon oefenen vond
tot in het gedenkboek van Literis in 1922 vermelding.&lt;/p&gt;
&lt;p&gt;Intussen was er in het Leiden van zijn dagen wel enige reden tot
kritiek. De letterenstudie leidde er een wat doezelend bestaan, en in
elk geval vermochten zijn leermeesters de jonge student nauwelijks te
inspireren. Zelf bezield van een creatieve literaire drang, die zich
uitte in proza en po&amp;euml;zie, vond hij hiervan weinig terug in de
voordrachten van hoogleraren als Kalff, Verdam en Uhlenbeck. En kon hij
over de historische colleges evenmin in vlam geraken, het was toch
duidelijk dat daarheen zijn belangstelling voornamelijk getrokken werd.
De algemene geschiedenis, zoals die werd onderwezen door C.Th.H.
Bussemaker, beviel hem wel; hetzelfde kon niet gezegd worden van de
hoogleraar in de vaderlandse geschiedenis, P.J. Blok. In terugblik
meende Geyl dat hij aan hem voor zijn historische vorming niets te
danken had. Hoe dat ook zij. Blok zorgde er in ieder geval voor dat
zijn leerling, die in 1911 cum laude doctoraal examen had gedaan,
spoedig naar Itali&amp;euml; kon vertrekken met een studiebeurs van het
Fruinfonds. Inmiddels gehuwd, verbleef Geyl zes maanden in het Zuiden.
Op aanwijzing van Blok verzamelde hij in de Venetiaanse Frari materiaal
voor het proefschrift waarop hij reeds in december 1913 met lof
promoveerde: een studie over 
&lt;em&gt;Christofforo Suriano. Resident van de serenissime republiek van
Veneti&amp;euml; in Den Haag, 1616-1623.&lt;/em&gt;

Hoewel het archiefonderzoek was tegengevallen, en hoewel het boek zelf
naar moderne begrippen wat mager is gedocumenteerd, bewijst het wel dat
de schrijver ervan bijzondere kwaliteiten in zich had en dat hij zijn
gegevens tot een logisch en leesbaar betoog wist te verenigen.&lt;/p&gt;
&lt;p&gt;Vanaf september 1912 was Geyl intussen al werkzaam aan het gymnasium
in Schiedam. Dit leraarschap bleek echter een tussenfase: in hetzelfde
jaar van zijn promotie, 1913, kreeg hij via een Leidse studievriend het
correspondenschap aangeboden van de 
&lt;em&gt;Nieuwe Rotterdamsche Courant in&lt;/em&gt;

Londen. Die functie, die zoveel meer vrijheid en zelfstandigheid bood,
was een kolfje naar zijn hand: een buitenlands correspondent van een
landelijk dagblad telde in die tijd behoorlijk mee, en dan in Londen,
de hoofdstad van het Britse wereldrijk! Het wereldgebeuren van nabij
mee te maken, dat was juist iets voor de jonge geleerde, die een zo
brandende belangstelling voor zijn eigen tijd aan de dag legde. De
wereldoorlog, die spoedig uitbrak, beleefde hij nu in een van de
zenuwcentra in al zijn spanning en dramatiek, en Geyl wist voor zijn
lezers die spanning ook onder woorden te brengen. Enige journalistieke
ervaring had hij al opgedaan bij het Leidse studentenblad 
&lt;em&gt;Minerva&lt;/em&gt;

en door het schrijven van reisbrieven uit Itali&amp;euml;. In dit zoveel
gewichtiger werk bleek hij op zijn plaats : hij legde contacten met
vooraanstaande redacteuren van Britse bladen, en wist interviews te
verkrijgen met bekende politici als Sir Robert Cecil, Winston Churchill
en de Ierse voorman E. de Valera. Ook met Britse historici knoopte hij
betrekkingen aan, met G.N. Clark, met G.M. Trevelyan, en vooral met
J.E. Neale, de historicus van de Elizabethaanse periode. Niet de eerste
de beste namen, en het kan niet gezegd worden dat zij de onbekende
Hollander alleen uit hoffelijkheid ontvingen: na enkele jaren bleek hij
met zijn kennis van de Nederlandse &amp;eacute;n de Engelse geschiedenis een
gelijkwaardige gesprekspartner, een man die opviel door zijn kundigheid
en door de voorkomendheid waarmee hij zijn sterke overtuigingen wist te
verdedigen. Op initiatief zowel van Engelse zijde als van de kant van
de Nederlandse kolonie leidde dat ertoe dat Geyl in het najaar van 1919
een speciale leerstoel kon gaan bezetten voor Nederlandse studi&amp;euml;n
aan de universiteit van Londen. Na enkele jaren werd de opdracht op
Geyls verzoek ingeperkt tot de Nederlandse geschiedenis. Het kan niet
worden gezegd dat dit hoogleraarschap aanstonds een succes was, maar de
moeilijkheden verdwenen, en hoewel het aantal studenten natuurlijk
beperkt bleef, wist hij de nieuwe leerstoel toch aanzien te geven.&lt;/p&gt;
&lt;p&gt;Zijn aandacht waaierde in deze jaren uit over een veelheid van
onderwerpen. Behalve het hoogleraarsambt had hij in 1919 ook nog een
functie aanvaard als agent van het pas opgerichte Nationaal Bureau voor
Documentatie over Nederland. Dit was een particuliere onderneming, die
echter al spoedig aan het ministerie van Buitenlandse Zaken verbonden
werd, onder de hoede van F.W.J. Drion. Door zijn activiteiten voor dit
bureau fungeerde Geyl naar eigen zeggen als 'onofficieel
pers-attach&amp;eacute; van de Nederlandse legatie'. Behalve het
doorgeven van informatie naar Nederland bestond zijn agentschap vooral
in het schrijven van stukken over Nederland in de Britse pers, waarbij
zijn eerder gelegde contacten hem natuurlijk goed van pas kwamen.&lt;/p&gt;
&lt;p&gt;Een onofficieel zijkanaal van deze publicistische activiteiten
bestond in het maken van propaganda voor de Vlaamse beweging in
Engeland. Geyl was met de Vlaamse zaak al sinds zijn studententijd
verbonden: in 1911 woonde hij een Vlaams studentencongres bij in Gent,
waar hij kennis maakte met mensen als A. Jacob en L. Picard, maar ook
met een Noord-Nederlander als F.C. Gerretson. Gedurende zijn verdere
leven zou hij zich innig met de Vlaamse zaak verbonden blijven voelen.
Dat kwam tot uiting in vele lezingen in Noord en Zuid, al of niet
georganiseerd door het Diets studentenverbond, en in tal van artikelen
over het vraagstuk in dagbladen en wetenschappelijke periodieken;
tevens probeerde hij de gang van zaken vanuit Londen zoveel mogelijk te
be&amp;iuml;nvloeden. Hoewel aanvankelijk wel geneigd een scheuring van
Belgi&amp;euml; althans in theorie te steunen en toe te juichen was hij
toch teveel pragmaticus met gevoel voor het politiek mogelijke en wars
van schone blauwdrukken voor de toekomst. Daarom week hij in de jaren
dertig terug, en aanvaardde een federale structuur voor Belgi&amp;euml; als
een juiste oplossing voor de Vlaamse problematiek. Het was met name het
extremisme van sommige Vlaamse leiders dat hem deed terugschrikken.
Voor het activisme in de Eerste Wereldoorlog mocht hij begrip hebben,
uiteindelijk geloofde hij toch niet in een gewelddadige splitsing van
de Belgische staat. Dat veroorzaakte verwijdering van een doctrinair
als Jacob, terwijl hij bleef samenwerken met gematigder voormannen als
Herman Vos en H. Borginon. Vooral met Vos onderhield hij in de jaren
tussen de wereldoorlogen een intensief contact, ook al was het de immer
ongeduldige Geyl een kwelling dat Vos niet volkomen de man van actie
naar Geyls idee wilde zijn.&lt;/p&gt;
&lt;p&gt;Dit politiek bedrijf was niet zo maar een excurs in het
wetenschappelijk leven van Geyl: politiek en historie waren voor hem
nauw verbonden. Niet dat hij een be&amp;iuml;nvloeding van de
geschiedschrijving door politieke ideologie&amp;euml;n ooit gewenst achtte,
maar historie beoefenen, dat was voor hem niet slechts
kamergeleerdheid: 'niet als een inventaris van dode mensen en dode
dingen, maar als een sleutel tot het leven' wenste hij haar - de
geschiedenis was niet alleen relevant, maar was in feite het leven zelf
zoals dat zich aan het oog van de historicus voordeed. Geen wonder dan
ook dat Geyls eigen voorkeuren en overtuigingen de richting van zijn
historisch onderzoek nauw bepaalden. In zijn Leidse studietijd had hij
zich al doen kennen als een overtuigd nationalist, een volgeling van
Potgieters Jan Cordaat en Jan Compagnie, iemand voor wie het politieke
verleden der nationale staten nog het natuurlijke kader van de
geschiedenis vormde. Op zich zelf niets bijzonders in Geyls jonge
jaren, toen vrijwel alle historici die opvatting nog waren toegedaan.
Geyl doorbrak daarentegen de grenzen van een eng-Nederlands
nationalisme en cre&amp;euml;erde een geheel nieuw kader voor onze
nationale geschiedschrijving. De staat, zo was zijn inzicht, dat was
eigenlijk de natie: de natie schiep de staat. En het ongelukkige was nu
dat de staatkundige grenzen dwars door de Nederlandse natie heen
liepen. Schiep de taal niet een band tussen alle Nederlands sprekenden?
Zo kwam Geyl tot zijn conceptie van de Nederlandse stam als de
verzamelnaam voor allen die met de Nederlandse natie, de Nederlandse
cultuur verbonden waren. Naast de Nederlandstaligen in Belgi&amp;euml;
waren dat de Zuid-Afrikaanders, en voorts natuurlijk de Nederlandse
koloniale vestigingen elders in de wereld. Voor Europa betekende dit
dat de taalgrens aangaf tot waar de Nederlandse stam zich uitstrekte -
en die taalgrens liep dwars door de Belgische staat. Hoewel Geyl zich
er wel van bewust was dat er andere natievormende factoren zijn dan de
taal alleen, legde hij zich toch vooral vast op dit filologisch
principe - een reminiscentie dat zijn natie-opvatting stamde uit de
Romantiek.&lt;/p&gt;
&lt;p&gt;In de jaren twintig en dertig kregen deze Groot-Nederlandse
inzichten vaste vorm. In 1924 al sprak hij over 'De
Klein-Nederlandsche traditie in onze historiografie'. Hierin
verzette hij zich tegen het al te gemakkelijke aanvaarden door Noord-
en Zuidnederlandse historici van de staatkundige grens tussen Nederland
en Belgi&amp;euml; als een natuurlijke scheidingslijn tussen twee volken.
Was het niet veeleer zo dat die grens een toevallige was? Was het
verloop ervan niet bepaald door de uitkomst van de Tachtigjarige
Oorlog, feitelijk een ongelukkige 'scheuring' dwars door de
natie heen? Op die vragen was eigenlijk geen ontkennend antwoord
mogelijk, maar zij schokten een generatie van historici die kritiekloos
de Klein-Nederlandse staat als de gewenste uitkomst der historie had
gewaardeerd. De polemieken volgden elkaar op, en gaven volop bezigheid
aan Geyls strijdbare geest en grage pen, zonder dat zij hem ervan
weerhielden zijn gedachten in een groter werk neer te leggen. Dat was
de 
&lt;em&gt;Geschiedenis van de Nederlandsche stam,&lt;/em&gt;

waarvan tussen 1930 en 1937 drie delen verschenen, die het verhaal tot
1751 voerden. Aan een herdruk in twee delen (1948-1949) werd in 1959
een deel toegevoegd dat de geschiedenis tot 1798 beschrijft. Die trage
voortgang werd vooral veroorzaakt door de gebeurtenissen van de Tweede
Wereldoorlog, maar ook wel door het uitgangspunt: de taalgrens in het
Zuiden als grens aannemen was vragen om moeilijkheden, aangezien de
geschiedenis van de Vlaamse gewesten zich moeilijk van de Waalse laat
isoleren. Het werk is ongelijk van kwaliteit, en met name de
middeleeuwen bieden niet meer dan een wat plichtmatig overzicht. Maar
dit gezegd zijnde, dient tevens erkend dat Geyls 'stam' een
keerpunt betekent in de Nederlandse geschiedschrijving: het bleek voor
andere historici niet mogelijk de verlegging der grenzen van ons
vaderlands verleden te ignoreren en op de oude voet verder te gaan. We
mogen daarom wel spreken van een periode 'voor' en 'na
Geyl' in onze historiografie: al aanvaardden latere schrijvers niet
de taalgrens als uitgangspunt, de doorbraak van de traditionele
Klein-Nederlandse en belgicistische verhoudingen bleek niettemin
geslaagd. Die kentering laat zich ook illustreren in de tijdschriften.
Toen Japikse in 1937 Geyl uitnodigde de redactie op zich te nemen van
de 
&lt;em&gt;Bijdragen voor Vaderlandsche Geschiedenis en Oudheidkunde,&lt;/em&gt;

reageerde de uitgever Nijhoff afwijzend, en stichtte Geyl zijn
'eigen' blad, de 
&lt;em&gt;Nederlandsche Historiebladen,&lt;/em&gt;

die van 1938 tot 1941 onder een redactie uit Noord en Zuid verschenen.
Na 1945 triomfeerde de Groot-Nederlandse aanpak, en smolten de
tijdschriften samen tot de eveneens door Nijhoff uitgegeven 
&lt;em&gt;Bijdragen tot de Geschiedenis der Nederlanden.&lt;/em&gt;
&lt;/p&gt;
&lt;p&gt;Vlaanderen en de Groot-Nederlandse problematiek vormen te zamen een
kernthema in Geyls werk. Een ander terugkerend motief behelsde een niet
minder belangrijke revisie van de Nederlandse historie, en wel de rol
van de Oranjes en hun verhouding tot de regenten onder de Republiek.
Die herwaardering bleek nog niet zo sterk in het boek dat hij 1924
publiceerde, en dat de verhouding tussen 
&lt;em&gt;Willem IV en Engeland tot 1748&lt;/em&gt;

beschreef op basis van voornamelijk Engelse archivalia. Veel radicaler
kwam dit naar voren in het boek dat in 1939 verscheen onder de titel 
&lt;em&gt;Oranje en Stuart&lt;/em&gt;

(overigens gedeeltelijk een bewerking van artikelen over dit thema).
Met al de warmte van zijn overtuigingskracht bracht Geyl hier op tafel
dat zowel de rol van de regenten als die van de Oranjes gemeenlijk
verkeerd beoordeeld was. De eersten waren niet zo maar wat zelfzuchtige
lieden, die, gedreven door lage koopmanslust, zich om het landsbelang
niet bekommerden. En het Oranjehuis was niet zo onbaatzuchtig voor de
nationale zaak opgetreden als de mythe wel wilde: in feite waren de
Oranjes onder de Republiek veel meer partijhoofd dan afzijdige
regeerders, en zij zagen er soms niet tegenop aan het landsbelang
voorbij te gaan ten gunste van hun eigen huis. Hoewel feitelijk
onweerlegbaar wat de algemene strekking ervan betreft, veroorzaakte ook
dit betoog van Geyl de nodige beroering in de vaderlandse historische
wereld. Een samenhangend thema in zijn werk bracht dan nog een nieuwe
waardering en belangstelling voor de democratische onderstroom in de
Republiek, zoals die in 1672, in 1747-1748 en in de patriottentijd
tijdelijk naar boven was gekomen. Wat de patriotten aangaat richtte
Geyls kritiek zich vooral op H.T. Colenbrander, die de hervormers van
1780 als Franse 'marionetten' had gebrandmerkt. Geyl gaf
daartegenover een positiever beeld in zijn boekje over 
&lt;em&gt;De Patriottenbeweging 1780-1787&lt;/em&gt;

(1947).&lt;/p&gt;
&lt;p&gt;Al eerder was Geyl tegenover Colenbrander komen te staan, en wel
toen hij samen met P.N. van Eyck het plagiaat aan de orde stelde dat
Colenbrander had gepleegd in een artikel over Willem van Oranje in 
&lt;em&gt;De Gids&lt;/em&gt;

in 1933. Evenals de grote herdenkingsrede bleek de stof door
Colenbrander vaak letterlijk ontleend aan het werk van Pirenne. Een
commissie van onderzoek kon niet anders dan dit toegeven; in
historische kring bevestigde de affaire echter tevens Geyls reputatie
als rustverstoorder. Dat was trouwens ook wat hij wilde zijn : iemand
die een nieuwe bezem hanteerde. In 1930 resulteerde dat in de uitgaven
van een nieuw algemeen blad. 
&lt;em&gt;Leiding,&lt;/em&gt;

onder gezamenlijke redactie van Van Eyck, Gerretson en Geyl. De heren
bleken onderling echter te zeer verdeeld om een uniforme koers te
varen: bovendien was de uitgave financieel geen succes en verdween het
blad dat 
&lt;em&gt;De Gids&lt;/em&gt;

wilde vervangen na enkele jaren weer van het toneel.&lt;/p&gt;
&lt;p&gt;Intussen was Geyl zijn Londense 'ballingschap' (zoals hij
zijn verblijf daar wel noemde) moe. Daarom greep hij de gelegenheid aan
toen in 1935 G.W. Kernkamp in Utrecht met emeritaat ging, en wist hij
na enige strijd de benoeming in 1936 te verwerven tot hoogleraar in de
nieuwe geschiedenis te Utrecht. Sinds 1938 trad hij tevens op als
buitengewoon hoogleraar aan de Nederlandse Handels-Hogeschool te
Rotterdam, eveneens als opvolger van Kernkamp. Die strijd was
onvermijdelijk geweest door de schokeffecten die Geyls idee&amp;euml;n
teweeg hadden gebracht, terwijl er tevens aarzelingen waren vanwege
Geyls banden met de extremistisch-nationalistische beweging in
Vlaanderen. Aanvankelijk beval alleen Huizinga hem aan voor de
Utrechtse post, maar na de nodige strubbelingen konden alle bezwaren
worden overwonnen, en ondertekende koningin Wilhelmina Geyls
aanstelling. Die bezwaren tegen Geyls nationalisme waren er overigens
naast: in feite bleef hij een standvastig verdediger van de Westerse
democratische gedachte, en probeerde hij Vlaamse leiders die geneigd
waren naar het Duitse nationaal-socialisme te kijken juist zoveel
mogelijk te matigen. Tot aan de Tweede Wereldoorlog was het vooral de
opkomende bedreiging van de democratie die Geyls werken beheerste, en
die hij bestreed door middel van artikelen in het 
&lt;em&gt;Utrechtsch Nieuwsblad&lt;/em&gt;

en door voordrachten voor de beweging Eenheid door Democratie. Zelf van
huis uit liberaal, naderde hij in de vooroorlogse jaren tot de
Sociaal-Democratische Arbeiderspartij zonder overigens toe te treden
tot de socialistische beweging. Wel sloot hij zich na de oorlog aan bij
de Partij van de Arbeid, waarin hij vooral met een gematigd voorman als
Drees, die hij in de oorlog als gijzelaar had leren kennen, goed kon
opschieten.&lt;/p&gt;
&lt;p&gt;De oorlog die in 1940 over Nederland losbrak betekende niet
aanstonds een keerpunt in Geyls leven. Maar zijn verzet tegen het
Duitse totalitarisme had hem toch zozeer op de voorgrond gebracht dat
hij op 7 oktober 1940 samen met een honderd andere vooraanstaande
Nederlanders als gijzelaar werd ge&amp;iuml;nterneerd. Dat geschiedde eerst
in Buchenwald, later in diverse Nederlandse gijzelaarskampen.
Levensgevaar was er niet direct bij, maar de onttrekking aan het
actieve leven was toch een kwelling voor iemand die zo met de
actualiteit meeleefde als Geyl. In het kamp bloeiden de gesprekken en
de sonnetten: een creatieve uitvloeiing die na de oorlog resulteerde in
de bundel O 
&lt;em&gt;Vrijheid!.. Sonnetten&lt;/em&gt;

(1945). In 1944 werd hij ontslagen uit de internering wegens een
reumatische aandoening, en de gedwongen vrije tijd (hij was in 1942
door Seyss Inquart ontslagen als hoogleraar) gebruikte hij voor de
samenstelling voor een groot overzichtswerk 
&lt;em&gt;Napoleon. Voor en tegen in de Franse geschiedschrijving&lt;/em&gt;

(1946).&lt;/p&gt;
&lt;p&gt;Na de bevrijding, en met de hervatting van zijn hoogleraarschap,
brak een drukke tijd aan van reizen en publiceren. Als publicist trad
hij op de voorgrond als bestrijder van A. Toynbee, wiens constructie
der geschiedenis volgens Geyl de veelheid van verschijnselen in een
onaanvaardbaar patroon samenwrong. Onversaagd richtte hij zich in deze
jaren tegen Toynbee en tegen diens Nederlandse verdediger Jan Romein,
en kwam hij op voor een geschiedbeeld dat recht zou doen aan de vele
keuzemogelijkheden die de mens steeds tegenover zich vond. Daarmee
samen hing zijn afkeer van elke 'geleide' vorm van
geschiedschrijving, of die nu onder marxistisch of
nationaal-socialistisch vaandel plaats vond. De geschiedschrijving was
voor Geyl het kenmerkende menselijke bedrijf van zoeken naar waarheid
zonder vooroordeel en toeleg. Daarbij moest men de vari&amp;euml;teit van
meningen en mogelijkheden geen geweld aandoen. Of, zoals hij het
omschreef in zijn inleiding van zijn 
&lt;em&gt;Napoleon:&lt;/em&gt;

'De waarheid mag voor God &amp;eacute;&amp;eacute;n zijn, voor de mens heeft
zij vele kanten.' Daaruit vloeide dan voort zijn aanvaarding van de
geschiedenis als een 'discussie zonder eind': de uiteindelijke
historische waarheid zouden wij wel nooit vinden, maar dat mocht de
historicus niet verhinderen er eerlijk en oprecht naar te blijven
streven. Het treffendst vindt men dat verwoord in zijn mooie boekje
over 
&lt;em&gt;Gebruik en misbruik der geschiedenis&lt;/em&gt;

(1956).&lt;/p&gt;
&lt;p&gt;Om deze 'liberale' geschiedopvatting werd Geyl vooral
gewaardeerd in de Angelsaksische landen. Diverse van zijn werken werden
in het Engels vertaald of rechtstreeks in die taal geschreven; in de
jaren veertig, vijftig en zestig bracht hij enkele succesvolle bezoeken
aan de Verenigde Staten, en in de loop der jaren mocht hij er ook
enkele eredoctoraten in ontvangst nemen. Aan andere eerbewijzen ontbrak
het hem evenmin: binnen- en buitenlandse onderscheidingen volgden
elkaar op.&lt;/p&gt;
&lt;p&gt;Zo werd hij in 1941 benoemd tot lid van de Koninklijke Nederlandse
Akademie van Wetenschappen en werd hem in 1958 de P.C. Hooft-prijs
verleend om zijn essayistisch werk, en inderdaad was dit een
toepasselijke onderscheiding voor een zo voortreffelijk prozaschrijver
als Geyl. Dat zijn internationale reputatie vooral op Angelsaksiche
erkenning berustte mag slechts passend heten : zijn hele benadering en
beoefening der geschiedwetenschap herinnert nog het meest aan die van
een Engelse intellectueel, voor wie het wetenschappelijk bedrijf een
spelelement inhoudt, met inbegrip van heftige polemieken, zonder dat
die de persoonlijke verhoudingen dienen te verstoren. Nog in een ander
opzicht hoorde Geyl bij de Britse historische traditie, en wel door
zijn aandacht voor de geschiedenis als verhaal; alleen door de boeiende
vertelling bereikt de historicus dat grotere publiek dat alleen zin en
functie aan zijn bezigheid kan verlenen. Met dat standpunt kwam hij op
het eind van zijn leven ietwat los te staan van de historische
wetenschap als academische discipline - ook trouwens omdat nieuwe
richtingen als economische en sociale geschiedenis hem slechts matig
bekoorden en hem er zeker niet toe brachten zijn eigen voorkeur voor de
traditionele politieke en cultuurgeschiedenis op te geven.&lt;/p&gt;
&lt;p&gt;Een echte 'school' heeft hij niet gevormd, al bleek hij als
leermeester onvergetelijk: daarvoor liet hij studenten die een eigen
overtuiging wisten te verdedigen, te zeer vrij hun eigen weg te zoeken.
Hij was een grage prater, vooral over intellectuele onderwerpen:
'small talk' had hij nauwelijks, en een gezelligheidsmens kon
hij daarom niet zijn. Wel ging er een zekere charme van hem uit, die
aan zijn erkende ijdelheid eerder iets ontwapenends dan afstotends
verleende: de streling van zijn puntbaardje, het driftige gebeen door
de studeerkamer, de toon van zijn stem, tussen aarzeling en uitdaging
in, zij karakteriseerden de mens. Het wereldgebeuren hield hem tot op
het laatst bezig - het verlies van Indi&amp;euml;, de dreiging van de koude
oorlog, de Europese eenwording als aantasting van de nationale
gedachte, zij tastten alle zijn vertrouwen in 
&lt;em&gt;De vitaliteit van de Westerse beschaving,&lt;/em&gt;

zoals hij dat op zijn afscheidscollege in 1958 beleed, niet aan.&lt;/p&gt;
&lt;p&gt;Naast Huizinga is Geyl de tweede historicus in ons land die een
grote internationale reputatie verwierf. Toch is er wel twijfel
uitgesproken over de duurzaamheid van zijn werk. L.J. Rogier wees erop
dat dat omvangrijke oeuvre doortrokken is van een polemische toon die
wellicht minder voor volgende generaties zal betekenen, voor wie de
objecten van die strijdschriften overwonnen en vergeten figuren zijn.
Dat is mogelijk, maar het doet aan het verfrissende van Geyls optreden
en aan de nieuwe impulsen die hij het historisch onderzoek verstrekte
niet af. Zijn kracht als geleerde was wellicht zijn vermogen tot
concentratie op enkele onderwerpen als het Groot-Nederlandse verleden,
de verhoudingen tussen Oranje en regenten, de ontrafeling van de
weeffouten in schoonschijnende historische constructies als die van
Toynbee, die aan zijn grote schriftelijke nalatenschap eenheid en
structuur verlenen -een erfenis die het mogelijk maakt hem te
karakteriseren als de laatste van de grote negentiende-eeuwse
historieschrijvers.&lt;/p&gt;
&lt;p&gt;
  &lt;a href='agedeelte'&gt;A: &lt;/a&gt;Archief-Geyl in Universiteitsbibliotheek
Utrecht.&lt;/p&gt;
&lt;p&gt;
  &lt;a href='pgedeelte'&gt;P: &lt;/a&gt;Zie P. van Hees, 
&lt;em&gt;Bibliografie van P. Geyl&lt;/em&gt;

(Groningen, 1972).&lt;/p&gt;
&lt;p&gt;
  &lt;a href='lgedeelte'&gt;L: &lt;/a&gt;De voornaamste publikaties over Geyl tot 1972 vindt men
opgesomd in de bovenvermelde bibliografie door P. van Hees, blz.
124-126. Bijzondere vermelding verdient de necrologie van L.J. Regier,
herdrukt in 
&lt;em&gt;Herdenken en herzien...&lt;/em&gt;

(Bilthoven, 1974) 350-388. Daaraan toe te voegen: I. Sch&amp;ouml;ffer,
'Pieter Geyl. De vreemde wegen van de roem', in 
&lt;em&gt;Elseviers literair supplement,&lt;/em&gt;

28-10-1972; 
&lt;em&gt;Geyl en Vlaanderen. Brieven en notities 1911-1966.&lt;/em&gt;

Uitg. door P. van Hees en A.W. Willemsen (Antwerpen [enz., 1973-1975].
3 dln.). Zie hierover J.C. Boogman, 'De historikus Pieter Geyl:
aktivistisch strijder en reformistisch konservatief, in 
&lt;em&gt;Ons Erfdeel&lt;/em&gt;

16 (1973) 54-58 en de polemiek tussen L. Vos en A.W. Willemsen, in 
&lt;em&gt;Bijdragen en Mededelingen betreffende de geschiedenis der
Nederlanden&lt;/em&gt;

90 (1975) 444-473 en 91 (1976) 80-81.&lt;/p&gt;
&lt;p&gt;
&lt;a href=&amp;quot;igedeelte&amp;quot;&gt;I: &lt;/a&gt;&lt;i&gt;Persoonlijkheden in het Koninkrijk der Nederlanden in woord en beeld&lt;/i&gt;. Onder hoofdred. van H.P. van den Aardweg (Amsterdam 1938) 525.
&lt;/p&gt;

&lt;p&gt;H. van der Hoeven&lt;/p&gt; 
&lt;dtml-var bwn_footer&gt;</text>
  </biography>
</biodes>

