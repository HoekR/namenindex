<biodes version="1.0">
  <fileDesc>
    <title>Groen van Prinsterer, Guillaume (1801-1876)</title>
    <ref target="http://resources.huygens.knaw.nl/bwn1880-2000/lemmata/bwn2/groen"/>
    <publisher>
      <name>Biografisch Woordenboek van Nederland:1880-2000</name>
      <ref target="http://resources.huygens.knaw.nl/bwn1880-2000"/>
    </publisher>
  </fileDesc>
  <person>
    <idno type="id">groen</idno>
    <persName><name type="geslachtsnaam">Groen van Prinsterer</name>, Guillaume</persName>
    <sex value="1"/>
    <event type="birth" when="1801"/>
    <event type="death" when="1876"/>
    <state type="occupation">historicus</state>
    <state type="occupation">politicus</state>
  </person>
  <biography>
    <graphic url="http://resources.huygens.knaw.nl/bwn1880-2000/lemmata/bwn2/images/images/GROEN.jpg"/>
    <text>&lt;dtml-var bwn_header&gt;
 &lt;p class='genealogie'&gt;
  &lt;strong&gt;Groen van Prinsterer, Guillaume&lt;/strong&gt;, historicus en politicus (Voorburg 21-8-1801 - 's-Gravenhage 19-5-1876).

Zoon van Petrus Jacobus Groen van Prinsterer, medicus, en Adriana
Hendrica Caan. Gehuwd op 23-5-1828 met Elizabeth Maria Magdalena van
der Hoop. Uit dit huwelijk werden geen kinderen geboren.


&lt;img src=&amp;quot;images/GROEN.jpg&amp;quot; align=&amp;quot;right&amp;quot; BORDER=&amp;quot;0&amp;quot; alt=&amp;quot;afbeelding van Groen van Prinsterer, Guillaume&amp;quot; class=&amp;quot;bwnimg&amp;quot;&gt;




&lt;/p&gt;
&lt;p&gt;Guillaume Groen van Prinsterer - Willem in de omgang - bezocht
scholen te 's-Gravenhage, Haarlem en Utrecht, en vervolgens de
Leidse universiteit van 1818 tot de dubbele promotie op 17-12-1823, in
de rechten en de letteren. Groen volgde te Leiden tevens de private
colleges van Bilderdijk, doch zonder de geestdrift van een echte
discipel. Ook toen Groen zich later meer in orthodox-christelijke
richting ontwikkelde, hield zijn klassiek geschoolde geest afstand van
Bilderdijks op machtspreuken gebouwde filosofie. Ze zweemde in Groens
ogen naar sofisme, voor deze bewonderaar van Plato altijd de hoogste
graad van afkeuring: 'Christenwijsgeer is het tegendeel van
sofist' (&lt;em&gt;Nederlandsche gedachten,&lt;/em&gt;

1873).&lt;/p&gt;
&lt;p&gt;Groen vestigde zich nog in 1823 als advocaat te 's-Gravenhage,
maar definitief was de eerste beroepskeus niet. Enige tijd opende zich
uitzicht op een universitaire leerstoel, en in 1827 dong Groen mee naar
de post van geschiedschrijver des rijks, die echter door hem niet werd
vervuld. Met tegenzin aanvaardde Groen de betrekking van referendaris
aan het Kabinet des Konings. Van 1827 tot 1836 bleef hij in ambtelijke
dienst. Nadien zou de zeer bemiddelde Groen geen bezoldigde functies
meer bekleden.&lt;/p&gt;
&lt;p&gt;Zolang het Verenigd Koninkrijk bestond moest Groen zich dikwijls in
Brussel ophouden. Zijn huwelijk had hem reeds in contact gebracht met
de r&amp;eacute;veilkring. In de zuidelijke hoofdstad leerde hij de predikant
van de Waalse gemeente kennen, de Zwitser J.H. Merle
d'Aubign&amp;eacute;. Onder diens invloed begon hij de reformatie te zien
als tegenstelling van de Franse revolutie en alle daaruit
voortvloeiende politieke idee&amp;euml;n. Als student was Groen al onder de
bekoring geraakt van de historische rechtsschool, die leerde dat recht
produkt was van de historische volksgeest. Geschiedenis was dan norm
voor het recht, ook voor het staatsrecht. Men kan in die historische
ontwikkeling plaats laten aan de Franse revolutie, zoals J.R. Thorbecke
deed. Bij Groen viel ze er buiten. Hij vond zijn bondgenoten in
conservatieve auteurs als E. Burke en K.L. von Haller. Conservatisme,
historische rechtsschool en reformatie vormden de grondslag waarop
Groen zijn antirevolutionaire of christelijk-historische leer bouwde.
In de periodiek verschijnende 
&lt;em&gt;Nederlandsche gedachten&lt;/em&gt;

(1829-1832) begon Groen zijn nieuwe denkwijze te ontwikkelen in
commentaren op de politieke actualiteit.&lt;/p&gt;
&lt;p&gt;Een systematicus was Groen niet. Zijn geschriften ontstonden
gewoonlijk als reactie op de gebeurtenissen van de dag. Willen wij toch
een enigszins sluitend geheel van zijn idee&amp;euml;n maken, dan gaan wij
het best uit van zijn bekende zelftypering: 'Een staatsman niet!
Een evangeliebelijder.' De keuze voor het evangelie moest radicaal
zijn en exclusief. 'Le Christianisme est tout ou rien. S'il est
vrai, il est la v&amp;eacute;rit&amp;eacute;. L'admettre &amp;agrave; demi, c'est
le nier' (geciteerd bij J. Zwaan, 
&lt;em&gt;Groen van Prinsterer..&lt;/em&gt;

., 18). Geloven en belijden van het evangelie diende heel het leven te
doordringen. Geloven, niet beoordelen. Kritische bijbelwetenschap
bestond voor Groen niet. Wie de schrift anders las dan in eenvoud van
christelijk geloof vond er geen baat bij. Ook Marat had immers
dagelijks de bijbel op tafel gehad. 'Men kan met den geheelen
Bijbel bekend zijn, en toch, zoo men het schild des geloofs niet
aangenomen heeft, met hetwelk iedere vurige pijl des boozen
uitgebluscht wordt, de Schrift verdraaijen tot zijn verderf (&lt;em&gt;Vrijheid, gelijkheid, broederschap,&lt;/em&gt;

1848, V, 20).&lt;/p&gt;
&lt;p&gt;Dat woord Gods is tevens sleutel tot het verleden. Groen heeft van
jongsaf een hartstocht gehad voor geschiedenis. Die studie werd van
voorliefde tot heilige plicht, toen Groen ging geloven, dat in de
geschiedenis God Zichzelf openbaarde. Geen duidelijke, ondubbelzinnige
openbaring als in de schrift: daarom kon men de geschiedenis alleen
begrijpen in het licht van de bijbel. 'Daar staat geschreven, en
daar is geschied.' Twee vormen van openbaring, maar pas als we
weten wat er geschreven staat, kunnen wij in het gebeurde dat uit het
geschrevene gevolgd is de uitdrukking van Gods wil herkennen. Alleen
met behulp van deze sleutel viel uit de geschiedenis werkelijk iets te
leren. Een discussie over waarde en betekenis van historische feiten
had slechts zin als van weerszijden dezelfde eerbied voor de bijbelse
openbaring bestond.&lt;/p&gt;
&lt;p&gt;Mits goed gelezen, kon de geschiedenis behulpzaam zijn bij het nemen
van politieke beslissingen. Ze leert ons immers de geaardheid van een
natie kennen. Elk volk heeft zijn eigen individualiteit, die openbaar
wordt in zijn verleden. De Nederlandse natie was blijkens haar
geschiedenis protestant, calvinistisch. Zo zou dus ook de geest moeten
zijn van haar staatsinrichting, haar scholen en haar kerken, wilden die
werkelijk nationaal zijn. Voor de staatsinrichting volgde hieruit dat
de overheid als dienares Gods gebonden was aan de christelijke
zedenwet. Zo'n overheid kon zich dan ook van godswege geroepen
weten. Ze heerste krachtens goddelijk recht. De vorm van haar
gezagsuitoefening kon dan vari&amp;euml;ren afhankelijk van de nationale
historische ontwikkeling. Voor Nederland was dat de getemperde
monarchie onder het huis Oranje, met het zwaartepunt bij de Kroon, niet
bij de volksvertegenwoordiging.&lt;/p&gt;
&lt;p&gt;Het historisch element is bij Groen ook daarom sterker geworden
omdat hem in 1831 het toezicht over het Koninklijk Huisarchief was
opgedragen. Overeenkomstig de opvattingen van zijn tijd zag Groen zich
meer als bronnenuitgever dan als archiefbeheerder. Reeds in 1835
verscheen het eerste deel van de 
&lt;em&gt;Archives ou correspondance in&amp;eacute;dite de la maison
d'Orange-Nassau.&lt;/em&gt;

T&amp;ocirc;t 1840 heeft Groen zich nagenoeg geheel aan de bronnen gewijd,
afgezien van zijn interventie ten gunste van de Afgescheidenen in 1837.
Men kan kritiek hebben op de manier waarop Groen zich van zijn taak
kweet - geen duidelijke verantwoording van de selectie - maar de winst
voor de geschiedwetenschap laat zich aflezen uit de diepte en
intensiteit waarmee in de volgende decennia juist de door Groen
ontsloten periode werd bestudeerd. Zijn eigen visie gaf Groen in brede
inleidingen bij ieder deel, waarin hij uitdrukking gaf aan zijn
christelijk-historische beginselen.&lt;/p&gt;
&lt;p&gt;Gaandeweg kwam Groen echter tot het besef dat hij een groter publiek
zou moeten zoeken. Zo kwam het 
&lt;em&gt;Handboek der geschiedenis van het vaderland&lt;/em&gt;

(1841-1846) tot stand, van al Groens werken het meest invloedrijke. Het
is uitvoerig, volgepakt met details, geschreven in bondige, lapidaire
zinnen, waarvan de lezer zich geen woord mag laten ontgaan. Doch het
voorzag in twee lang gevoelde behoeften. Ten eerste schonk het Groens
achterban eindelijk het calvinistisch-orangistische handboek waarop die
sinds de verschijning van J. Wagenaar, 
&lt;em&gt;Vaderlandsche historie,&lt;/em&gt;

steeds vuriger was gaan hopen. Groen verschafte een solide onderbouw
aan de opvatting die zijn geestverwanten van het verleden hadden. Ten
tweede was er ook al sinds Wagenaar geen enkel boek verschenen dat,
vanuit welk gezichtspunt ook, een samenvattende beschouwing van de
achttiende-eeuwse geschiedenis had geboden. Groens 
&lt;em&gt;Handboek&lt;/em&gt;

drong aldus ook de studeerkamers binnen, waaruit pas de 
&lt;em&gt;Geschiedenis van het Nederlandsche volk&lt;/em&gt;

van P.J. Blok het zou verdrijven.&lt;/p&gt;
&lt;p&gt;Is het 
&lt;em&gt;Handboek&lt;/em&gt;

van al Groens werken het meest gelezen, het meest fundamenteel is
ongetwijfeld 
&lt;em&gt;Ongeloof en revolutie&lt;/em&gt;

(1847). Groen noemde het niet de beschrijving van een systeem, maar een
historisch vertoog over oorsprong, wezen en gevolgen van de revolutie.
De revolutie is niet elke gewelddadige machtswisseling, noch ook enkel
die van 1789. Revolutie is gelijk aan ongeloof, ze is een geestelijke
omwenteling die het christendom verwerpt, en daarmee alle staatkundige,
zedelijke en godsdienstige normen van Gods woord. Ze keert de
grondslagen van waarheid en recht om en leidt onvermijdelijk naar het
gruwelijkste radicalisme. Revolutie loopt uit op tirannie en
onbarmhartige uitschakeling van alle tegenstanders. Heeft men God
eenmaal verloochend, dan is er geen weg terug. Vrijheid op andere dan
christelijke grondslag is onmogelijk. Met instemming kan Groen zelfs
Louis Blanc citeren: 'Tout ce qu'on retranche dans
l'&amp;eacute;tat &amp;agrave; la souverainet&amp;eacute; de Dieu, on l'ajoute
&amp;agrave; la souverainet&amp;eacute; du bourreau' (citaat in 
&lt;em&gt;Grondwetherziening en eensgezindheid,&lt;/em&gt;

1849). Groen was zich bewust van zwakheden in zijn betoog. Wellicht was
het te vroeg openbaar gemaakt. Maar de revolutiedreiging dwong tot
spreken. Groen mocht 'uit bedenkingen eener lichtschuwe eigenliefde
niet vergeten, dat de ure van het gevaar de ure der voorbereiding niet
is, en dat, wanneer van alle zijden het vijandelijk zwaard schittert,
gebruik, niet opsiering der wapenen te pas komt'. Kritiek van
historici toen en later heeft niet verhinderd dat de kerngedachte van 
&lt;em&gt;Ongeloof en revolutie&lt;/em&gt;

decennia lang de grondslag bleef van protestants-confessionele
politiek.&lt;/p&gt;
&lt;p&gt;Groen ging nu ook zelf de politieke arena betreden. Hij had dat
eerder gedaan in de dubbele kamer van 1840, doch na 1848 zocht hij min
of meer regelmatig de kiezersgunst, van 1850 tot 1855 zelfs met de
steun van zijn eigen dagblad. 
&lt;em&gt;De Nederlander.&lt;/em&gt;

Tussen 1849 en 1866 trad hij zesmaal tot de Tweede Kamer toe,
achtereenvolgens voor de districten Harderwijk (1849-1850), Zwolle
(1850-1854), 's-Gravenhage (1855-1856), Leiden (1856-1857), Arnhem
(1862-1865) en nogmaals Leiden (1866), Drijfveer was minder politieke
ambitie dan gehoorzaamheid aan hogere roeping. 'De Almagtige is
magtig, ook waar wij lijdelijk zijn, te redden; maar, ofschoon Hij onze
medewerking niet behoeft. Hij gebiedt ze' (&lt;em&gt;Het regt der Hervormde gezindheid,&lt;/em&gt;

1848). Groen greep zijn kans te getuigen vanaf het kamergestoelte, al
voelde hij zich in de liberale staat van 1848 niet thuis.
Antirevolutioinair staatsrecht sloot wel geen enkele vorm van
gouvernement uit, maar democratie bleef Groen toch altijd enigszins
verdacht als kind van de revolutionaire volkssoevereiniteit.&lt;/p&gt;
&lt;p&gt;Maar ernstiger waren zijn bedenkingen tegen wat hij zag als het
onoprechte en tirannieke in het politieke bestel. De geest van de
revolutie was bij het herstel van de onafhanklijkheid in 1813 niet
uitgebannen, doch werkte door in de staat. Vrijheid van godsdienst,
maar niet voor Afgescheidenen. Openbaar onderwijs, maar geen vrijheid
tot stichting van christelijke scholen. Vooral de schoolkwestie
beheerste na 1849 Groens publieke leven. Binnen en buiten het parlement
kwam hij telkens terug op de noodzaak van echt christelijk onderwijs.
Over de vorm van dat onderwijs heeft hij niet altijd op dezelfde wijze
gedacht. Eerst was hij voorstander van openbare gezindtescholen, later
verdedigde hij de particuliere christelijke school. Hoewel die vragen
rondom de vorm niet onbelangrijk waren, en ook binnen zijn kring
ernstige verdeeldheid brachten - men denke slechts aan de door Groen
hevig bestreden schoolwet van J.J.L. van der Brugghen - lag het
wezenlijke toch in het streven naar rechtzinnig christelijk onderwijs.
Hoe meer dat duidelijk begon te worden, hoe meer de kring van zijn
medestanders zich vernauwde. Reeds in 1864 adviseerde Groen de kiezers,
alleen te stemmen op kandidaten die voorstanders waren van de vrije
christelijke school. Nog scherper trok hij de scheidslijn in 1871, toen
hij slechts A. Kuyper, L.W.C. Keuchenius en M.D. van Otterloo zijn
zegen gaf.&lt;/p&gt;
&lt;p&gt;De verkiezingen van 1871 betekenden tevens zijn afscheid uit de
politiek. Kuyper stond gereed zijn plaats in te nemen. Onder Kuyper zou
de antirevolutionaire richting de successen boeken die Groen steeds
ontzegd bleven. Kuypers stem bereikte de massa; Groen bleef de geleerde
aristocraat, die zich geroepen wist tot profeet, als een Jeremia, die
Jeruzalem prooi ziet worden van verwoesting, omdat in tempel en paleis
God de Heer niet meer gediend wordt naar Zijn woord. Wie een roeping
volgt moet offers brengen. In de geschiedwetenschap werd Groen geen
Fruin, in de filologie geen Cobet, in de politiek geen Thorbecke. Hij
verkoos als Groen van Prinsterer een eigen plaats te bekleden in de
Nederlandse cultuur van de negentiende eeuw.&lt;/p&gt;
&lt;p&gt;
  &lt;a href='agedeelte'&gt;A: &lt;/a&gt;Collectie-Groen van Prinsterer in het Algemeen Rijksarchief
te 's-Gravenhage. 
&lt;em&gt;Groen van Prinsterer. Schriftelijke nalatenschap.
Briefwisseling.&lt;/em&gt;

Bew. door C. Gerretson, H.J. Smit, A. Goslinga en J.L. van Essen
('s-Gravenhage, 1925- dl.) Rijks Geschiedkundige Publicati&amp;euml;n.
Grote serie: 58, 90, 114, 123, 175. 
&lt;em&gt;Guillaume Groen van Prinsterer (1801-1876).&lt;/em&gt;

Tentoonstelling ter herdenking van zijn honderdste sterfdag. [Museum
Swaensteijn. Voorburg]. 15 mei - 20 juni 1976. [Voorburg,
1976].&lt;/p&gt;
&lt;p&gt;
  &lt;a href='pgedeelte'&gt;P: &lt;/a&gt;Bibliografie in T. de Vries, 
&lt;em&gt;Mr. G. Groen van Prinsterer. Een bibliografie&lt;/em&gt;

(Utrecht, 1908). Aangevuld bij Zwaan (hierna genoemd)
467-483.&lt;/p&gt;
&lt;p&gt;
  &lt;a href='lgedeelte'&gt;L: &lt;/a&gt;A.F. de Savornin Lohman, in 
&lt;em&gt;Nieuw Nederlandsch Biografisch Woordenboek&lt;/em&gt;

(Leiden
&lt;em&gt;,&lt;/em&gt;

1912)11, kol. 508-520; C. Tazelaar, 
&lt;em&gt;De jeugd van Groen, 1801-1827&lt;/em&gt;

(Amsterdam, 1925). Proefschrift Universiteit van Amsterdam; P.A.
Diepenhorst, 
&lt;em&gt;Groen van Prinsterer&lt;/em&gt;

(Kampen, 1932); H. Smitskamp, 
&lt;em&gt;Groen van Prinsterer als historicus&lt;/em&gt;

(Amsterdam, 1940). Proefschrift VU Amsterdam; 
&lt;em&gt;Groens ongeloof en revolutie. Een bundel studi&amp;euml;n&lt;/em&gt;

(Wageningen, 1949); G.J. Laman, 
&lt;em&gt;Enkele aspecten van Groen van Prinsterer's optreden als
volksvertegenwoordiger (1862-1865).&lt;/em&gt;

(Franeker, 1949); J.L.P. Brants, 
&lt;em&gt;Groen 's geestelijke groei. Onderzoek naar Groen van
Prinsterer's theori&amp;euml;n tot 1834&lt;/em&gt;

(Amsterdam, 1951). Proefschrift Amsterdam; J. Kamphuis, 
&lt;em&gt;De hedendaagse kritiek op de causaliteit bij Groen van Prinsterer
als historicus&lt;/em&gt;

(Goes, 1962); J. Zwaan, 
&lt;em&gt;Groen van Prinsterer en de klassieke oudheid&lt;/em&gt;

(Amsterdam, 1973); J. Steur, 'De geldelijke nalatenschap van Groen
van Prinsterer', in 'Tot vrijheid geroepen', themanummer
van het 
&lt;em&gt;Reformatorisch politiek cultureel maandblad&lt;/em&gt;

22 (1976) 5 (mei) 74-128; J. Brouwer. 
&lt;em&gt;Het binnenste naar buiten. Beginselen en activiteiten van mr. J.J.L.
van der Brugghen (1804-1863).&lt;/em&gt;

(Zutphen, 1981). Proefschrift Nijmegen.&lt;/p&gt;

&lt;p&gt;
&lt;a href=&amp;quot;igedeelte&amp;quot;&gt;I: &lt;/a&gt;G.J. Schutte, &lt;i&gt;Mr. G. Groen van Prinsterer&lt;/i&gt; (Goes 1977) 125 [Groen van Prinsterer omstreeks 1863].&lt;/p&gt;




&lt;p&gt;A.Th. van Deursen&lt;/p&gt; 
&lt;dtml-var bwn_footer&gt;</text>
  </biography>
</biodes>

