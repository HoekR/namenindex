<biodes version="1.0">
  <fileDesc>
    <title>Dijserinck, Esther Welmoet (1876-1956)</title>
    <ref target="http://resources.huygens.knaw.nl/bwn1880-2000/lemmata/bwn4/dijseri"/>
    <publisher>
      <name>Biografisch Woordenboek van Nederland:1880-2000</name>
      <ref target="http://resources.huygens.knaw.nl/bwn1880-2000"/>
    </publisher>
  </fileDesc>
  <person>
    <idno type="id">dijseri</idno>
    <persName><name type="geslachtsnaam">Dijserinck</name>, Esther Welmoet</persName>
    <sex value="2"/>
    <event type="birth" when="1876"/>
    <event type="death" when="1956"/>
    <state type="occupation">feministe</state>
  </person>
  <biography>
    <graphic url="http://resources.huygens.knaw.nl/bwn1880-2000/lemmata/bwn4/images/images/DYSERINCK.jpg"/>
    <text>&lt;dtml-var bwn_header&gt;
 &lt;p class='genealogie'&gt;
  &lt;strong&gt;Dijserinck, Esther Welmoet&lt;/strong&gt;, (bekend onder de naam &lt;b&gt;Welmoet Wijnaendts Francken-Dyserinck&lt;/b&gt;), feministe 
  (Den Helder 7-2-1876 - 's-Gravenhage 11-11-1956). Dochter van Johannes Dijserinck (bekend onder de naam
  Dyserinck), doopsgezind predikant en letterkundige, en Alida
  Johanna Geertruida Welmoet Bok. Gehuwd op 16-12-1897 met Cornelis
  Johannes Francken (door naamstoevoeging bij KB van 30-11-1889
  gewijzigd in Wijnaendts Francken), filosoof en publicist. Dit
  huwelijk, waaruit geen kinderen werden geboren, werd ontbonden op
  10-11-1916.
  

&lt;img src=&amp;quot;images/DYSERINCK.jpg&amp;quot; align=&amp;quot;right&amp;quot; BORDER=&amp;quot;0&amp;quot; alt=&amp;quot;afbeelding van Dyserinck, Esther Welmoet&amp;quot; class=&amp;quot;bwnimg&amp;quot;&gt;

  
  &lt;/p&gt;
&lt;p&gt;Welmoet Dyserinck bracht haar jeugd door in achtereenvolgens
    Den Helder, Vlissingen en Rotterdam. In de laatstgenoemde
    plaats bezocht zij, nadat haar vader daarvoor toestemming had
    gevraagd, als een van de eerste meisjes van 1888 tot 1892 het
    Erasmiaansch Gymnasium. Na het vierde jaar verliet ze deze
    school; zij richtte met een paar vriendinnen een zogeheten
    Toynbeeklasje op, waar aan meisjes tussen de zes en twaalf
    jaar, naast intellectuele kennis en kunde, ook nuttig handwerk
    werd geleerd. Enkele jaren later, op 3 december 1896, richtte
    ze de Toynbee-Vereeniging te Rotterdam op.&lt;/p&gt;
&lt;p&gt;In het volgende jaar trouwde Welmoet met de filosoof C.J.
    Wijnaendts Francken. Met hem volgde zij van 1898 tot 1902
    colleges aan de universiteiten van Jena, Z&amp;uuml;rich, Parijs en
    Berlijn. Over haar ervaringen op deze reizen schreef zij in 
    &lt;em&gt;Belang en recht&lt;/em&gt;

    , het blad van het Comit&amp;eacute; tot verbetering van den
    maatschappelijken en den rechtstoestand der vrouw in Nederland.
    In dit blad publiceerde ook haar moeder.&lt;/p&gt;
&lt;p&gt;De invloed van de moeder, maar vooral van de vader op de
    (toekomstige) feministe is ongetwijfeld zeer groot geweest.
    Johannes Dyserinck had een grote bewondering voor geletterde
    vrouwen in de Nederlandse letterkunde, zoals Betje Wolff en
    Aagje Deken, en geleerde tijdgenotes, zoals Geertruida
    Bosboom-Toussaint, over wie hij regelmatig publiceerde. Ook
    voor de lichamelijke bevrijding van de vrouw hadden haar ouders
    aandacht, getuige het lidmaatschap van moeder en dochter van de
    Vereeniging voor Verbetering van Vrouwenkleeding, die pleitte
    voor een vrouwenmode zonder corsetten en andere
    bewegingsvrijheidbeperkende kleding. Ook in later jaren bleef
    Welmoet Wijnaendts Francken-Dyserinck grote waarde hechten aan
    de lichamelijke ontwikkeling van vrouwen en meisjes, zoals
    blijkt uit haar rol in het Nederlandsch Padvindsters Gilde,
    waarvan zij van 1922 tot 1936 vice-voorzitster was, en in de
    Wereldbond van Padvindsters, waar zij van 1928 tot 1930 deel
    uit maakte van het Wereldcomit&amp;eacute;.&lt;/p&gt;
&lt;p&gt;Na terugkomst in Nederland in 1902 begon Welmoet op
    aandringen van Marianne C. Klerck-van Hogendorp, presidente van
    de Nationale Vrouwenraad, spreekbeurten te houden tegen de
    reglementering van de prostitutie en de handel in blanke
    slavinnen. In hetzelfde jaar werd zij gekozen tot voorzitster
    van de Vereeniging 'Onderlinge Vrouwenbescherming', die zich
    ten doel stelde de positie van de ongehuwde moeder en het
    buitenechtelijke kind te verbeteren door het verlenen van
    financi&amp;euml;le ondersteuning en het bevorderen van wijzigingen
    in de wetgeving. Zij zou tot 1909 presidente van het bestuur
    van deze vereniging blijven. Aangezien verandering van de
    wetgeving een van de middelen was waardoor de positie van
    vrouwen kon worden verbeterd, was ze ook een voorstandster van
    vrouwenkiesrecht. Zij werd lid van de Vereeniging voor
    Vrouwenkiesrecht, en was in 1903/1904 voorzitster van de
    afdeling 's-Gravenhage. In 1907 keerde zij echter deze
    vereniging de rug toe, omdat haar pogingen het lidmaatschap ook
    voor mannen open te stellen faalden. Zo kon zij in dat zelfde
    jaar medeoprichtster worden van de Nederlandsche Bond voor
    Vrouwenkiesrecht, die w&amp;egrave;l mannen als lid opnam en zich in
    zijn activiteiten niet tot de strijd voor vrouwenkiesrecht
    wilde beperken. Van 1908 tot 1910 was ze presidente van de
    Bond. Dat zij ondertussen als feministe een en ander ook in een
    ruimer maatschappelijk verband wilde plaatsen, bleek uit haar
    betrokkenheid bij andere sociale activiteiten: lidmaatschap van
    de Vereeniging tot bestrijding van woeker en werkzaamheden ten
    gunste van de beperking van de vivisectie en het Roode
    Kruis.&lt;/p&gt;
&lt;p&gt;In al dit feministisch en sociaal geori&amp;euml;nteerde werk
    trad een zekere pauze in toen Welmoet in 1910 met haar
    echtgenoot langdurige verre reizen ondernam, naar de Balkan,
    Afrika en West-Indi&amp;euml;. Haar reisbrieven verschenen in het 
    &lt;em&gt;Algemeen Handelsblad&lt;/em&gt;

    en werden kort daarna gebundeld: in 1912 
    &lt;em&gt;Uit het Zonneland. Afrikaansche reisbrieven&lt;/em&gt;

    en in 1913 
    &lt;em&gt;Drie maanden in de West. Reisbrieven&lt;/em&gt;

    . Over het algemeen wordt aangenomen dat de gezamenlijke reizen
    van Wijnaendts Francken en zijn vrouw ondernomen werden als een
    laatste poging om, ondanks hun sterk uiteenlopende meningen
    over vrouwenemancipatie - hij was hiervan een uitgesproken
    tegenstander -, hun huwelijksband te redden. Dit lukte echter
    niet, en in 1916 werd de scheiding uitgesproken. Deze heeft
    overigens niet geleid tot een rigoreuze breuk tussen beiden:
    ook in later jaren vergezelde zij haar ex-echtgenoot op zijn
    reizen, en zij bleef haar hele leven zijn naam voeren.&lt;/p&gt;
&lt;p&gt;Na deze echtscheiding werd Welmoet weer actief in de
    vrouwenbeweging. In 1919 werd zij bestuurslid van de Unie voor
    Vrouwenbelangen en pleitte voor moederschapszorg van
    overheidswege en gelijke rechten voor vrouwen in het huwelijk.
    Zij schreef - soms onder het pseudoniem Waf of Estella - in
    talrijke liberale dagbladen zoals het 
    &lt;em&gt;Algemeen Handelsblad&lt;/em&gt;

    en de 
    &lt;em&gt;Nieuwe Rotterdamsche Courant&lt;/em&gt;

    , maar ook in meer neutrale en progressief gerichte
    periodieken, zoals 
    &lt;em&gt;De Telegraaf&lt;/em&gt;

    of 
    &lt;em&gt;De Vrouw en haar Huis&lt;/em&gt;

    , en zij vertegenwoordigde de Nederlandse journalistes op
    internationale vrouwencongressen. Ook in ander opzicht bleek
    haar liberale gezindheid: in 1902 was zij bijvoorbeeld lid van
    het Hoofdbestuur van de Vrijzinnig-Democratische Bond geweest,
    in 1918 werd zij bestuurslid van de rechts-liberaal te achten
    Economische Bond en later van de Vrijheidsbond. Binnen deze
    bond zette zij in 1922 een vrouwengroep op. Haar politieke
    aspiraties werden gefrustreerd doordat zij steeds op
    onverkiesbare plaatsen op de lijst kwam te staan; eerst van de
    Vrijheidsbond, later van de Liberale Staatspartij.&lt;/p&gt;
&lt;p&gt;Economische onafhankelijkheid op basis van een eigen inkomen
    was volgens Welmoet een van de belangrijkste voorwaarden voor
    de emancipatie van vrouwen. Vooral in de jaren dertig werd zij
    op dit terrein actief. Zo stond zij aan de wieg van de Unie van
    Nederlandsche Soroptimist Clubs, een soort vrouwelijke rotary,
    en was zij van 1929 tot 1931 voorzitster van de Unie. Door haar
    werd in 1935 bovendien de Club voor vrouwen werkzaam in bedrijf
    en beroep opgericht en zij trad toe tot het Comit&amp;eacute; tot
    verdediging van de vrijheid van arbeid voor de vrouw. In dat
    zelfde jaar behoorde zij tot de initiatiefneemsters voor het
    Internationaal Archief voor de Vrouwenbeweging in
    Amsterdam.&lt;/p&gt;
&lt;p&gt;Tot op hoge leeftijd bleef Welmoet betrokken bij de
    politieke ontwikkelingen en bij die van de vrouwenbeweging. In
    het begin van de Tweede Wereldoorlog was zij korte tijd lid van
    de Nederlandsche Unie, maar zij trok zich op 30 juni 1941 eruit
    terug, omdat deze niet tegemoet wilde komen aan haar
    feministische eisen. Na de bevrijding was zij korte tijd lid
    van de nieuwe partij 'Vrijheid en Recht', die overigens bij de
    verkiezingen geen succes behaalde, en werkte zij in 1948 bij
    het vijftigjarig regeringsjubileum van koningin Wilhelmina mee
    aan de tentoonstelling 'De Vrouw 1898-1948'. In 1954 sprak zij
    in verband met de oprichting van de Vereeniging voor
    Vrouwenkiesrecht, zestig jaar tevoren, de herdenkingsrede
    uit.&lt;/p&gt;
&lt;p&gt;Van zichzelf had Welmoet in 1905 gezegd geen verenigingsmens
    te zijn, maar zij was toch in de jaren daarna de
    (mede)oprichtster en bestuurster van talloze verenigingen,
    merendeels vrouwenverenigingen, geweest. Menigmaal heeft zij
    met mede- en tegenstanders van de beweging voor
    vrouwenemancipatie de degens gekruist in woord en geschrift.
    Haar grote voorbeelden waren Mina Kruseman en A.M.M. Storm-van
    der Chijs, voor wie zij herdenkingsmanifestaties organiseerde
    in respectievelijk 1919 en 1955; beiden hadden immers met haar
    pleidooien voor emancipatie in de 19e eeuw de grondslag gelegd
    voor de latere vrouwenbeweging. Zelf was zij in de 20e-eeuwse
    Nederlandse vrouwenbeweging in menig conflict verwikkeld, onder
    anderen met Aletta Jacobs en Johanna Naber. Bewonderd werd zij
    vooral door haar collega-journalistes, zoals Emmy Belinfante,
    en door medestrijdsters, zoals Elise van Dorp. Van die
    bewondering getuigden de uitgebreide huldiging op haar
    zestigste verjaardag in 1936, toen een speciaal voor deze
    gelegenheid in het leven geroepen Eerecomit&amp;eacute; haar een
    receptie aanbood in hotel 'De Witte Brug' te 's-Gravenhage, en
    de vele necrologie&amp;euml;n die er verschenen bij haar
    overlijden.&lt;/p&gt;
&lt;p&gt;Welmoet Wijnaendts Francken-Dyserinck was een bijzonder
    eigenzinnige strijdlustige en ambitieuze dame. Als jonge
    nieuwkomer in de vrouwenbeweging van omstreeks 1900 schuwde zij
    het niet meteen de voorzittershamer te hanteren of conflicten
    aan te gaan met de oude garde onder leiding van Aletta Jacobs.
    Omdat zij niet bereid was compromissen te sluiten, zag zij zich
    menigmaal genoodzaakt een vereniging te verlaten; soms alleen,
    soms met haar volgelingen. Haar gedrevenheid en haar connecties
    met de media hebben er echter voor gezorgd dat zij nooit
    helemaal alleen kwam te staan en tot op hoge leeftijd een
    symbool bleef voor de Nederlandse vrouwenbeweging. Haar
    liberale stellingneming is er waarschijnlijk de oorzaak van dat
    de vrouwenbeweging die in de jaren zestig opkwam en meer
    links-radicaal geori&amp;euml;nteerd was, haar niet als zodanig
    waardeerde&lt;/p&gt;
&lt;p&gt;
  &lt;a href='agedeelte'&gt;A: &lt;/a&gt;Archief-E.W. Wijnaendts Francken-Dyserinck in het
  Internationaal Informatiecentrum en Archief voor de
  Vrouwenbeweging te Amsterdam.&lt;/p&gt;
&lt;p&gt;
  &lt;a href='pgedeelte'&gt;P: &lt;/a&gt;
  &lt;em&gt;De taak der vrouw&lt;/em&gt;

    ['s-Gravenhage, 1900]; 
    &lt;em&gt;Over de sociale positie van de ongehuwde moeder en haar
    kind&lt;/em&gt;

    (Amsterdam, 1905); 
    &lt;em&gt;Vrouwenkiesrecht&lt;/em&gt;

    (Pro: WWFD. Contra: Arnold Levy) (Baarn, 1906). Pro en Contra:
    2e serie nr. 6; met mw. E.C. van Dorp, 
    &lt;em&gt;Een knuppel in 't hoenderhok&lt;/em&gt;

    (Haarlem, 1907); 
    &lt;em&gt;Het vivisectie-vraagstuk in het Nederlandsch Parlement&lt;/em&gt;

    ('s-Gravenhage, 1908); 
    &lt;em&gt;Met de huik naar de wind&lt;/em&gt;

    (Leiden, 1909); 
    &lt;em&gt;De vrouw uit de arbeidende klasse en het kiesrecht&lt;/em&gt;

    [Leiden, 1910]; 
    &lt;em&gt;Iets over de ontwikkeling der vrouwenkiesrechtbeweging in
    ons land&lt;/em&gt;

    (Leiden, 1911); 
    &lt;em&gt;Vrouwenplicht en gemeenschapsdienst&lt;/em&gt;

    ['s-Gravenhage, 1913]; 'Vrouwendienstplicht (Hongarije -
    Japan)', in 
    &lt;em&gt;Vragen des Tijds&lt;/em&gt;

    40 (1914) 192-204; samen met C.P. Gunning, 
    &lt;em&gt;Het gezinsloon. Verslagen ... over de voor- en nadelen van
    huwelijks- en kinderbijslag...&lt;/em&gt;

    ('s-Gravenhage, 1921); 
    &lt;em&gt;Moederschapszorg&lt;/em&gt;

    (Haarlem, 1924); 
    &lt;em&gt;Kameraadschapshuwelijk&lt;/em&gt;

    (Pro: WWFD. Contra: P.H. Ritter) (Baarn, 1933). Pro en Contra:
    nieuwe serie nr. 7; 
    &lt;em&gt;De strijd voor het vrouwenkiesrecht herdacht&lt;/em&gt;

    ['s-Gravenhage, 1954].&lt;/p&gt;
&lt;p&gt;
  &lt;a href='lgedeelte'&gt;L: &lt;/a&gt;Behalve herdenkingsartikelen en necrologie&amp;euml;n o.a.
  in 
  &lt;em&gt;Nieuwe Rotterdamse Courant&lt;/em&gt;

  , 3-2-1951, 4-2-1956, 12-11-1956; 
  &lt;em&gt;Algemeen Handelsblad&lt;/em&gt;

  , 12-11-1956 en 
  &lt;em&gt;Jaarboek van de Maatschappij der Nederlandse Letterkunde te
  Leiden 1957-1958&lt;/em&gt;

  (Leiden, 1958) 84-96: F. Netscher, in 
  &lt;em&gt;De Hollandsche Revue&lt;/em&gt;

  10 (1905) 26-35; W.H. Posthumus-van der Goot, 'Een tijdperk en
  een vrouw: Welmoet Wijnaendts Francken-Dijserinck', in 
  &lt;em&gt;De Groene Amsterdammer 75 jaar rijp en groen&lt;/em&gt;

  (S.l., 1952) 62, 149.&lt;/p&gt;

&lt;p&gt;
&lt;a href=&amp;quot;igedeelte&amp;quot;&gt;I: &lt;/a&gt;&lt;i&gt;Van moeder op dochter. De maatschappelijke positie van de vrouw in Nederland vanaf de Franse tijd. &lt;/i&gt;Onder red. van W.H. Posthumus-van der Groot en Anna de Waal (Utrecht [etc.] 1968).
&lt;/p&gt;

&lt;p&gt;Fia Dieteren&lt;/p&gt; 
&lt;dtml-var bwn_footer&gt;</text>
  </biography>
</biodes>

