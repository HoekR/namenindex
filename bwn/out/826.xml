<biodes version="1.0">
  <fileDesc>
    <title>Ihle, Johan Egbert Willem (1879-1956)</title>
    <ref target="http://resources.huygens.knaw.nl/bwn1880-2000/lemmata/bwn3/ihle"/>
    <publisher>
      <name>Biografisch Woordenboek van Nederland:1880-2000</name>
      <ref target="http://resources.huygens.knaw.nl/bwn1880-2000"/>
    </publisher>
  </fileDesc>
  <person>
    <idno type="id">ihle</idno>
    <persName><name type="geslachtsnaam">Ihle</name>, Johan Egbert Willem</persName>
    <sex value="1"/>
    <event type="birth" when="1879"/>
    <event type="death" when="1956"/>
    <state type="occupation">dierkundige</state>
  </person>
  <biography>
    <text>&lt;dtml-var bwn_header&gt;
 &lt;p class='genealogie'&gt;
  &lt;strong&gt;Ihle, Johan Egbert Willem&lt;/strong&gt;, zo&amp;ouml;loog en helmintholoog (wormdeskundige) (Amsterdam 7-8-1879 - Rotterdam 21-9-1956).

  Zoon van Charles Guillaume Ihle, apotheker, en Diederika
  Willemina van der Sleesen. Gehuwd op 31-3-1909 met Maria
  Elizabeth Landenberg. Uit dit huwelijk werd 1 dochter geboren.
  

  
  &lt;/p&gt;
&lt;p&gt;Ihle ging na zijn middelbare opleiding aan het gymnasium te
    Amersfoort vanaf 1899 biologie studeren aan de Universiteit van
    Amsterdam, onder leiding van Max Weber en C.Ph. Sluiter. De
    afronding van zijn studie vond plaats op 11 december 1906 met
    een promotie cum laude op het proefschrift 
    &lt;em&gt;Bijdragen tot de kennis van de morphologie en systematiek
    der Appendicularien,&lt;/em&gt;

    met als promotor C.Ph. Sluiter. Na korte tijd assistent te zijn
    geweest bij A.A.W. Hubrecht aan de Utrechtse Universiteit,
    keerde Ihle in 1907 terug naar Amsterdam als assistent van zijn
    vroegere leermeester Sluiter. Niet voor lange tijd echter, want
    in 1910 ging hij terug naar Utrecht, thans als leraar aan de
    Rijksveeartsenijschool en - nadat dit instituut was
    gereorganiseerd tot Veeartsenij kundige Hoogeschool - vanaf
    1918 als hoogleraar. In deze functies was hij belast met het
    botanisch en zo&amp;ouml;logisch onderwijs aan a.s. dierenartsen.
    Zijn wetenschappelijke belangstelling concentreerde zich op de
    studie van vooral op huisdieren parasiterende Nematoden,
    waarover tussen 1916 en 1930 tal van publikaties het licht
    zagen.&lt;/p&gt;
&lt;p&gt;Op 26 oktober 1925 werd Ihle benoemd tot hoogleraar in de
    algemene zo&amp;ouml;logie aan de Universiteit van Amsterdam als
    opvolger van Sluiter. In zijn inaugurele rede over 
    &lt;em&gt;De Nematoden en de hedendaagsche zo&amp;ouml;logie&lt;/em&gt;

    sloot hij de Utrechtse tijd af en ontvouwde hij het programma
    voor de nu volgende periode (1925 - 1949) door tal van
    biologische vragen bij zijn wormenonderzoek te betrekken. Zijn
    wetenschappelijke aandacht verlegde hij naar de bewerking van
    de Brachyura (krabben) en vooral de Tunicaten, waarbij de
    pelagisch levende Appendiculari&amp;euml;n (het onderwerp van zijn
    proefschrift) en de Salpen binnen zijn onderzoek vielen. Hij
    wist deze op zodanige wijze samen met zijn vrouw te ordenen en
    te systematiseren dat zij in erkende Duitse handboeken als die
    van Bronn en K&amp;uuml;kenthal naar zijn gegevens werden
    opgenomen. Al zijn systematische werk berustte steeds op een
    degelijk vergelijkend-anatomische basis. In de lange reeks van
    publikaties over bovengenoemde diergroepen werd tevens veel
    materiaal verwerkt dat afkomstig was van de Siboga-expeditie
    (1899-1900). Deze expeditie had plaats onder commando van G.F.
    Tydeman aan boord van HM Siboga naar het oostelijk deel van de
    Oostindische zee&amp;euml;n om de bodemgesteldheid en de
    samenstelling van flora en fauna na te gaan onder leiding van
    prof. M. Weber. Buiten dit specialisme gaf Ihle colleges in de
    vergelijkende anatomie, die uitmuntten door degelijkheid, en
    werkte hij als redacteur en auteur mee aan menig Nederlands
    leerboek voor de dierkunde. Al trad Ihle officieel in 1949 af,
    hij bleef het onderwijs trouw tot zijn afscheidscollege op 28
    september 1951.&lt;/p&gt;
&lt;p&gt;
  &lt;a href='pgedeelte'&gt;P: &lt;/a&gt;
  Behalve in de tekst genoemde publikaties en artikelen in
    o.a. 
    &lt;em&gt;Tijdschrift voor veeartsenijkunde. Tijdschrift voor
    diergeneeskunde&lt;/em&gt;

    en samen met zijn vrouw sinds 1930 in 
    &lt;em&gt;Zoologischer Anzeiger.&lt;/em&gt;

    Bijdragen in: 
    &lt;em&gt;Siboga-expeditie. Uitkomsten op zo&amp;ouml;logisch, botanisch,
    oceanographisch en geologisch gebied...&lt;/em&gt;

    Uitg. door Max Weber (Leiden, 1901- dl.) afl. 41: 
    &lt;em&gt;Die Appendicularien&lt;/em&gt;

    (1908); afl. 49: 
    &lt;em&gt;Die Thaliaceen&lt;/em&gt;

    (1910); afl. 71: 
    &lt;em&gt;Die Decapoda brachyura.&lt;/em&gt;

    I. Dromiacea (1913); afl. 78: 
    &lt;em&gt;Die Decapoda brachyura&lt;/em&gt;

    II. Oxystomata: Dorippidae (1916); afl. 85: 
    &lt;em&gt;Die Decapoda brachyura&lt;/em&gt;

    III. Oxystomata: Calappidae, Leucosiidae, Raninidae (1918).&lt;/p&gt;
  &lt;p&gt;Verder: medewerking aan leerboeken, 
    &lt;em&gt;Leerboek der vergelijkende ontleedkunde der Vertebraten.&lt;/em&gt;

    (Utrecht, 1924 2 dl.) versch. dr.; 
    &lt;em&gt;Leerboek der bijzondere dierkunde&lt;/em&gt;

    (Utrecht, 1928); 
    &lt;em&gt;Leerboek der algemeene dierkunde&lt;/em&gt;

    (Utrecht, 1929); 
    &lt;em&gt;De dierlijke parasieten van de mensch en van onze
    huisdieren&lt;/em&gt;

    3e dr. (Amsterdam, 1921, 6e dr. 1954).&lt;/p&gt;
  &lt;p&gt;Voorts 
    &lt;em&gt;Tunicata.&lt;/em&gt;

    Salpae: I. Desmomyaria in 
    &lt;em&gt;Das Tierreich.&lt;/em&gt;

    Begr. und herausg. von F.E. Schulze (Berlin, 1912). Lfg. 32;
    'The adult Strongylids (Solerostomes) inhabiting the large
    intestine of the horse', in 
    &lt;em&gt;Report of the commission appointed to inquire into the
    solerostomiasis in Holland&lt;/em&gt;

    (The Hague, 1922); 
    &lt;em&gt;Thaliacea,&lt;/em&gt;

    in 
    &lt;em&gt;Die Tierwelt der Nord- und Ostsee.&lt;/em&gt;

    Begr. von G. Grimpe und E. Wagler (Leipzig, 1927). Lfg. IX.
    Teil 12, 2; 
    &lt;em&gt;Tunicata...&lt;/em&gt;

    Desmomyaria... Bearb. von J.E.W. Ihle... in 
    &lt;em&gt;Handbuch der Zoologie.&lt;/em&gt;

    Gegr. von W. K&amp;uuml;henthal (Berlin [etc.], 1935). Bd. 5,
    zweite H&amp;auml;lfte. Lfg. 5; ... 
    &lt;em&gt;Salpidae...,&lt;/em&gt;

    in 
    &lt;em&gt;Klassen und Ordnungen des Tierreichs.&lt;/em&gt;

    Begr. von H.G. Bronn (Leipzig, 1937-1939). Bd. 3, Supplement
    Tunicata, Abt. II, Buch 2. Lfg. 2, 3.
&lt;/p&gt;
&lt;p&gt;
  &lt;a href='lgedeelte'&gt;L: &lt;/a&gt;B.S., in 
  &lt;em&gt;Veterinaire Studenten Almanak&lt;/em&gt;

  39 (1925) 120-124; G. Barendrecht, in 
  &lt;em&gt;Bijdragen tot de dierkunde&lt;/em&gt;

  28 (1949) 7-9 t.g.v. 70e verjaardag van Ihle; idem. 
  &lt;em&gt;Vakblad voor biologen&lt;/em&gt;

  36 (1956) 245-246; C. Offringa, 
  &lt;em&gt;'s Rijksveeartsenijschool, Veeartsenij kundige hoogeschool
  (1821 - 1925)&lt;/em&gt;

  (Wageningen, 1972) 271-288; 342. Proefschrift
  Utrecht.&lt;/p&gt;
&lt;p&gt;P. Smit&lt;/p&gt; 
&lt;dtml-var bwn_footer&gt;</text>
  </biography>
</biodes>

