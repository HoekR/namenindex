<biodes version="1.0">
  <fileDesc>
    <title>Biezeno, Cornelis Benjamin (1888-1975)</title>
    <ref target="http://resources.huygens.knaw.nl/bwn1880-2000/lemmata/bwn5/biezeno"/>
    <publisher>
      <name>Biografisch Woordenboek van Nederland:1880-2000</name>
      <ref target="http://resources.huygens.knaw.nl/bwn1880-2000"/>
    </publisher>
  </fileDesc>
  <person>
    <idno type="id">biezeno</idno>
    <persName><name type="geslachtsnaam">Biezeno</name>, Cornelis Benjamin</persName>
    <sex value="1"/>
    <event type="birth" when="1888"/>
    <event type="death" when="1975"/>
    <state type="occupation">natuurkundige</state>
  </person>
  <biography>
    <graphic url="http://resources.huygens.knaw.nl/bwn1880-2000/lemmata/bwn5/images/images/biezeno.jpg"/>
    <text>&lt;dtml-var bwn_header&gt;
 &lt;p class='genealogie'&gt;
  &lt;strong&gt;Biezeno, Cornelis Benjamin&lt;/strong&gt;, natuurkundige (Delft 2-3-1888 - Wageningen 5-9-1975). Zoon van Gerardus Franciscus Biezeno, hoofd van een lagere
  school, en Josephina Hubertina Helena Bar. Gehuwd op 1-8-1912 met
  Dorothea Magdalena Krage (1882-1971). Uit dit huwelijk werden 1
  zoon en 1 dochter geboren.
  

  
  &lt;/p&gt;
&lt;p&gt;
  &lt;img class='bwnimg' BORDER='0' align='right' src='images/biezeno.jpg' alt='afbeelding van Biezeno, Cornelis Benjamin'&gt;De vader van Cor Biezeno probeerde zijn liefde voor wiskunde
    en muziek al vroeg op zijn zoon - er was nog &amp;eacute;&amp;eacute;n
    dochter - over te brengen, en met succes. Mede hierdoor
    doorliep Biezeno de HBS met gemak en kon hij al op
    zestienjarige leeftijd in 1904 op de Technische Hoogeschool
    (TH) in zijn geboorteplaats aan de studie werktuigbouwkunde
    beginnen. Ook hier bleef de belangstelling voor wiskunde
    bestaan: tijdens zijn studie deed Biezeno uit vrije wil ook de
    niet-verplichte wiskundevakken. Op 15 juni 1909 studeerde hij
    cum laude af en werd hij assistent, eerst bij Werktuigbouwkunde
    en later bij Wiskunde. Hij is nooit gepromoveerd.&lt;/p&gt;
&lt;p&gt;In 1914 werd de ambitieuze Biezeno, 26 jaar oud, aangesteld
    als hoogleraar in de toegepaste mechanica. In zijn intreerede, 
    &lt;em&gt;De beteekenis der wiskunde als hulpwetenschap der toegepaste
    mechanica&lt;/em&gt;

    , merkte Biezeno op dat techniekstudenten niet enkel moest
    worden voorgeschreven hoe berekeningen konden worden
    uitgevoerd, maar dat hun ook de wiskundige achtergronden van
    die berekeningen moesten worden onderwezen. Anderzijds diende
    de ingenieur de praktische oplossing niet uit het oog te
    verliezen.&lt;/p&gt;
&lt;p&gt;Biezeno was niet afkerig van toegepaste wetenschap. Zijn
    vele artikelen verschenen weliswaar ook in theoretische
    tijdschriften als het 
    &lt;em&gt;Zeitschrift f&amp;uuml;r angewandte Mathematik und Mechanik&lt;/em&gt;

    , maar vooral in echte toepassingsgerichte bladen als 
    &lt;em&gt;De Ingenieur&lt;/em&gt;

    , 
    &lt;em&gt;Ingenieur-Archiv&lt;/em&gt;

    en 
    &lt;em&gt;Het Schip&lt;/em&gt;

    . Deze bijdragen hadden onder meer betrekking op de breuk van
    schroefveren, hijskranen en trillingen van machines. Bekender
    werd Biezeno's werk op het gebied van rekenmethodes voor
    problemen uit de toegepaste mechanica. In de jaren twintig
    begon hij in te zien dat met betrekking tot wiskundige
    problemen uit de toegepaste mechanica analytische methoden,
    mits numeriek gecontroleerd, nauwkeuriger ge&amp;euml;valueerd
    kunnen worden dan de vroeger door hem aangehangen grafische
    methoden; al vroeg schafte hij dan ook een mechanische
    rekenmachine aan. Voor de doorbuiging van een belaste plaat
    leidde hij een methode af die veel minder rekenwerk vereiste
    dan de bestaande methoden.&lt;/p&gt;
&lt;p&gt;Biezeno moest zijn leeropdracht aanvankelijk met een
    schaarse technische uitrusting inhoud geven. Het zou tot 1929
    duren voor er een Laboratorium voor Toegepaste Mechanica van de
    grond kwam. In dat jaar werd de eerste trekmachine aangeschaft
    en stond Biezeno's vriend en collega J.M. Burgers, hoogleraar
    in de aero- en hydrodynamica, een deel van zijn laboratorium
    aan hem af. Dit deel van Burgers' laboratorium was het eerste
    laboratorium van Biezeno. In de jaren dertig hielden Biezeno en
    zijn medewerkers zich hier vooral bezig met onderzoek naar de
    'fysische methoden', waarbij elektriciteit en optische
    hulpmiddelen een rol speelden bij het bepalen van bijvoorbeeld
    spanningen en vervormingen in metalen buizen, balken etc. In
    het laboratorium verschenen nieuwe toestellen, onder meer voor
    het meten van wringspannigen met behulp van zeepvliezen.&lt;/p&gt;
&lt;p&gt;Burgers en Biezeno vormden al snel een bekend koppel in de
    mechanicawereld. Beiden waren nauw betrokken bij het
    totstandkomen en organiseren van het allereerste internationale
    congres op het gebied van de theoretische en toegepaste
    mechanica in 1924. Delft bleek een goede keus te zijn om de
    wetenschappers uit de vijandelijke landen van de Eerste
    Wereldoorlog weer bijeen te brengen en tot hernieuwde
    samenwerking te stimuleren.&lt;/p&gt;
&lt;p&gt;In 1939 verscheen Biezeno's magnum opus, het leerboek 
    &lt;em&gt;Technische Dynamik&lt;/em&gt;

    , dat veel aandacht besteedde aan destijds moderne
    rekenmethodes. Het werd een klassieker, die vele herdrukken zou
    beleven en onder meer vertaald werd in het Spaans, Russisch,
    Engels en Japans. Biezeno schreef dit boek samen met R.
    Grammel, hoogleraar aan de Technische Hogeschool te Stuttgart
    en een van de Duitse wetenschapsbeoefenaren met wie hij
    samenwerkte. Vermoedelijk was hij geen nazi. Het eind van de
    jaren dertig en de bezettingsjaren moeten daarom zware tijden
    zijn geweest voor Biezeno, die bovendien nog met een Duitse
    vrouw was getrouwd. Zijn afkeer van het nazisme stak hij niet
    onder stoelen en banken. Op een college dat hij aan het begin
    van de bezetting gaf, tekende hij een technische tekening op
    bord en kleurde deze zodanig in dat de Nederlandse vlag
    herkenbaar werd. Bij het verlaten van de zaal, sprak hij:
    'Heren, houdt deze tekening in rood-wit-blauw in ere'.&lt;/p&gt;
&lt;p&gt;Door de tijdelijke sluiting van de Delftse TH door de Duitse
    bezetter lag het werk vermoedelijk vrijwel stil. Biezeno toonde
    zich begaan met het lot van de studenten. Zo probeerde hij
    contact te houden met de onderduikers en was hij actief
    betrokken bij het opstellen van een verklaring waarin de
    academische senaat zijn advies om de loyaliteitsverklaring te
    tekenen betreurde. Op 19 juni 1944 stelde rector magnificus J.
    Muysken in de senaat voor het onderwijs aan de TH op te
    schorten. Biezeno was tijdens deze vergadering woordvoerder van
    de voorstanders van Muyskens voorstel, dat ten slotte met grote
    meerderheid werd aangenomen. Vanaf 23 juni 1944, na de
    arrestatie van de rector magnificus, wilde hij geen les meer
    geven. Toen had hij namelijk geen hoop meer dat het onderwijs,
    ondanks alles, toch 'gewoon' zou doorgaan. De oorlogssituatie
    in Delft maakte hem allengs neerslachtiger. In maart 1945
    schreef hij aan een assistent: 'telkens hebben materieele
    vorderingen plaats. Zoo is onze werkplaats geheel leeggehaald,
    en daarmee practisch een eind gemaakt aan mijn experimenteel
    werk. Er zal de eerste jaren wel geen schijn of schaduw van
    kans bestaan op het verkrijgen van gereedschapsbanken, en
    daarmee is natuurlijk alle nieuwe aanmaak en alle
    experimenteerwerk lamgelegd'.&lt;/p&gt;
&lt;p&gt;Maar Biezeno's geest bleek na de oorlog niet gebroken, en
    hij trachtte zo spoedig mogelijk zijn wetenschappelijk werk te
    hervatten. Het proefschrift van zijn leerling W.T. Koiter -
    vanaf 1949 eveneens hoogleraar in de toegepaste mechanica in
    Delft - leidde tot een grote aandacht voor niet-lineaire
    elasticiteitstheorie en plasticiteitstheorie. Een belangrijke
    stimulans voor het onderzoek in Delft waren de rekstrookjes die
    hij in 1946 van een reis naar de Verenigde Staten meenam. Dit
    waren kleine metaaldraadjes waarop een elektrische spanning
    stond; bij belasting van een voorwerp dat met deze rekstrookjes
    was beplakt, kon men de spanningen hierin bepalen.&lt;/p&gt;
&lt;p&gt;Samen met Burgers werd Biezeno in Nederland de belichaming
    van het gebruik van methoden en resultaten uit de rationele
    mechanica - een stroming binnen de mechanica waar men
    resultaten afleidt zoals in de (strenge) zuivere wiskunde - in
    technische vraagstukken. Beiden waren overigens in Delft
    buitenbeentjes door hun wetenschappelijke aanpak van de
    mechanica van verschijnselen en voorwerpen uit de
    ingenieurswereld; deze 'subcultuur' werd door Koiter 'de
    onderwereld van Biezeno' genoemd. Over het algemeen werd in
    Delft weinig gebruikgemaak van 'hogere' wiskunde en werd er
    weinig systematisch gerekend aan praktijkproblemen.&lt;/p&gt;
&lt;p&gt;Na de Tweede Wereldoorlog kwam de toepassingsgerichte
    mechanica eerst goed tot bloei. Ten behoeve van de
    oorlogsindustrie was, vooral in de Verenigde Staten, een enorme
    behoefte aan kennis ontstaan. In Delft lag het onderzoek
    tijdens de Duitse bezetting vrijwel stil, maar er werden al wel
    volop plannen gemaakt. Aan het begin van de bezetting werd
    Biezeno door de pas opgerichte Nederlandse Centrale Organisatie
    voor Toegepast-Natuurwetenschappelijk Onderzoek (TNO) gevraagd
    twee werkgroepen voor toegepaste mechanica op te zetten. Deze
    werden spoedig na de bevrijding in mei 1945 verenigd onder de
    naam Werkgroep voor Spannings- en Trillingsonderzoek. In 1954
    werd de werkgroep omgedoopt in Instituut voor Werktuigkundige
    Constructies (IWECO).&lt;/p&gt;
&lt;p&gt;Het geven van onderwijs en de activiteiten van studenten
    hebben altijd de bijzondere aandacht gehad van Biezeno. Zijn
    colleges werden beroemd om hun helderheid en zorgvuldige opbouw
    en om de beeldende vorm waarin hij ze bracht. In zijn
    afscheidsrede in 1958 merkte de Delftse hoogleraar op dat hij
    weliswaar altijd vrij streng was geweest voor de studenten en
    dat hij discipline erg belangrijk had gevonden, maar dat hij
    ook altijd moeite had gedaan om hen ook buiten de studie te
    leren kennen. Dat verklaart zijn betrokkenheid bij onder andere
    de studievereniging van werktuigbouwkunde en de Delftsche
    Studenten Kunststichting. Zijn belangstelling voor het
    studentenorkest 'Apollo' was niet toevallig, want Biezeno was
    zelf een enthousiast en meer dan gemiddeld pianist. Hij
    begeleidde geregeld zijn vrouw wanneer zij zong.&lt;/p&gt;
&lt;p&gt;Het waren echter diezelfde studenten die hem vlak na de
    oorlog, samen met anderen, &amp;eacute;&amp;eacute;n van de grootste
    frustraties in zijn leven bezorgden. Deze vond zijn oorsprong
    in de aanstelling in 1946 van Biezeno als voorzitter van de
    sectie Technisch Hoger Onderwijs van de Staatscommissie tot
    Reorganisatie van het Hoger Onderwijs. Daar ontwikkelde hij
    allerlei idee&amp;euml;n die voor die tijd nogal ingingen tegen
    algemeen aangehangen standpunten. Deze denkbeelden droeg hij
    ook uit toen hij vanaf 1949 voor de tweede maal - eerder in
    1937/1938 - het ambt van rector magnificus bekleedde. In deze
    hoedanigheid maakte Biezeno spoedig duidelijk te willen
    afrekenen met de mentaliteit van de studenten die alleen
    dachten aan de hoeveelheid tentamens die ze moesten halen en
    die meenden recht te hebben op een diploma als ze hun
    collegegeld maar betaalden. Hij stelde een forse reductie voor
    van de toegestane studieduur en van de uitgaven van de TH ten
    behoeve van studenten. De studenten zagen hierin een bedreiging
    van hun vrijheid en lieten dit ook merken. Bovendien nam in de
    senaat, waar hij aanvankelijk door een meerderheid werd
    gesteund, de aanhang voor zijn plannen af. Hij voelde zich
    verraden door zijn collega's en meldde zich begin 1950 ziek.
    Per 1 januari 1951 werd hem ontslag uit het rectoraat verleend.
    Deze klap is hij volgens sommigen nooit helemaal te boven
    gekomen.&lt;/p&gt;
&lt;p&gt;De waardering voor Biezeno's werk heeft zich onder meer
    geuit in de toekenning in 1932 van een eredoctoraat aan de
    Universiteit van Amsterdam. Na de bevrijding volgden de
    universiteit van Gent en de Vrije Universiteit Brussel. Sinds
    1939 was hij lid van de Koninklijke Nederlandsche Akademie van
    Wetenschappen.&lt;/p&gt;
&lt;p&gt;Na de dood van zijn vrouw verhuisde Biezeno in 1971 van
    Delft naar Wageningen, omdat een vriend hem ervan overtuigde
    dat hij daar volop muziek kon maken. Hij stierf er vier jaar
    later.&lt;/p&gt;
&lt;p&gt;Cor Biezeno was een man met een missie. Hij wilde zijn
    kennis en kunde gebruiken om de wetenschap en maatschappij
    vooruit te brengen. Hij had daar vaak duidelijke opvattingen
    over, en dat botste wel eens met de realiteit. Toch had hij
    over het algemeen gezag en werd hij gerespecteerd. In de
    mechanicawereld bracht hij de theorie en de toepassing dichter
    bij elkaar door het ontwikkelen en duidelijk uiteenzetten van
    rekenmethoden. In zijn maatschappelijk leven ontdekte hij dat
    theorie en toepassing vaak niet op een overzichtelijke manier
    verbonden zijn.&lt;/p&gt;
&lt;p&gt;
  &lt;a href='pgedeelte'&gt;P: &lt;/a&gt;Bibliografie tot en met 1950: 
    &lt;em&gt;Anniversary volume on applied mechanics, dedicated to C.B.
    Biezeno...&lt;/em&gt;

    ' (Haarlem [etc.] 1953) 2-10. Verder: 'De wetenschap en TNO',
    in 
    &lt;em&gt;TNO beoordeeld door overheid, wetenschap en bedrijfsleven. 3
    mei 1957&lt;/em&gt;

    ('s-Gravenhage 1957), 26-35.&lt;/p&gt;
&lt;p&gt;
  &lt;a href='lgedeelte'&gt;L: &lt;/a&gt;Behalve een necrologie door W.T. Koiter, in 
  &lt;em&gt;Jaarboek [der] Koninklijke Nederlandse Akademie van
  Wetenschappen 1975&lt;/em&gt;

  (Amsterdam 1976) 193-197: 
  &lt;em&gt;Biezeno en de mechanica, herdenkingsdag 14 mei 1976&lt;/em&gt;

  . Onder red. van J.J.P. Geerlings [e.a.] (Z.pl. z.j.); H. Baudet,
  
  &lt;em&gt;De lange weg naar de Technische Universiteit Delft&lt;/em&gt;

  (2 dln.; 's-Gravenhage 1992-1993); A.J.Q. Alkemade, 'C.B. Biezeno
  (1885-1975). De ongebroken schrijver van ''een monument op het
  gebied van de toegepaste wiskunde''', in 
  &lt;em&gt;Delft Integraal&lt;/em&gt;

  14 (1998) nr. 5, 26-29; G. Alberts, 
  &lt;em&gt;Jaren van berekening. Toepassingsgerichte initiatieven in de
  Nederlandse wiskunde-beoefening, 1945-1960&lt;/em&gt;

  (Amsterdam 1998); 
  &lt;em&gt;De opkomst van de informatietechnologie in Nederland&lt;/em&gt;

  . Onder red. van E. van Oost [e.a.] (Eindhoven 1998).&lt;/p&gt;
&lt;p&gt;
  &lt;a href='igedeelte'&gt;I: &lt;/a&gt;
  &lt;em&gt;Jaarboek [der] Koninklijke Nederlandse Akademie van
  Wetenschappen 1975&lt;/em&gt;

  (Amsterdam 1976) tegenover p. 193.&lt;/p&gt;
&lt;p&gt;A.J.Q. Alkemade&lt;/p&gt; 
&lt;dtml-var bwn_footer&gt;</text>
  </biography>
</biodes>

