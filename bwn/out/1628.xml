<biodes version="1.0">
  <fileDesc>
    <title>Schermerhorn, Willem (1894-1977)</title>
    <ref target="http://resources.huygens.knaw.nl/bwn1880-2000/lemmata/bwn1/schermerhorn"/>
    <publisher>
      <name>Biografisch Woordenboek van Nederland:1880-2000</name>
      <ref target="http://resources.huygens.knaw.nl/bwn1880-2000"/>
    </publisher>
  </fileDesc>
  <person>
    <idno type="id">schermerhorn</idno>
    <persName><name type="geslachtsnaam">Schermerhorn</name>, Willem</persName>
    <sex value="1"/>
    <event type="birth" when="1894"/>
    <event type="death" when="1977"/>
    <state type="occupation">minister-president</state>
  </person>
  <biography>
    <graphic url="http://resources.huygens.knaw.nl/bwn1880-2000/lemmata/bwn1/images/images/SCHERMERHORN.jpg"/>
    <text>&lt;dtml-var bwn_header&gt;
 &lt;p class='genealogie'&gt;
  &lt;strong&gt;Schermerhorn, Willem&lt;/strong&gt;, landmeetkundige en politicus (Akersloot 17-12-1894 - Haarlem 10-3-1977).

Zoon van Teunis Schermerhom, landbouwer, en Trijntje Honig. Trouwde
9-4-1919 met Barbara Rook. Uit dit huwelijk werden 3 zoons en 1 dochter
geboren.

&lt;img src=&amp;quot;images/SCHERMERHORN.jpg&amp;quot; align=&amp;quot;right&amp;quot; BORDER=&amp;quot;0&amp;quot; alt=&amp;quot;afbeelding van Schermerhorn, Willem&amp;quot; class=&amp;quot;bwnimg&amp;quot;&gt;

&lt;/p&gt;
&lt;p&gt;Schermerhorn kwam uit een familie, waarin aan de kerk 'niet werd
gedaan' hoewel zijn moeder doopsgezind lidmaat was en hij
catechisatie volgde bij de hervormde predikant te Grootschermer. Vooral
na het vertrek uit het ouderlijk huis in 1913 kreeg een algemeen
christelijk-protestantse levensovertuiging terdege betekenis voor zijn
denken. De Vrijzinnig Christelijke Studenten Beweging heeft later
hiervoor een blijvende grondslag gelegd. Hij volgde lager onderwijs te
Grootschermer en bezocht vervolgens op aandringen van het schoolhoofd
in 1908 de HBS te Alkmaar, omdat hij lichamelijk niet geschikt bleek
voor de boerderij. In 1913 deed hij eindexamen en liet zich aan de TH
te Delft voor de studie van civiel ingenieur inschrijven, waarvoor hij
in 1918 het diploma behaalde. Tot 1926 was hij werkzaam als assistent
voor landmeetkunde bij prof. J.H. Heuvelink, maar hij sloeg al spoedig
met de wetenschappelijke toepassing een eigen weg in, die hem een
internationale reputatie zou bezorgen. Hij stichtte een particulier
adviesbureau voor landmeetkunde en cartografie, waarvan hij van 1921
tot 1931 de leiding had. De meeste invloed op zijn wetenschappelijke
vorming had daarbij zijn 10 jaar oudere Duitse vriend prof. Otto von
Gruber te Jena. In 1926 werd hij, nog geen 32 jaar oud, benoemd tot
hoogleraar in de landmeet- en waterpaskunde en de geodesie te Delft;
een functie, die hij tot 1945 zou blijven bekleden. In 1931 werd hem
daarnaast de wetenschappelijke leiding van de Meetkundige Dienst van
Rijkswaterstaat opgedragen. Zijn belangrijkste vernieuwing in die
hoedanigheid was de introductie van de voordien in Nederland nog niet
toegepaste fotogrammetrie, waardoor een veel doelmatiger kartering werd
bereikt. Al vanaf 1929 had hij daarvoor samengewerkt met de KLM.
E&amp;eacute;n hoogtepunt van deze werkzaamheden als fotogrammeter vormde de
luchtkartering van Nieuw-Guinea in 1936, waarbij hij de leiding
had.&lt;/p&gt;
&lt;p&gt;Een steile en onproblematische loopbaan tot zover, waarbij een
wetenschappelijke en praktischorganisatorisch gerichte belangstelling
en activiteit elkaar gelukkig aanvulden en stimuleerden. Toch waren er
al tekenen, dat Schermerhorn nooit volledig opging in deze op zichzelf
niet geringe activiteiten van hoogleraar, Rijksadviseur en praktiserend
luchtkarteerder. Hij was niet het type van een theoreticus, zoals zijn
op de directe praktijk gerichte specialisatie trouwens al bewees en gaf
in deze jaren steeds meer blijk van maatschappelijke belangstelling.
Een kwestie, die hem daarbij met name aantrok was de verhouding tussen
landbouw en moderne samenleving; concreter: de gevolgen, die de
confrontatie met een technologische maatschappij voor het
traditionalistische denk- en levenspatroon van het agrarische
bevolkingsdeel moest hebben. Een vraag, die correspondeerde met
Schermerhorns eigen ontwikkeling van landbouwerszoon tot wetenschapsman
en cartograaf, met de spanning tussen zijn herkomst uit een
agrarisch-traditionalistisch milieu en zijn technische gerichtheid. Een
serie lezingen voor de VPRO, in 1934 gebundeld in 
&lt;em&gt;De boeren in de volksgemeenschap,&lt;/em&gt;

en een brochure 
&lt;em&gt;De plaats van de boerenstand in de volkshuishouding,&lt;/em&gt;

op grond van een lezing voor de Vrijzinnig-Democratische Bond te
Leeuwarden in 1937 gehouden, zouden van deze belangstelling getuigen.
Hij werd lid van de vereniging Landbouw en Maatschappij. Ook was hij
tot 1933 lid van Kerk en Vrede, een interkerkelijke geloofsgemeenschap
van sterk pacifistisch geori&amp;euml;nteerde christenen. Daarnaast werkte
hij van 1934-1935 als mederedacteur van 
&lt;em&gt;De Smidse. Maandblad voor moderne religie en humanistische
cultuur.&lt;/em&gt;

Directe politieke activiteiten ontwikkelde hij echter nog niet, al
sloot hij zich eerst bij de Liberale Staatspartij en later bij de
Vrijzinnig-Democratische Bond aan. Zijn lidmaatschap van het bestuur
van de VPRO (1924-1942) en zijn commissariaat van de N.V. Glasfabriek
Leerdam (1934-1936) wijzen echter eveneens op zijn maatschappelijk
gerichte belangstelling. Het was - deze kleine opsomming van
activiteiten in de jaren dertig toont het aan - meer een algemene
sociaal-ethische instelling, dan uitgesproken politieke ambitie, die
hem dreef.&lt;/p&gt;
&lt;p&gt;In 1935 nam hij samen met een aantal overtuigde democraten het
initiatief tot oprichting van de beweging Eenheid door Democratie, die
zich bestrijding van de groeiende antidemocratische stromingen van
rechts en links ten doel stelde en daarvoor een bovenpartijdig,
buitenparlementair front wilde vormen. In 1938 nam hij op aandringen
van ir. J. Goudriaan, president-directeur van de NS, de leiding op
zich, die hij tot de ontbinding in mei 1940 behield.&lt;/p&gt;
&lt;p&gt;In mei 1942 werd hij, vermoedelijk op grond van zijn
anti-fascistische reputatie, met andere prominenten door de bezetter in
het klein-seminarie Beekvliet te Sint-Michielsgestel gegijzeld. Samen
met W. Banning, W. Drees e.a. speelde hij een vooraanstaande rol in de
discussies over de noodzakelijk geachte vernieuwing na de oorlog.
Daarbij kregen de doorbraakgedachte en het plan van de Nederlandse
Volksbeweging meer vorm, speciaal ook door toedoen van Schermerhorn. In
december 1943 vrijgelaten, werd hij onmiddellijk mederedacteur van het
illegale blad 
&lt;em&gt;Je Maintiendrai, (JM)&lt;/em&gt;

waarin de Gestelse groep zich o.a. verder met de partijvernieuwing
bezighield. Deze enge samenwerking met SDAP'ers bezorgde
Schermerhorn en de 
&lt;em&gt;JM-&lt;/em&gt;

groep de naam 'Oranje-socialisten'. Zijn conceptie kwam neer op
een personalistisch getint socialisme, waarbij de klassenstrijd als
verouderd werd verworpen en de Oranjemonarchie als symbool en garantie
van de eenheid een rol kreeg toebedeeld. Ook fungeerde Schermerhorn als
voorzitter van de Indische Commissie, die uit diverse verzetsgroepen
gerekruteerd werd.&lt;/p&gt;
&lt;p&gt;Direct na de bevrijding tekende hij op 12 mei 1945 de oproep in naam
van de Nederlandse Volksbeweging (NVB), waarbij politieke vernieuwing
in de geest van christendom en humanisme werd bepleit. Twee weken later
volgde zijn benoeming tot voorzitter van de NVB maar nog in dezelfde
maand werd hij, als &amp;eacute;&amp;eacute;n van de meest geprofileerde figuren
van de nationale vernieuwingsgedachte, door koningin Wilhelmina samen
met W. Drees tot kabinetsformateur benoemd. Op 23 juni presenteerden
zij het nieuwe kabinet, waarvan de kern bestond uit mannen uit de NVB
en SDAP. Schermerhorn zelf aanvaardde het voorzitterschap en de
portefeuille van Algemene Zaken van deze eerste naoorlogse regering met
de woorden: 'Majesteit, wie in deze put springt is een verloren
man.'&lt;/p&gt;
&lt;p&gt;Het nationale kabinet-Schermerhorn-Drees trad in &amp;eacute;&amp;eacute;n van
de meest beslissende perioden van de Nederlandse geschiedenis op en zag
zich voor een kolossale opgave geplaatst: de wederopbouw, en het
materieel en geestelijk herstel van een ontwricht land, na vijf zware
oorlogsjaren. Een nadeel was stellig dat antirevolutionairen en
communisten g&amp;eacute;&amp;eacute;n zitting in de regering hadden, zodat niet
alle volksgroepen zich ermee konden identificeren. Op 27 juni
verkondigde Schermerhorn over de zender Herrijzend Nederland het
omvangrijke regeringsprogram, waarin hij, in de hem eigen klare
eenvoudige taal, de bovengenoemde kwesties aan de orde stelde en voor
politieke vernieuwing pleitte. Samen met de minister van Onderwijs G.
van der Leeuw bleef hij in het kabinet de meest uitgesproken exponent
van de doorbraak, die het voor de idealen van de NVB en voor een
socialistisch personalisme opnam. De snelle terugkeer van de
vooroorlogse partijverhoudingen - vooral van confessionele zijde,
gedeeltelijk al v&amp;oacute;&amp;oacute;r de bevrijding, met kracht en succes
bevorderd - belette, dat er veel van terechtkwam. Een bundeling van
vernieuwingsgroeperingen, met name uit SDAP, VDB en Christelijk
Democratische Unie richtten daarom op 9 februari 1946 de Partij van de
Arbeid op, als drager van die idealen. Doch de PvdA ontwikkelde zich
steeds meer, gedeeltelijk gedwongen en zeker tegen Schermerhorns wens,
tot opvolger van de vooroorlogse SDAP dan tot nationale
doorbraakpartij. Schermerhorn behoorde tot de oprichters en bleef tot
1961 lid van het partijbestuur. Vanzelf speelde hij een voorname rol in
alle belangrijke activiteiten van de regering: de be&amp;euml;indiging van
het militair gezag, de reconstructie van de Staten-Generaal; de hele
zuivering, de moeilijkheden rond de Eenheidsvak-centrale (EVC) en de
grote Rotterdamse havenstakingen in de zomer 1945; de oprichting van
het Centraal Planbureau en de Stichting van de Arbeid evenals de
nationalisatie van de mijnen. Met zijn maandelijkse 'praatjes op de
brug', waarin hij zich via de omroep direct tot de bevolking
richtte, en ook in het kabinet zelf introduceerde hij een
non-conformistische stijl: een mengsel van kordaat aanpakken en
praktisch idealisme, zoals dat tijdens de bezetting in verzetskringen
had kunnen ontstaan.&lt;/p&gt;
&lt;p&gt;Een vraagstuk van onverwachte overschaduwende betekenis, ook voor
zijn persoonlijke loopbaan, werd echter al spoedig de Indonesische
kwestie. Deze maakte hem tot &amp;eacute;&amp;eacute;n van de felst omstreden
politici. Overtuigd van de absurditeit van een herstel van de
vooroorlogse verhoudingen en open oog voor het fenomeen van een
wereldwijd revolutionair dekolonisatieproces trachtte hij samen met de
luitenant-GG dr. H.J. van Mook en de minister van Koloni&amp;euml;n J.H.A.
Logemann door een soepele politiek van onderhandelingen met de
Indonesische nationalisten zowel een gewapend conflict als een
volledige losscheuring van Indonesi&amp;euml; te voorkomen. Zijn streven
was tot een zelfstandig federatief Indonesi&amp;euml; in Rijksverband
volgens de conceptie van Van Mook te komen. Een tactiek, die door de
rechtse oppositiepartijen heftig werd bestreden en die ook bij het
merendeel van de bevolking op onbegrip en argwaan stuitte. De positie
van het kabinet-Schermerhorn werd bemoeilijkt doordat het niet op een
parlementaire meerderheid kon steunen. De verkiezingen in mei 1946
betekenden in feite een 'neen' jegens de doorbraakgedachte en
de omstreden Indonesi&amp;euml;-politiek en daarom nam Schermerhorn in het
nieuwe kabinet-Beel geen zitting meer. Wel nam hij het voorzitterschap
op zich van de Commissie-Generaal, die na langdurige onderhandelingen
op 15 november 1946 de ontwerp-overeenkomst van Linggadjati met de
Indonesische leiders parafeerde, waarbij men het eens werd over een
zelfstandige Indonesische federatie, in Unie met Nederland verbonden.
Maar nieuwe onlusten leidden tot de eerste militaire actie (21 juli -
4/ 5 augustus 1947), waarmee Schermerhorn tegen zijn geweten instemde,
onder druk van partijvoorzitter J.J. Vorrink, die benauwd was voor de
val van het katholiek-socialistische kabinet en een terugslag voor de
PvdA. De verbitterde kritiek op de Commissie-Generaal en de animositeit
jegens de persoon van Schermerhorn droegen er toe bij, dat hij, toen de
Commissie ontbonden werd in de herfst 1947, meer op de politieke
achtergrond raakte. In een uitvoerig dagboek heeft hij even openhartig
als informatief zijn bevindingen als voorzitter van de
Commissie-Generaal neergelegd.&lt;/p&gt;
&lt;p&gt;In juli 1948 behaalde hij een zetel in de Tweede Kamer voor de PvdA
en in 1951 ging hij naar de Eerste Kamer, die hij in 1965 verliet.
Vooral de buitenlandse politiek en onderwijszaken hadden in die jaren
zijn belangstelling. Na zijn pensionering in 1965 mengde hij zich
opnieuw in de tegenstellingen binnen de PvdA en koos de zijde van
Nieuw-Links en van de jeugdige vernieuwingsvleugel. Zo betuigde hij ook
adhesie aan het pamflet 
&lt;em&gt;Tien over rood&lt;/em&gt;

(1966). Op het partijcongres in 1967 hield hij een pleidooi voor meer
democratisering binnen de partij. Inmiddels was hij zich na
be&amp;euml;indiging van zijn regeringsfuncties ook weer met
wetenschappelijk werk bezig gaan houden. Van 1951 tot 1965 (jaar van
zijn emeritaat) was hij directeur van het Internationaal Instituut voor
luchtkartering te Delft. Verschillende buitenlandse eredoctoraten
(Gent, Z&amp;uuml;rich, Milaan, Glasgow en Hannover) en andere hoge binnen-
en buitenlandse onderscheidingen vielen hem in die jaren ten deel.&lt;/p&gt;
&lt;p&gt;Zijn maatschappelijke belangstelling had hem al vlak voor de oorlog
ook met het vraagstuk van de onderwijsvernieuwing in verbinding
gebracht, met name met de Werkplaats van Kees Boeke te Bilthoven. Bij
de oprichting van de stichting van die school in 1948, die mede door
zijn toedoen tot stand was gekomen, bleek hij de aangewezen voorzitter;
een functie, die hij tot 1969 bekleedde. In al die jaren toonde hij
zich een krachtig voorvechter van Boekes idee&amp;euml;n.&lt;/p&gt;
&lt;p&gt;Schermerhorns betekenis als pionier in de luchtkartering is
onbetwist, terwijl zijn politieke rol dat vanzelfsprekend allerminst is
gebleven. Toch kan men hier van een pioniersrol spreken, ook al is die
hem niet in onverdeelde dankbaarheid afgenomen: pionier als voorstander
van de doorbraak, als criticus - voor 1940 al - van het verzuilde
parlementaire bestel, maar bovenal als iemand die al spoedig in 1945
begreep, dat slechts erkenning van het Indonesische nationalisme een
re&amp;euml;le basis bood voor een politiek, die een geweldloze en soepele
transformatie van het failliete koloniale bestel naar een vrij, doch
met Nederland verbonden Indonesi&amp;euml; tot doel had. Dat hij politieke
visie had, is later ook door toenmalige opponenten erkend. De
verguizing, die hem jarenlang ten deel is gevallen, hing gedeeltelijk
stellig samen met het feit, dat de meerderheid ook van de Nederlandse
politieke voormannen t.a.v. de Indonesische kwestie deze visie miste.
Aan de andere kant was Schermerhorn geen tacticus, geen diplomaat
bereid om met gevoeligheden rekening te houden, tenen of belangen te
ontzien. Hij hield van een zeer onopgesmukte, doch in zijn
openhartigheid ook vaak emotionele en provocatieve aanpak. Zijn
democratisch bewustzijn was doortrokken van het besef, dat niet
gevestigde instituties en regelingen doch de juiste mensen op de juiste
plaats de doorslag geven, die dan ook recht op de nodige
bewegingsvrijheid dienen te hebben. Beslissend voor zijn lot als
politicus was echter de sterke restauratieve tegenstroom na 1945, die
niet de uit het verzet opgekomen vernieuwers maar de tactici en
partijmanagers onder de politieke elite begunstigde.&lt;/p&gt;
&lt;p&gt;
  &lt;a href='pgedeelte'&gt;P: &lt;/a&gt;
  &lt;em&gt;Eenige opmerkingen betreffende de ontwikkeling der moderne
landbouwkunde&lt;/em&gt;

(Delft, 1926); 
&lt;em&gt;Luchtfotogrammetrie en de mogelijkheden tot toepassing ervan in
Nederland&lt;/em&gt;

(Den Haag, 1929); 
&lt;em&gt;Vraagstukken kleinste vierkanten&lt;/em&gt;

(Delft, 1930); 
&lt;em&gt;Mensch, techniek, arbeid&lt;/em&gt;

(Utrecht, 1933); 
&lt;em&gt;De boeren in onze volksgemeenschap&lt;/em&gt;

(Arnhem, 1934); 
&lt;em&gt;Oud en nieuw. Gisteren en morgen in het boerenleven&lt;/em&gt;

[S.l., s.a.]; Brochure Nationale Bond Landbouw en Maatschappij nr. 9; 
&lt;em&gt;Herstel en vernieuwing. Radiotoespraken van H.M. Koningin Wilhelmina
en W. Schermerhorn op 27 juni 1945&lt;/em&gt;

([Den Haag], 1945); J.G. Suurhoff, 
&lt;em&gt;Staking. Ja of Neen? Voorw.&lt;/em&gt;

van W. Schermerhorn. (Amsterdam, 1945); J.H. Bavinck en C.A.H. Mulder, 
&lt;em&gt;Christelijk nationale en humanistische wilskracht in de N.V.B.
Nederlandse volksbeweging.&lt;/em&gt;

Voorw. van W. Schermerhorn. [Utrecht, 1945]; 
&lt;em&gt;Rede... voor... Herrijzend Nederland op oudejaarsavond 1945&lt;/em&gt;

(Haarlem, [1946]); 
&lt;em&gt;De positie van de lage landen aan de zee&lt;/em&gt;

(Antwerpen [enz.], 1946); S.H. Stoffel, 
&lt;em&gt;De massamensch en zijn toekomst.&lt;/em&gt;

Voorw. van W. Schermerhorn. (Amsterdam, 1946); 
&lt;em&gt;Nederland in de wereld...&lt;/em&gt;

(Amsterdam, 1946); W. Schermerhorn en H.J. van Steenis, 
&lt;em&gt;Leerboek der landmeetkunde&lt;/em&gt;

2e dr. (Amsterdam, 1946); C.W. de Vries en W. Schermerhorn, 
&lt;em&gt;Eenheid door democratie&lt;/em&gt;

(Rotterdam, 1946); W. Schermerhorn en H.J. van Steenis, 
&lt;em&gt;Landmeten en waterpassen voor bouwkundigen&lt;/em&gt;

2e dr. (Amsterdam, 1949); 
&lt;em&gt;Het Mandement en de Partij van de Arbeid. Redevoeringen...&lt;/em&gt;

(Amsterdam, 1954); 
&lt;em&gt;Actual problems in aerial survey&lt;/em&gt;

(Delft, 1960); 
&lt;em&gt;Dagboek . . .&lt;/em&gt;

Uitg. door C. Smit. (Groningen, 1970. 2 dln.).&lt;/p&gt;
&lt;p&gt;
  &lt;a href='lgedeelte'&gt;L: &lt;/a&gt;
  &lt;em&gt;Keesings Historisch Archief 1945,&lt;/em&gt;

6343; C. Smit, 
&lt;em&gt;Het akkoord van Linggadjati...&lt;/em&gt;

(Amsterdam [enz.], 1959); idem, 
&lt;em&gt;De liquidatie van een imperium&lt;/em&gt;

(Amsterdam, 1962); W. Drees, 
&lt;em&gt;Zestig jaar levenservaring&lt;/em&gt;

(Amsterdam, 1962); 
&lt;em&gt;Vrij Nederland&lt;/em&gt;

20-1-1968; 
&lt;em&gt;Leeuwarder Courant&lt;/em&gt;

5-4-1970; F.J.F.M. Duynstee en J. Bosmans, 
&lt;em&gt;Het kabinet Schermerhorn-Drees 24 juni 1945 - 3 juli 1946&lt;/em&gt;

(Assen, 1977); 
&lt;em&gt;Prof.dr.ir. W. Schermerhorn. Minister-President van Herrijzend
Nederland.&lt;/em&gt;

Met medew. van W. Drees e.a. (Naarden, 1977); J. Bank, 
&lt;em&gt;Opkomst en ondergang van de Nederlandse Volksbeweging (NVB).&lt;/em&gt;

(Deventer, 1978),&lt;/p&gt;

&lt;p&gt;
&lt;a href=&amp;quot;igedeelte&amp;quot;&gt;I: &lt;/a&gt;&lt;i&gt;Persoonlijkheden in het Koninkrijk der Nederlanden in woord en beeld&lt;/i&gt;. Onder hoofdred. van H.P. van den Aardweg (Amsterdam 1938) 1304.
&lt;/p&gt;

&lt;p&gt;H.W. von der Dunk&lt;/p&gt; 
&lt;dtml-var bwn_footer&gt;</text>
  </biography>
</biodes>

