<biodes version="1.0">
  <fileDesc>
    <title>Schokking, Fran&#195;&#167;ois Marie Anne (1908-1990)</title>
    <author>Ludy Giebels</author>
    <ref target="http://resources.huygens.knaw.nl/bwn1880-2000/lemmata/bwn6/schokkingfma"/>
    <date when="2003-08-08"/>
    <publisher>
      <name>Biografisch Woordenboek van Nederland:1880-2000</name>
      <ref target="http://resources.huygens.knaw.nl/bwn1880-2000"/>
    </publisher>
  </fileDesc>
  <person>
    <idno type="id">schokkingfma</idno>
    <persName><name type="geslachtsnaam">Schokking</name>, Fran&#195;&#167;ois Marie Anne</persName>
    <sex value="1"/>
    <event type="birth" when="1908"/>
    <event type="death" when="1990"/>
    <state type="occupation">burgemeester</state>
  </person>
  <biography>
    <graphic url="http://resources.huygens.knaw.nl/bwn1880-2000/lemmata/bwn6/images/images/SCHOKKINGFMA.jpg"/>
    <text>&lt;dtml-var bwn_header&gt;
 &lt;p class=&amp;quot;genealogie&amp;quot;&gt;

&lt;strong&gt;Schokking, Fran&amp;ccedil;ois Marie Anne&lt;/strong&gt;, burgemeester 
(Dordrecht 5-5-1908 - 's-Gravenhage 1-8-1990). Zoon van Jan
Schokking, Nederlands-hervormd predikant en politicus, en Adriana
Suzanna Claudine Metelerkamp. Gehuwd op 14-5-1938 met Catharine
Cornelie Fran&amp;ccedil;oise Metelerkamp (1911-1999). Dit huwelijk bleef
kinderloos. Zij hadden 1 pleegzoon. 

&lt;/p&gt;
&lt;img src=&amp;quot;images/SCHOKKINGFMA.jpg&amp;quot; align=&amp;quot;right&amp;quot; BORDER=&amp;quot;0&amp;quot; alt=&amp;quot;afbeelding van Schokking, Fran&amp;ccedil;ois Marie Anne&amp;quot; class=&amp;quot;bwnimg&amp;quot;&gt;
&lt;p&gt;Frans Schokking groeide op als de jongste in een gezin van vier
zoons. Hij bezocht het gymnasium in Leiden, de stad waar zijn vader
tot 1918 Nederlands-hervormd predikant was en daarna, als
Tweede-Kamerlid voor de Christelijk- Historische Unie (CHU), was
blijven wonen. Hier ook ging hij in 1927 rechten studeren. Na op 17
februari 1933 het doctoraalexamen in de publiekrechtelijke richting
te hebben afgelegd, kwam Schokking als tijdelijk ambtenaar op het
Landbouw-Crisisbureau van het departement van Economische Zaken.
Vanaf april 1934 was Schokking vier jaar lang werkzaam als
secretaris van de Commissie van Advies, bedoeld in het
Crisis-Organisatiebesluit van 1933, een functie die hij
aanvankelijk combineerde met het secretariaat van nog twee andere
commissies die eveneens verband hielden met de uitvoering van de
Landbouw-Crisiswet van 1933. Zijn superieuren noemden hem ijverig
en nauwgezet.&lt;/p&gt;
&lt;p&gt;Schokking - evenals zijn vader lid van de CHU, maar niet actief
- werd op 16 januari 1938 burgemeester van 's-Gravenzande in het
Westland. Ruim twee jaar na de inval van de Duitsers, op 14
augustus 1942, werd hij, evenals de meeste burgemeesters in de
kuststreek, door de bezetter uit zijn ambt ontslagen. In verband
met een mogelijke geallieerde invasie vanuit zee wilde deze hier
alleen betrouwbare functionarissen aan het hoofd van de gemeenten
zien. In het geval van Schokking kwam daar nog bij dat hij een
aanvaring met de Duitsers had gehad over een door hem ontslagen
NSB-ambtenaar, die hij, ondanks herhaald aandringen van de
bezetter, niet opnieuw in dienst had genomen. Het incident vormde
voor de Duitse autoriteiten echter geen belemmering hem vrijwel
onmiddellijk na zijn ontslag het waarnemend-burgemeesterschap van
Hazerswoude aan te bieden, een aanbod dat hij na grote aarzeling
aanvaardde.&lt;/p&gt;
&lt;p&gt;In deze plattelandsgemeente ten oosten van Leiden zat het joodse
echtpaar Pino met hun elfjarig dochtertje ondergedoken. Omdat zij
zich bedreigd voelden door een onbetrouwbare dorpsveldwachter,
zochten zij de bescherming van de burgemeester. Na de
gebeurtenissen in 's-Gravenzande vermoedde Schokking - naar hij
later beweerde - achter dit ongewone verzoek een provocatie van de
kant van de Duitsers. Bovendien zou het gezin zich onvoorzichtig
hebben gedragen en daardoor andere onderduikers in Hazerswoude in
gevaar hebben gebracht. Hoe het ook zij, een kettingreactie volgde,
waarbij het gezin werd gearresteerd en de Sicherheitsdienst (SD)
werd gewaarschuwd, mogelijk door Schokking zelf. Het gezin werd
gedeporteerd, en niemand zou de oorlog overleven.&lt;/p&gt;
&lt;p&gt;Na de bevrijding hield Schokking vast aan de provocatietheorie,
en het gebeuren in Hazerswoude speelde slechts een kleine rol bij
zijn zuivering. Deze bleef ook om onbekende redenen in procedurele
kwesties steken. Schokking heeft bij volgende sollicitaties de
zaak-Pino altijd zelf bij de commissaris der Koningin in
Zuid-Holland ter sprake gebracht, maar deze tilde hier niet zwaar
aan. Daar kwam bij dat zijn verdere staat van dienst tijdens de
bezetting voorbeeldig werd genoemd: hij had verschillende
onderduikers geherbergd en bij dreigende arrestaties gewaarschuwd.
Op zijn bestuurlijke loopbaan had de kwestie-Pino dus voorlopig
geen nadelige invloed, al speelde die van tijd tot tijd wel op,
omdat zij in kleine kring wel bekend was. Op 1 juni 1945 keerde
Schokking terug naar 's-Gravenzande om er opnieuw het
burgemeestersambt op zich te nemen. Hij bleef er niet lang, want op
11 november 1946 werd hij burgemeester van Alphen aan den Rijn.
Deze benoeming was al - gezien zijn oorlogsverleden - niet geheel
onomstreden.&lt;/p&gt;
&lt;p&gt;Op 27 oktober 1949 werd Schokking, het prototype van de
rechtschapen regent, benoemd tot burgemeester van Den Haag. In deze
functie heeft hij zich bijzonder ingespannen voor de wederopbouw en
uitbreiding van de stad. Zo werd tijdens zijn ambtsperiode het
gebombardeerde Bezuidenhout hersteld, de wijk 'Moerwijk' aangelegd
en het stadhuis aan het Burgemeester De Monchyplein gebouwd. Voor
de autoriteiten gold Schokking als een uitstekende burgemeester,
terwijl hij ook in Den Haag zelf een zekere populariteit genoot
vanwege zijn onkreukbaarheid en onverstoorbare beminnelijkheid. Op
1 december 1955 werd hij dan ook van harte herbenoemd.&lt;/p&gt;
&lt;p&gt;Niettemin nam het politiek links geori&amp;euml;nteerde deel van de
Haagse burgerij aanstoot aan het regenteske beleid van Schokking.
Opmerkelijk in dit verband is wel dat de kritiek zich juist richtte
op de pogingen van de burgemeester tot reorganisatie van het slecht
functionerende politiekorps, dat in de bezettingstijd zo
overijverig was geweest bij het ophalen van joden. Schokking begon
met het ontslaan van twee populaire commissarissen, van wie
&amp;eacute;&amp;eacute;n er dubieuze praktijken op nahield, terwijl de ander
de reorganisatie tegenhield. Tegen deze achtergrond moeten de
gebeurtenissen worden gezien die ruim een jaar na Schokkings
herbenoeming plaatsvonden.&lt;/p&gt;
&lt;p&gt;Op 1 februari 1956 publiceerden twee journalisten van het 
&lt;em&gt;Haagsch Dagblad&lt;/em&gt; - dat deel uitmaakte van de 
&lt;em&gt;Parool&lt;/em&gt;-groep - een artikel waarin de zaak- Pino
gedetailleerd uit de doeken werd gedaan. Noch in deze publicatie
noch in de vele die erop zouden volgen, werd er overigens vanuit
gegaan dat de burgemeester de familie met voorbedachten rade in
handen van de bezetter zou hebben gespeeld. Door de affaire-Pino,
waarbij Schokking in een vlaag van paniek zou hebben gehandeld, zo
uitvoerig en nadrukkelijk onder de aandacht van het publiek te
brengen wilden de journalisten aantonen dat hij niet de vereiste
vastberadenheid bezat om aan het hoofd te staan van een grote stad.
Onder de burgemeesters die in bezettingstijd vergelijkbare
misstappen hadden begaan, was Schokking overigens de enige die
daarop later alsnog werd aangevallen.&lt;/p&gt;
&lt;p&gt;Intussen moest er wel iets gebeuren. In opdracht van minister
van Binnenlandse Zaken, tevens minister van Justitie ad interim,
L.J.M. Beel, werd een commissie van advies benoemd onder
voorzitterschap van J. Donner, president van de Hoge Raad, die
moest nagaan of Schokking als burgemeester van Den Haag kon worden
gehandhaafd. In haar rapport uitte de commissie lichte twijfel of
hij voldoende had geverifieerd of de arrestatie van de familie Pino
voor hem inderdaad een valstrik had betekend. Maar zij meende ook
dat in het oordeel van de critici de wijsheid achteraf meespeelde.
Mede gezien zijn verdere houding tijdens de Duitse bezetting kon
Schokking daarom, naar het oordeel van de commissie, als
burgemeester aanblijven. Een debat in de Tweede Kamer over de
affaire op 5 en 6 juli 1956 bevestigde deze uitkomst. Maar het ging
toen al lang niet meer om een oorlogsaffaire en eigenlijk ook niet
meer uitsluitend om Schokking. Onder journalisten was irritatie
ontstaan, omdat de pers het verwijt had gekregen dat zij op
onrechtmatige wijze de competentie van een vooraanstaande
burgemeester in het geding had gebracht, en daar legde men zich in
voortgaande commentaren niet bij neer. Schokking koos daarom in
juli 1956 voor een vrijwillig ontslag.&lt;/p&gt;
&lt;p&gt;In augustus 1957 werd Schokking benoemd tot dijkgraaf van het
hoogheemraadschap van Rijnland, nadat hij vanuit Hazerswoude, waar
hij zijn populariteit had behouden, kandidaat was gesteld. Zijn
technische kennis op waterstaatkundig gebied was weliswaar gering,
maar dit tekort wist hij te compenseren met zijn bestuurlijke
kennis en ervaring. Schokking heeft vooral een belangrijke rol
gespeeld in de bestrijding van de verontreiniging van het
oppervlaktewater. Al sinds enkele decennia ging men dit probleem te
lijf door de bouw van inrichtingen voor waterzuivering, maar de
bestuurlijke afbakening van deze taak was door gebrek aan wetgeving
nog niet duidelijk. Schokking heeft er vooral voor geijverd dat de
provincie in het gebied van Rijnland - dicht bevolkt en zwaar
ge&amp;iuml;ndustrialiseerd - deze taak aan het hoogheemraadschap
toebedeelde. Het was geen gemakkelijke opgave, omdat in deze tijd
van wederopbouw waterzuivering geen populair onderwerp was.
Schokking slaagde erin door bevlogen en zelfs profetische
redevoeringen de gevaren van verontreiniging en verzilting onder de
aandacht te brengen. In 1974 nam hij vrijwillig ontslag als
dijkgraaf. Hij verliet toen het herenhuis aan het Leidse Rapenburg,
waar hij sinds 1959 woonde, en vestigde zich weer in Den Haag. Hier
overleed hij op 82-jarige leeftijd.&lt;/p&gt;
&lt;p&gt;Men mag veronderstellen dat zowel zijn fatale beslissing in
bezettingstijd als het oprakelen daarvan Schokking diep heeft
aangegrepen, want onder zijn stijve deftigheid was hij een gevoelig
man. Afstandelijk in de omgang en weinig gemakkelijk voor zijn
ambtenaren wekte hij niettemin genegenheid door zijn integriteit en
toewijding. Dat hij tot sympathie wist te inspireren, bleek uit de
vele steunbetuigingen die hij in 1956, tijdens de affaire, ontving.
Het ambt van dijkgraaf, waarin hij door aard en aanleg zo
uitstekend paste, heeft hem waarschijnlijk in eigen ogen als
bestuurder gerehabiliteerd.&lt;/p&gt;
&lt;p&gt;
&lt;a href=&amp;quot;agedeelte&amp;quot;&gt;A: &lt;/a&gt;Persdocumentatie betreffende F.M.A. Schokking in het
Nederlands Instituut voor Oorlogsdocumentatie te Amsterdam en in
het Gemeentearchief te 's-Gravenhage.&lt;/p&gt;
&lt;p&gt;
&lt;a href=&amp;quot;lgedeelte&amp;quot;&gt;L: &lt;/a&gt;Verklaring van F.M.A. Schokking voor de Kamer van
Onderzoek van de Adviescommissie voor de Zuivering van de
Koninklijke Marechaussee in het district 's-Gravenhage, 14-8-1945
(Dossier 31), in 
&lt;em&gt;Algemeen Dagblad&lt;/em&gt;, 18-2-1956 (p. 1); 'Nota naar aanleiding
van de publikaties in verschillende bladen betreffende de
burgemeester der gemeente 's-Gravenhage', in 
&lt;em&gt;Handelingen van de Tweede Kamer der Staten-Generaal&lt;/em&gt;, zitting
1955-1956, bijlage 4271 (nrs. 1- 4); H.J.A. Hofland, 'Schokking',
in idem, 
&lt;em&gt;Tegels lichten of ware verhalen over de autoriteiten in het land
van voldongen feiten&lt;/em&gt; (2de gew. dr.; Amsterdam 1972) 96- 105;
J.R. Soetenhorst, in 
&lt;em&gt;Jaarboek Geschiedkundige Vereniging Die Haghe
(1991)&lt;/em&gt; ('s-Gravenhage 1991) 274-275; Ludy Giebels, 'Van
waterverversing tot afvalwaterzuivering. Rijnlands bemoeienis met
de hoedanigheid van het boezemwater van 1927 tot 1965', in 
&lt;em&gt;Tijdschrift voor Waterstaatsgeschiedenis&lt;/em&gt; 2 (1993) 10-20; L.J.
Giebels, 
&lt;em&gt;Beel, van vazal tot onderkoning. Biografie,
1902-1977&lt;/em&gt;('s-Gravenhage [etc.] 1995) 386-389; Gerard Mulder en
Paul Koedijk, 
&lt;em&gt;L&amp;eacute;&amp;eacute;s die krant. Geschiedenis van het naoorlogse
Parool&lt;/em&gt; (Amsterdam 1996).&lt;/p&gt;
&lt;p&gt;
&lt;a href=&amp;quot;igedeelte&amp;quot;&gt;I: &lt;/a&gt;

&lt;em&gt;Jaarboek Geschiedkundige Vereniging Die Haghe
1991&lt;/em&gt; ('s-Gravenhage 1991) 275.&lt;/p&gt;
&lt;p&gt;Ludy Giebels&lt;/p&gt;
 
&lt;dtml-var bwn_footer&gt;</text>
  </biography>
</biodes>

