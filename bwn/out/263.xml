<biodes version="1.0">
  <fileDesc>
    <title>Brom, Gerardus Bartholomeus (1882-1959)</title>
    <ref target="http://resources.huygens.knaw.nl/bwn1880-2000/lemmata/bwn2/bromgb"/>
    <publisher>
      <name>Biografisch Woordenboek van Nederland:1880-2000</name>
      <ref target="http://resources.huygens.knaw.nl/bwn1880-2000"/>
    </publisher>
  </fileDesc>
  <person>
    <idno type="id">bromgb</idno>
    <persName><name type="geslachtsnaam">Brom</name>, Gerardus Bartholomeus</persName>
    <sex value="1"/>
    <event type="birth" when="1882"/>
    <event type="death" when="1959"/>
    <state type="occupation">cultuurhistoricus</state>
  </person>
  <biography>
    <graphic url="http://resources.huygens.knaw.nl/bwn1880-2000/lemmata/bwn2/images/images/BROM.jpg"/>
    <text>&lt;dtml-var bwn_header&gt;
 &lt;p class='genealogie'&gt;
  &lt;strong&gt;Brom, Gerardus Bartholomeus&lt;/strong&gt;

(Gerard), cultuurhistoricus en katholiek emancipator (Utrecht 17-4-1882 - Nijmegen 30-11-1959).

Zoon van Gerardus Bartholomeus Brom, koperslager, edelsmid, en Johanna
Catharina Kok. Gehuwd op 8-10-1907 met Willemina Jacoba Struik. Uit dit
huwelijk werden geen kinderen geboren.

&lt;img src=&amp;quot;images/BROM.jpg&amp;quot; align=&amp;quot;right&amp;quot; BORDER=&amp;quot;0&amp;quot; alt=&amp;quot;afbeelding van Brom, Gerardus Bartholomeus&amp;quot; class=&amp;quot;bwnimg&amp;quot;&gt;



&lt;/p&gt;
&lt;p&gt;Brom was het twaalfde kind in een gezin waaruit veel begaafde mensen
zouden voortkomen. Hij werd geboren enkele weken na de dood van zijn
vader, naar wie hij werd vernoemd. Zelf noemde hij zich liefst Gerard
Bartel, want de gewoonte van roomse ouders hun kinderen Latijnse namen
te geven verafschuwde hij. Zijn oudste broer, Jan Hendrik, en later
diens zoons verwierven vermaardheid als edelsmeden. Invloed op de jonge
Gerard moet vooral zijn uitgegaan van zijn bijna twintig jaar oudere
broer Gisbert, priester en historicus, later eerste directeur van het
Nederlands Historisch Instituut te Rome. Gerard volgde het gymnasium
aan het Bisschoppelijk College te Roermond en werd in 1899 ingeschreven
als student in de medicijnen aan de universiteit van Utrecht. Dat
zelfde jaar verschenen zijn eerste artikelen in de 
&lt;em&gt;Vox studiosorum,&lt;/em&gt;

en in 1900 publiceerde hij in het christelijk-democratisch dagblad 
&lt;em&gt;Het Centrum,&lt;/em&gt;

waarvan zijn broer, leerling van H.J.A.M. Schaepman, hoofdredacteur
was. Gerard Brom behoorde tot de oprichters van de Unie van Katholieke
Studentenvereenigingen en schreef gedichten en proza, veelal van
apostolische strekking, in haar 
&lt;em&gt;Annuarium.&lt;/em&gt;

Vanaf 1905 schreef hij ook in het maandschrift 
&lt;em&gt;Van onzen tijd.&lt;/em&gt;
&lt;/p&gt;
&lt;p&gt;Na een jaar zwaaide hij om van de medicijnen naar de Nederlandse
letteren, waarin hij in 1905 doctoraal examen aflegde. In 1907
promoveerde hij in Utrecht bij J.W. Muller cum laude op het
proefschrift 
&lt;em&gt;Vondels bekering.&lt;/em&gt;

Deze dissertatie verwekte, mede om haar terzijde laten van alle jargon
en wetenschappelijk klinkende gewichtigdoenerij, veel commotie, zowel
in lovende als in misprijzende zin. Levenslang bleef Vondel zijn
belangstelling houden, die ten slotte uitmondde in de rijpe studie 
&lt;em&gt;Vondels geloof&lt;/em&gt;

(1935
&lt;em&gt;).&lt;/em&gt;

In kritieken op zijn proefschrift werd nogal eens het verwijt gehoord
dat Brom zich een Vondel 'naar eigen beeld' had geschapen.&lt;/p&gt;
&lt;p&gt;Een week na zijn promotie trad hij in het huwelijk met Willemien
Struik, die uit een socialistisch milieu stamde, maar later tot het
katholieke geloof kwam. Hun verbintenis bleef tot beider verdriet
kinderloos. Als leraar Nederlands was hij gedurende vier jaar werkzaam
in Haarlem (1907-1911). Het leraarschap schijnt hem maar matig te zijn
bevallen.&lt;/p&gt;
&lt;p&gt;Daartoe in staat gesteld door het Thijmgenootschap ondernam hij van
1911 tot 1913 een studiereis naar Itali&amp;euml;. In 1913 werd hij opnieuw
leraar, ditmaal aan het stedelijk gymnasium te Apeldoorn. In zijn
Apeldoornse tijd hield hij voordrachten voor de intellectuelen in die
stad, waarin hij zich vrijmoedig als katholiek deed kennen. Dit leidde
tot protesten in de plaatselijke pers. De spreekbeurten vormden de
aanloop tot een optreden naar buiten als een soort 'public
relations man van het katholicisme'. Hij sprak op den duur voor
gezelschappen van de meest uiteenlopende geestelijke en
maatschappelijke samenstelling.&lt;/p&gt;
&lt;p&gt;In 1916 verscheen het eerste nummer van het katholieke maandblad 
&lt;em&gt;De Beiaard&lt;/em&gt;

(1916 - december 1925), dat mede door hem was opgericht. Het
vertegenwoordigde een niveau op cultureel en religieus gebied dat door
latere tijdschriften van katholieke jongeren niet meer zou worden
bereikt. Die opvolgers zetten zich overigens sterk af tegen Brom en 
&lt;em&gt;De Beiaard,&lt;/em&gt;

waarin zij een te grote reserve vonden. Hun felle en dikwijs emotionele
vertogen liepen storm tegen de nuchterheid in 
&lt;em&gt;De Beiaard.&lt;/em&gt;

Brom van zijn kant begreep de jongeren van 
&lt;em&gt;Roeping&lt;/em&gt;

en 
&lt;em&gt;De Gemeenschap&lt;/em&gt;

niet meer, en wijdde zich vanaf 1926 meer en meer aan de wetenschap. 
&lt;em&gt;De Beiaard&lt;/em&gt;

pleitte o.m. voor de zelfstandigheid van de wetenschapsbeoefenaar,
vooral ook van de historicus, en voerde pleidooien voor een katholieke
universiteit die geen getto moest zijn, maar een open ontmoetingsplaats
van vrije wetenschapsmensen. Op 20 juli 1918 vestigde Brom zich in
Nijmegen, waar hij twee jaar (1918-1920) verbonden was aan het
stedelijk gymnasium. Tussen 1920 en 1923 vervulde hij het secretariaat
van de Unie van Katholieke Studentenvereenigingen. Hier bleek dat hij
zijn eigen hooggestemde ideaal van de maatschappelijk ge&amp;euml;ngageerde
student voor de werkelijkheid aanzag, waarvan het echter verre was.
Broms idealisme, zich uitend in geheelonthouding, niet roken en een
zeer sobere tafel, was niet de levensstijl van de toenmalige
studentenpopulatie. Ook in Nijmegen zou hij, tot zijn diepe
teleurstelling, geen andere mentaliteit aantreffen. Het is geen wonder
dat zijn beleid op verzet stuitte, en in 1923 nam hij ontslag uit de
functie waaruit hij anders zeker ontzet zou zijn.&lt;/p&gt;
&lt;p&gt;Toen in 1923 de R.K. Universiteit van Nijmegen werd opgericht
ontving Brom de benoeming tot hoogleraar in de schoonheidsleer en
kunstgeschiedenis. Daarop begint een reeks van wetenschappelijke werken
te verschijnen, waarvoor hij alom bewondering oogstte, ook bij iemand
als Huizinga, die van een heel andere kant uit Broms cultuurhistorische
belangstelling deelde (J. Huizinga, 
&lt;em&gt;Verzamelde werken&lt;/em&gt;

(Haarlem, 1948) II, 447). Overigens was de kunstgeschiedenis niet Broms
eigenlijke specialisme. Volgens sommigen was hij hier ook te
intellectualistisch. Steeds bewoog hij zich in het grensgebied van
beeldende kunst en literatuur. Zo ook in 
&lt;em&gt;Barok en romantiek&lt;/em&gt;

(1923), waarin hij beide zag als 'bewegingen die opgaan in 't
eindeloze, 't onbegrensde, 't onbepaalde'. Over de
romantiek in Nederland maakte hij de pregnante opmerking dat zij er
'heeft geklapwiekt zonder op te vliegen'. Nog monumentaler en
haast overladen is 
&lt;em&gt;Romantiek en katholicisme in Nederland (1926),&lt;/em&gt;

waarin hij het herleven van de belangstelling voor de middeleeuwen
verbindt met de hernieuwde vitaliteit van de moederkerk.&lt;/p&gt;
&lt;p&gt;In zijn biografie&amp;euml;n, een uitvoerige van Cornelis Broere (1955),
een beknopte van J.A. Alberdingk Thijm (1956) en een zeer
gedetailleerde breedsprakige van Alfons Ari&amp;euml;ns (1941), krijgen
zijn 'helden' de volle eer doordat ze telkenmale afgezet werden
tegen opponenten die Brom dan zeer kritisch beschreef. Vooral de
laatstgenoemde levensbeschrijving lokte de kritiek uit dat de
eerbiedwaardige Ari&amp;euml;ns zijn aureool opgezet kreeg ten koste vooral
van Herman Schaepman en mgr. Henricus van de Wetering. Zijn collega
B.H. Molkenboer o.p. tekende daartegen in een open brief protest aan.
Over Multatuli schreef hij ten slotte een rijk gedocumenteerde, maar
sterk getuigende monografie (1958), die naar veler oordeel zijn zwakste
is.&lt;/p&gt;
&lt;p&gt;In 1935 werd Brom op opvallende wijze - antipapistische motieven
speelden hier mee - gepasseerd voor de opvolging van Albert Verwey in
Leiden, een geschiedenis die zich in Amsterdam in 1936 herhaalde, waar
N. Donkersloot, die als tweede op de voordracht stond, door de
gemeenteraad van Amsterdam de post kreeg waarvoor Brom als eerste
kandidaat was aangewezen. Behalve overwegingen van artistieke aard, nl.
dat een scheppend kunstenaar in eerste aanleg in aanmerking diende te
komen, zoals men ook in Leiden voorstond, speelden ook antikatholieke
en politieke motieven een rol. Uiteindelijk kwam in 1945 met het
overlijden van Jac. van Ginneken s.j. de Nijmeegse leerstoel voor de
Nederlandse en algemene letterkunde vrij, die Brom daarna tot 1952
heeft bezet.&lt;/p&gt;
&lt;p&gt;Dat Brom binnen de katholieke gemeenschap ondertussen ook
buitengewoon actief bleef, afgezien van zijn talrijke publikaties,
lezingen en soms uitdagende uitspraken en opvattingen, bleek ook uit
andere werkzaamheden. Vanaf het begin van het bestaan ervan speelde
Brom ook een belangrijke rol in het Thijmgenootschap. Hij beschreef de
geschiedenis van het genootschap in 
&lt;em&gt;Herleving van de wetenschap in katholiek Nederland&lt;/em&gt;

(1930). De ontstaansgeschiedenis van de Nijmeegse universiteit
beschreef hij in 
&lt;em&gt;Dies natalis&lt;/em&gt;

(1955).&lt;/p&gt;
&lt;p&gt;Brom was een onvermoeibare werker, die ook anderen tot
wetenschappelijke prestaties wist op te wekken, ja bijna te pressen.
Maar ook buiten katholieke kring vond Brom waardering, ook al wekte hij
daar wel eens (soms antikatholiek geladen) weerstanden en waren er
critici die hem van dilettantisme en ongeremde breedvoerigheid
beschuldigden. Een blijk van erkenning was dan toch Broms benoeming in
1940 tot lid van de Koninklijke Nederlandsche Akademie van
Wetenschappen.&lt;/p&gt;
&lt;p&gt;Broms werk draagt steeds een persoonlijk karakter en is overladen
met rake typeringen. Ongemeen geestig kon hij, ook mondeling, personen
en zaken karakteriseren, waarbij hij soms bepaald scherp was en dat
lang niet altijd onbedoeld. Als een der eersten in Nederland was hij
een man van het oecumenisch gesprek. Steeds verdedigde hij de eigen
plaats van de leek in de kerk, waarbij hij niet schroomde op te roepen
tot 'anticlericalisme in eigen kring'. Een postuum uitgegeven
brochure, 
&lt;em&gt;Het ene nodige&lt;/em&gt;

(1960), bewoog zich nog rond dit thema. Persoonlijk vond hij kracht in
gebed en in de liturgie van de katholieke kerk. In Nijmegen diende hij
jarenlang elke dag in alle vroegte de mis bij Van Ginneken s.j., die
hij in het dagelijks leven niet tot zijn vrienden rekende. Brom was een
felle en hartstochtelijke persoonlijkheid, voor wie het behoren tot de
kerk van Christus, en dat was voor hem de katholieke kerk, alles
betekende. Ongeloof beschouwde hij als een onvolgroeidheid, en hij
bestreed het waar hij kon. Velen zagen in hem een zeloot, maar au fond
was hij een irenische natuur. In socialistische voormannen bewonderde
hij hun idealisme en hun inzet voor de armen. Bij zijn geloofsgenoten
laakte hij zonder ophouden hun geestelijke luiheid, en hij verklaarde
onomwonden: 'Wij [de katholieken] zijn buitengewoon rijk geweest
aan personen, waarvan de ondoorgrondelijke diepzinnigheid vooral in
zwijgen bestond, of, nog wijzer, in een geregeld hoofdschudden over het
werk van anderen' 
&lt;em&gt;(Herleving van de wetenschap in katholiek Nederland,&lt;/em&gt;

123). Bij de protestanten laakte hij een blind antipapisme en het
vereenzelvigen van Nederland met het calvinisme. De 18e-eeuwse
Verlichting omschreef hij als 'een geleerd bijgeloof en in het
19e-eeuwse liberalisme gispte hij dat het 'alle dogma's met het
leerstuk van een absolute relativiteit wilde verdringen'.&lt;/p&gt;
&lt;p&gt;Man van een haast griezelige belezenheid vermoeit hij zijn lezers
meer dan eens met de resultaten daarvan. Als stilist is Brom steeds
direct herkenbaar aan zijn rijke beeldspraak, zijn voorliefde voor de
paradox, de tekenende adjectieven en de opeenstapelende manier van
argumenteren. Brom was vaak controversieel, maar altijd boeiend. Zijn
visie op kerk en samenleving in die eigenaardige mengeling van haast
socialistische progressiviteit, moralistische preutsheid,
antiklerikalisme en diepe rooms-katholieke vroomheid leek mettertijd
meer en meer naast de realiteit te staan. L.J. Rogier, die zijn invloed
sterk onderging, zou in zijn 
&lt;em&gt;Herdenking&lt;/em&gt;

spreken van Broms 'gemis van conjunctuurgevoeligheid en het te diep
geworden water tussen hem en de generatie van vandaag' (415). De
laatste jaren van zijn leven woonde Brom in Wychen. Hij overleed in het
Canisiusziekenhuis te Nijmegen, nadat zijn vrouw hem ruim een jaar
tevoren in de dood was voorgegaan.&lt;/p&gt;
&lt;p&gt;
  &lt;a href='agedeelte'&gt;A: &lt;/a&gt;Archief-Brom in Katholiek Documentatie Centrum te Nijmegen.
Verder open brief van B.H. Molkenboer aan Gerard Brom van 19 mei 1942
over diens boek Alfons Ari&amp;euml;ns (gestencild), aanwezig in
collectie-Thomaasse der U.B. Utrecht.&lt;/p&gt;
&lt;p&gt;
  &lt;a href='pgedeelte'&gt;P: &lt;/a&gt;Bibliografie in 
&lt;em&gt;Studies aangeboden aan prof.dr. Gerard Brom&lt;/em&gt;

(Utrecht [etc.], 1952) IX-XX; voor de periode na 1952: L.J. Rogier, 
&lt;em&gt;Terugblik en uitzicht&lt;/em&gt;

(Hilversum [etc.], 1965. 2 dl.) II, 528. Deze auteur schat dat een
volledige bibliografie 500 nummers zal omvatten.&lt;/p&gt;
&lt;p&gt;
  &lt;a href='lgedeelte'&gt;L: &lt;/a&gt;Anton van Duinkerken, 'Gerard Brom', in 
&lt;em&gt;Roeping&lt;/em&gt;

35 (1959-1960) 409-419; Gabri&amp;euml;l Smit, 'Herinneringen aan
Gerard Brom' 
&lt;em&gt;ibidem,&lt;/em&gt;

420-423; K. Smits, in 
&lt;em&gt;Jaarboek van de Maatschappij der Nederlandse Letterkunde te Leiden
1960-1961. Levensberichten&lt;/em&gt;

42-49; L.J. Rogier, in 
&lt;em&gt;Terugblik en uitzicht&lt;/em&gt;

(Hilversum [etc.], 1965. 2 dl.) II, 381-420; G
&lt;em&gt;.&lt;/em&gt;

J. Uitman, 'Gerard Brom naar Amsterdam? De benoeming van een nieuwe
hoogleraar in de Nederlandse letterkunde aan de Gemeentelijke
Universiteit te Amsterdam in 1936', in 
&lt;em&gt;Jaarboek van het Katholiek Documentatie Centrum&lt;/em&gt;

4 (1974) 43-58.&lt;/p&gt;

&lt;p&gt;
&lt;a href=&amp;quot;igedeelte&amp;quot;&gt;I: &lt;/a&gt;&lt;i&gt;Persoonlijkheden in het Koninkrijk der Nederlanden in woord en beeld&lt;/i&gt;. Onder hoofdred. van H.P. van den Aardweg (Amsterdam 1938) 244.
&lt;/p&gt;
&lt;p&gt;A.H.M. van Schaik&lt;/p&gt; 
&lt;dtml-var bwn_footer&gt;
</text>
  </biography>
</biodes>

