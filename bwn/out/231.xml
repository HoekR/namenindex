<biodes version="1.0">
  <fileDesc>
    <title>Bouters, Pieter Cornelis (1870-1943)</title>
    <ref target="http://resources.huygens.knaw.nl/bwn1880-2000/lemmata/bwn2/bouters"/>
    <publisher>
      <name>Biografisch Woordenboek van Nederland:1880-2000</name>
      <ref target="http://resources.huygens.knaw.nl/bwn1880-2000"/>
    </publisher>
  </fileDesc>
  <person>
    <idno type="id">bouters</idno>
    <persName><name type="geslachtsnaam">Bouters</name>, Pieter Cornelis</persName>
    <sex value="1"/>
    <event type="birth" when="1870"/>
    <event type="death" when="1943"/>
    <state type="occupation">dichter</state>
  </person>
  <biography>
    <graphic url="http://resources.huygens.knaw.nl/bwn1880-2000/lemmata/bwn2/images/images/BOUTERS.jpg"/>
    <text>&lt;dtml-var bwn_header&gt;
 &lt;p class='genealogie'&gt;
  &lt;strong&gt;Bouters, Pieter Cornelis&lt;/strong&gt;

(wijziging geslachtsnaam in &lt;b&gt;Boutens&lt;/b&gt;

bij uitspraak Arr.Rb. te Middelburg van 14-3-1898, akte nr. 79),
dichter (Middelburg 20-2-
1870

- 's-Gravenhage 14-3-
1943
).

Zoon van Pieter Cornelis Bouters, pottenbakker en winkelier, en
Wilhelmina de Veij.


&lt;img src=&amp;quot;images/BOUTERS.jpg&amp;quot; align=&amp;quot;right&amp;quot; BORDER=&amp;quot;0&amp;quot; alt=&amp;quot;afbeelding van Bouters, Pieter Cornelis&amp;quot; class=&amp;quot;bwnimg&amp;quot;&gt;


&lt;/p&gt;
&lt;p&gt;Boutens was de derde zoon in het gezin van een pottenbakker die zich
door noeste vlijt tot een redelijk welvarende winkelier had opgewerkt.
Ziekelijk, enigszins een zorgenkind, groeide de jongen op in
betrekkelijke eenzaamheid. De band met de moeder was hecht, die met
zijn vader nooit innig. In het stille provinciestadje dat Middelburg
aan het eind van de negentiende eeuw nog was, werd hem ruimte geboden
tot dromen en zwerven, maar ook tot geestelijke ontwikkeling. Vanaf
1884 bezocht hij het Middelburgse gymnasium, dat door het rectoraat van
de enthousiaste graecus J.G. Voegler juist een bloeiperiode beleefde.
Boutens betoonde zich een voortreffelijke leerling, die zijn
activiteiten tevens uitstrekte tot het gymnasiastengezelschap Nihil
Sine Labore, waar zijn literaire belangstelling voedingsbodem vond. In
de gymnasiumtijd bleek ook de gegroeide geestelijke tweespalt tussen de
jonge Boutens en zijn vader: de zoon, in zijn eerste bewondering voor
de leer van Plato en de Helleense cultuur, keerde zich af van het
streng orthodoxe protestantisme dat in het ouderlijk huis heerste. Dit
bleek voor de vader zo teleurstellend dat hij weigerde enige andere
academische studie dan die in de theologie te bekostigen. Aanstonds
openbaarde zich echter het verrassende praktische inzicht bij de
dichterlijke jongen: hij wist een geldlening te arrangeren bij de
bevriende dominee J.L. Heldring, en was zodoende in staat zich in
september 1890 als student in de klassieke letteren te Utrecht te laten
inschrijven. Hoezeer zijn geheugen een steun was bij de studie
illustreert wel het verhaal hoe hij na zijn kandidaatsexamen, in juni
1893, een weddenschap aanging om in de zomervakantie de stof voor het
kandidaatsexamen rechten door te werken - inderdaad slaagde hij in
oktober 1893 voor dit examen. Hoewel niet geheel inactief in het
verenigingsleven - hij werd corpslid en vertoonde zich op avonden die
de Zeeuwse studenten verenigden - voltrok zijn eigenlijke ontwikkeling
zich toch in afzondering. Die ontwikkeling stond in het teken van een
definitieve toenadering tot het Grieks en de platonische filosofie,
daarbij mede ge&amp;iuml;nspireerd door de hoogleraar in die taal, prof. H.
van Herwerden. Diens aansporing ook de moderne letteren niet te
vergeten trof bij Boutens trouwens geen dovemansoren: hij ontdekte nu
de letterkunde der Tachtigers, en publiceerde zijn eerste gedichten in
Utrechtse studentenalmanakken. Van 1891 tot 1892 was hij redacteur van
het Algemeen Nederlandsch Studentenblad 
&lt;em&gt;Minerva.&lt;/em&gt;
&lt;/p&gt;
&lt;p&gt;Intussen dwongen geldzorgen hem tot actie. Weliswaar waren verdere
geldleningen niet uitgebleven, maar de stijl van grand seigneur die
Boutens er als student reeds op nahield was niet bevorderlijk voor een
spaarzaam leven. Daarom aanvaardde hij in 1894 de betrekking van leraar
klassieke talen aan de jongenskostschool 'Noorthey' te
Voorschoten. Dit was een in die tijd vermaard instituut, dat jongelui
uit aristocratische families trok, met wie Boutens het redelijk wel tot
goed kon vinden. Vanuit Noorthey deed hij in 1896 doctoraal examen, en
promoveerde hij bij Van Herwerden te Utrecht in 1899 cum laude tot
doctor in de letteren met een dissertatie getiteld 
&lt;em&gt;Exercitationes criticae in scholia ad Aristophanis Acharnenses.&lt;/em&gt;

Er lag voor de jonge doctor echter geen loopbaan als classicus in het
verschiet. In 1895 had hij contact gezocht met K.J.L. Alberdingk Thijm
(Lodewijk van Deyssel), hetgeen leidde tot publikatie van gedichten in
tijdschriften alsmede een eerste verzamelbundel 
&lt;em&gt;Verzen&lt;/em&gt;

in 1898 -en daarmee een aanvaarding van het dichterschap als de gewezen
levensweg. In zekere zin werd die keuze mede tot stand gebracht door
een fysieke ineenstorting die de dichter in 1904 noopte het leraarschap
op te geven. Na een vakantie in Tirol vestigde Boutens zich in Den
Haag, waar hij in zijn levensonderhoud voorzag door priv&amp;eacute;-lessen
en door de financi&amp;euml;le steun van enkele via Noorthey verworven
aristocratische vrienden, wier bijdragen de dichter met een praktische
vrijmoedigheid wist te verzamelen. Voor dit 'vriendenfonds'
zette later ook de fabrikant en schrijver Arij Prins zich als
'thesaurier' bijzonder in.&lt;/p&gt;
&lt;p&gt;Met enkele van die leerlingen/vrienden stond hij in een relatie van
vriendschap gebaseerd op platonische idee&amp;euml;n; tevens was er de
Katwijkse timmerman Cornelis van Duyvenbode, die vanaf 1908 als
'huisbediende' zijn vaste metgezel vormde. Maatschappelijk ging
het Boutens voor de wind: de tijd van de financi&amp;euml;le zorgen was
voorbij, en de dichter kon zich koesteren in een behaaglijke luxe en de
warme bewondering die hij als graag geziene gast in vele huisgezinnen
ontmoette. Zijn kritische geest deed aan die contacten geen afbreuk.
Ook als kunstenaar brak zijn faam in de beginjaren van deze eeuw snel
door. Hij maakte zich in het literaire leven zeer verdienstelijk via de
in 1905 opgerichte Vereeniging van Letterkundigen: Boutens nam in 1918
het presidentschap van Alberdingk Thijm over en maakte met zijn
nuchtere ondernemingszin het jonge Ondersteuningsfonds voor behoeftige
letterkundigen tot een succes. Hetzelfde mag gezegd worden van zijn
activiteit voor het in 1919 gestichte Willem Kloosfonds, dat eveneens
steun aan letterkundigen in het programma had geschreven. Als gevolg
van dit optreden - en natuurlijk ook als huldiging van zijn
dichterschap - werd Boutens bij verschillende gelegenheden uitgebreid
gef&amp;ecirc;teerd. In individuele gevallen spande de officieuze 'poet
laureate' zich ook zeer in om beschermelingen voort te helpen. Dat
ging niet altijd zonder pijn: de dichter J.H. Leopold, bij voorbeeld,
was weinig gelukkig met Boutens' initiatief tot een eerste
bundeling van zijn gedichten in 1912. Juist Leopolds afwending van het
maatschappelijke en het financi&amp;euml;le was Boutens, die ook naar
uiterlijk iets van de geslaagde zakenman had, volkomen vreemd. In de
jaren dertig verscheen naar verhouding weinig oorspronkelijk werk; de
oorlogsjaren zorgden voor een betrokken finale van dit dichterleven,
dat meer en meer uitmondde in kritiek, en kritiek opriep door zijn
lidmaatschap van de Kultuurkamer - een lidmaatschap dat door Boutens,
die verklaarde a-politiek te zijn, vooral was bedoeld om de gelden van
het Willem Kloosfonds te redden.&lt;/p&gt;
&lt;p&gt;Boutens' dichterschap bloeide op in de nadagen van de
Tachtigers: Lodewijk van Deyssel stond aan de wieg ervan, en echo's
van de magisch-bezwerende po&amp;euml;zie van Herman Gorter vallen stellig
te beluisteren in de 
&lt;em&gt;Verzen&lt;/em&gt;

van 1898. De soms wat gekunstelde 'woordkunst' en de voorliefde
voor neologismen der Tachtigers vormen ook in Boutens' werk
herkenningspunten. Maar de impressionistische beschrijvingskunst van
die generatie was hem toch vreemd, en al spoedig ontwikkelde hij zich
in een geheel eigen richting, die sterk werd bepaald door zijn
filosofische inzichten: de leer van Plato zou ook aan zijn dichtkunst
verder zin en inhoud geven. Dat bleek vooral in de bundels die volgden
op 
&lt;em&gt;Praeludi&amp;euml;n&lt;/em&gt;

(1902): in 
&lt;em&gt;Stemmen&lt;/em&gt;

(1907), 
&lt;em&gt;Vergeten liedjes&lt;/em&gt;

(1909) en 
&lt;em&gt;Carmina&lt;/em&gt;

(1912) zo goed als in de 
&lt;em&gt;Sonnetten&lt;/em&gt;

(1920) en 
&lt;em&gt;Zomerwolken&lt;/em&gt;

(1922) bleek zijn blijvende inspiratie terug te gaan op platonische en
neoplatonische motieven. Voor de drukkende alledaagsheid der wereld
zoekt de dichter zich een andere, zuiverder sfeer, die hij vindt in de
platonische wereld der idee&amp;euml;n. Dienst aan de schoonheid staat
daarin centraal, smart en vreugde zijn er slechts aspecten van een
zelfde liefdesgemeenschap, die leven en dood omvat. In het
antithetische taalgebruik van de dichter herkent men een verlangen naar
eenheid, naar voleinding als eerder al bij Novalis te beluisteren viel
('Hin&amp;uuml;ber wall ich...'; vgl. de navolging door Boutens van
verschillende gedichten van Novalis: 
&lt;em&gt;Verzamelde lyriek&lt;/em&gt;

I, 493-498). De aardse kluistering der ziel wordt ervaren als
'somberfelle heerlijkheid/snijdende goddelijke pijn' (&lt;em&gt;ibidem.&lt;/em&gt;

I, 265), die tijdens de opgang naar liefde en schoonheid doorleefd moet
worden. Terwijl Plato de liefde echter zag als voorportaal van de
schoonheid (de intellectuele kennis der idee&amp;euml;n), waren liefde en
schoonheid voor Boutens veeleer gelijkwaardige idealen. In zoverre
daardoor in zijn verering der 'liefde-in-schoonheid' de nadruk
viel op aards-erotische trekken kan men A. Reichling bijvallen in zijn
constatering dat dit werk meer 'een verheven zinnelijkheid dan een
verzinnelijkte verhevenheid' biedt (Reichling, 43). Het is echter
wel de vraag of dit als een verwijt mag gelden: dergelijke kritiek
wortelt te zeer in de neiging om kunst naar religieus-moralistische
normen te waarderen. Vandaar ook de nadruk op de 'leegte'
(lees: het ontbreken van een positief christelijk element) in
Boutens' dichtwerk (Reichling, 85). Kunst is echter niet
noodzakelijkerwijs het instrument van een bepaalde
levensbeschouwing.&lt;/p&gt;
&lt;p&gt;Een andere vraag is of de platonische achtergrond bij Boutens op den
duur toch niet te veel een intellectualistische etalage is geworden die
te weinig met eigen emoties was ingericht. Het scherpst werd deze
kritiek naar voren gebracht door P.N. van Eyck, die in 1912 in 
&lt;em&gt;De Beweging&lt;/em&gt;

opmerkte in een bespreking van de 
&lt;em&gt;Carmina:&lt;/em&gt;

'er ontbreekt gistende ontroering, menschelijkheid, hart in deze
verzen. Zij worden niet voortgestuwd door den stroom, dien het gemoed
altijd in de woorden laat ruischen...' (&lt;em&gt;ibidem,&lt;/em&gt;

8 (1912) 10 (oktober) 88). Een dergelijke kritiek klinkt veel te
absoluut om algemeen geldig te kunnen zijn, te meer daar Boutens er
zovele malen in slaagde wel een emotioneel doorleefde toon te treffen.
Geheel onbegrijpelijk is deze kritiek intussen niet: de tendentie tot
een afgesloten, innerlijke wereld was Boutens al vroeg eigen; lyrische
vervoering was zelden de zijne, en zijn klassicistische
afstandelijkheid keerde de dichter bovendien af van een rechtstreekse
persoonlijke benadering, die op z'n hoogst mocht doorklinken in de
onder pseudoniem gepubliceerde 
&lt;em&gt;Strofen en andere verzen uit de nalatenschap van Andries de
Hoghe&lt;/em&gt;

(1919-1932). In een dergelijke situatie was de bereidheid zich mee te
laten voeren door zijn onbetwistbaar technisch meesterschap wellicht
een zwakte. De soms moeilijke toegankelijkheid van zijn verzen werd nog
vergroot door zijn verwantschap met het symbolisme, die ook naar voren
kwam in zijn vriendschap met Jan Toorop en in de 
&lt;em&gt;Achttien verzen bij werken van Willem A. van Konijnenburg&lt;/em&gt;

(1933). Van kritiek op zijn werk heeft de dichter zich niet veel
aangetrokken: populair zocht hij niet te zijn. Wel bleek hij
experimenten met vorm en inhoud niet te schuwen: naast vrije
strofenbouw vindt men in zijn werk ook veel sonnetten, naast
diepzinnige filosofische materie ook pogingen tot argelozer benadering,
zoals in de herdichting van de 
&lt;em&gt;Beatrijs&lt;/em&gt;

(1908) en in de 
&lt;em&gt;Liederen van Isoude&lt;/em&gt;

(1921). In zijn later werk, zoals 
&lt;em&gt;Tusschenspelen&lt;/em&gt;

(1942), liet hij zich ook regelmatig inspireren door christelijke
motieven, zonder zijn Helleense levensovertuiging er overigens voor op
te geven. Naast vertalingen van individuele verzen van buitenlandse
dichters als Louise Lab&amp;eacute;, Novalis en Rossetti leverde Boutens ook
enkele complete herdichtingen van klassieke dichters als Homerus en
Aeschylus. De doorwrochte woordkunst toont daar zijn worsteling om een
zo getrouw mogelijke weergave, maar leidde tot ietwat gekunstelde
resultaten, die de leesbaarheid van zijn vertalingen niet verhoogt.&lt;/p&gt;
&lt;p&gt;
  &lt;a href='agedeelte'&gt;A: &lt;/a&gt;Archiefmateriaal in het Nederlands Letterkundig Museum en
Documentatiecentrum te 's-Gravenhage, en in
familiebezit.&lt;/p&gt;
&lt;p&gt;
  &lt;a href='pgedeelte'&gt;P: &lt;/a&gt;Zie de bibliografie in het laatste deel van de 
&lt;em&gt;Verzamelde werken&lt;/em&gt;

(Haarlem, 1943-1954. 7 dl.). 
&lt;em&gt;Verzamelde lyriek&lt;/em&gt;

(Amsterdam, 1968. 2 dl.). Zie voorts de kaarten aan Boutens gewijd in
het kaartsysteem van het Nederlands Letterkundig Museum en
Documentatiecentrum te 's-Gravenhage.&lt;/p&gt;
&lt;p&gt;
  &lt;a href='lgedeelte'&gt;L: &lt;/a&gt;(Alleen in boekvorm uitgegeven studies): A. Reichling, 
&lt;em&gt;Het platonisch denken bij P.C. Boutens...&lt;/em&gt;

(Maastricht, 1925); A. Hoekstra, 
&lt;em&gt;De vertaling van Aeschylus' Agamemnon door P.C. Boutens&lt;/em&gt;

(Amsterdam, 1940). Proefschrift Groningen; D.A.M. Binnendijk, 
&lt;em&gt;Een protest tegen de tijd...&lt;/em&gt;

(Amsterdam, 1945); Hk. Mulder, 
&lt;em&gt;Boutens en Bijbel...&lt;/em&gt;

(Haarlem, 1948); Annie Salomons, 'P.C. Boutens', in 
&lt;em&gt;Herinneringen uit den ouden tijd...&lt;/em&gt;

(Den Haag, 1957) 19-30; K. de Clerck, 
&lt;em&gt;Uit het leven van P.C. Boutens&lt;/em&gt;

(Amsterdam, 1964, 2e dr. 1969); W. Blok, 
&lt;em&gt;P.C. Boutens en de nalatenschap van Andries de Hoghe&lt;/em&gt;

(Amsterdam, 1983).&lt;/p&gt;

&lt;p&gt;
&lt;a href=&amp;quot;igedeelte&amp;quot;&gt;I: &lt;/a&gt;Website Digitale Bibliotheek voor de Nederlandse Letteren: 
http://www.dbnl.org/auteurs/auteur.php?id=bout005. [Portret: J.H. Toorop, 1908] [18-10-2007]. &lt;/p&gt;





&lt;p&gt;H. van der Hoeven&lt;/p&gt; 
&lt;dtml-var bwn_footer&gt;</text>
  </biography>
</biodes>

