<biodes version="1.0">
  <fileDesc>
    <title>Michielsen, Cornelis Albert Petrus (1913-1974)</title>
    <ref target="http://resources.huygens.knaw.nl/bwn1880-2000/lemmata/bwn5/michielsen"/>
    <publisher>
      <name>Biografisch Woordenboek van Nederland:1880-2000</name>
      <ref target="http://resources.huygens.knaw.nl/bwn1880-2000"/>
    </publisher>
  </fileDesc>
  <person>
    <idno type="id">michielsen_5</idno>
    <persName><name type="geslachtsnaam">Michielsen</name>, Cornelis Albert Petrus</persName>
    <sex value="1"/>
    <event type="birth" when="1913"/>
    <event type="death" when="1974"/>
    <state type="occupation">entertainer</state>
    <state type="occupation">omroepmedewerker</state>
  </person>
  <biography>
    <graphic url="http://resources.huygens.knaw.nl/bwn1880-2000/lemmata/bwn5/images/images/michiels.jpg"/>
    <text>&lt;dtml-var bwn_header&gt;
 &lt;p class='genealogie'&gt;
  &lt;strong&gt;Michielsen, Cornelis Albert Petrus&lt;/strong&gt;, (artiestennaam &lt;b&gt;Cees de Lange&lt;/b&gt;), entertainer en omroepmedewerker 
  ('s-Gravenhage 26-8-1913 - Amsterdam 10-2-1974). Zoon van Petrus Michielsen, slager, en Annigje Pierhagen. Op
  31-10-1941 gehuwd met Petronella Johanna Brouwer (geb. 1915). Dit
  huwelijk bleef kinderloos. Na echtscheiding (22-7-1950) op
  15-9-1950 gehuwd met Lucia Willemien Steijn (geb. 1924),
  zangeres, cabareti&amp;egrave;re en actrice. Uit dit huwelijk werden 2
  dochters geboren.
  

  

  

  
  &lt;/p&gt;
&lt;p&gt;
  &lt;img class='bwnimg' BORDER='0' align='right' src='images/michiels.jpg' alt='afbeelding van Michielsen, Cornelis Albert Petrus'&gt;Voor de Haagse slagerszoon Cees Michielsen leek een loopbaan
    in de amusementsindustrie niet voor de hand te liggen. Als
    jongeman had hij geheel andere interesses, die vooral te vinden
    waren op het gebied van wedstrijdsporten en gymnastiek. Zijn
    vader was donateur van de Rijswijkse wielerbaan en bracht ook
    iets van die liefhebberij op zijn zoon over. Zijn leven lang
    hield Michielsen een zwak voor de wielrennerij. Maar zijn eigen
    actieve sportbeoefening vond hij bij de Haagse voetbalclub
    'Quick', waar hij als rechtsbuiten jarenlang in het eerste
    elftal speelde.&lt;/p&gt;
&lt;p&gt;Na de HBS haalde Michielsen in 1936 zijn MO-akte
    lichamelijke opvoeding en werd hij gymnastiekleraar aan het
    Vrijzinnig Christelijk Lyceum in Den Haag. Daarnaast had hij
    enige tijd zijn eigen sportschool. Allengs kreeg echter het
    amateurcabaret hem te pakken. Tijdens feesten van 'Quick', na
    afloop van een belangrijke wedstrijd, zong hij levensliedjes
    van eigen hand, waarbij hij zichzelf aan de piano begeleidde.
    Voorts werkte hij af en toe bij het semi-professionele
    cabaretgroepje 'De Vuurpijl' van de publicist Luc Willink. En
    zelfs in het gymnastieklokaal was van deze hobby iets te
    merken: 'Ik gaf les, speelde piano, liet mijn leerlingen
    huppelen op de maat en improviseerde een liedje. Soms moesten
    ze wel twintig minuten in de looppas, voordat ik het te pakken
    had' (Asser, 61).&lt;/p&gt;
&lt;p&gt;Tijdens de Duitse bezetting wist Michielsen als onderduiker
    te ontkomen aan de Arbeitseinsatz. In die periode legde hij
    zich verder toe op het schrijven van liedjes, waarvan er direct
    na de bevrijding enkele op het repertoire werden genomen door
    het populaire zangduo Scholten&amp;amp;Van 't Zelfde. Bovendien
    moedigde dit tweetal hem aan ook zelf beroepsartiest te worden.
    Naar hij later vaak vertelde, heeft Michielsen langdurig
    getwijfeld of hij deze stap wel zou zetten. Maar de
    omstandigheden werkten mee; de vraag naar amusement was kort na
    de bevrijding buitengewoon groot. Omdat hij de naam Michielsen
    niet zwierig genoeg vond, ging de bijna twee meter lange
    artiest zich 'Cees de Lange' noemen.&lt;/p&gt;
&lt;p&gt;Aanvankelijk zong De Lange, gezeten aan de piano, liedjes
    van eigen hand. Al gauw bleek echter dat hij meer succes boekte
    met de praatjes tussen de liedjes door. Hij overwon daarop zijn
    zenuwen en werd conferencier. Later heeft De Lange in
    verscheidene interviews de suggestie gewekt indertijd bewust
    voor het grote amusement te hebben gekozen, omdat de
    cabaretsector al ruimschoots voorzien was van jong talent.
    'Toen ik in dit vak kwam', zei hij, 'had je in de sector van
    het cabaret Wim Kan, Toon Hermans, Wim Sonneveld en Chiel de
    Boer - allemaal jongeren. Lou Bandy, Kees Pruis, Willy Vervoort
    en hun collega's, die toen voor het amusement zorgden, waren
    veel ouder. Ik was zakelijk genoeg om te beseffen dat ik daar
    dus de beste kans maakte' (Hellmann).&lt;/p&gt;
&lt;p&gt;Na een tournee voor de Nederlandse troepen in
    Nederlands-Indi&amp;euml; in 1947 werd Cees de Lange ook door de
    radio ontdekt. Hij was een paar keer te gast in het populaire
    showprogramma 
    &lt;em&gt;De Bonte Dinsdagavondtrein&lt;/em&gt;

    van de AVRO en verzorgde enkele uitzendingen van de door Karel
    Prior samengestelde ziekenrubriek 'De Regenboog' van de VARA.
    Toen Prior in 1951 tot taak kreeg het zaterdagavondamusement
    voor de VARA te verzorgen, nam hij Cees de Lange mee. Via zijn
    optreden in het programma 
    &lt;em&gt;De Showboat&lt;/em&gt;

    groeide de nog tamelijk onbekende conferencier spoedig uit tot
    een bekende Nederlander. Wekelijks bracht hij een komisch
    praatje te berde, en ook hield hij gesprekjes met prominente
    gasten over een muziekje dat ze nooit meer wilden horen.
    Vanwege zijn improvisatievermogen was hij een van de eerste
    radioartiesten die hun teksten niet vooraf ter controle hoefden
    in te leveren bij de programmaleiding. Men besefte dat hij op
    zijn sterkst was als hij, alert reagerend, de vrijheid had af
    te wijken van zijn voorbereide tekst, en men vertrouwde hem in
    dit opzicht ook.&lt;/p&gt;
&lt;p&gt;Daarbij stond De Lange erom bekend dat hij nimmer over de
    schreef ging. 'Het schijnbare gemak waarmee Cees de Lange z'n
    werk verricht', schreef producer Wim Ibo, 'wordt geaccentueerd
    door z'n meesterlijk improvisatie-talent, met een zuiver
    afgewogen gevoel voor ''wat wel en niet kan'' ' (Ibo, 60).
    Behoedzaam vermeed hij pikanterie&amp;euml;n, politiek getinte
    grapjes en lichtvoetige verwijzingen naar het gebruik van
    alcohol, in de wetenschap dat de VARA zich in verzuild
    Nederland wenste te manifesteren als een omroep op een hoog
    zedelijk peil. Het fatsoen stond voorop. De Lange conformeerde
    zich daaraan, al was het maar om zijn broodwinning niet in
    gevaar te brengen. Ook hierin toonde hij zich van zijn
    zakelijke kant: 'Ik blijf de zoon van een Haagse slager. Ik ben
    de man van het zekerheidje' (Thuring).&lt;/p&gt;
&lt;p&gt;In 1955 debuteerde De Lange met een reeks maandelijkse
    amusementsprogramma's bij de VARA-televisie, maar het succes
    bleef uit. Hij bleek zich voor de camera's geen houding te
    kunnen geven, waardoor zijn flegmatieke praatjes een
    gekunstelde indruk maakten. De Lange was niet in staat de
    informele sfeer van zijn radio-optreden te evenaren, ook al
    zette hij zijn zware bril af om zijn mimiek beter tot haar
    recht te laten komen. De nog tamelijk logge televisietechniek
    voelde hij als een keurslijf. 'Ik wist er niet goed raad mee',
    zei hij later. 'Die uitzendingen kregen dan slechte kritieken
    en ze brachten mijn populariteit in gevaar. Ik kreeg, door die
    reacties op mijn televisieshows, bijna geen werk meer. Ik
    maakte een moeilijke tijd door en ik was bijzonder bang om nog
    voor de televisie te komen' (Van der Meyden).&lt;/p&gt;
&lt;p&gt;Toen de radio het eind jaren vijftig als vermaaksmedium
    moest afleggen tegen de televisie, stelde Cees de Lange een
    eigen cabaretgezelschapje samen waarmee hij op tournee ging. De
    belangrijkste vrouw van het ensemble was de cabareti&amp;egrave;re
    Lucy Steyn, die in 1950 zijn tweede echtgenote was geworden. Na
    een paar maanden vond hij de zorg voor ieders salaris echter
    een te zware verantwoordelijkheid. Voortaan ging hij op de
    zogenaamde schnabbeltoer: losse optredens op feestavonden, soms
    wel twee of drie op een avond. Ook trad hij veelvuldig op voor
    Nederlandse clubs in het buitenland, die de herinnering aan
    zijn vroegere radioroem nog jarenlang bleven koesteren.&lt;/p&gt;
&lt;p&gt;Na zijn tweede huwelijk was Cees de Lange van Den Haag naar
    Amsterdam verhuisd. Een artiest behoorde in Amsterdam te wonen,
    luidde zijn redenering. Maar al gauw bleek dat Badhoevedorp,
    waar hij zich in 1953 vestigde, een betere uitvalsweg bood naar
    de rest van het land, en naar zijn broodheren in Hilversum. De
    Lange was ook een huiselijke man, die het liefst na ieder
    optreden weer zo gauw mogelijk naar zijn vrouw en twee
    dochtertjes terugkeerde. 'Misschien had ik een groter artiest
    kunnen worden dan ik geworden ben', zei hij eens, 'maar dan had
    ik veel huiselijkheid moeten missen.' (&lt;em&gt;Noordhollands Dagblad)&lt;/em&gt;
&lt;/p&gt;
&lt;p&gt;In de loop van de jaren zestig begon De Lange zich - net als
    andere artiesten van zijn generatie - te storen aan de nieuw
    verworven vrijheden van jongere komieken en begin jaren
    zeventig ook aan de baanbrekende shows van de VPRO met Fred
    Hach&amp;eacute; en Barend Servet. Weliswaar durfde hij het nu aan
    ook zelf wat gewaagder mopjes te vertellen, maar hij bleef zich
    inhouden uit angst zijn doorgaans wat oudere publiek voor het
    hoofd te stoten: 'Voor mensen zoals ik, die altijd met een
    strenge censuur hebben moeten werken, is het allemaal een
    beetje moeilijk te verwerken' (P&amp;acirc;ques).&lt;/p&gt;
&lt;p&gt;Hoewel hij soms magere jaren doormaakte, slaagde Cees de
    Lange er toch in aan het werk te blijven. Trots liet hij weten
    nog nooit &amp;eacute;&amp;eacute;n dag gebruik te hebben hoeven maken van
    een uitkering. In zijn middenstandsmilieu was hij niet opgevoed
    om zijn hand op te houden. Hij bleef optreden voor Nederlandse
    clubs, werkte mee aan enkele reclameacties en werd in 1972 voor
    de radio herontdekt door de TROS, waar hij het
    zaterdagmiddagprogramma 
    &lt;em&gt;Revue 3.33&lt;/em&gt;

    presenteerde. Lang duurde zijn laatste radio-engagement echter
    niet. Wegens kanker moest hij in het VU-ziekenhuis in Amsterdam
    worden opgenomen, waar hij na een lang ziekbed op zestigjarige
    leeftijd overleed.&lt;/p&gt;
&lt;p&gt;Bij zijn dood werd Cees de Lange herdacht als cabaretier en
    conferencier, maar zelf duidde hij zich bij voorkeur aan als
    'personality speaker'. Hij was de man van het gesproken woord,
    die voor elke situatie een geschikt mopje of een spontane
    kwinkslag bij de hand had. Hij stak geen kant-en-klare
    conferences af en was evenmin een artiest die met opvallende
    theatereffecten werkte. Het op laconieke toon gesproken woord
    was zijn specialisme, dat op de radio het best tot zijn recht
    kwam.&lt;/p&gt;
&lt;p&gt;
  &lt;a href='agedeelte'&gt;A: &lt;/a&gt;Persdocumentatie in het Theater Instituut Nederland te
  Amsterdam.&lt;/p&gt;
&lt;p&gt;
  &lt;a href='lgedeelte'&gt;L: &lt;/a&gt;Behalve een necrologie in 
  &lt;em&gt;Noordhollands Dagblad&lt;/em&gt;

  , 11-2-1974: Hans de la Rive Box, 
  &lt;em&gt;Bonte parade. Een revue van bekende Nederlandse radiosprekers
  en artisten&lt;/em&gt;

  (Amsterdam [1948]) 101; Wim Ibo, 'De klussiesman voelt zich niet
  goed', in idem, 
  &lt;em&gt;Onder collega's. Een serie radio-roddels&lt;/em&gt;

  (Baarn 1954) 56-63; Eli Asser, 
  &lt;em&gt;U hoort er wel meer van&lt;/em&gt;

  (Amsterdam 1955) 59-62; Henk van der Meyden, 'De terugkeer van
  Cees de Lange', in 
  &lt;em&gt;De Telegraaf&lt;/em&gt;

  , 20-12-1967; Gerard P&amp;acirc;ques, 'Het is elke keer weer 'n feest
  als zo'n zaal zich rotlacht', in 
  &lt;em&gt;de Volkskrant&lt;/em&gt;

  , 1-2-1969; Rudie Kagie, 'Cees de Lange: ''De echte humor, waar
  vind je die nog tegenwoordig?'' ', in 
  &lt;em&gt;Vrij Nederland&lt;/em&gt;

  , 8-7-1972; Paul Hellmann, 'Cees de Lange doet nog gezellig mee',
  in 
  &lt;em&gt;Algemeen Dagblad&lt;/em&gt;

  , 28-3-1973; Leo Thuring, 'Cees de Lange: Roem maakt me niet
  nerveus', in 
  &lt;em&gt;Dagblad van het Oosten&lt;/em&gt;

  , 19-5-1973.&lt;/p&gt;
&lt;p&gt;
  &lt;a href='igedeelte'&gt;I: &lt;/a&gt;

  Wim Ibo, 
  &lt;em&gt;Onder collega's. Een serie radio-roddels&lt;/em&gt;

  (Baarn 1954) 65.&lt;/p&gt;
&lt;p&gt;Henk van Gelder&lt;/p&gt; 
&lt;dtml-var bwn_footer&gt;</text>
  </biography>
</biodes>

