<biodes version="1.0">
  <fileDesc>
    <title>Reijmer, Paul Johan (1882-1952)</title>
    <ref target="http://resources.huygens.knaw.nl/bwn1880-2000/lemmata/bwn3/reijmer"/>
    <publisher>
      <name>Biografisch Woordenboek van Nederland:1880-2000</name>
      <ref target="http://resources.huygens.knaw.nl/bwn1880-2000"/>
    </publisher>
  </fileDesc>
  <person>
    <idno type="id">reijmer</idno>
    <persName><name type="geslachtsnaam">Reijmer</name>, Paul Johan</persName>
    <sex value="1"/>
    <event type="birth" when="1882"/>
    <event type="death" when="1952"/>
    <state type="occupation">burgemeester</state>
    <state type="occupation">minister</state>
  </person>
  <biography>
    <graphic url="http://resources.huygens.knaw.nl/bwn1880-2000/lemmata/bwn3/images/images/REIJMER.jpg"/>
    <text>&lt;dtml-var bwn_header&gt;
 &lt;p class='genealogie'&gt;
  &lt;strong&gt;Reijmer, Paul Johan&lt;/strong&gt;

  (bekend onder de naam &lt;b&gt;Reymer&lt;/b&gt;), burgemeester en minister van Waterstaat (Renkum 11-4-1882 - Uden 26-2-1952).

  Zoon van Heinrich Gerhard Reijmer, steenfabrikant, en Arnolda
  Hermina van Wijck. Gehuwd op 1-7-1912 met Antonia Adriana
  Brouwer. Uit dit huwelijk werden geen kinderen geboren.
  

  
  &lt;img src=&amp;quot;images/REIJMER.jpg&amp;quot; align=&amp;quot;right&amp;quot; BORDER=&amp;quot;0&amp;quot; alt=&amp;quot;afbeelding van Reijmer, Paul Johan&amp;quot; class=&amp;quot;bwnimg&amp;quot;&gt;
  

  
  &lt;/p&gt;
&lt;p&gt;Reymer bezocht de lagere school in Renkum en het St.
    Willibrordusgymnasium in Katwijk aan de Rijn, voordat hij
    rechten ging studeren aan de Universiteit van Amsterdam. Deze
    studie sloot hij in december 1908 af met een promotie op
    stellingen. Na twee jaar op een Amsterdams advocatenkantoor
    gewerkt te hebben vestigde hij zich als advocaat en procureur
    in Hilversum. Daar verzamelde hij een aantal functies die bij
    een actieve katholieke notabel pasten: voorzitter van het
    comit&amp;eacute; van de Katholieke Sociale Actie, voorzitter van de
    vereniging Geloof en Wetenschap, vice-voorzitter van de RK
    Kiesvereeniging, secretaris-curator van het gymnasium te
    Hilversum, secretaris van de RK Pers vereniging De Gooische en
    Stichtsche Post, voorzitter van de RK Openbare Leeszaal en
    Bibliotheek, voorzitter van het bestuur van de Arbeidsbeurs en
    bestuurslid van de Vereeniging voor Vreemdelingen Verkeer. Hij
    publiceerde, mede in verband met zijn ervaringen in die
    functies, beschouwingen in 
    &lt;em&gt;De Tijd, De Gooische Post&lt;/em&gt;

    en het 
    &lt;em&gt;Katholiek Sociaal Weekblad.&lt;/em&gt;
&lt;/p&gt;
&lt;p&gt;Reymer kreeg een steeds grotere belangstelling voor de
    politiek. Hij werd in 1913 lid van Provinciale Staten van
    Noord-Holland en in juli 1914 gemeenteraadslid; bovendien werd
    hij in 1918 voor de Algemeene Bond van RK Kiesvereenigingen in
    Nederland (de latere Roomsch-Katholieke Staatspartij) als lid
    van de Tweede Kamer gekozen. In het kamerwerk, dat hij tot
    september 1922 zou blijven verrichten, was hij de
    fractiedeskundige op het terrein van justitie en sociale zaken.
    Nadat hij in januari 1920 gekozen was tot wethouder van
    Hilversum, ontwikkelde hij zich tot een succesrijk
    gemeentebestuurder. Hij bevorderde de instelling van
    gemeentelijke afdelingen voor sociale zaken en voor
    volkshuisvesting en hij loodste, met wisselende meerderheden,
    al zijn voorstellen door de gemeenteraad. Buiten de voordracht
    van de commissaris der Koningin in Noord-Holland om werd Reymer
    door de katholieke minister van Binnenlandse Zaken, jhr.
    Ch.J.M. Ruijs de Beerenbrouck, per 6 maart 1922 tot
    burgemeester van Hilversum benoemd. In die functie leidde hij
    de ontwikkeling van een snel groeiende gemeente (van 40.500 tot
    53.500 inwoners). Hij verwezenlijkte de oprichting van een
    abattoir, bevorderde betere scheepvaartverbindingen in het Gooi
    en legde de eerste steen voor het nieuwe, door architect W.M.
    Dudok ontworpen, raadhuis. Ook als lid van de Eerste Kamer voor
    de Roomsch-Katholieke Staatspartij (RKSP) (maart 1928-augustus
    1929) toonde hij zich een echte gemeentebestuurder in de
    debatten over de financi&amp;euml;le verhouding tussen rijk en
    gemeenten, evenals in zijn pleidooien voor het opstellen van
    streekplannen. Een ernstige ziekte noodzaakte Reymer in
    september 1928 zijn financi&amp;euml;n te laten beheren door zijn
    zwager notaris J.B. Luykx. Deze bemerkte dat Reymer
    aanzienlijke ongedekte schulden had die hij hielp saneren.&lt;/p&gt;
&lt;p&gt;Daartoe aangezocht door kabinetsformateur Ruijs de
    Beerenbrouck, werd Reymer op 10 augustus 1929 minister van
    Waterstaat. Het bleek geen gelukkige keuze te zijn, omdat hij -
    ondanks de aanstelling op 1 april 1930 van J.A. Ringers als
    directeur-generaal van Waterstaat - weinig greep kreeg op het
    omvangrijke ambtelijke apparaat. H.W. Tilanus vond hem 'als
    bewindsman weinig constructief' en P.J. Oud noemde hem achteraf
    zelfs 'volkomen onministrabel'. Het zendtijdbesluit 1930 van
    Reymer, uitgesproken gunstig voor de confessionele omroepen KRO
    en NCRV, werd door een meerderheid van het parlement
    goedgekeurd, maar bracht de AVRO ertoe het overleg met de
    minister af te breken.&lt;/p&gt;
&lt;p&gt;Na zijn aftreden als minister in mei 1933 bleef Reymer
    ambteloos tot 1 januari 1935, toen hij burgemeester van
    Roermond werd. In deze gemeente van 17.000 inwoners beheerde
    hij de portefeuilles van financi&amp;euml;n en onderwijs. Een groot
    succes is dit latere burgemeesterschap niet geworden. Hij kreeg
    als noorderling weinig voeling met de bevolking, wat hem vooral
    na de Duitse bezetting in mei 1940 parten zou spelen. Ook al
    beschuldigde het illegale blad 
    &lt;em&gt;Oranjepost&lt;/em&gt;

    van 21 september 1941 hem er ten onrechte van geheim lid van de
    Nationaal Socialistische Beweging (NSB) te zijn, hij ging wel
    vrij ver in zijn samenwerking met Duitse instanties en met de
    nationaal-socialistische commissaris van de provincie Limburg,
    M.V.E.H.J.M. graaf De Marchant et d'Ansembourg. Dit bleek
    bijvoorbeeld bij het ontslag dat Reymer de gemeentesecretaris,
    H.L.M. Kramer, eigenmachtig verleende op 6 december 1941, en
    uit het bijwonen van een demonstratie van de Hitlerjugend en de
    Nationale Jeugdstorm op 12 juli 1942. Onder overlegging van een
    medisch attest vroeg Reymer eind juli 1943 ontslag als
    burgemeester van Roermond en als waarnemend burgemeester van
    Maasniel (sinds december 1941 had hij die waarneming op zich
    genomen); dat ontslag werd hem met ingang van 6 september
    eervol verleend.&lt;/p&gt;
&lt;p&gt;Op 6 oktober 1945 werd Reymer - na zijn aanhouding op 3
    oktober 1945 in Haarlem - te Roermond in bewaring gesteld,
    verdacht van verraad en samenwerking met de Duitse bezetter. De
    betaling van zijn pensioen werd gestaakt. De procureur-fiscaal
    bij het Bijzonder Gerechtshof te 's-Hertogenbosch besloot in
    1946, waarschijnlijk op grond van een psychiatrisch rapport,
    Reymer buiten vervolging te stellen onder oplegging van
    beperkende voorwaarden voor een proeftijd van drie jaar (zie
    o.a. 
    &lt;em&gt;Maas en Roerbode&lt;/em&gt;

    van 26 en 27 september 1946). Na een lange procedure nam de
    minister van Binnenlandse Zaken op 25 maart 1949 het besluit
    Reymer alsnog krachtens het Zuiveringsbesluit 1945 te ontslaan
    en hem vervallen te verklaren van de pensioenrechten die hij
    als burgemeester opgebouwd had.&lt;/p&gt;
&lt;p&gt;Dit was het trieste einde van een loopbaan die veelbelovend
    begonnen was en haar hoogtepunt vond in het burgemeesterschap
    van Hilversum (1922-1929). Het ministerschap ging de
    bestuurlijke krachten van Reymer te boven, en als burgemeester
    van Roermond mislukte hij, vooral toen hij de
    bezettingsmoeilijkheden niet aankon. Eind 1942 schreef Reymer
    een brochure 
    &lt;em&gt;Het eigen recht van het staatsgezag&lt;/em&gt;

    (Maastricht, [1943]), waarin hij het katholicisme in Limburg
    'geclericaliseerd' noemde en een strikte scheiding van kerk en
    staat bepleitte. Zowel door de inhoud als door het tijdstip van
    verschijnen van deze brochure zal hij nog meer katholieken van
    zich vervreemd hebben dan tevoren door het maken van schulden
    in zijn Hilversumse tijd en door zijn drankgewoonten.&lt;/p&gt;
&lt;p&gt;
  &lt;a href='agedeelte'&gt;A: &lt;/a&gt;Gemeentearchieven van Hilversum en Roermond,
  persoonsdossier P.J. Reymer. Verder archief Ch.J.M. Ruijs de
  Beerenbrouck (nrs. 31, 32 en 43) in Algemeen Rijksarchief te
  's-Gravenhage.&lt;/p&gt;
&lt;p&gt;
  &lt;a href='pgedeelte'&gt;P: &lt;/a&gt;
  
    &lt;em&gt;Staatspensioen&lt;/em&gt;

    (Hilversum, [1912]); 
    &lt;em&gt;Staatssocialisme en sociale hervorming&lt;/em&gt;

    (Leiden, [1916]); 'De volkshuisvesting van voorheen en thans',
    in 
    &lt;em&gt;Gedenkboek Hilversum 1424-1924.&lt;/em&gt;

    Onder red. van P.J. van Ravesteijn, Jan Boerhout en C. L. Heek
    (Hilversum, 1924) 420-431.
&lt;/p&gt;
&lt;p&gt;
  &lt;a href='lgedeelte'&gt;L: &lt;/a&gt;Onder P vermeld 
  &lt;em&gt;Gedenkboek...;&lt;/em&gt;

  G
  &lt;em&gt;.&lt;/em&gt;

  Puchinger, 
  &lt;em&gt;Tilanus vertelde mij zijn leven&lt;/em&gt;

  (Kampen, 1966); P.J. Oud, 
  &lt;em&gt;Het jongste verleden. Parlementaire geschiedenis van Nederland
  1918-1940&lt;/em&gt;

  2e dr. (Assen, 1968) IV, passim; 
  &lt;em&gt;Herinneringen en dagboek van Ernst Heldring (1871-1954).&lt;/em&gt;

  Uitg. door Joh. de Vries (Groningen, 1970. 3 dl.); J.H.J. van den
  Heuvel, 
  &lt;em&gt;Nationaal of verzuild. De strijd om het Nederlandse
  omroepbestel in de periode 1923-1947&lt;/em&gt;

  (Baarn, [1976]); G. Puchinger, 
  &lt;em&gt;Colijn en het einde van de coalitie II&lt;/em&gt;

  (Kampen, 1980).&lt;/p&gt;

&lt;p&gt;
&lt;a href=&amp;quot;igedeelte&amp;quot;&gt;I: &lt;/a&gt;&lt;i&gt;Persoonlijkheden in het Koninkrijk der Nederlanden in woord en beeld&lt;/i&gt;. Onder hoofdred. van H.P. van den Aardweg (Amsterdam 1938) 1219.
&lt;/p&gt;

&lt;p&gt;W.J.M. Klaassen&lt;/p&gt; 
&lt;dtml-var bwn_footer&gt;</text>
  </biography>
</biodes>

