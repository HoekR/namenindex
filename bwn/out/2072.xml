<biodes version="1.0">
  <fileDesc>
    <title>Zorab, George Avetoom Marterus (1898-1990)</title>
    <ref target="http://resources.huygens.knaw.nl/bwn1880-2000/lemmata/bwn5/zorab"/>
    <publisher>
      <name>Biografisch Woordenboek van Nederland:1880-2000</name>
      <ref target="http://resources.huygens.knaw.nl/bwn1880-2000"/>
    </publisher>
  </fileDesc>
  <person>
    <idno type="id">zorab</idno>
    <persName><name type="geslachtsnaam">Zorab</name>, George Avetoom Marterus</persName>
    <sex value="1"/>
    <event type="birth" when="1898"/>
    <event type="death" when="1990"/>
    <state type="occupation">parapsycholoog</state>
  </person>
  <biography>
    <graphic url="http://resources.huygens.knaw.nl/bwn1880-2000/lemmata/bwn5/images/images/zorab.jpg"/>
    <text>&lt;dtml-var bwn_header&gt;
 &lt;p class='genealogie'&gt;
  &lt;strong&gt;Zorab, George Avetoom Marterus&lt;/strong&gt;, parapsycholoog (Soerabaja (Java, Nederlands-Indi&amp;euml;) 11-1-1898 - Zoetermeer 4-7-1990). 
Zoon van Albert Manook Zorab, ondernemer in
  Nederlands-Indi&amp;euml;, en Roza Hossanna Edgar. Gehuwd op
  3-2-1925 met Amalia Sophia Maria Louisa Theodora Lorch
  (1901-1976). Dit huwelijk bleef kinderloos.
  

  
  &lt;/p&gt;
&lt;p&gt;
  &lt;img class='bwnimg' BORDER='0' align='right' src='images/zorab.jpg' alt='afbeelding van Zorab, George Avetoom Marterus'&gt;Zorab was van Armeense afkomst en werd geboren in
    Nederlands-Indi&amp;euml;. Op zijn elfde kwam hij met zijn ouders
    naar Nijmegen, waar hij op de lagere school bevriend raakte
    met de latere filmer Joris Ivens. In dezelfde stad bracht hij
    ook zijn middelbare-schooltijd door, waaraan hij overigens
    weinig gelukkige herinneringen bewaarde. Daarna volgde Zorab
    geen formele opleiding meer, al verwierf hij zich een wijde
    belezenheid, in het bijzonder op het gebied van het
    spiritisme. Volgens een autobiografische schets dateerde die
    belangstelling al van zijn negende, toen hij bang was om te
    sterven. Twaalf jaar oud slaagde hij er echter in zijn angst
    voor de dood te bezweren, nadat hij bij zijn ouders thuis
    voor het eerst een spiritistische seance had bijgewoond. De
    omstandigheid dat er blijkbaar stemmen van gestorven
    familieleden doorkwamen, stelde hem gerust omtrent een leven
    na de dood. Toch ontstond bij hem al v&amp;oacute;&amp;oacute;r zijn
    twintigste een kritisch-sceptische houding, die hem de rest
    van zijn leven zou kenmerken.&lt;/p&gt;
&lt;p&gt;In 1918 kocht Zorab met steun van zijn vader een
    boerderij, die hij met wisselend succes beheerde. Toen dit
    bedrijf na vier jaar faalde, begon hij een ander experiment.
    Als mede-eigenaar van het vrachtschip 'Vidius' vertrok hij
    naar Antwerpen, maar ook deze onderneming bleek binnen enkele
    jaren commercieel geen haalbare kaart. Intussen had hij zijn
    toekomstige vrouw Maaltje leren kennen, met wie hij - na een
    klassieke schakingssc&amp;egrave;ne, compleet met ladder tegen het
    raam - in 1925 in het huwelijk zou treden. Van 1928 tot 1934
    doorkruiste hij met zijn echtgenote per auto en boot Europa,
    waarbij vooral Itali&amp;euml; werd aangedaan. In zijn
    levensonderhoud voorzag Zorab onder andere door het schrijven
    van reisverhalen voor 
    &lt;em&gt;De Kampioen&lt;/em&gt;, het blad van de ANWB. Verder stonden de
    familieomstandigheden hem toe zich voornamelijk aan zijn
    studies te wijden, ook nadat hij zich wegens ziekte van zijn
    vrouw in 1934 in Nederland had gevestigd.&lt;/p&gt;
&lt;p&gt;In de jaren dertig was het aanvankelijk nog het spiritisme
    dat Zorab bezighield. Hij publiceerde regelmatig in het blad 
    &lt;em&gt;Het Toekomstig Leven&lt;/em&gt;

    en was daar in 1938/1939 ook redacteur van. Zijn eerste boek
    was gewijd aan 
    &lt;em&gt;De jacht op het spiritistisch bewijs&lt;/em&gt;

    (1940). Dat was vooral een knappe samenvatting van wat elders
    door anderen al was gepubliceerd, al kon Zorab evenmin als
    zijn voorgangers duidelijk maken hoe het spiritisme nu
    eigenlijk viel te 'bewijzen'. Het gaat hier tenslotte om een
    geloof, namelijk dat in een persoonlijk voortbestaan na de
    dood, en de mogelijkheid om met de geesten van gestorvenen in
    contact te komen. Zorab is hier geleidelijk aan ontgroeid.
    Hem trok toch meer de objectieve benadering van de
    parapsychologie, die als speciale tak van de empirische
    psychologie op wetenschappelijke wijze paranormale
    verschijnselen wil bestuderen. Zorabs nieuw verworven inzicht
    in deze tijd was dat paranormale verschijnselen niet per se
    op een spiritistische manier hoefden te worden verklaard.&lt;/p&gt;
&lt;p&gt;De experimenteel-wetenschappelijke benadering van de
    Amerikaanse parapsycholoog J.B. Rhine trok ook Zorab aan. Als
    aparte tak van de psychologie wilde de parapsychologie op
    wetenschappelijk verantwoorde wijze onderzoek doen naar
    verschijnselen als helderziendheid, proscopie en
    psychokinese. In 1934 was hij daarom lid geworden van de
    Studievereeniging voor Psychical Research (SPR), die was
    opgericht door pioniers als de psychologen G. Heymans en
    H.J.F.W. Brugmans naar het voorbeeld van de Britse Society
    for Psychical Research. De 'coming man' in dit gezelschap was
    W.H.C. Tenhaeff, die in 1933 privaatdocent in Utrecht was
    geworden. Zorab onderhield tevens een intensief contact met
    Gerard Croiset, die later grote bekendheid zou krijgen als
    medium.&lt;/p&gt;
&lt;p&gt;Tijdens de bezetting werd de SPR door de Duitsers
    opgeheven. Zorab vond in deze jaren de tijd een boek te
    schrijven, 
    &lt;em&gt;Het opstandingsverhaal in het licht der
    parapsychologie&lt;/em&gt;, dat in 1949 zou verschijnen. Op grond van zijn
    literatuuronderzoek concludeerde Zorab dat de
    opstandingsverschijnselen van Jezus konden worden opgevat als
    een bijzonder aspect van een algemener parapsychologisch
    fenomeen, namelijk het zich spontaan in schijnbaar
    materi&amp;euml;le vorm vertonen van een overledene.&lt;/p&gt;
&lt;p&gt;Toen na de bevrijding de SPR weer werd opgericht, speelde
    Zorab daarin van 1946 tot 1957 als secretaris een leidende
    rol. In dezelfde jaren maakte hij tevens deel uit van de
    redactie van het 
    &lt;em&gt;Tijdschrift voor Parapsychologie&lt;/em&gt;, dat nu officieel het orgaan van de SPR werd. Zorab
    publiceerde vanaf de jaren vijftig zeer veel over
    parapsychologische onderwerpen. Naast artikelen waren dit ook
    boeken, zoals het werk over 
    &lt;em&gt;Wichelroede en 'aardstralen'&lt;/em&gt;

    (1950), een onderwerp dat toentertijd sterk in de
    belangstelling stond. Ook 
    &lt;em&gt;Magnetiseurs en wondergenezers&lt;/em&gt;

    (1952) en 
    &lt;em&gt;Proscopie. Het raadsel der toekomst&lt;/em&gt;

    (1953) verschenen in deze productiefste periode van zijn
    leven. Een meer algemene inleiding vormde 
    &lt;em&gt;Wonderen der parapsychologie&lt;/em&gt;

    uit 1954.&lt;/p&gt;
&lt;p&gt;Behalve door zijn publicistische activiteit onderscheidde
    Zorab zich ook door organisatorische kwaliteiten, zoals bleek
    toen in 1955 op initiatief van de Amerikaanse Eileen Garrett
    het eerste Internationale Congres voor Parapsychologisch
    Onderzoek werd gehouden te Utrecht. Daar legde Zorab ook de
    internationale contacten die hem in het buitenland bekendheid
    bezorgden. Echt bevriend raakte hij met de Britse antropoloog
    E.J. Dingwall, die evenals Zorab een sceptische benadering
    van de wereld der paranormale verschijnselen had. Zorab ging
    weliswaar uit van de werkelijkheid van paranormale
    verschijnselen, maar had een open oog voor de al of niet
    opzettelijke manipulaties met de waarheid die veel
    experimenten en beschrijvingen kenmerkten. Zijn uiteindelijke
    standpunt komt naar voren in het laatste hoofdstuk van 
    &lt;em&gt;Parapsychologie voor iedereen&lt;/em&gt;

    (1976), waarin hij concludeerde dat paranormale
    verschijnselen niet als bewijs konden dienen 'voor de
    aanwezigheid van een geestelijk principe in de mens of in de
    kosmos' (171). Daarmee sloot hij zich in feite aan bij de
    materialistische theorie dat ook het paranormale - 'hoewel
    zijn feitelijke oorsprong nog onbekend blijft' (165) - tot
    onze natuurlijke wereld behoort en dus van materi&amp;euml;le
    aard is en als zodanig binnen het bereik valt van de
    natuurwetenschappen.&lt;/p&gt;
&lt;p&gt;Ook op enkele volgende internationale conferenties speelde
    Zorab vooral als organisator een belangrijke rol, terwijl hij
    vanaf 1957 tevens enige tijd optrad als 'research manager'
    van het Europese centrum van Eileen Garretts Parapsychology
    Foundation, gevestigd in het Zuid-Franse Le Piol nabij
    Saint-Paul-de-Vence. Onenigheid met Garrett deed Zorab echter
    al in 1958 naar Nederland terugkeren.&lt;/p&gt;
&lt;p&gt;Bij Zorabs terugkeer bleken de verhoudingen binnen de
    parapsychologische wereld verre van ideaal. Tenhaeff was in
    1953 namens de SPR benoemd tot bijzonder hoogleraar in
    Utrecht. Van hem ging weliswaar een enthousiasmerende werking
    uit, maar hij was ook een polariserende figuur, die bovendien
    als wetenschapsbeoefenaar onvoldoende kritische distantie tot
    het vakgebied bewaarde. Zorab had daar eerder al kritiek op
    geuit; het breekpunt kwam toen bleek dat ook op Tenhaeffs
    proefnemingen met Croiset veel aan te merken viel. Onder
    aanvoering van Zorab en de arts J. Kappers trad in 1960 een
    groep leden uit de SPR en richtte een eigen vereniging op: de
    Nederlandse Vereniging voor Parapsychologie, met een eigen
    blad, de 
    &lt;em&gt;Spiegel der Parapsychologie&lt;/em&gt;, waaraan Zorab vanaf 1961 tot aan zijn dood als redacteur
    verbonden was. In de moeizame onderhandelingen over de
    leerstoel van Tenhaeff aan de Rijksuniversiteit te Utrecht
    heeft Zorab weliswaar nog een bemiddelende rol gespeeld, maar
    hij was er ook de man niet naar om zijn kritiek op het
    ondermaatse werk van Croiset en Tenhaeff met de mantel der
    liefde te bedekken.&lt;/p&gt;
&lt;p&gt;Voor een groter publiek schreef Zorab tussen 1957 en 1967
    artikelen in het dagblad 
    &lt;em&gt;Het Vaderland&lt;/em&gt;. Ook in zijn latere levensjaren bleef Zorab een actief
    publicist, die het genoegen mocht beleven verscheidene van
    zijn werken herdrukt te zien. Als parapsycholoog hadden
    vooral zogeheten spontane paranormale verschijnselen Zorabs
    belangstelling, zoals verschijningen van overledenen en
    telepathische ervaringen, verschijnselen die onverwacht
    plaatsvinden en die daarom niet onder
    laboratoriumomstandigheden te testen zijn. In boekvorm
    verschenen er nog studies over bekende mediums: 
    &lt;em&gt;D.D. Home, het krachtigste medium aller tijden&lt;/em&gt;

    in 1980 en 
    &lt;em&gt;Katie King, een geest in menselijke gedaante&lt;/em&gt;

    in 1988. Overigens beperkte zijn werkzaamheid zich ook in
    deze werken voornamelijk tot literatuurstudie en tot
    evaluatie van gegevens. Eigen experimenteel onderzoek heeft
    hij verder niet verricht. Zorabs kracht lag vooral in het
    samenvatten van onderzoeksresultaten van anderen. Een
    wetenschapsbeoefenaar was hij eigenlijk niet, zoals ook wel
    blijkt uit het ontbreken van een duidelijk theoretisch kader
    in zijn werk. Maar als popularisator had hij grote
    verdiensten, terwijl hij met de jaren bovendien steeds meer
    optrad als mentor voor jongere onderzoekers op het vakgebied
    waaraan hij, ondanks een zekere scepsis omtrent de objectieve
    resultaten, nu eenmaal toch zijn leven had gewijd. Het geloof
    in een persoonlijk voortbestaan mocht bij hem verdwenen zijn,
    de levensbeschouwelijke idealen die hij vond in de kring der
    vrijmetselarij is hij tot het einde trouw gebleven.&lt;/p&gt;
&lt;p&gt;
  &lt;a href='agedeelte'&gt;A: &lt;/a&gt;Collectie-G.A.M. Zorab bij de afdeling Bijzondere
  Collecties van de Koninklijke Bibliotheek te 's-Gravenhage.
  Hierin bevinden zich o.a. de getypte manuscripten 'Outline of
  Zorab autobiography' (Z.j.) en 'How and why I become [sic]
  interested in parapsychology' (1986).&lt;/p&gt;
&lt;p&gt;
  &lt;a href='pgedeelte'&gt;P: &lt;/a&gt;
  Bibliografie door Peter C. van der Sijde, in de onder L
    genoemde publicatie 
    &lt;em&gt;In honour of G.A.M. Zorab&lt;/em&gt;, 127-161.&lt;/p&gt;
&lt;/p&gt;
&lt;p&gt;
  &lt;a href='lgedeelte'&gt;L: &lt;/a&gt;Behalve necrologie&amp;euml;n door J. Kappers, in 
  &lt;em&gt;Spiegel der Parapsychologie&lt;/em&gt;

  29 (1990) 56-61, H. Michels, in 
  &lt;em&gt;Zeitschrift f&amp;uuml;r Parapsychologie und Grenzgebiete der
  Psychologie&lt;/em&gt;

  32 (1990) 250-252 en F.W.J.J. Snel en S.A. Schouten, in 
  &lt;em&gt;The Journal of Parapsychology&lt;/em&gt;

  54 (1990) 293-297: lemma G.A.M. Zorab, in 
  &lt;em&gt;Biographical dictionary of parapsychology&lt;/em&gt;. Onder red. van Helene Pleasants (New York 1964) 365-366; H.
  van Dongen en J.L.F. Gerding, 
  &lt;em&gt;PSI in wetenschap en wijsbegeerte. Geschiedenis van het
  parapsychologisch onderzoek in Nederland&lt;/em&gt;

  (Deventer 1983). Ook verschenen als speciale aflevering van het
  
  &lt;em&gt;Tijdschrift voor Parapsychologie&lt;/em&gt;

  (1983) nr 2/3; 
  &lt;em&gt;In honour of George Zorab&lt;/em&gt;. Onder red. van F.W.J.J. Snel (Z.pl. 1986); lemma G.A.M.
  Zorab, in 
  &lt;em&gt;Encyclopedia of occultism&amp;amp;parapsychology&lt;/em&gt;. Onder red. van Leslie A. Shepard (3de dr.; 2 dln.; Detroit
  [etc.] 1991) 1857-1858; Hans Schoots, 
  &lt;em&gt;Gevaarlijk leven. Een biografie van Joris Ivens&lt;/em&gt;

  (Amsterdam 1995).&lt;/p&gt;
&lt;p&gt;
  &lt;a href='igedeelte'&gt;I: &lt;/a&gt;
  &lt;em&gt;The Journal of Parapsychology&lt;/em&gt;

  54 (1990) 291.&lt;/p&gt;
&lt;p&gt;H. van der Hoeven&lt;/p&gt; 
&lt;dtml-var bwn_footer&gt;</text>
  </biography>
</biodes>

