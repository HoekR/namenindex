<biodes version="1.0">
  <fileDesc>
    <title>Julius, Willem Henri (1860-1925)</title>
    <ref target="http://resources.huygens.knaw.nl/bwn1880-2000/lemmata/bwn2/julius"/>
    <publisher>
      <name>Biografisch Woordenboek van Nederland:1880-2000</name>
      <ref target="http://resources.huygens.knaw.nl/bwn1880-2000"/>
    </publisher>
  </fileDesc>
  <person>
    <idno type="id">julius</idno>
    <persName><name type="geslachtsnaam">Julius</name>, Willem Henri</persName>
    <sex value="1"/>
    <event type="birth" when="1860"/>
    <event type="death" when="1925"/>
    <state type="occupation">natuurkundige</state>
  </person>
  <biography>
    <graphic url="http://resources.huygens.knaw.nl/bwn1880-2000/lemmata/bwn2/images/images/JULIUS.jpg"/>
    <text>&lt;dtml-var bwn_header&gt;
 &lt;p class='genealogie'&gt;
  &lt;strong&gt;Julius, Willem Henri&lt;/strong&gt;, fysicus (Zutphen 4-8-1860 - Utrecht 15-4-1925).

Zoon van Willem Julius, directeur van de rijks-HBS te Gouda, en Maria
Margaretha Dumont. Gehuwd op 23-12-1890 met Betsy Mathilde Frederique
Einthoven. Uit dit huwelijk werden 1 zoon en 2 dochters geboren.

&lt;img src=&amp;quot;images/JULIUS.jpg&amp;quot; align=&amp;quot;right&amp;quot; BORDER=&amp;quot;0&amp;quot; alt=&amp;quot;afbeelding van Julius, Willem Henri&amp;quot; class=&amp;quot;bwnimg&amp;quot;&gt;


&lt;/p&gt;
&lt;p&gt;Julius kreeg, na de HBS met driejarige cursus te Gouda te hebben
doorlopen, priv&amp;eacute;lessen om zich voor te bereiden voor het
admissie-examen voor de universiteit. Hiervoor slaagde hij in 1875 en
begon vervolgens zijn studie in de natuurkunde aan de universiteit van
Utrecht. In 1882 werd hij assistent van zijn leermeester C.H.D. Buys
Ballot, in 1888 van zijn oom, de natuurkundige V.A. Julius. Op 10
februari 1888 promoveerde hij bij Buys Ballot op een proefschrift: 
&lt;em&gt;Het warmtespectrum en de trillingsperioden der moleculen van eenige
gassen.&lt;/em&gt;

Nadat hij eind 1888 leraar aan de Burgeravond-school te Utrecht in
natuur- en scheikunde was geworden, volgde in 1890 zijn benoeming tot
buitengewoon hoogleraar in de natuurkunde aan de Universiteit van
Amsterdam. Hij aanvaardde zijn ambt op 2 februari 1891 met een oratie 
&lt;em&gt;De methoden van onderzoek in de natuurkunde.&lt;/em&gt;

In 1896 volgde zijn benoeming tot gewoon hoogleraar in natuurkunde,
fysische aardrijkskunde en meteorologie aan de Utrechtse Universiteit.
Zijn oratie (17 oktober 1896) handelde over de 
&lt;em&gt;Kritiek in de natuurkunde.&lt;/em&gt;

Een jaar later werd hem het lidmaatschap van de Koninklijke Akademie
van Wetenschappen te Amsterdam toegekend. Nadat hij in 1920 ernstig
ziek was geworden, werd het directeurschap van het Utrechtse
natuurkundelaboratorium overgenomen door L.S. Ornstein.&lt;/p&gt;
&lt;p&gt;Julius was een geboren experimentator, zoals reeds blijkt uit zijn
proefschrift en uit zijn methode van trilvrije ophanging die hij in
zijn laboratorium invoerde. In Utrecht stichtte hij voorts een
observatorium voor de bestudering van de natuurkunde van de zon. Ook
hier blijkt weer zijn experimenteel talent bij het ontwerpen en
inrichten van het instrumentarium (radiomicrometer, bolometer,
thermozuil).&lt;/p&gt;
&lt;p&gt;Het wetenschappelijk werk van Julius ligt geheel op het gebied van
de zonneverschijnselen (staalbreking in de zonneatmosfeer, ongelijke
verschuiving van de zonnelijnen, e.d.). Hij nam deel aan verschillende
expedities voor het waarnemen van zonsverduisteringen (Sumatra, 1901;
Burgos, 1905; Maastricht, 1912) en verbleef enige tijd op het Mount
Wilson observatorium in Californie (1907). Zijn zonnetheorie ging uit
van de gedachte dat het ons door de zon toegezonden licht een
verstrooiing en breking heeft ondergaan in de buitenste lagen van de
zon zelf. Hij gaf een verklaring van het feit dat de roodverschuiving
van het middelpunt van de zon naar de rand toeneemt (1909), een
verschijnsel van groot belang in verband met de vraag of de door A.
Einstein uit zijn relativiteitstheorie afgeleide roodverschuiving al of
niet bestaat. In 1911 deed Julius een vergeefse poging Einstein als
opvolger van de overleden C.H. Wind naar Utrecht te krijgen. De
correspondentie hierover, alsmede brieven tussen Einstein en Julius
over zonnefysica, bevinden zich in het Utrechts Universiteitsmuseum.
Einstein noemde Julius 'one of the most original exponents of solar
physics' 
&lt;em&gt;(The Astrophysical Journal&lt;/em&gt;

63 (1926) 196). Julius' (achterhaalde) theoretische opvattingen
zijn samengevat in zijn 
&lt;em&gt;Leerboek der zonnephysica,&lt;/em&gt;

dat na zijn dood door zijn leerling en medewerker M. Minnaert in 1928
is uitgegeven.&lt;/p&gt;
&lt;p&gt;
  &lt;a href='agedeelte'&gt;A: &lt;/a&gt;Archief-W.H. Julius in Universiteitsmuseum te
Utrecht.&lt;/p&gt;
&lt;p&gt;
  &lt;a href='pgedeelte'&gt;P: &lt;/a&gt;Een volledige bibliografie bevindt zich in Julius' 
&lt;em&gt;Leerboek der zonnephysica&lt;/em&gt;

(Groningen, 1928) 324-334.&lt;/p&gt;
&lt;p&gt;
  &lt;a href='lgedeelte'&gt;L: &lt;/a&gt;F.A.F.C. Went, 'Willem Hendrik Julius', in 
&lt;em&gt;Verslag van de gewone vergaderingen der afdeeling natuurkunde van de
Koninklijke Akademie van Wetenschappen te Amsterdam&lt;/em&gt;

34 (1925) 365-368; A. Einstein, in 
&lt;em&gt;The Astrophysical Journal&lt;/em&gt;

63 (1926) 196-198; J. van Herwaarden, 'Albert Einstein en de
Utrechtse Universiteit', in 
&lt;em&gt;Jaarboek Oud Utrecht 1971,&lt;/em&gt;

33-45.&lt;/p&gt;

&lt;p&gt;
&lt;a href=&amp;quot;igedeelte&amp;quot;&gt;I: &lt;/a&gt;
Website Universiteit Utrecht: http://universiteitsmuseum.colo.basicorange.nl/collecties/uumuseum-list-tab.asp?cat=1&amp;collectie=31 [1-8-2007].
&lt;/p&gt;




&lt;p&gt;H.A.M. Snelders&lt;/p&gt; 
&lt;dtml-var bwn_footer&gt;</text>
  </biography>
</biodes>

