<biodes version="1.0">
  <fileDesc>
    <title>Kamerlingh Onnes, Heike (1853-1926)</title>
    <ref target="http://resources.huygens.knaw.nl/bwn1880-2000/lemmata/bwn2/kamerlingh"/>
    <publisher>
      <name>Biografisch Woordenboek van Nederland:1880-2000</name>
      <ref target="http://resources.huygens.knaw.nl/bwn1880-2000"/>
    </publisher>
  </fileDesc>
  <person>
    <idno type="id">kamerlingh</idno>
    <persName><name type="geslachtsnaam">Kamerlingh Onnes</name>, Heike</persName>
    <sex value="1"/>
    <event type="birth" when="1853"/>
    <event type="death" when="1926"/>
    <state type="occupation">natuurkundige</state>
  </person>
  <biography>
    <graphic url="http://resources.huygens.knaw.nl/bwn1880-2000/lemmata/bwn2/images/images/KAMERLINGHONNES.jpg"/>
    <text>&lt;dtml-var bwn_header&gt;
 &lt;p class='genealogie'&gt;
  &lt;strong&gt;Kamerlingh Onnes, Heike&lt;/strong&gt;, natuurkundige (Groningen 21-9-1853 - Leiden 21-2-1926).

Zoon van Harm Kamerlingh Onnes, eigenaar van een dakpannenfabriek, en
Anna Gerdina Coers. Gehuwd op 8-9-1887 met Maria Adriana Wilhelmina
Elisabeth Bijleveld. Uit dit huwelijk werd l zoon geboren. 

&lt;img src=&amp;quot;images/KAMERLINGHONNES.jpg&amp;quot; align=&amp;quot;right&amp;quot; BORDER=&amp;quot;0&amp;quot; alt=&amp;quot;afbeelding van Kamerlingh Onnes, Heike&amp;quot; class=&amp;quot;bwnimg&amp;quot;&gt;

&lt;/p&gt;
&lt;p&gt;Kamerlingh Onnes groeide op in een gezin waarvan de ouders veel
waarde hechtten aan eruditie en verfijnde culturele opvoeding. Een van
zijn broers was de schilder Menso Kamerlingh Onnes, wiens zoon Harm de
latere bekende portretschilder (o.a. de portretten van prof. P.
Ehrenfest en mevrouw T. Ehrenfest-Afanassjewa) zou worden en de maker
van de herdenkingsramen in het Kamerlingh Onnes Laboratorium
betreffende de ontdekking van het Zeeman-effect. Zijn zuster was
getrouwd met de Leidse schilder Floris Verster. Heike doorliep de HBS
in Groningen, waar J.M. van Bemmelen - de latere hoogleraar scheikunde
in Leiden - directeur was. Na een aanvullende cursus Latijn en Grieks
te hebben gedaan, begon Kamerlingh Onnes in 1870 in zijn geboortestad
zijn universitaire studie in de wis- en natuurkunde. Hij nam actief
deel aan het studentenleven: in 1876 was hij bijv. rector van het
studentencorps. In die kwaliteit was hij namens de studenten nauw
betrokken bij de onderhandelingen met de regering, die het plan
koesterde de Groninger universiteit op te heffen, maar daar ten slotte
toch van afzag. Deze activiteiten wist hij uitnemend met zijn studie te
combineren. Zo verwierf hij in 1871 een gouden en in 1872 een zilveren
medaille voor prijsvragen van de universiteiten van resp. Utrecht en
Groningen. In die zelfde periode bracht hij drie semesters door in
Heidelberg bij R.W. Bunsen en later bij G.R. Kirchhoff, in wiens
laboratorium hij een van de twee beschikbare assistents-plaatsen kreeg,
nadat hij de Seminarpreis van die universiteit had gewonnen. Kirchhoff
stimuleerde hem een onderzoek te beginnen over Foucault-slingers, en
dit onderwerp leidde later tot dat van zijn proefschrift. Na terugkeer
in Groningen zette hij zijn studie voort onder leiding van R.A. Mees.
In 1876 legde hij het doctoraal examen af en op 10 juli 1879
promoveerde hij bij Mees, magna cum laude, op een proefschrift,
getiteld: 
&lt;em&gt;Nieuwe bewijzen voor de aswenteling van de aarde.&lt;/em&gt;
&lt;/p&gt;
&lt;p&gt;Al v&amp;oacute;&amp;oacute;r zijn promotie was Onnes in 1878 in Delft
aangesteld als assistent van J. Bosscha, directeur van de toenmalige
Polytechnische School (de latere th). In 1880/1881 nam hij de colleges
waar voor J.A. Snijders C. Jz. en het volgende jaar voor Bosscha.
Gedurende deze tijd had hij nauw contact met de fysicus J.D. van der
Waals sr. in Amsterdam, die hem inleidde in de problemen van de theorie
der gassen en vloeistoffen, een contact, dat een grote invloed had op
heel zijn latere werk.&lt;/p&gt;
&lt;p&gt;Toen in 1882 de Leidse hoogleraar in de natuurkunde, P.L. Rijke, met
emeritaat ging, werd Kamerlingh Onnes, op 28-jarige leeftijd, tot zijn
opvolger benoemd, met als opdracht, als eerste in ons land, de
experimentele natuurkunde (en de meteorologie). Zijn collega proximus
werd H.A. Lorentz, die zich sterk had ingespannen om hem naar Leiden te
krijgen en reeds sinds 1877 de Leidse leerstoel in de theoretische
natuurkunde bezette.&lt;/p&gt;
&lt;p&gt;Kamerlingh Onnes leefde in een tijd waarin zijn vak in sterke
ontwikkeling en verandering verkeerde. Sinds het werk van o.a. J.C.
Maxwell had het mechanistische wereldbeeld langzamerhand zijn betekenis
verloren. Daarnaast kwam geleidelijk, onder meer door het werk van L.
Boltzmann en Van der Waals, het inzicht in de moleculaire structuur van
de materie naar voren, en daaraan zou ook Kamerlingh Onnes zijn
bijdrage leveren. Het werk van Henri Becquerel en het echtpaar Curie
wierp een geheel nieuw licht op de structuur van de materie, terwijl de
idee&amp;euml;n van Max Planck, Lorentz, Albert Einstein e.a. in vele
gebieden van de natuurkunde begonnen door te dringen. De
proefondervindelijke natuurkunde zou een steeds grotere rol gaan
spelen. Onnes zinspeelde daar op in zijn inaugurele rede op 11 november
1882, getiteld: 
&lt;em&gt;De beteekenis van het quantitatief onderzoek in de natuurkunde.&lt;/em&gt;

Hij merkt hierin o.a. op dat hij als zinspreuk boven elk fysisch
laboratorium zou willen schrijven: 'Door meten tot weten.'&lt;/p&gt;
&lt;p&gt;Als eerste taak stelde hij zich een experimentele steun te geven aan
het theoretische werk van Van der Waals. Uit diens theorie volgde onder
andere de zg. wet van de overeenstemmende toestanden, volgens welke
alle gassen zich op overeenkomstige wijze gedragen. Onafhankelijk van
Van der Waals was Onnes langs andere weg tot dezelfde conclusie
gekomen. Voor dit onderzoek was het nodig de eigenschappen van gassen
te bestuderen over een groot temperatuurgebied, te beginnen niet ver
boven het kookpunt van de gecondenseerde fase. Dit moesten gassen zijn
met eenvoudige moleculen, die dientengevolge een lage
kookpuntstemperatuur hebben. Deze lage temperaturen waren sinds het
werk van L.P. Cailletet in Chatillon-sur-Seine en R. Pictet in
Gen&amp;egrave;ve, die er in 1877 in waren geslaagd lucht vloeibaar te maken,
beschikbaar. In het eerste decennium werden nu toestellen ontwikkeld om
de bij - 194,5&amp;deg;C (78,6K) kokende lucht (van normale samenstelling)
in voldoend grote hoeveelheden beschikbaar te krijgen. Gebruik werd
gemaakt van de zg. cascademethode, waarbij achtereenvolgens werden
vloeibaar gemaakt: chloormethyl, aethyl-een (tegenwoordig aetheen
genoemd), zuurstof en lucht, die respectievelijk elk bij een telkens
lagere temperatuur koken. Onderweg werden al tal van onderzoekingen bij
de dan bereikte temperaturen verricht.&lt;/p&gt;
&lt;p&gt;Het toestel voor het verkrijgen van vloeibare lucht was gereed in
1892. In het gedenkboek t.g.v. het 40-jarig hoogleraarschap van
Kamerlingh Onnes merkt Lorentz naar aanleiding van het gedenkboek bij
Onnes' 25-jarig doctoraat in 1904 op: 'De inhoud was rijk en
veelzijdig en menig natuurkundige zou zich erover verheugen, zoo hij
aan het einde zijner loopbaan op onderzoekingen van den omvang en de
beteekenis der in het boek beschrevene kon terugzien. Maar in de
volgende jaren bleek dit alles slechts het voorspel te zijn geweest tot
hooger vlucht, waardoor uitkomsten en gezichtspunten werden bereikt,
van welke aanvankelijk de stoutste verbeelding niet had kunnen
droomen.' (p. 3.)&lt;/p&gt;
&lt;p&gt;Voor het voortzetten van het werk, om ook waterstof vloeibaar te
maken, moesten diverse moeilijkheden worden overwonnen. Zo verbood het
Leidse gemeentebestuur gedurende enige tijd het gevaarlijke werken met
gecomprimeerde gassen, dat n.b. werd verricht in een laboratorium
vrijwel op de plaats waar in 1807 het kruitschip in de lucht was
gevlogen. Een commissie van de Koninklijke Akademie van Wetenschappen,
gesteund door enkele buitenlandse onderzoekers op dit gebied, wist
echter de overheid ervan te overtuigen dat voortzetting van het werk
verantwoord was. In 1905 was een eerste toestel voor het vloeibaar
maken van waterstof (kookpunt 20,4 K) gereed en in 1906 een verbeterde
versie, die een paar liter vloeistof per uur kon geven. En op 10 juli
1908 slaagde Kamerlingh Onnes er als eerste in, gebruik makende van de
wet van de overeenstemmende toestanden, ook helium (kookpunt 4,2 K)
vloeibaar te maken (zie 
&lt;em&gt;Communication...&lt;/em&gt;

nr. 108 voor het spannende verslag van deze gedenkwaardige dag).&lt;/p&gt;
&lt;p&gt;Omstreeks deze tijd had Kamerlingh Onnes een grote bekendheid en
erkenning verworven - dat blijkt duidelijk uit hetgeen te lezen valt in
het na zijn dood verschenen gedenkboek. Treffend is dan hoezeer bij hun
terugblik de auteurs genegenheid en waardering uitspreken voor
Onnes' warmte en vriendschap naast bewondering voor wat hij
wetenschappelijk had bereikt. In 1908 had de voorzitter van het eerste
congres over koeltechniek hem al de eervolle en duidelijk waarderende
bijnaam: 'Gentleman du z&amp;eacute;ro absolu' gegeven.&lt;/p&gt;
&lt;p&gt;Onnes was een uitstekend wiskundige, zoals Lorentz eens opmerkte, en
bezat volgens Van der Waals de eigenschap, zoals volgens hem bij vele
Nederlandse fysici in die tijd het geval was, om in de natuurkunde de
wiskunde veelvuldig toe te passen en onder meer een frequent gebruik te
maken van grafische voorstellingen, ook driedimensionale.&lt;/p&gt;
&lt;p&gt;Dat hij, ondanks een zwakke gezondheid, zoveel tot stand heeft
gebracht, dankte hij onder meer aan de voortdurende toegewijde steun en
zorg van zijn vrouw. Voorts was zijn systematische wijze van werken,
zonder verwaarlozing van details, zeer belangrijk. Hierop berustte o.a.
de snelle constructie van de heliumliquefactor. Ook zijn
organisatorische kwaliteiten, o.m. blijkend uit de later te noemen
stichting van de Leidse Instrumentmakersschool, dienen hier te worden
genoemd. Hij had bovendien een grote werkkracht, die hem bijvoorbeeld
in de primitieve beginperiode zeer te stade kwam (zo was voor een
elektrische lamp een batterij Bunsenelementen nodig, die iedere dag
onder zijn persoonlijk toezicht uit elkaar genomen en weer samengesteld
moest worden; het heliumgas werd verkregen door stoken uit
monazietzand). In verband met zijn zwakke gezondheid heeft Lorentz
geruime tijd de colleges voor jongerejaars van Onnes overgenomen.&lt;/p&gt;
&lt;p&gt;Kamerlingh Onnes' onderzoekingen zijn verricht in een groot
temperatuurgebied, tussen kamertemperatuur en de temperatuur van
vloeibaar helium, die, door het helium onder een lagere druk te laten
koken, tot ongeveer 1,5 K kon worden verlaagd. Oorspronkelijk hadden
deze vrijwel alle te maken met de eigenschappen van gassen en
vloeistoffen en werden ze verricht ter bevestiging van de resultaten
van de theoretische onderzoekingen van Van der Waals en voor het
bepalen van de temperaturen met een gasthermometer. Aangezien de
theoretische toestandsvergelijking (samenhang druk; p, temperatuur, T,
en volume, v) van Van der Waals kwalitatief wel, maar kwantitatief niet
een goede overeenstemming gaf met de metingen, trachtte Onnes met een
experimentele wet tot betere resultaten te komen. De gekozen vorm, met
25 constanten, gaf echter niet wat Onnes had gehoopt. Slechts het
begin, pv=RT(1+B/v) voor 1 mol van een gas, waarin R de gasconstante is
en B nog van de temperatuur afhangt, wordt tot heden gebruikt. Met B,
de 'tweede viriaalco&amp;euml;ffici&amp;euml;nt', worden de afwijkingen
van de ideale gaswet gekarakteriseerd. Ook verrichtte Onnes samen met
zijn leerling, na 1907 collega, J.P. Kuenen onderzoekingen aan
gasmengsels.&lt;/p&gt;
&lt;p&gt;Geleidelijk werden door Kamerlingh Onnes en zijn medewerkers
eveneens onderzoekingen uitgevoerd op andere gebieden, zoals die waarop
Lorentz werkte. Een van de belangrijkste resultaten betrof het gedrag
van de elektrische weerstand van metalen bij lage temperaturen. Er
bestonden volgens Onnes twee mogelijkheden: ofwel de elektrische
weerstand zou bij zeer lage temperaturen tot nul naderen, ofwel deze
zou, na door een minimum te zijn gegaan, ten gevolge van het bevriezen
van de elektriciteitsdragers, de elektronen, op de ionen van het
rooster, onbeperkt groeien en de metalen zouden zich als isolatoren
gaan gedragen. Bij platina en goud werd gevonden dat de weerstand
naderde tot een constante waarde, ongelijk aan nul. Daarna, in 1911,
werd de weerstand gemeten van het zeer zuivere kwik. Hier werd bij een
bepaalde temperatuur, later sprongpuntstemperatuur genoemd, de
weerstand plotseling nul. Deze supergeleiding (oorspronkelijk
suprageleiding genoemd) is een van de merkwaardigste door Onnes en
medewerkers ontdekte eigenschappen van de metalen. Pas in 1957 hebben
J. Bardeen, L.N. Cooper en J.R. Schriener hier een verklaring voor
kunnen geven. Onnes' hoop met supergeleidende spoelen, waarin geen
warmte-ontwikkeling zou plaats vinden en aan welker uiteinden geen
potentiaalverschil zou bestaan, sterke magneetvelden te kunnen maken,
bleek echter al spoedig ijdel. Want in een vrij zwak magnetisch veld,
en hiermee samenhangend, bij het doorgaan van een matige elektrische
stroom, werd de supergeleidende toestand weer verstoord. Bij elke
temperatuur beneden het sprongpunt behoort een magnetisch veld, het
drempelveld, waarbij de weerstand weer terugkomt. Dit veld is nul bij
het sprongpunt en neem toe bij daling van de temperatuur. Pas vele
jaren later zijn legeringen gevonden die in de supergeleidende toestand
veel sterkere magnetische velden kunnen verdragen en die dus wel kunnen
worden gebruikt voor het maken van sterke elektromagneten. Veel
onderzoekingen over de bij een aantal metalen voorkomende
supergeleiding werden door Onnes verricht samen met zijn assistenten W.
Tuyn en G.J. Sizoo.&lt;/p&gt;
&lt;p&gt;Een andere belangrijke groep onderzoekingen van Kamerlingh Onnes,
o.a. samen met H.R. Woltjer uitgevoerd, betrof de magnetische
eigenschappen van een aantal verbindingen. Hierbij gaven metingen van
Woltjer een bevestiging van de theorie van P. Langevin. Deze resultaten
waren van fundamenteel belang als bevestiging van de opvatting over de
statistische natuur van de warmtebeweging en het temperatuurbegrip.&lt;/p&gt;
&lt;p&gt;Tot 1923 was het Leidse laboratorium de enige plaats waar helium
vloeibaar kon worden gemaakt en derhalve zeer lage temperaturen (tot
ruim 1 K) konden worden bereikt. Daardoor kwamen er steeds vele
bezoekers naar Leiden om, van de gastvrijheid van Kamerlingh Onnes
gebruik makend, onderzoekingen op velerlei gebieden te verrichten.
Slechts enkelen mogen hier worden genoemd: Eve Curie (radioactiviteit),
L. Vegard (noorderlicht), Henri en Jean Becquerel (absorptiespectra en
Faraday-effect), E. Mathias (rechtlijnige diameters), P. Weiss
(magnetisaties), J. E. Verschaffelt (thermodynamische
eigenschappen).&lt;/p&gt;
&lt;p&gt;De ruim vijftien jaar van alleenheerschappij in het gebied van de
zeer lage temperaturen is door Onnes en zijn medewerkers goed gebruikt
voor onderzoekingen over zeer veel fysische eigenschappen. Toen ook
elders, eerst in Toronto, later in Berlijn en andere plaatsen, in dit
gebied kon worden gewerkt, kon zeer dikwijls worden voortgebouwd op
resultaten die al in Leiden waren verkregen.&lt;/p&gt;
&lt;p&gt;Onnes besefte de grote betekenis van de lage temperaturen voor het
dagelijks leven, waarbij is te denken aan conserveren en transporteren
van levensmiddelen, ijsproduktie, enz. In de openingsbijeenkomst van
het eerste internationale congres over koeltechniek in 1908 te Parijs
stelde hij de oprichting voor van een internationale organisatie voor
koeltechniek met als doel: '... r&amp;eacute;unir toutes les
intelligences qui s'int&amp;eacute;ressent aux basses temperatures.'
Naast technische vraagstukken dienden ook fundamentele
wetenschappelijke problemen te worden bestudeerd. Tot zijn dood was hij
bestuurslid van het Institut International du Froid en voorzitter van
de wetenschappelijke commissie ervan. Voorts werd hij voorzitter van de
Nederlandsche Vereeniging voor Koeltechniek, die op zijn instigatie op
23 september 1908 werd opgericht.&lt;/p&gt;
&lt;p&gt;Onnes' grote sociale bewogenheid en verantwoordelijkheid kwamen
ook tot uitdrukking in de door hem in 1901 opgerichte, belangrijke
'Vereeniging tot Bevordering van de Opleiding tot
Instrumentmaker'. Hierbij organiseerde hij de werkplaatsen van zijn
laboratorium tot een school, de Leidse Instrumentmakersschool, waar de
leerlingen een zeer gedegen opleiding tot instrumentmaker, glasblazer
(en na 1928 ook tot glasslijper) ontvingen. Daarnaast moesten deze
leerlingen op een avondschool (van het Genootschap Mathesis Scientiarum
Genitrix) een theoretische cursus op MTS-niveau volgen. De vereniging
kon verder examens in de praktische vakken organiseren. Deze examens
vormden een belangrijke stimulans voor de ontwikkeling dezer vakken in
ons land. Ook van deze vereniging zou Onnes tot zijn dood voorzitter
zijn. Bij de diverse activiteiten, constructie van liquefactoren,
organisatie van de school en de examens mag de naam van G.J. Flim, chef
van de cryogene afdeling, als rechterhand van Kamerlingh Onnes niet
onvermeld blijven.&lt;/p&gt;
&lt;p&gt;Kamerlingh Onnes' wetenschappelijke verdiensten vonden allerwege
erkenning. Al v&amp;oacute;&amp;oacute;r zijn 30ste jaar was hij lid van de
Koninklijke Akademie van Wetenschappen. Hij was corresponderend lid of
erelid van tal van andere academies, instituten en verenigingen in
binnen- en buitenland. In 1913 ontving hij de Nobelprijs: 'or his
investigations on the properties of matter at low temperatures which
led, inter alia, to the production of liquid helium.' Hij was
eredoctor in Berlijn en Delft en ontving een aantal buitenlandse
medailles en prijzen. Naast deze wetenschappelijke onderscheidingen
vielen hem vele binnen- en buitenlandse eretekenen ten deel.&lt;/p&gt;
&lt;p&gt;
  &lt;a href='agedeelte'&gt;A: &lt;/a&gt;Collectie-Kamerlingh Onnes in Rijksmuseum voor de
Geschiedenis van de Natuurwetenschappen en van de Geneeskunde,
'Museum Boerhaave', te Leiden.&lt;/p&gt;
&lt;p&gt;
  &lt;a href='pgedeelte'&gt;P: &lt;/a&gt;Vrijwel alle publikaties in 
&lt;em&gt;Communications from the Physical Laboratory of the University of
Leiden&lt;/em&gt;

dl. l t/m 17. Bijna alle zijn overdrukken van publikaties in de 
&lt;em&gt;Proceedings of the Royal Academy of Sciences&lt;/em&gt;

te Amsterdam en in de 
&lt;em&gt;Verslagen van de vergaderingen&lt;/em&gt;

en van overzichtsartikelen van het meeste werk in de 
&lt;em&gt;Repons and communications,&lt;/em&gt;

die bij de vergaderingen van de eerste commissie van het 1.1.F. werden
aangeboden.&lt;/p&gt;
&lt;p&gt;
  &lt;a href='lgedeelte'&gt;L: &lt;/a&gt;
  &lt;em&gt;Het Natuurkundig Laboratorium der Rijksuniversiteit te Leiden in de
jaren 1882-1904. Gedenkboek aangeboden aan... H. Kamerlingh
Onnes...&lt;/em&gt;

[red. W.H. Julius] (Leiden, 1904); 
&lt;em&gt;Het Natuurkundig Laboratorium der Rijksuniversiteit te Leiden in de
jaren 1904-1922. Gedenkboek aangeboden aan H. Kamerlingh Onnes... op II
November 1922&lt;/em&gt;

[red. C.A. Crommelin] (Leiden, 1922); 
&lt;em&gt;In memoriam Heike Kamerlingh Onnes&lt;/em&gt;

(Leiden, 1926]; E. Cohen, 'Kamerlingh Onnes Memorial Lecture',
in 
&lt;em&gt;Journal of the chemical society&lt;/em&gt;

129 (1927) 1193-1209. 
&lt;em&gt;Catalogus [van de] tentoonstelling H. Kamerlingh Onnes, 1853-1953
[gehouden in het] Rijksmuseum voor de Geschiedenis der
Natuurwetenschappen te Leiden, 20 juni-30 augustus 1953&lt;/em&gt;

(Leiden, 1953); J. Clay, 'Psychologie van twee genie&amp;euml;n
(Lorentz en Kamerlingh Onnes)', in 
&lt;em&gt;Elseviers Weekblad,&lt;/em&gt;

4-7-1953; H. J. de Boer, 'Prof. H. Kamerlingh Onnes', in 
&lt;em&gt;Vrij Nederland,&lt;/em&gt;

19-9-1953; H.N. de Lang, 'Heike Kamerlingh Onnes', in 
&lt;em&gt;Intermediair&lt;/em&gt;

16 (1980) 38 (19 september) 27 e.v; Dirk van Delft, &lt;i&gt;Jacht op het absolute nulpunt. Ontdekkingsreizen in de wereld van de zeer lage temperaturen&lt;/i&gt; (Amsterdam 2008).&lt;/p&gt;


&lt;p&gt;
&lt;a href=&amp;quot;igedeelte&amp;quot;&gt;I: &lt;/a&gt;Website Koninklijke Bibliotheek: www.kb.nl/hkc/nobel/onnes/onnes.html [Foto: Museum Boerhaave] [15-5-2007].
&lt;/p&gt;



&lt;p&gt;J. van den Handel&lt;/p&gt; 
&lt;dtml-var bwn_footer&gt;</text>
  </biography>
</biodes>

