<biodes version="1.0">
  <fileDesc>
    <title>Stenhuis, Roelof (1885-1963)</title>
    <ref target="http://resources.huygens.knaw.nl/bwn1880-2000/lemmata/bwn1/stenhuis"/>
    <publisher>
      <name>Biografisch Woordenboek van Nederland:1880-2000</name>
      <ref target="http://resources.huygens.knaw.nl/bwn1880-2000"/>
    </publisher>
  </fileDesc>
  <person>
    <idno type="id">stenhuis</idno>
    <persName><name type="geslachtsnaam">Stenhuis</name>, Roelof</persName>
    <sex value="1"/>
    <event type="birth" when="1885"/>
    <event type="death" when="1963"/>
    <state type="occupation">vakbondsbestuurder</state>
  </person>
  <biography>
    <text>&lt;dtml-var bwn_header&gt;
 &lt;p class='genealogie'&gt;
  &lt;strong&gt;Stenhuis, Roelof&lt;/strong&gt;, vakbondsbestuurder (Zuidbroek 26-3-1885 - Apeldoorn 13-6-1963).

Zoon van Jan Stenhuis, koopman, en Lubbertje Ruzius. Gehuwd sinds
2-5-1908 met Jantiena Petter en na echtscheiding op 17-3-1921 met Anna
Wouterina van der Spiegel op 14-4-1921. Uit het eerste huwelijk werd 1
dochter geboren.



&lt;/p&gt;
&lt;p&gt;Afkomstig uit het minst geschoolde gedeelte van de arbeidersklasse,
moest hij op vijftienjarige leeftijd de school verlaten en de kost gaan
verdienen, achtereenvolgens als schippersknecht, opperman en
fabrieksarbeider. In 1905 nam hij dermate actief deel aan de
verkiezingsstrijd van de 
&lt;em&gt;Sociaaldemocratische Arbeiders Partij&lt;/em&gt;

(SDAP) in het district-Veendam, dat de aandacht van de partijtop op hem
viel, die hem, na een mislukte poging tot propaganda onder de
mijnwerkers in Limburg en, na een met veel succes door hem geleide
metaalstaking in Groningen, opdroeg de Nederlandse fabrieksarbeiders
tot organisatie te brengen. De Nederlandsche Vereeniging van
Fabrieksarbeiders was hiervan het resultaat; van 1914 tot 1919 was
Stenhuis er voorzitter van. Ofschoon te pragmatisch ingesteld om op den
duur in het orthodoxe marxisme bevrediging te kunnen vinden, behoorde
hij wel tot de meer radicaal ingestelde vleugel in de SDAP en gaf hij
in de beginjaren van de Eerste Wereldoorlog mede leiding aan de
oppositie tegen de op een voorlopig aanvaarden van de nationale eenheid
gerichte politiek van de partijtop. Het radicaliseringsproces dat tegen
het einde van die oorlog de gehele arbeidersbeweging doormaakte, maakte
het mogelijk dat juist hij, met zijn linkse instelling en
tegelijkertijd grote bekwaamheden als organisator, agitator en
onderhandelaar, begin 1919 tot voorzitter werd gekozen van het 
&lt;em&gt;Nederlands Verbond van Vakverenigingen&lt;/em&gt;

(NVV). Zijn optreden in die functie werd vanaf het begin beheerst door
zijn overtuiging dat de arbeidersbeweging in de periode na de oorlog
voor nieuwe problemen was komen te staan die om nieuwe oplossingen
vroegen welke het traditionele reformisme niet langer kon
verschaffen.&lt;/p&gt;
&lt;p&gt;De kapitalistische ordening van de economie, niet meer in staat voor
verdere groei van de produktie te zorgen, had definitief afgedaan en in
haar socialisatierapport (1920) bezat de sociaal-democratie nu het
positieve program dat aangaf hoe de socialisten, eenmaal aan de macht,
de economie zouden ordenen en tot duurzame welvaart zouden brengen. Met
het aanvaarden van die socialisatie had het NVV zich, voor het eerst,
ondubbelzinnig politiek vastgelegd en het werd nu Stenhuis' streven
ook praktisch de consequenties te trekken die hieruit voor partij en
vakbeweging beide naar zijn mening voortvloeiden. In 1924 stelde hij
voor, beide organisaties te verenigen tot &amp;eacute;&amp;eacute;n Arbeiderspartij
naar Engels model, daarbij tevens geleid door de gedachte dat de
reformistisch geori&amp;euml;nteerde partijleiding niet langer was
opgewassen tegen de eisen die de politieke situatie (o.a. het toenemend
isolement van de SDAP in de landspolitiek) stelde, en dat de
Arbeiderspartij een geschikt middel was om hem zelf die leiding te
verschaffen. Voor de partijleiding, waarin na Troelstra's vertrek
Vliegen domineerde, was dit plan niet aanvaardbaar, ten eerste omdat
zij ervan overtuigd was reeds de enige weg te bewandelen die naar de
verwezenlijking van het socialisme voerde en voorts omdat zij, naar
samenstelling een coalitie van de eerste en tweede partijgeneratie,
niet van plan was voor deze vertegenwoordiger van een nieuwe generatie
plaats te maken. Zij slaagde erin, een werkelijke discussie over de
merites van Stenhuis' plannen uit de weg te gaan en de
collega's van het NW-bestuur tegen hem in het geweer te brengen,
met Stenhuis' gedeeltelijke capitulatie in 1926 als voorlopig en
zijn gedwongen aftreden in '28 als uiteindelijk resultaat (hij werd
opgevolgd door NVV secretaris E. Kupers). Bij dat alles maakte Stenhuis
het zijn tegenstanders onnodig gemakkelijk door zijn individualistisch
optreden culminerend in zijn rede voor het partijcongres van 1926,
waarover hij zijn collega's in het Verbondsbestuur in het geheel
niet had geraadpleegd.&lt;/p&gt;
&lt;p&gt;Naast zijn bemoeienissen met de algemene politieke ori&amp;euml;ntatie
van de Nederlandse arbeidersbeweging, bewoog Stenhuis zich gedurende
zijn voorzitterschap van het NVV op tal van andere terreinen. Hij stond
voor de taak, het Verbond zo goed mogelijk door de economische
depressie van de jaren '20, met haar gevolgen van werkloosheid,
arbeidstijdverlenging en ledenverlies, heen te halen, hij was de grote
steun van J.J. Vorrink bij zijn opbouwen van de Arbeiders Jeugd
Centrale (AJC) waarvan hij van ' 19 tot '24 voorzitter was, hij
vertegenwoordigde de SDAP tot '25 in de Eerste en tot '28 in de
Tweede Kamer, en daarnaast was hij secretaris van het Internationaal
Verbond van Fabrieksarbeiders.&lt;/p&gt;
&lt;p&gt;Zijn poging om een koers te vinden tussen het onvruchtbaar schijnend
reformisme van de jaren '20 en het ook door hem krachtig verworpen
communisme maakte hem tot geestverwant van Troelstra, die in hem dan
ook zijn uiteindelijke opvolger zag; maar in tegenstelling tot
Troelstra miste hij, bij al zijn intelligentie, organisatorische
begaafdheid, zakelijke bekwaamheid, politiek inzicht en visie, volkomen
het vermogen anderen te binden en te inspireren. En dit gebrek heeft
tot zijn politieke ondergang geleid en verhinderd dat van al zijn
inspanning meer dan marginale resultaten (de oprichting van de
Arbeiderspers en een zekere organisatorische verbinding tussen SDAP en
NVV) zijn overgebleven.&lt;/p&gt;
&lt;p&gt;Na zijn val in 1928 heeft hij, in zijn levensonderhoud voorziend als
kippenfokker, nog tot in de Tweede Wereldoorlog toe incidentele
pogingen tot politieke invloed aangewend, die hem in steeds
extremistischer gezelschap brachten en hem die reputatie van volstrekte
onbetrouwbaarheid hebben gegeven die is blijven leven bij al diegenen
die zich in later jaren zijn optreden als NW-voorzitter nog
herinnerden.&lt;/p&gt;
&lt;p&gt;
  &lt;a href='pgedeelte'&gt;P: &lt;/a&gt;Tal van brochures over actuele vraagstukken, zoals 
&lt;em&gt;Vakbeweging en socialisatie&lt;/em&gt;

(Amsterdam, 1920); 
&lt;em&gt;De vakbeweging en de bedrijfsdemocratie&lt;/em&gt;

(S.l., [1924]); 
&lt;em&gt;Vooruit naar nieuwen strijd (Amsterdam,&lt;/em&gt;

1925). Alle aanwezig in het Internationaal Instituut voor Sociale
Geschiedenis te Amsterdam.&lt;/p&gt;
&lt;p&gt;
  &lt;a href='lgedeelte'&gt;L: &lt;/a&gt;H.F. Cohen, 
&lt;em&gt;Om de vernieuwing van het socialisme (Leiden,&lt;/em&gt;

1974) 83-183.&lt;/p&gt;
&lt;p&gt;H.F. Cohen&lt;/p&gt; 
&lt;dtml-var bwn_footer&gt;</text>
  </biography>
</biodes>

