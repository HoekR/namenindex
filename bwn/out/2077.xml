<biodes version="1.0">
  <fileDesc>
    <title>Zwartkruis, Theodorus Henricus Johannes (1909-1983)</title>
    <ref target="http://resources.huygens.knaw.nl/bwn1880-2000/lemmata/bwn4/zwartkruis"/>
    <publisher>
      <name>Biografisch Woordenboek van Nederland:1880-2000</name>
      <ref target="http://resources.huygens.knaw.nl/bwn1880-2000"/>
    </publisher>
  </fileDesc>
  <person>
    <idno type="id">zwartkruis</idno>
    <persName><name type="geslachtsnaam">Zwartkruis</name>, Theodorus Henricus Johannes</persName>
    <sex value="1"/>
    <event type="birth" when="1909"/>
    <event type="death" when="1983"/>
    <state type="occupation">r.k. bisschop</state>
  </person>
  <biography>
    <graphic url="http://resources.huygens.knaw.nl/bwn1880-2000/lemmata/bwn4/images/images/ZWARTKRUIS.jpg"/>
    <text>&lt;dtml-var bwn_header&gt;
 &lt;p class='genealogie'&gt;
  &lt;strong&gt;Zwartkruis, Theodorus Henricus Johannes&lt;/strong&gt;, Rooms-katholiek bisschop (Amsterdam 22-11-1909 - Haarlem 21-10-1983). Zoon van Theodorus Zwartkruis, gemeenteambtenaar, en Theodora
  Christina Maria van Brandenburg.
  
&lt;img src=&amp;quot;images/ZWARTKRUIS.jpg&amp;quot; align=&amp;quot;right&amp;quot; BORDER=&amp;quot;0&amp;quot; alt=&amp;quot;afbeelding van Zwartkruis, Theodorus Henricus Johannes&amp;quot; class=&amp;quot;bwnimg&amp;quot;&gt;
  
  &lt;/p&gt;
&lt;p&gt;Zwartkruis doorliep van 1920 tot 1926 het gymnasium aan het
    Sint Ignatiuscollege van de jezu&amp;iuml;eten in Amsterdam,
    vervolgens studeerde hij filosofie aan de Katholieke
    Universiteit te Leuven en voltooide hij zijn priesteropleiding
    aan het Haarlemse groot-seminarie in Warmond. Na zijn
    priesterwijding op 26 mei 1934 schreef hij zich nog dat zelfde
    jaar in aan de Roomsch Katholieke Universiteit te Nijmegen voor
    de studie Engelse taal- en letterkunde. Op 6 juli 1938 legde
    hij het doctoraal examen af. Sinds maart 1939 was hij gedurende
    22 jaar als leraar Engels verbonden aan het klein-seminarie
    'Hageveld' te Heemstede. 'Black Teddy', zoals de leerlingen hem
    noemden, was een goed docent en stond bekend als 'man of good
    manners' met een tikje diplomatie in zijn optreden. Samen met
    L. Grooten en J.G. Riewald deed hij in 1953 de bloemlezing 
    &lt;em&gt;A book of English and American literature&lt;/em&gt;

    het licht zien, die elf herdrukken beleefde.&lt;/p&gt;
&lt;p&gt;Als free-lance journalist schreef Zwartkruis in katholieke
    dagbladen als 
    &lt;em&gt;de Volkskrant&lt;/em&gt;

    , 
    &lt;em&gt;De Tijd&lt;/em&gt;

    en 
    &lt;em&gt;De Maasbode&lt;/em&gt;

    over de kerkelijke situatie in Groot-Brittanni&amp;euml; en in
    Britse katholieke weekbladen als 
    &lt;em&gt;Catholic Herald&lt;/em&gt;

    en 
    &lt;em&gt;The Tablet&lt;/em&gt;

    over de kerk in Nederland. Ook was hij medewerker van het
    Amerikaanse persbureau 'National Catholic News Service' en van
    'Religious News Service'. Zijn vakanties bracht hij doorgaans
    in Engeland, Schotland of Ierland door; heel vaak in Londen,
    waar hij assistentie verleende in de parochie van Westminster
    Cathedral. Kardinaal Bernard Griffin benoemde Zwartkruis in
    1959, bij gelegenheid van diens 25-jarig priesterjubileum, tot
    'honorary chaplain' van Westminster Cathedral.&lt;/p&gt;
&lt;p&gt;In de zomer van 1961 werd Zwartkruis pastoor van de
    Haarlemse Sint Josephparochie aan de Jansstraat, als zodanig
    tevens deken van Haarlem, en op 12 april 1962 kanunnik van het
    kathedraal kapittel van Haarlem. Als deken zocht hij naar
    nieuwe wegen in het pastoraat. Zo doorbrak hij de sinds 1854
    gepraktiseerde zielzorg binnen parochi&amp;euml;le grenzen en
    stelde hij binnen het dekenaat deskundigen voor speciale taken
    aan. In goed overleg met de priesters van de afzonderlijke
    parochies zouden zij oude tradities moeten verlevendigen en in
    aangepaste vormen dienen te bewaren. Op deze wijze wilde hij de
    talenten van vooral jongere priesters tot ontwikkeling laten
    komen. Na het plotseling overlijden van J.A.E. van Dodewaard in
    maart 1966 werd Zwartkruis op 18 augustus van dat jaar de
    nieuwe bisschop van Haarlem.&lt;/p&gt;
&lt;p&gt;Bij zijn benoeming tot bisschop verklaarde Zwartkruis de
    meeste aandacht te zullen besteden aan de vernieuwingen die het
    Tweede Vaticaans Concilie had gebracht. Dit moest geschieden
    'in trouw aan de traditie zonder krampachtig vast te houden aan
    traditionele vormen', was zijn opvatting, 'want dan zou men
    nergens komen' (&lt;em&gt;Brabants Dagblad&lt;/em&gt;

    , 22-8-1966). Zich bewust van zijn beperkte kennis van
    theologie, kerkelijk recht en menswetenschappen, omringde hij
    zich met deskundige adviseurs, door wie hij zich gaarne liet
    adviseren. 'Ik zal veel moeten luisteren. Ik zal mijn voordeel
    doen met de enorme menings- en oordeelsvorming die in ons
    bisdom gaande is' (&lt;em&gt;de Volkskrant&lt;/em&gt;

    , 31-10-1966). In 1966, ongeveer gelijktijdig met de
    bisschopswijding, verscheen 
    &lt;em&gt;De nieuwe katechismus. Geloofsverkondiging voor
    volwassenen&lt;/em&gt;

    , door Zwartkruis een bevrijdend boek genoemd, dat hij als een
    echte gids zag, omdat geen heil werd gezocht in onveranderde
    formuleringen, maar 'omdat het de mens van vandaag aanspreekt
    en uitzicht geeft op Christus en zijn werk' (&lt;em&gt;Het Nieuwe Dagblad&lt;/em&gt;

    , 31-10-1966).&lt;/p&gt;
&lt;p&gt;Binnen het Nederlands episcopaat was Zwartkruis een weinig
    opvallende persoonlijkheid. Om zijn bewondering voor de
    pastorale bewogenheid van de Bossche bisschop W.M. Bekkers, die
    in mei 1966 overleed, zou men hem vooruitstrevend kunnen
    noemen, maar naar buiten liet hij daarvan weinig blijken. Hij
    genoot van de samenwerking met zijn collega's binnen het
    Nederlandse episcopaat, zeker in de beginjaren, toen er geen
    scherpe tegenstellingen en ernstige verdeeldheid in het college
    van bisschoppen bestonden.&lt;/p&gt;
&lt;p&gt;Gezien zijn vooropleiding lag het voor de hand dat de
    Haarlemse bisschop zich op internationaal vlak zou bewegen en
    de samenwerking tussen de Westeuropese bisschoppenconferenties,
    vooral met Engelssprekende bisschoppen, zou gaan bevorderen.
    Tot dusverre waren de contacten van het Nederlandse episcopaat
    voornamelijk gericht geweest op de Belgische en de Duitstalige
    bisschoppen. In zijn functie als emigratiebisschop bracht
    Zwartkruis bezoeken aan Australi&amp;euml;, Nieuw-Zeeland en
    Canada. Ook werd hij belast met de pastorale zorg voor
    immigranten in Nederland. Hij was voorts afgevaardigde namens
    het Nederlandse episcopaat naar de bijeenkomsten in Rome van de
    curiecongregatie voor het Rooms-katholieke onderwijs, in het
    bijzonder voor het kerkelijk dienstwerk. Als lid van de
    pauselijke commissie voor Zuid-Amerika bezocht hij ook dit
    continent.&lt;/p&gt;
&lt;p&gt;Zwartkruis poogde tijdens zijn episcopaat gestalte te geven
    aan saamhorigheid in de kerk, een ideaal dat hij zelf placht
    samen te vatten in het motto 'Samen kerk zijn'. Uitdrukkelijk
    stond hij erop dat de band met de bisschop van Rome, de paus,
    behouden bleef. In de nota 
    &lt;em&gt;Kerk, wij samen&lt;/em&gt;

    uit 1974 signaleerde hij een nieuwe groepsvorming binnen de
    kerk. Zwartkruis geloofde dat deze ontwikkeling als een
    verrijking van het godsdienstig en kerkelijk leven moest worden
    gezien. Zo bevorderde hij onder meer het citypastoraat in
    Amsterdam, waarin enige typische basisgemeenschappen en
    parochies, niet meer territoriaal begrensd, gelovigen
    aantrokken die elkaar vonden op een verwante geloofsbeleving en
    geloofspraktijk. In deze stad waren 'De Papegaai' aan de
    Kalverstraat, evenals de Dominicus aan de Spuistraat en de
    Amsterdamse Studentenecclesia, voorbeelden van
    basisgemeenschappen voor onderling verschillend
    geori&amp;euml;nteerde gelovigen. Hij waarschuwde evenwel ook voor
    groepsvorming die de grenzen van het gezonde en mogelijke
    overschreed en voor isolement van bepaalde groepen en
    parochies. Hij wilde voorkomen dat er een tegenstelling zou
    groeien tussen elite en massa.&lt;/p&gt;
&lt;p&gt;De banden tussen de bisschop en de Amsterdamse
    Studentenecclesia en de kritische basisgemeente IJmond in
    Beverwijk werden verbroken, toen deze gehuwde priesters lieten
    voorgaan in de eucharistieviering en zich daardoor isoleerden
    van het bisdom en van de wereldkerk. Met zijn medewerkers zocht
    Zwartkruis toen naar de meest humane christelijke oplossing.
    Hij gebruikte voor het eerst de formulering 'buiten
    verantwoordelijkheid van de bisschop'. Hiermee werden
    experimenten die hij onmogelijk kon goedkeuren, niet hard
    veroordeeld. Deze formule, sedertdien ook buiten de Nederlandse
    kerkprovincie herhaaldelijk gebruikt, was voor hem waarachtiger
    dan een 'anathema sit'. De bisschop zette geen mensen uit de
    kerk, maar er gebeurde precies wat er werd meegedeeld: wat in
    uw basisgemeenschap geschiedt, valt buiten de
    medeverantwoordelijkheid van de bisschop. Zijn aandacht en zorg
    voor de mensen, tegen wie hij als bisschop neen moest zeggen,
    bleef, net als zijn verlangen om wat er goed was in die
    ontwikkelingen, niet verloren te laten gaan.&lt;/p&gt;
&lt;p&gt;Zwartkruis heeft zeer geleden onder de vele uittredingen van
    priesters en religieuzen in het bisdom, maar hij bleef contact
    met hen houden, omdat hij zich blijvend voor hen
    verantwoordelijk voelde. Ook zag hij met grote zorg het
    priesterbestand sterk slinken en vergrijzen. Andere tegenslagen
    vormden de verdachtmakingen door vaak anonieme
    brievenschrijvers en het optreden van behoudende katholieken
    die zich met hun beschuldigingen rechtstreeks tot het Vaticaan
    richtten. Zwartkruis was een aimabel en innemend mens. Zijn
    voorkeur ging uit naar persoonlijke contacten en naar de
    hartelijkheid die hij aantrof bij bezoeken aan parochies. Voor
    zijn eigen gevoel was hij het meest bisschop in de grote
    liturgische vieringen die in de kathedraal van Haarlem werden
    gehouden.&lt;/p&gt;
&lt;p&gt;Bij iemand die van de idee 'Samen kerk zijn' zijn motto had
    gemaakt, kwam de benoeming van twee 'buitenstaanders' , H.J.A.
    Bomers en J.F. Lescrauwaet, als hulpbisschop, zonder overleg
    met de leiding van het Haarlemse bisdom, zeer pijnlijk aan. De
    bisschop werd 12 oktober 1983 op de hoogte gesteld van deze
    Romeinse beschikkingen. Zwartkruis liet een laatste brief na,
    gedateerd op de dag van zijn overlijden, 21 oktober, waarin hij
    verklaarde dat de toewijzing door Rome van twee
    hulpbisschoppen, onder wie &amp;eacute;&amp;eacute;n met recht van
    opvolging, voor hem een volkomen verrassing was. Hij was toen
    erg bezorgd voor de reacties die deze Romeinse besluiten, door 
    &lt;em&gt;De Telegraaf&lt;/em&gt;

    op die dag voortijdig bekend gemaakt, teweeg zouden brengen. Er
    werd inderdaad zeer emotioneel op gereageerd. Het lijkt er dan
    ook op dat Zwartkruis deze benoemingen heeft opgevat als een
    desavouering van zijn beleid, dat gekenmerkt werd door
    gezagsuitoefening in dialoog, een kerkopvatting die uitgaat van
    de medeverantwoordelijkheid van allen, van priesters en
    leken-gelovigen, en die het bewaren van de onderlinge eenheid
    zeer ernstig neemt.&lt;/p&gt;
&lt;p&gt;
  &lt;a href='agedeelte'&gt;A: &lt;/a&gt;Archief-Th.H.J. Zwartkruis in het archief van het
  bisdom Haarlem te Haarlem.&lt;/p&gt;
&lt;p&gt;
  &lt;a href='pgedeelte'&gt;P: &lt;/a&gt;De herderlijke brieven en toespraken van bisschop Zwartkruis
    zijn gepubliceerd in: 
    &lt;em&gt;Analecta van het bisdom Haarlem&lt;/em&gt;

    13 (1966) 141-147, 16 (1969) 14-17, 79, 106-110,119-142, 21
    (1974) 21-40, 51-54, 81-99, 105-108, 26 (1979) 4-16, 27-33,
    48-51, 62-73, 83-94, 27 (1980) 10-29, 53-56, 93-95;
    'Monseigneur dr. Joannes van Dodewaard, 7 juni 1913 - 9 maart
    1966', in 
    &lt;em&gt;Haerlem Jaarboek 1966&lt;/em&gt;

    (Haarlem, 1967) 26-29.&lt;/p&gt;
&lt;p&gt;
  &lt;a href='lgedeelte'&gt;L: &lt;/a&gt;Artikelen bij zijn benoeming tot bisschop in o.a.: 
  &lt;em&gt;Het Binnenhof&lt;/em&gt;

  , 22-8-1966, 
  &lt;em&gt;De Tijd&lt;/em&gt;

  , 22-8-1966, 
  &lt;em&gt;De Telegraaf&lt;/em&gt;

  , 23-8-1966, 
  &lt;em&gt;de Volkskrant&lt;/em&gt;

  , 23-8-1966, 
  &lt;em&gt;Haagse Post&lt;/em&gt;

  , 3-9-1966, 
  &lt;em&gt;Het Nieuwe Dagblad&lt;/em&gt;

  , 15-10-1966; artikelen rond conflicten met basisgemeenschappen
  in o.a.: 
  &lt;em&gt;Vrij Nederland&lt;/em&gt;

  , 22-2-1969 [interview door Bibeb], 
  &lt;em&gt;De Nieuwe Linie&lt;/em&gt;

  , 15-3-1969 en 
  &lt;em&gt;Catholic Herald&lt;/em&gt;

  , 21-3-1969; B. Voets, 
  &lt;em&gt;Bewaar het toevertrouwde pand. Het verhaal van het bisdom
  Haarlem&lt;/em&gt;

  (Hilversum, 1981); necrologie&amp;euml;n in o.a.: 
  &lt;em&gt;Het Binnenhof&lt;/em&gt;

  , 22-10-1983, 
  &lt;em&gt;NRC Handelsblad&lt;/em&gt;

  , 22-10-1983, 
  &lt;em&gt;Het Parool&lt;/em&gt;

  , 22-10-1983, 
  &lt;em&gt;Het Vrije Volk&lt;/em&gt;

  , 22-10-1983, 
  &lt;em&gt;Trouw&lt;/em&gt;

  , 24-10-1983, 
  &lt;em&gt;Archief van de Kerken&lt;/em&gt;

  38 (1983) 12 (dec.) 28, 
  &lt;em&gt;ibidem&lt;/em&gt;

  39 (1984) 1 (jan.) 39-41 en 
  &lt;em&gt;Haerlem Jaarboek 1983&lt;/em&gt;

  (Haarlem, 1984) 196-198; B. Voets, 
  &lt;em&gt;En hij bouwde een brug... Verhaal van achttien jaar katholieke
  geloofsgemeenschap onder Zwartkruis in Noord-Holland&lt;/em&gt;

  (Hoorn, 1984).&lt;/p&gt;

&lt;a href=&amp;quot;igedeelte&amp;quot;&gt;I: &lt;/a&gt;
Katholiek Documentatie Centrum te Nijmegen, Collectie personen: afb. 2A10952.&lt;/p&gt;




&lt;p&gt;M.G. Spiertz&lt;/p&gt; 
&lt;dtml-var bwn_footer&gt;</text>
  </biography>
</biodes>

