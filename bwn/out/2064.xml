<biodes version="1.0">
  <fileDesc>
    <title>Zentgraaff, Henri Carel (1874-1940)</title>
    <ref target="http://resources.huygens.knaw.nl/bwn1880-2000/lemmata/bwn4/zentgraaff"/>
    <publisher>
      <name>Biografisch Woordenboek van Nederland:1880-2000</name>
      <ref target="http://resources.huygens.knaw.nl/bwn1880-2000"/>
    </publisher>
  </fileDesc>
  <person>
    <idno type="id">zentgraaff</idno>
    <persName><name type="geslachtsnaam">Zentgraaff</name>, Henri Carel</persName>
    <sex value="1"/>
    <event type="birth" when="1874"/>
    <event type="death" when="1940"/>
    <state type="occupation">journalist</state>
  </person>
  <biography>
    <graphic url="http://resources.huygens.knaw.nl/bwn1880-2000/lemmata/bwn4/images/images/ZENTGRAAFF.jpg"/>
    <text>&lt;dtml-var bwn_header&gt;
 &lt;p class='genealogie'&gt;
  &lt;strong&gt;Zentgraaff, Henri Carel&lt;/strong&gt;, journalist in Nederlands-Indi&amp;euml; (Hontenisse (Z.) 1-10-1874 - Bandoeng (Nederlands-Indi&amp;euml;) 22-3-1940). Zoon van Pieter Hendrik Carel Zentgraaff, telegraaf-directeur,
  en Pauline Wilhelmine Caroline Gesthuisen. Gehuwd op 11-3-1920
  met Hanriette Anny Birsak. Uit dit huwelijk werden geen kinderen
  geboren.
  
&lt;img src=&amp;quot;images/ZENTGRAAFF.jpg&amp;quot; align=&amp;quot;right&amp;quot; BORDER=&amp;quot;0&amp;quot; alt=&amp;quot;afbeelding van Zentgraaff, Henri Carel&amp;quot; class=&amp;quot;bwnimg&amp;quot;&gt;
  
  &lt;/p&gt;
&lt;p&gt;Toen Henri Zentgraaff tien jaar was, overleed zijn vader. Zo
    moest hij, als de oudste van vijf kinderen, al vroeg gaan
    werken voor de kost. Dit deed hij onder meer op een Amsterdamse
    letterzetterij, wat een eerste, zij het bescheiden, aanraking
    met het krantenvak betekende. Voorlopig echter dreven zijn
    beperkte maatschappelijke mogelijkheden en zijn zin voor
    avontuur hem in andere richting. Van 1894 tot 1907 diende
    Zentgraaff in het Indische Leger, waar hij het tot
    sergeant-schrijver wist te brengen. Hij vocht in 1895/1896 in
    de Atjeh-oorlog en nam deel aan de Boni-expedities van 1897 en
    1905.&lt;/p&gt;
&lt;p&gt;In het leger gaf Zentgraaff er blijk van een kritische geest
    te zijn, voor wie de starre hi&amp;euml;rarchische militaire
    verhoudingen vaak moeilijk waren te verdragen. Hij ontdekte er
    tevens de pen als middel tot verweer en tot ruimere
    ontplooiing. Zijn eerste ingezonden stukjes over het 'verraad'
    van Toekoe Oemar en andere facetten van de Atjeh-oorlog
    verschenen al in 1896 in een Padangs krantje, spoedig gevolgd
    door publikaties in andere, meer betekenende dagbladen,
    waaronder de 
    &lt;em&gt;Java-Bode&lt;/em&gt;

    en het 
    &lt;em&gt;Bataviaasch Nieuwsblad&lt;/em&gt;

    . In deze bijdragen beschreef Zentgraaff onder meer het leven
    van de gewone soldaat, uitte hij kritiek op de vaak slechte
    verzorging van de troep en wees hij op de abominabele
    omstandigheden waaronder de koelies bij het
    gouvernementstinbedrijf op Banka moesten leven. Dit laatste
    leidde in 1903 zelfs tot een van regeringswege ingesteld
    onderzoek naar de toestanden op het tineiland. Zo leverde het
    journalistieke werk Zentgraaff niet alleen het ongenoegen op
    van zijn superieuren, maar verschafte het hem ook een zekere
    bekendheid, alsmede de ervaring en het zelfvertrouwen nodig om
    een poging te wagen zich geheel en al aan de verslaggeving te
    wijden. Een kortstondig correctorschap bij de Bandoengse 
    &lt;em&gt;Preangerbode&lt;/em&gt;

    in 1907 leverde de daarvoor benodigde aanloop.&lt;/p&gt;
&lt;p&gt;Vervolgens begon een periode waarin Zentgraaff als
    onafhankelijke reporter zijn stukjes aan de meestbiedende
    verkocht. Dit werd bepaald een succes. Hij ontpopte zich als
    een meedogenloze nieuwsjager, die er met gebruik van nette en
    onnette middelen - chantage niet uitgesloten - in slaagde
    informatie te ontfutselen aan de Indische autoriteiten.
    Vaardigheid hierin was levensvoorwaarde voor iedere journalist
    in de beginjaren van deze eeuw, toen Indi&amp;euml; nog geheel en
    al als een ambtelijke dienst bestuurd werd en er geen sprake
    was van inspraak van de ingezetenen of zelfs maar van een
    regelmatige voorlichting. Daarbij was de journalistieke stijl
    in de regel die van de persoonlijke aanval. Wat deze manier van
    werken betreft, werd Zentgraaff de primus inter pares.&lt;/p&gt;
&lt;p&gt;Reeds als beginnend free-lance journalist vestigde
    Zentgraaff zich in Soerabaja. Hier was hij ook voor de eerste
    maal politiek actief. In 1911 zette hij zich samen met zijn
    collega-journalist D.M.G. Koch aan de organisatie van een
    kiesvereniging die de kleine Indo in de gemeenteraad van
    Soerabaja zou kunnen vertegenwoordigen. Een initiatief dat hun
    overigens later uit handen werd genomen door de op grotere
    schaal optredende Indische Partij van E.F.E. Douwes Dekker.
    Vanuit zijn woonplaats op Oost-Java bereisde Zentgraaff grote
    delen van de archipel. Bepaald opmerkelijk waren zijn
    reportages uit Soemba in 1912, waarin hij de sporen volgde van
    een patrouille onder leiding van een sergeant van het Indische
    leger die zich bij de pacificatie van dat eiland aan
    onmenselijke wreedheden had schuldig gemaakt. Hij rapporteerde
    hierover met optimale scherpte in de 
    &lt;em&gt;Nieuwe Soerabaja Courant&lt;/em&gt;

    .&lt;/p&gt;
&lt;p&gt;Intussen lag het zwaartepunt van Zentgraaffs verslaggeving
    duidelijk in de Vorstenlanden en de Oosthoek. De planterswereld
    daar leerde hij grondig kennen, terwijl ook de Vorstenlandse
    hoven al spoedig voor hem geen gesloten boek meer waren.
    Daarnaast raakte hij doorkneed in de finesses van het Indische
    wetboek van strafrecht; voor een journalist die steeds op
    gespannen voet met de autoriteiten leefde, beslist een
    vereiste. Al met al heeft Zentgraaff ongeveer twintig
    veroordelingen wegens smaad in ontvangst mogen nemen, wat hem
    in een enkel geval zelfs een maand gevangenisstraf opleverde,
    waarover hij in de satirische periodiek 
    &lt;em&gt;De Zweep&lt;/em&gt;

    getrouwelijk verslag uitbracht.&lt;/p&gt;
&lt;p&gt;Vanaf 1917 publiceerde Zentgraaff voornamelijk in het 
    &lt;em&gt;Soerabaiasch Handelsblad&lt;/em&gt;

    , verreweg de grootste krant van Midden- en Oost-Java, die in
    handen was van de machtige suikerindustrie. Zijn naam als
    journalist was op dat moment duidelijk gevestigd, en ook in
    financieel opzicht had hij het gemaakt. In 1924 trad hij toe
    tot de hoofdredactie van het 
    &lt;em&gt;Soerabaiasch Handelsblad&lt;/em&gt;

    , en vijf jaar later, op 1 mei 1929, werd hij hoofdredacteur.
    Zentgraaffs entree in de hoofdredactie van deze krant
    veranderde niet alleen zijn positie in de perswereld, maar
    markeerde ook een omslag in zijn journalistieke werk. Hij werd
    vanaf dat moment 'meer opiniemaker dan nieuwsjager' (Witte,
    159). Opinies bovendien die waren afgestemd op de
    belevingswereld van de suikerplanters in Java's Oosthoek en de
    Vorstenlanden, en weinig meer lieten zien van de
    verontwaardiging van de jonge soldaat over het door hem
    waargenomen onrecht. Wel constant bleef de kritiek van 'Z' -
    zoals hij zijn artikelen steeds ondertekende - op de overheid,
    al ging het nu meer om de grote lijnen van het beleid.&lt;/p&gt;
&lt;p&gt;Zentgraaff werd de criticus bij uitstek van de 'ethische'
    gouverneur-generaal jhr. A.C.D. de Graeff (1926-1932), die met
    zijn 'vertrouwenspolitiek' het opkomende Indonesische
    nationalisme in het gareel wenste te houden. In Zentgraaffs
    ogen was dit dwaasheid. Toegeven aan de eisen van Soekarno cum
    suis, 'die niets vertegenwoordigden dan zichzelf', zou slechts
    tot chaos leiden. De overgrote meerderheid van het Javaanse
    bevolking - door hem minachtend betiteld als dat volk van
    'duldende suffers' - was met vaste hand gemakkelijk genoeg te
    besturen, maar even gemakkelijk tot felle razernij te verleiden
    als men de onruststokers de vrije hand liet. Dit werd zijn
    credo voor de komende jaren. Daarnaast bleef Zentgraaff zich,
    als goede spreekbuis van het 'particuliere' element in de
    Indische samenleving, met niet aflatende ijver keren tegen de
    spilzucht van de ambtenarij en tegen het 'rode gevaar', dat
    naar zijn mening overal de kop opstak. Overigens liet hij zich
    in 
    &lt;em&gt;Vaderlandsche kout. Eene serie brieven&lt;/em&gt;

    , in 1930 na een bezoek aan Nederland gepubliceerd,
    genuanceerder uit over de verdiensten van de sociaal-democratie
    aldaar dan veel van zijn vroegere krantengeschrijf had doen
    vermoeden.&lt;/p&gt;
&lt;p&gt;Op 1 oktober 1932 zegde Zentgraaff Soerabaja vaarwel en
    verhuisde hij naar Batavia, waar hij de functie van
    hoofdredacteur en directeur van de aldaar verschijnende 
    &lt;em&gt;Java-Bode&lt;/em&gt;

    had aanvaard. In dat zelfde jaar kwam er een einde aan
    Zentgraaffs felle antigouvernementele opstelling met de komst
    van de nieuwe, conservatieve, gouverneur-generaal jhr. B.C. de
    Jonge. Hoewel hij aanvankelijk trachtte zich aan een al te
    nauwe omarming te onttrekken, slaagde De Jonge er niettemin in
    hem voor zich in te nemen. Aan de goede relatie tusssen
    Zentgraaff en 'het paleis' kwam weer een einde met het
    aantreden in 1936 van de fatsoenlijk-deftige jhr. A.W.L. Tjarda
    van Starkenborgh Stachouwer, voor wie de luidruchtige
    krantenmagnaat een merkwaardig fenomeen moet zijn geweest.&lt;/p&gt;
&lt;p&gt;Een klein deel van Zentgraaffs journalistieke werk werd in
    bundels gepubliceerd. Het bekendste daarvan is wel het
    tweedelige 
    &lt;em&gt;Op oude paden&lt;/em&gt;

    , in 1934 uitgegeven ter gelegenheid van zijn veertigjarig
    jubileum als journalist, dat vooral veel van zijn vroegere werk
    bevat. In 1938 verscheen wat hij zelf als zijn meesterwerk zag,
    
    &lt;em&gt;Atjeh&lt;/em&gt;

    , een hommage aan het Indische leger en aan de persoon van
    generaal J.B. van Heutsz. Het boek was bij zijn verschijnen een
    groot succes, en ook achteraf kan men vaststellen dat het tal
    van interessante observaties bevat. Blijvende bekendheid heeft 
    &lt;em&gt;Atjeh&lt;/em&gt;

    echter verworven doordat het een aangrijpingspunt is geweest
    voor een felle aanval van de literator E. du Perron op de
    persoon van Zentgraaff, die voor hem de belichaming was van
    alles wat hij in 'Indi&amp;euml;' was gaan verafschuwen. Zentgraaff
    reageerde prompt, wat aanleiding gaf tot een pennestrijd, die
    enkele maanden duurde en waarin de planken door beide
    deelnemers van dik hout werden gezaagd. Een bezigheid die in
    ieder geval de hoofdredacteur van de 
    &lt;em&gt;Java-Bode&lt;/em&gt;

    ten volle kon worden toevertrouwd.&lt;/p&gt;
&lt;p&gt;Inmiddels was Zentgraaff zich opnieuw actief gaan bemoeien
    met de Indische politiek. Al spoedig wierp hij zich op als de
    voornaamste propagandist van de Vaderlandsche Club, de in
    oktober 1929 opgerichte partij die de oppositie van de
    Nederlandse koloniale bovenlaag tegen het als te 'ethisch'
    ervaren bewind van gouverneur-generaal De Graeff
    vertegenwoordigde. Als opinieleider bleef Zentgraaff een
    prominente positie innemen tot 1931, toen hij, na een hevige
    ruzie met het hoofdbestuur, dat hem wenste voor te schrijven
    wat hij al dan niet in zijn krant zou schrijven, de
    Vaderlandsche Club verliet.&lt;/p&gt;
&lt;p&gt;In de daaropvolgende jaren begon Zentgraaff nadrukkelijk te
    koketteren met het fascisme, dat een einde zou kunnen maken aan
    'het gedoe' van de in zijn ogen slappe, halflinkse regeringen
    in Nederland, die zich niet krachtig genoeg keerden tegen de
    eisen van socialisten en Indonesische nationalisten. In
    hoeverre hij verdergaande aspiraties in de richting van een
    politieke carri&amp;egrave;re koesterde, valt niet met zekerheid te
    zeggen. Koch (&lt;em&gt;Batig slot&lt;/em&gt;

    , 182), in later jaren bepaald zijn vriend niet, meldt dat
    Zentgraaff in 1935, tijdens het bezoek van A.A. Mussert aan
    Indi&amp;euml;, zou hebben aangeboden zich voor de
    Nationaal-Socialistische Beweging (NSB) op de kandidatenlijst
    voor de volgende Tweede-Kamerverkiezingen te laten plaatsen;
    een plan dat echter door de Indische NSB'ers werd verijdeld.
    Dit is niet uitgesloten, maar anderzijds kan worden vastgesteld
    dat Zentgraaff geen lid van deze beweging is geweest en hij in
    latere jaren, met het omhelzen van het antisemitisme door de
    NSB en de internationale complicaties van de liaison met
    Duitsland, zich weer van deze organisatie distantieerde. Tevens
    kan worden vastgesteld dat de voor een krantenman steeds
    aanwezige noodzaak tot het behoud van bewegingsvrijheid
    Zentgraaffs al te nauwe aansluiting bij Vaderlandsche Club en
    NSB heeft voorkomen, maar dat hij anderzijds, door zijn
    geschrijf, juist velen in deze richting heeft gedreven. Waartoe
    fascisme en nazisme zouden leiden, heeft hij niet meer
    meegemaakt. Zeven weken voor de Duitse troepen het Europese
    moederland binnenvielen, overleed Zentgraaff in een Bandoengse
    kliniek&lt;/p&gt;
&lt;p&gt;
  &lt;a href='pgedeelte'&gt;P: &lt;/a&gt;Niet volledige bibliografie in het onder L genoemde artikel
    van Witte, 191.&lt;/p&gt;
&lt;p&gt;
  &lt;a href='lgedeelte'&gt;L: &lt;/a&gt;C.W. Wormser, 
  &lt;em&gt;Drie en dertig jaren op Java&lt;/em&gt;

  III: 
  &lt;em&gt;In het dagbladwezen&lt;/em&gt;

  (Amsterdam [circa 1945]) 133-140; D.M.G. Koch, 
  &lt;em&gt;Batig slot. Figuren uit het oude Indi&amp;euml;&lt;/em&gt;

  (Amsterdam, 1960) 178-184; H.W. Veenstra, 
  &lt;em&gt;D'Artagnan tegen Jan Fuselier. E. du Perron als Indisch
  polemist&lt;/em&gt;

  (Amsterdam, 1962); Menno ter Braak / E. du Perron, 
  &lt;em&gt;Briefwisseling 1930-1940&lt;/em&gt;

  IV (Amsterdam, 1967); 
  &lt;em&gt;Herinneringen van jhr. mr. B.C. de Jonge, met brieven uit zijn
  nalatenschap&lt;/em&gt;

  . Uitgeg. door S.L. van der Wal [Werken uitgegeven door het
  Historisch Genootschap, 5e serie, nr. 1] (Utrecht, 1968); W.Ch.J.
  Bastiaans, 
  &lt;em&gt;Figuren uit de Indische journalistiek&lt;/em&gt;

  (Groningen, 1975); P.J. Drooglever, 
  &lt;em&gt;De Vaderlandse Club, 1929-1942. Totoks en de Indische
  politiek&lt;/em&gt;

  (Franeker, 1980); J.H. Ritman, 
  &lt;em&gt;Journalistieke herinneringen&lt;/em&gt;

  ('s-Gravenhage, 1980); J.C. Witte, 'Tropenjournalist H.C.
  Zentgraaff', in 
  &lt;em&gt;Spiegel Historiael&lt;/em&gt;

  15 (1980) 157-164, 191; E. du Perron, 
  &lt;em&gt;Brieven&lt;/em&gt;

  VII-IX (Amsterdam, 1981-1990); Kees Snoek, 
  &lt;em&gt;De Indische jaren van E. du Perron&lt;/em&gt;

  (Amsterdam, 1990); Evert-Jan Hoogerwerf, 
  &lt;em&gt;Persgeschiedenis van Indonesi&amp;euml; tot 1942. Geannoteerde
  bibliografie&lt;/em&gt;

  (Leiden, 1990).&lt;/p&gt;

&lt;p&gt;
&lt;a href=&amp;quot;igedeelte&amp;quot;&gt;I: &lt;/a&gt;
Website Journalistiek in de tropen: http://www.indische-pers.nl/tentoonstelling/20.html [30-5-2007].
&lt;/p&gt;




&lt;p&gt;P.J. Drooglever&lt;/p&gt; 
&lt;dtml-var bwn_footer&gt;</text>
  </biography>
</biodes>

