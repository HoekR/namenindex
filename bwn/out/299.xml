<biodes version="1.0">
  <fileDesc>
    <title>Buziau, Johannes Franciscus (1877-1958)</title>
    <ref target="http://resources.huygens.knaw.nl/bwn1880-2000/lemmata/bwn2/buziau"/>
    <publisher>
      <name>Biografisch Woordenboek van Nederland:1880-2000</name>
      <ref target="http://resources.huygens.knaw.nl/bwn1880-2000"/>
    </publisher>
  </fileDesc>
  <person>
    <idno type="id">buziau</idno>
    <persName><name type="geslachtsnaam">Buziau</name>, Johannes Franciscus</persName>
    <sex value="1"/>
    <event type="birth" when="1877"/>
    <event type="death" when="1958"/>
    <state type="occupation">entertainer</state>
  </person>
  <biography>
    <graphic url="http://resources.huygens.knaw.nl/bwn1880-2000/lemmata/bwn2/images/images/BUZIAU.jpg"/>
    <text>&lt;dtml-var bwn_header&gt;
 &lt;p class='genealogie'&gt;
  &lt;strong&gt;Buziau, Johannes Franciscus&lt;/strong&gt;, revueclown ('s-Gravenhage 7-1-1877 - Rijswijk (Zh) 3-2-1958).

Zoon van Charles Emilie Buziau, musicus, en Joanna Maria Houthuesen,
zangeres. Gehuwd op 23-12-1909 met Margaretha Catharina Elisabeth
Beekman, actrice. Uit dit huwelijk werden geen kinderen geboren. Na
echtscheiding (18-9-1915) gehuwd op 5-12-1916 met Wilhelmina Joanna
Geertruida Hartemink, revueartieste. Uit dit huwelijk werd 1 zoon
geboren. 


&lt;img src=&amp;quot;images/BUZIAU.jpg&amp;quot; align=&amp;quot;right&amp;quot; BORDER=&amp;quot;0&amp;quot; alt=&amp;quot;afbeelding van Buziau, Johannes Franciscus&amp;quot; class=&amp;quot;bwnimg&amp;quot;&gt;

&lt;/p&gt;
&lt;p&gt;Het artiestenkind Johan Buziau bracht een groot deel van zijn jeugd
in Amsterdam door, waar hij niet anders dan een katholieke lagere
school bezocht. Verdere ontwikkeling zocht hij op eigen kracht. Zijn
enige belangstelling ging uit naar het theater; als jongetje
organiseerde hij al poppenspelen voor zijn buurtgenoten in de Nes. In
deze toenmalige beroemde theaterbuurt trachtte hij, samen met zijn
speelkameraadjes Jan Musch en Nap de la Mar, de betoverende wereld van
circus, vari&amp;eacute;t&amp;eacute; en toneel binnen te dringen. Met zijn
fenomenale natuurtalent lukte het hem in 1894 in het
vari&amp;eacute;t&amp;eacute;theater Victoria ge&amp;euml;ngageerd te worden, waar hij
met vier jonge collega's een ladderacrobatennummer opvoerde. Hier
leerde hij de humorist (en latere revueproducent) Henri ter Hall
kennen. Ook werd hij toen al opgemerkt door de gerenommeerde
impressario Frits van Haarlem, die hem in 1896 met een goochelparodie
een buitenlandse tournee liet maken. Tijdens deze reis (die zelfs naar
Tunis voerde) werd een theaterfiguur geboren die negen jaar lang zijn
eerste grote vari&amp;eacute;t&amp;eacute;succes zou bepalen: Professor Rikiri.
Dank zij het artistieke en zakelijke inzicht van zijn ontdekker, Frits
van Haarlem, stond vanaf dat moment de wereld voor de jonge Buziau
open.&lt;/p&gt;
&lt;p&gt;Andere vari&amp;eacute;t&amp;eacute;successen volgden, totdat de Eerste
Wereldoorlog uitbrak en Europese tournees onmogelijk waren geworden.
Henri ter Hall - sinds 1908 producent van groots opgezette revues -
zocht naar een plaatsvervanger voor de gemobiliseerde komiek Piet
K&amp;ouml;hler en vroeg Johan Buziau om diens rol over te nemen. De
revuecarri&amp;egrave;re van de witgeschminkte en roodgeneusde clown Buziau
was daarmee begonnen; van 1914 tot 1928 zou hij in die leidende rol in
talrijke revues met Henri ter Hall blijven samenwerken. Ook in een
ander opzicht was deze tijd voor hem van ingrijpend belang: hij
ontmoette in Ter Halls gezelschap zijn 'Mina', die sinds 1910
aan de revue verbonden was, en trouwde met haar op sinterklaasdag
1916.&lt;/p&gt;
&lt;p&gt;Concurrentie van een nieuwe, modernere onderneming (de
Bouwmeester-Revue) leidde in 1927 tot een 'revueoorlog', waarin
Henri ter Hall zich terugtrok. Buziau stapte over naar het jonge
gezelschap van Louis Bouwmeester jr. (na diens dood in 1931 geleid door
zijn weduwe, Louise Bouwmeester-Sandbergen), waar hij tot juni 1942 de
centrale figuur is geweest. In zijn roemrijke loopbaan werd hij trouw
geassisteerd door komieken als Siem Nieuwenhuyzen en Henk Bood en de
internationaal bekende zangeres Beppy de Vries. Van de vele gasten die
in de talloze revues optraden kunnen hier genoemd worden: Johan
Elsensohn (die ook, evenals Kees Valkenstein, regelmatig tekstmateriaal
heeft geleverd), Magda van Donk, Johan Kaart, Mimi Boesnach, Constant
van Kerckhoven jr., Aaf Bouber en Henri&amp;euml;tte Davids. In de jaren
dertig manifesteerden zich in de cast twee talentvolle jongeren: Willy
Walden en Piet Muyselaar.&lt;/p&gt;
&lt;p&gt;Buziau stond centraal in een overigens zeer groots opgezette en
kostbaar aangeklede show, waarin zijn clowneske sketches, dialogen en
monologen werden afgewisseld met spectaculaire danssc&amp;egrave;nes en
fraaie zangnummers. Zelf behield hij, in wat voor kostuum hij ook
optrad - vaak ook in travestie -, hetzelfde witgeschminkte gezicht, met
een soort onverstoorbare strakheid in de plooi gehouden, maar wel kon
hij in dit kostuum alle clowneske trucs en mechaniekjes laten
aanbrengen waarmee hij letterlijk bij zijn optreden kon spelen. De
tragikomische clown Buziau was een onovertroffen meester in het
uitbeelden van diverse mensentypes, waardoor het fascinerende facet van
de herkenning steeds een grote rol heeft gespeeld. Zijn gevoelige
clownskop, zijn hese stem, zijn mimiek en zijn legendarisch geworden
'stil spel' waren in staat het publiek te biologeren. Veel van
zijn uitspraken werden gevleugelde woorden zoals: 'Weg met het
kapitaal, breng het maar bij me thuis.' Helaas zijn er bitter
weinig opnamen bewaard gebleven, een omstandigheid waaraan hij ook zelf
schuldig was: 'Als ik in een film ga optreden word ik mijn eigen
concurrent.' Geluidsopnamen zijn er nog wel, dank zij de
registraties die de Katholieke Radio Omroep (KRO) van enkele
Bouwmeester-revues heeft gemaakt: 
&lt;em&gt;Lachende komedianten&lt;/em&gt;

(1936), 
&lt;em&gt;Knal&lt;/em&gt;

(1937), 
&lt;em&gt;Feest&lt;/em&gt;

(1939) en 
&lt;em&gt;Jolijt&lt;/em&gt;

(1940).&lt;/p&gt;
&lt;p&gt;Zelden zijn er in de Nederlandse amusementswereld meer superlatieven
gebruikt om zijn uitzonderlijke kunst te beschrijven. Hij werd op
&amp;eacute;&amp;eacute;n lijn gesteld met zijn tijdgenoten Chaplin, Grock en de
Fratellini's. Bij zijn jubilea verdrongen bekende Nederlanders zich
om hem als een nationale held te huldigen: Willem Mengelberg, Cor van
der Lugt Melsert, Jo van Ammers-K&amp;uuml;ller, Koos Speenhoff, Willem
Royaards en oud-minister J.B. Kan, de vader van Wim Kan. In 1933 werd
hij benoemd tot ridder in de orde van Oranje-Nassau, een in die tijd
ongewone onderscheiding voor een amusementskunstenaar.&lt;/p&gt;
&lt;p&gt;Zijn reputatie van 'lachkanon' vormde echter een scherp
contrast met de priv&amp;eacute;-persoon; hij was een groter toneel- dan
levenskunstenaar. Johan Buziau was in het dagelijks leven moeilijk voor
zichzelf en voor anderen: een kleinburgerlijk moralist en een
overheersende melancholicus, die in zijn gezin grote spanningen
veroorzaakte. Als gedreven, plichtsgetrouwe perfectionist was hij
nerveus en veeleisend, terwijl aan de andere kant zijn bescheidenheid
de grens naderde van bangelijkheid. Deze voorzichtige trek in zijn
karakter was er mede de oorzaak van dat hij zich maar zelden inliet met
de politiek: 'Als politiek betrokken wordt in amusement, gaat het
een altijd ten koste van het ander. Ik ben niet v&amp;oacute;&amp;oacute;r dit of
t&amp;eacute;gen dat, voor alles ben ik pro-mens.' Dat hij dus 'een
maatschappij-kritische clown' zou zijn geweest (zoals de Nijmeegse
socioloog Willem van den Berg in 1980 op een hoestekst van een
dubbelalbum van Fons Jansen zou beweren) berust op een modieuze
misvatting. In dit verband moeten daarom ook alle wilde verhalen over
zijn anti-Duitse grappen in de oorlogsjaren naar het rijk der fabelen
worden verwezen. Ondanks deze hardnekkige legendevorming moet worden
vastgesteld dat hij - zoals de meeste artiesten - voldeed aan de
aanmeldingsplicht bij de Kultuurkamer (op 17 maart 1942) en - ondanks
dat - in juni 1942 zijn medewerking aan de revue
'Sprookjesland' heeft opgezegd, uit angst voor demonstratieve
reacties van het publiek op vermeende anti-Duitse grappen, waarvoor hij
al in 1941 ter verantwoording was geroepen bij de Sicherheitsdienst in
de Euterpestraat te Amsterdam.&lt;/p&gt;
&lt;p&gt;Desalniettemin werd hij in juli 1942 samen met honderden
Nederlanders (onder wie ook de bekende revueartiest Lou Bandy)
ge&amp;iuml;nterneerd in het gijzelaarskamp te Haaren. Deze internering
hield verband met de Duitse maatregel om door middel van deze
gijzelaars een effectief wapen in handen te hebben - er werd gedreigd
met executie - sabotage en andere handelingen die gericht waren tegen
de bezettende macht te voorkomen. Door bemiddeling van een bevriende
relatie kon Buziau na zeer korte tijd weer worden vrijgelaten, zij het
met een psychische schok. ledere behoefte weer op te treden was toen in
de kiem gesmoord. In 1943 liet zijn jonge bewonderaar Toon Hermans hem
herleven met een feilloze imitatie in Willy van Hemerts revue 
&lt;em&gt;Premi&amp;egrave;re&lt;/em&gt;

in het Amsterdamse Citytheater, daarmee zijn eerste grote succes
bereikend.&lt;/p&gt;
&lt;p&gt;Na de oorlog keerde de toen 68-jarige Buziau - ondanks talrijke
verleidelijke aanbiedingen (onder meer van Karel Wunnink, Ren&amp;eacute;
Sleeswijk en uiteraard van mevrouw Bouwmeester) - niet meer in de
theaters terug. Hij vreesde de overspannen verwachtingen van het
publiek niet waar te kunnen maken en was bovendien ontevreden over de
'moderne' teksten die hem werden voorgelegd: 'Ik ben geen
woordkunstenaar.'&lt;/p&gt;
&lt;p&gt;Buziau werd een levende legende. Een jongere artiestengeneratie,
onder wie behalve Toon Hermans ook Wim Kan en Wim Sonneveld, zag in hem
een inspirerend voorbeeld. Wim Kan kon later zeggen: 'Het
Nederlandse volk bestaat uit twee groepen: zij die Buziau hebben gezien
en de rest.'&lt;/p&gt;
&lt;p&gt;
  &lt;a href='agedeelte'&gt;A: &lt;/a&gt;Geluidsopnamen van Buziau in de mediatheek van het
Nederlands Theater Instituut te Amsterdam en in Historisch Archief NOS
te Hilversum. Zijn stem is ook te beluisteren in het radioprogramma 
&lt;em&gt;Toen Flora nog floreerde&lt;/em&gt;

voor de AVRO op 11 augustus 1952, samengesteld door Alex de Haas.
Bovendien is er op 6-11-1979 voor de KRO een tv-programma over Buziau
uitgezonden getiteld: 
&lt;em&gt;Niets dan goeds&lt;/em&gt;

samengesteld door Ch. Buziau en H. Peekel. Zie hiervoor artikel van de
laatste in 
&lt;em&gt;Studio.&lt;/em&gt;

Televisie- en programmablad van de KRO, 3-11-1979. 
&lt;p&gt;Verder briefwisseling in archief KRO te Hilversum, collectie-Buziau
in het Nederlands Theater Instituut, alsmede verzameling-Buziau in
bezit van Wim lbo (Amsterdam) en archivalia onder beheer van Ch. Buziau
(Haarlem).&lt;/p&gt;
&lt;/p&gt;
&lt;p&gt;
  &lt;a href='lgedeelte'&gt;L: &lt;/a&gt;Behalve een door het Nederlands Theater Instituut
georganiseerde tentoonstelling in 1980 onder de titel: 
&lt;em&gt;Revue: het mooist zijn de beentjes,&lt;/em&gt;

herdenkingsartikelen in o.a. 
&lt;em&gt;Het Leven,&lt;/em&gt;

4-11-1925, 
&lt;em&gt;Elsevier's ge&amp;iuml;llustreerd maandschrift&lt;/em&gt;

45 (1935) 422-426; 
&lt;em&gt;Haagsche Courant,&lt;/em&gt;

5-1-1957, 4-2-1958; 
&lt;em&gt;Haagsch Dagblad,&lt;/em&gt;

4-2-1958; 
&lt;em&gt;De Groene Amsterdammer,&lt;/em&gt;

8-2-1958; 
&lt;em&gt;Vrij Nederland,&lt;/em&gt;

8-2-1958. Verder J. Feith, 
&lt;em&gt;Tingeltangel&lt;/em&gt;

(Amsterdam, 1918); Joh. Broedelet, 'Buziau', in 
&lt;em&gt;Tien tooneel-portretten&lt;/em&gt;

('s-Gravenhage, [1926]) 47-57; J.B. de Gou, 
&lt;em&gt;Buziau. Historische levensfilm van den kunstenaar van den lach&lt;/em&gt;

(Amsterdam, [1935]); Ch.A. Cocheret, 
&lt;em&gt;Nederland lacht&lt;/em&gt;

(Rotterdam, 1939); A.J. Goudriaan, 'Het kampleven', in 
&lt;em&gt;Gedenkboek gijzelaarskamp Haaren&lt;/em&gt;

('s-Gravenhage, 1947) 45; Johan Kaart, 
&lt;em&gt;Ik moet nog iets bekennen&lt;/em&gt;

(Apeldoorn, [1969]) 100-106; L. de Jong, 
&lt;em&gt;Het Koninkrijk der Nederlanden in de Tweede Wereldoorlog&lt;/em&gt;

('s-Gravenhage, 1974) V, 766-767, 972-975; VIII, 208; Dries Krijn, 
&lt;em&gt;Bonte pracht, vederdracht&lt;/em&gt;

(Zutphen, 1980) 65-73; Henk Su&amp;egrave;r, 
&lt;em&gt;Goden van de engelenbak&lt;/em&gt;

(Bussem 
&lt;em&gt;,&lt;/em&gt;

1980).&lt;/p&gt;

&lt;p&gt;
&lt;a href=&amp;quot;igedeelte&amp;quot;&gt;I: &lt;/a&gt;&lt;i&gt;Persoonlijkheden in het Koninkrijk der Nederlanden in woord en beeld&lt;/i&gt;. Onder hoofdred. van H.P. van den Aardweg (Amsterdam 1938) 282 [Foto: Franz Ziegler].
&lt;/p&gt;

&lt;p&gt;Wim lbo&lt;/p&gt; 
&lt;dtml-var bwn_footer&gt;
</text>
  </biography>
</biodes>

