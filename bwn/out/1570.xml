<biodes version="1.0">
  <fileDesc>
    <title>Ruijs van Beerenbroek, jhr. Gustave Lodewijk Marie Hubert (1842-1926)</title>
    <ref target="http://resources.huygens.knaw.nl/bwn1880-2000/lemmata/bwn2/ruijsvanbeerenbrouck"/>
    <publisher>
      <name>Biografisch Woordenboek van Nederland:1880-2000</name>
      <ref target="http://resources.huygens.knaw.nl/bwn1880-2000"/>
    </publisher>
  </fileDesc>
  <person>
    <idno type="id">ruijsvanbeerenbrouck</idno>
    <persName><name type="geslachtsnaam">Ruijs van Beerenbroek</name>, jhr. Gustave Lodewijk Marie Hubert</persName>
    <sex value="1"/>
    <event type="birth" when="1842"/>
    <event type="death" when="1926"/>
    <state type="occupation">minister</state>
    <state type="occupation">commissaris der Koningin</state>
  </person>
  <biography>
    <graphic url="http://resources.huygens.knaw.nl/bwn1880-2000/lemmata/bwn2/images/images/RUIJSBEERGLMH.jpg"/>
    <text>&lt;dtml-var bwn_header&gt;
 &lt;p class='genealogie'&gt;
  &lt;strong&gt;Ruijs van Beerenbroek, jhr. Gustave Lodewijk Marie Hubert&lt;/strong&gt;

(verbetering van geslachtsnaam in geboorteakte bij vonnis Arr. Rb. te
Roermond van 21-3-1895 in &lt;b&gt;
Ruijs de Beerenbrouck&lt;/b&gt;), minister van Justitie en commissaris des Konings (Roermond 26-9-1842 - kasteel Wolfrath, gem. Bom 6-2-1926).

Zoon van jhr. Karel Edmond Marie Ruijs van Beerenbroek, grondbezitter
en lid van Gedeputeerde Staten van Limburg, en jkvr. Carolina Maria
Bernardina van Aefferden (postume verbetering van voornaam bij vonnis
Arr. Rb. van 21-3-1895 in Charlotte Maria Bernardina). Gehuwd op
8-10-1872 met zijn Belgische nicht jkvr. Marie Isabelle Louise Ruys de
Beerenbrouck. Uit dit huwelijk werden 1 zoon, de latere minister
Charles Joseph Marie, en 1 dochter geboren.

&lt;img src=&amp;quot;images/RUIJSBEERGLMH.jpg&amp;quot; align=&amp;quot;right&amp;quot; BORDER=&amp;quot;0&amp;quot; alt=&amp;quot;afbeelding van Ruijs van Beerenbroek, jhr. Gustave Lodewijk Marie Hubert&amp;quot; class=&amp;quot;bwnimg&amp;quot;&gt;






&lt;/p&gt;
&lt;p&gt;Ruijs studeerde, na zijn middelbare studie aan het atheneum te
Maastricht voltooid te hebben, rechten te Leiden, waar hij in 1865
promoveerde op stellingen. Van 1865 tot 1867 was hij advocaat te
Maastricht. Op 25-jarige leeftijd werd hij substituut-officier van
justitie te Roermond en tien jaar later, in 1877, rechter in de
arrondissementsrechtbank te Maastricht tot 1888, in welk jaar hij
tevens korte tijd - tot aan zijn ministerschap - er vice-president van
was. Van 1880 tot 1888 was hij lid van de Maastrichtse gemeenteraad. In
december 1880 werd hij bovendien in het hoofdkiesdistrict Maastricht na
het overlijden van de 84-jarige C.A. baron De Bieberstein Rogalla
Zawadsky tot lid der Tweede Kamer gekozen, waarvan hij deel uitmaakte
tot de ontbinding in maart 1888 in verband met het nieuwe
kiesreglement.&lt;/p&gt;
&lt;p&gt;Hij behoorde tot de generatie Limburgse kamerleden die - in
tegenstelling tot hun voorgangers -geen sympathie meer hadden voor het
liberalisme, en de liberalen verweten afkeer te hebben van het
bijzonder onderwijs en waardering voor de Italiaanse aanvallen op
's pausen wereldlijke macht. Ruijs was een conservatief katholiek,
die tegen persoonlijke dienstplicht en voor handhaving van het
rempla&amp;ccedil;antenstelsel was. Hij toonde zich tevens tegenstander van
een ruime uitbreiding van het kiesrecht. Hij kwam vooral op voor de
belangen van het bijzonder onderwijs. Wegens zijn actief optreden en
weldoordacht spreken werd hij vooral door zijn Limburgse, maar ook door
andere katholieke collega's vaak als woordvoerder gebruikt,
bepaaldelijk wanneer zij het niet eens waren met het optreden van de
overheersende Herman Schaepman. Ruijs ijverde overigens - evenals
Schaepman, en evenzo aanvankelijk zonder veel succes - voor meer
eendracht onder de katholieke kamerleden. Zijn sociaal gevoelen kwam
tot uiting in 1886 bij zijn medewerking aan het voorstel een
enqu&amp;ecirc;te te houden naar de toestanden in fabrieken en werkplaatsen,
in het bijzonder betreffende de vrouwenen kinderarbeid. De
enqu&amp;ecirc;tecommissie, waar hij deel van uitmaakte, bracht schokkende
misstanden aan het licht. Het stembussucces van antirevolutionairen en
katholieken in de verkiezingen van 1888 maakte het eerste
'christelijke' of coalitiekabinet mogelijk, en wel onder
leiding van &amp;AElig;
&lt;em&gt;.&lt;/em&gt;

baron Mackay. In dit kabinet nam Ruijs op 21 april 1888 de portefeuille
van Justitie op zich. Zijn belangrijkste prestatie werd de arbeidswet
van 1889, de eerste grote sociale wet in Nederland en een direct gevolg
van de enqu&amp;ecirc;te van 1886. De wet beperkte of verbood vrouwen- en
kinderarbeid en legde bovendien de grondslag voor de arbeidsinspectie.
Niet in behandeling kwam zijn ontwerp dat de arbeider de volle
beschikking over diens loon wilde verzekeren. Na het overlijden van
Willem III werd hij lid van de voogdijraad over Wilhelmina. In deze
functie bouwde hij een langdurige vertrouwensrelatie op met vele leden
van het Oranjehuis, in het bijzonder met koningin Wilhelmina. Na het
aftreden van het kabinet in augustus 1891 werd hij in het district
Roermond tot kamerlid gekozen en op 27 september 1892 tot voorzitter
van de katholieke kamerfractie, 'De Vereeniging van
Roomsch-Katholieke leden der Tweede Kamer der Staten-Generaal'.&lt;/p&gt;
&lt;p&gt;Op 1 november 1893 legde Ruijs zijn politieke functies neer wegens
zijn benoeming tot commissaris der Koningin in Limburg, daar gouverneur
genoemd. Onder zijn bewind ontwikkelde vooral Zuid-Limburg zich van
landbouw- tot industriegebied, ofschoon de gouverneur meer
belangstelling had voor de agrarische ontwikkelingen. Hem werd dan ook
verweten te voorzichtig en te conservatief te zijn op het punt van de
mijnpolitiek. Ter bevordering van de landbouw was hij zeer actief in de
Nederlandsche Heidemaatschappij, waarvan hij van 1907 tot 1923
voorzitter en van 1900 tot zijn dood toe commissaris bleef. In 1899
bracht hij bovendien de fusie tot stand tussen de Christelijke
Limburgsche Boerenbonden de Limburgsche Maatschappij van Landbouw tot
de Limburgsche Landbouwbond. Ook was hij van 1908 tot 1918 voorzitter
van de Koninklijke Landbouwvereeniging.&lt;/p&gt;
&lt;p&gt;Als gouverneur was hij, ondanks zijn sociaal medegevoel, niet zeer
populair; daarvoor was hij te veel de regent en in zijn contact met de
'gewone man' te stroef en steil. Afgemeten, bijna bijtend sprak
hij de mensen toe. Diepe vroomheid en grote Oranjeliefde kenmerkten
zijn doen en laten. Hij werd gekarakteriseerd als 'een kleine
koning, die als ware hij een Middeleeuwsch souverein binnen zijn
heerscherskring de banden tussen het geestelijk en burgerlijk gezag zoo
nauw mogelijk heeft aangehaald' (Geurts, V, 263). Zijn invloed op
het benoemingsbeleid, bijv. van burgemeesters, was zeer groot. Alleen
goed-katholieke functionarissen wilde hij benoemd zien. Ook op openbare
scholen probeerde hij, binnen het wettelijk mogelijke, een katholiek
karakter aan het onderwijs te geven. Van de andere kant echter bracht
hij in 1914, o.a. met zijn zoon, een protestactie binnen de kerk op
gang tegen de ketterjacht van de zg. integraal-katholieken op allen die
verdacht werden van een open en conciliant katholicisme. Naast zijn
gouverneurschap was hij vanaf de oprichting in 1899 lid van het
Permanent Internationaal Hof van Arbitrage in Den Haag. Ook de
landelijke politiek bleef zijn belangstelling houden. In 1901 was
Abraham Kuyper van plan hem als minister op te nemen in zijn kabinet.
Schaepman hield dit tegen, omdat Ruijs de Kamer niet meer kende en niet
overweg zou kunnen met de socialisten. Bij de kabinetsformatie van 1905
vroeg de Koningin Ruijs advies.&lt;/p&gt;
&lt;p&gt;In mei 1918 legde hij zijn functie als gouverneur neer. In hetzelfde
jaar aanvaardde Ruijs de post van curator van de Landbouwhogeschool in
Wageningen. Zijn laatste levensjaren bracht hij door op het kasteel
Wolfrath te Holtum, gemeente Born.&lt;/p&gt;
&lt;p&gt;
  &lt;a href='agedeelte'&gt;A: &lt;/a&gt;Een persoonlijk archief van Gustave Ruijs is niet bewaard
gebleven. Brieven van hem aan A. Schimmelpennick en aan zijn zoon
Charles (familiearchief-Ruijs de Beerenbrouck) bevinden zich in het
Algemeen Rijksarchief te 's-Gravenhage.&lt;/p&gt;
&lt;p&gt;
  &lt;a href='lgedeelte'&gt;L: &lt;/a&gt;Behalve herdenkingsartikelen in 
&lt;em&gt;De Tijd,&lt;/em&gt;

8-2-1926 t/m 13-2-1926 en in
&lt;em&gt;De Maasbode,&lt;/em&gt;

7-2-1926:P. Geurts, 
&lt;em&gt;Gestalten en gedachten&lt;/em&gt;

(Amsterdam, 1924-1926) I, 232-236; V, 260-263; F.B.L. [ = L&amp;ouml;hnis],
in 
&lt;em&gt;Tijdschrift der Nederlandsche Heidemaatschappij&lt;/em&gt;

38 (1926) 65-67; J.H.J.M. Witlox, 
&lt;em&gt;Schaepman als staatsman&lt;/em&gt;

(Amsterdam, 1960. 3 dl.); L. G. Karper, 
&lt;em&gt;Foto 's met korte levensschetsen van de 21 ministers van
justitie...&lt;/em&gt;

2e dr. (Den Haag, [1983]) 28.&lt;/p&gt;


&lt;p&gt;
&lt;a href=&amp;quot;igedeelte&amp;quot;&gt;I: &lt;/a&gt;L.G. Karper, &lt;i&gt;De 21 Ministers van Justitie naar wie de vergaderzalen zijn vernoemd&lt;/i&gt; (Den Haag 1983) 28.



&lt;p&gt;G.A.M. Beekelaar&lt;/p&gt; 
&lt;dtml-var bwn_footer&gt;</text>
  </biography>
</biodes>

