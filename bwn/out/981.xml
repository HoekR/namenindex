<biodes version="1.0">
  <fileDesc>
    <title>Koenen, Salomon (1871-1922)</title>
    <ref target="http://resources.huygens.knaw.nl/bwn1880-2000/lemmata/bwn1/koenen"/>
    <publisher>
      <name>Biografisch Woordenboek van Nederland:1880-2000</name>
      <ref target="http://resources.huygens.knaw.nl/bwn1880-2000"/>
    </publisher>
  </fileDesc>
  <person>
    <idno type="id">koenen</idno>
    <persName><name type="geslachtsnaam">Koenen</name>, Salomon</persName>
    <sex value="1"/>
    <event type="birth" when="1871"/>
    <event type="death" when="1922"/>
    <state type="occupation">landbouwkundige</state>
  </person>
  <biography>
    <text>&lt;dtml-var bwn_header&gt;
 &lt;p class='genealogie'&gt;
  &lt;strong&gt;Koenen, Salomon&lt;/strong&gt;, landbouweconoom (Amsterdam 20-2-1871 - Bennekom 26-12-1922).

Zoon van Daniel Adriaan Koenen, industrieel, en Ignatia van Notten.
Gehuwd op 25-5-1899 met Daniela Annette de Graaf. Uit dit huwelijk
werden 2 zoons en 3 dochters geboren.



&lt;/p&gt;
&lt;p&gt;Koenen studeerde van 1889-1893 aan de Rijkslandbouwschool te
Wageningen. In het kader van zijn daarop aansluitende studie voor de
middelbare akte landbouwkunde volgde hij in het wintersemester
1895-1896 te Jena o.a. de colleges van de landbouweconoom prof. Th. van
der Goltz. Na het behalen van de akte (1896), was hij
Rijksland-bouwleraar voor Overijssel (1896-1905). Alvorens een
benoeming tot leraar in de landhuishoudkunde aan de Rijks Hoogere
Land-, Tuin- en Boschbouwschool te Wageningen (1906) te aanvaarden,
verdiepte hij zijn kennis gedurende een half jaar te Berlijn. Bij de
verheffing van de RHLTB-school in 1918 tot Landbouwhogeschool volgde
zijn benoeming tot hoogleraar. Naast zijn functie als docent was Koenen
van 1906-1912 lid van de Staatscommissie voor den Landbouw, waarvan hij
een van de meest gezaghebbende leden werd en waarvoor een aantal
grondig bewerkte rapporten door hem werden geschreven. Van de vele
commissies en besturen waarin hij zitting had, dienen vermeld te worden
de Staatscommissie voor het pachtvraagstuk (1919) en sedert 1918 de
Zuiderzeeraad. Door teveel van zichzelf bij dit alles te vergen werd
zijn gezondheid echter blijvend geschaad.&lt;/p&gt;
&lt;p&gt;Hij was als docent zeer geliefd bij zijn studenten. Zijn jarenlange
praktijkervaring in de landbouw stelde hem in staat de theorie
dienstbaar te maken aan de verklaring van de concrete landbouwkundige
werkelijkheid. Zijn publikaties muntten uit door helderheid van
betoogtrant. Koenen was een beminnelijk man, die vele vrienden had,
niet alleen om zijn onuitputtelijke hulpvaardigheid, maar evenzeer om
zijn grote verdraagzaamheid. Politiek stelde hij zich vrij conservatief
op, maar hij was niet blind voor noodzakelijke vernieuwingen. Door het
aantrekkelijke van zijn persoonlijkheid won hij het vertrouwen van hoog
tot laag. Ook bij de boeren wist hij steeds de juiste toon te treffen
en respect te verwerven door zijn kennis. Hij 'kon boer zijn en
bleef altijd gentleman'. Met zijn sympathie stond hij aan de kant
van de boer, zoals duidelijk blijkt uit zijn aanval op het
ontwerp-Jachtwet. Zijn economisch inzicht duldde niet, dat het belang
van de jager, dat hij allerminst miskende, zou prevaleren boven het
hogere belang van de landbouw. Zijn theoretische fundering van de wet
van de afnemende meer-opbrengsten werd na zijn overlijden gepubliceerd
door H.W.C. Bordewijk.&lt;/p&gt;
&lt;p&gt;
  &lt;a href='pgedeelte'&gt;P: &lt;/a&gt;'Landbouw-ongevallen-verzekering in Nederland', in 
&lt;em&gt;Cultura&lt;/em&gt;

23 (1911) 327-347; 'Welke toekomst gaat hoogstwaarschijnlijk onze
land-, tuin- en boschbouw na den oorlog tegemoet?', in 
&lt;em&gt;Verslag van het Nederlandsch Landhuishoudkundig Congres&lt;/em&gt;

69 (1917) 39-42, 114-130; 'Economische beschouwingen betreffende
het jacht- en wildschadeprobleem, mede in verband met het
ontwerp-Jachtwet', in 
&lt;em&gt;De Economist&lt;/em&gt;

70 (1921) 131-161, ook in 
&lt;em&gt;Cultura&lt;/em&gt;

33 (1921) 87-109; 
&lt;em&gt;Inleiding tot de landhuishoudkunde.&lt;/em&gt;

Bew. door H.W.C. Bordewijk (Haarlem, 1924).&lt;/p&gt;
&lt;p&gt;
  &lt;a href='lgedeelte'&gt;L: &lt;/a&gt;H.W.C.Bordewijk, in 
&lt;em&gt;De Economist&lt;/em&gt;

;72(1923) 1-5; I.G.J. van den Bosch, in 
&lt;em&gt;Cultura&lt;/em&gt;

35 (1923) 33-35.&lt;/p&gt;
&lt;p&gt;J.M.G. van der Poel&lt;/p&gt; 
&lt;dtml-var bwn_footer&gt;</text>
  </biography>
</biodes>

