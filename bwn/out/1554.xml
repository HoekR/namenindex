<biodes version="1.0">
  <fileDesc>
    <title>Roos, Sjoerd [Hendrik] de (1877-1962)</title>
    <ref target="http://resources.huygens.knaw.nl/bwn1880-2000/lemmata/bwn4/roos"/>
    <publisher>
      <name>Biografisch Woordenboek van Nederland:1880-2000</name>
      <ref target="http://resources.huygens.knaw.nl/bwn1880-2000"/>
    </publisher>
  </fileDesc>
  <person>
    <idno type="id">roos</idno>
    <persName><name type="geslachtsnaam">Roos</name>, Sjoerd [Hendrik] de</persName>
    <sex value="1"/>
    <event type="birth" when="1877"/>
    <event type="death" when="1962"/>
    <state type="occupation">typograaf</state>
  </person>
  <biography>
    <graphic url="http://resources.huygens.knaw.nl/bwn1880-2000/lemmata/bwn4/images/images/ROOSSJOERD.jpg"/>
    <text>&lt;dtml-var bwn_header&gt;
 &lt;p class='genealogie'&gt;
  &lt;strong&gt;Roos, Sjoerd [Hendrik] de&lt;/strong&gt;, typografisch ontwerper (Drachten 14-9-1877 - Haarlem 3-4-1962). Zoon van Hendrik de Roos, maatschoenmaker, en Janna Wijma.
  Gehuwd op 23-12-1903 met Barendina de Groot. Uit dit huwelijk
  werden 1 zoon en 3 dochters geboren.
  
&lt;img src=&amp;quot;images/ROOSSJOERD.jpg&amp;quot; align=&amp;quot;right&amp;quot; BORDER=&amp;quot;0&amp;quot; alt=&amp;quot;afbeelding van Roos, Sjoerd [Hendrik] de&amp;quot; class=&amp;quot;bwnimg&amp;quot;&gt;
  
  &lt;/p&gt;
&lt;p&gt;Sjoerds ouders waren Friezen, die enkele jaren na zijn
    geboorte naar Amsterdam verhuisden, in de hoop op een beter
    bestaan. Op de lagere school bleek Sjoerd een ijverige en
    begaafde leerling, met een bijzonder tekentalent. Hij kwam
    daarom in aanmerking voor een beurs, die hem in de gelegenheid
    stelde van 1889 tot 1891 een opleiding tot lithograaf te
    volgen. Als zodanig was hij vervolgens werkzaam bij
    verschillende drukkerijen in de hoofdstad. In zijn vrije tijd
    trachtte hij zich verder in zijn vak te bekwamen door eerst,
    van 1892 tot 1895, avondlessen te volgen aan de Teekenschool
    voor Kunstambachten en daarna, van 1895 tot 1898, avond- en
    ochtendcursussen aan de Rijksacademie van Beeldende Kunsten;
    dit alles steeds onder begeleiding van vooraanstaande
    kunstenaars als de schilders A. Alleb&amp;eacute; en E.S. Witkamp en
    de graficus P. Dupont.&lt;/p&gt;
&lt;p&gt;De Roos had van huis uit een socialistische
    levensovertuiging meegekregen, en in navolging van zijn vader
    was hij een aanhanger van F. Domela Nieuwenhuis; later zou hij
    lid worden van de Sociaal-Democratische Arbeiderspartij.
    Overeenkomstig deze overtuiging wilde De Roos zijn
    kunstenaarschap dienstbaar maken aan het volk, en hij koos
    daarom voor de toegepaste kunst. Hij stelde zich ten doel goede
    en goedkope gebruiksartikelen te ontwerpen voor de minder
    vermogenden en - in samenhang hiermee - hun meer gevoel voor
    het 'schone' bij te brengen. Deze idealen van 'kunst aan het
    volk' vond De Roos terug bij ''t Binnenhuis', het
    vormvernieuwende atelier voor woninginrichting en
    kunstnijverheid in Amsterdam, waaraan hij zich begin 1901 als
    assistent en tekenaar, en weldra als zelfstandig medewerker
    verbond. Hij ontwierp er meubels en andere huisraad. Zijn
    bijzondere belangstelling had echter het versieren van
    boekbanden.&lt;/p&gt;
&lt;p&gt;Trouwplannen noopten De Roos in 1903 naar een beter betaalde
    baan om te zien. Die vond hij bij de blikfabriek van C. Verwer
    te Krommenie, waar hij een vaste betrekking kreeg als ontwerper
    van koektrommels en sigarenblikjes. Dit commerci&amp;euml;le en
    weinig artistieke werk stond hem van het begin af tegen: hij
    moet het als 'beschamend' en 'een verzaking van zijn idealen'
    hebben ervaren (Dooijes, 
    &lt;em&gt;De Roos&lt;/em&gt;

    , 19). Intussen ging De Roos zich steeds meer voor
    boekverzorging interesseren. Zijn vrije uren besteedde hij aan
    het bestuderen van de Amerikaanse, Duitse en Britse typografie,
    en hierdoor ge&amp;iuml;nspireerd ontwierp hij voor een aantal
    boeken stempelbanden. Het contrast tussen de fraaie buitenkant
    en het matige zetwerk deed bij hem het verlangen ontstaan ook
    het binnenwerk van het boek voor zijn rekening te nemen. De
    kans zich als typografisch ontwerper te bewijzen, kreeg De Roos
    in 1903 met de geheel door hem verzorgde uitgave van 
    &lt;em&gt;Kunst en Maatschappij&lt;/em&gt;

    , de vertaling van een bundel lezingen door William Morris. Het
    werd, 'door het organisch samenpassen van alle deelen, papier,
    letter, versiering en kleur' (Boterman en Hubregtse, 26), het
    eerste in moderne vorm uitgegeven Nederlandse boek en oogstte
    alom waardering.&lt;/p&gt;
&lt;p&gt;In 1906 deed De Roos opnieuw van zich spreken, toen hem de
    verzorging van 
    &lt;em&gt;Het Drukkers Jaarboek voor 1907&lt;/em&gt;

    werd toevertrouwd. Met dit werkstuk liet hij zien zich te
    hebben ontwikkeld tot een zelfstandig, persoonlijk ontwerper.
    Het boek droeg ertoe bij dat hij eindelijk zijn baan bij
    Verwers blikfabriek kon opzeggen om op 3 juni 1907 als
    ontwerper en esthetisch adviseur in dienst te treden bij de NV
    Lettergieterij 'Amsterdam' voorheen N. Tetterode. Deze unieke
    functie zou hij 34 jaar uitoefenen.&lt;/p&gt;
&lt;p&gt;De Roos wist spoedig met zijn idee&amp;euml;n de aandacht op
    zich te vestigen. In cursussen, lezingen en artikelen toonde
    hij zich een pleitbezorger van een goed verzorgde, 'zuivere'
    typografie, waarvan de letter, en daarmee de leesbaarheid, het
    uitgangspunt diende te zijn. 'Elk drukwerk', zo schreef hij,
    'moet tot lezen noden door een aangenaam uiterlijk, dat, al
    naar mate de bedoeling is, meer of minder opvallend mag zijn.
    Men stuurt toch ook niet een haveloze uit als ambassadeur, noch
    mogen clowns op de kansel verschijnen' (Ovink, 14). De Roos
    liet het niet bij woorden; hij bracht zijn denkbeelden ook in
    praktijk. Op 1 januari 1912 verraste Lettergieterij 'Amsterdam'
    de drukkerswereld met het verschijnen van de door hem ontworpen
    'Hollandsche Medi&amp;aelig;val', de eerste nieuwe Nederlandse
    drukletter in 150 jaar. Zowel vakbroeders als het grote publiek
    reageerden erg enthousiast: het ontwerp werd een artistiek
    &amp;egrave;n commercieel succes. In totaal zou De Roos twaalf nieuwe
    letters op zijn naam brengen, waaronder de 'Grotius' (1925), de
    'Egmont' (1932), de 'Libra' (1938) en de 'De Roos' (1947). In
    1915 ontwierp hij de 'Zilvertype' voor de idealistische
    uitgeverij 'De Zilverdistel' van P.N. van Eyck en J.F. van
    Royen.&lt;/p&gt;
&lt;p&gt;Naast zijn baan bij Lettergieterij 'Amsterdam' was De Roos
    tevens, op free-lance basis, werkzaam als boekverzorger, onder
    andere voor de socialistisch geori&amp;euml;nteerde uitgeverij W.L.
    &amp;amp; J. Brusse te Rotterdam. Samen met de bankier P. May en de
    antiquaar M. Hertzberger richtte hij in augustus 1927 de
    priv&amp;eacute;-drukkerij 'De Heuvelpers' op, gevestigd in zijn
    woonhuis te Hilversum. De Roos had hiervan de artistieke
    leiding, die hij geheel naar eigen inzicht kon uitoefenen. Hij
    zorgde ook voor een eigen letterontwerp: de 'Meidoorn'. Tot mei
    1935 zou dit bedrijfje blijven bestaan.&lt;/p&gt;
&lt;p&gt;Onvermoeibaar bleef De Roos intussen zijn idee&amp;euml;n
    uitdragen. Zo was hij onder meer een der oprichters van de
    Vereeniging tot Bevordering der Grafische Kunst en voorzitter
    van het Nederlandsche Verbond van Boekenvrienden. In
    verschillende tijdschriften verschenen zijn wetenschappelijke
    artikelen over boekverzorging en haar geschiedenis. Aan het
    maandblad van de Lettergieterij 'Amsterdam', 
    &lt;em&gt;Typografische Mededeelingen&lt;/em&gt;

    , leverde hij uit hoofde van zijn functie een groot aantal
    praktische en instructieve bijdragen, bestemd voor drukkers en
    hun personeel. Tot de educatieve activiteiten van De Roos
    behoorde verder de door hem opgezette Typografische
    Bibliotheek, waarvan hij sinds 1914 bibliothecaris was. In een
    speciaal hiervoor ontworpen zaal van Lettergieterij 'Amsterdam'
    kon iedere belangstellende, aan de hand van een zorgvuldig
    opgebouwde collectie, kennis nemen van alles wat voor het
    drukkersvak van belang was. De invloed van De Roos op de
    ontwikkeling van de typografie in Nederland was door deze
    activiteiten zeer groot. Ook buiten de landsgrenzen werd hij
    als letterontwerper gewaardeerd. Hij was betrokken bij de
    organisatie van talrijke internationale grafische
    tentoonstellingen en ontving verschillende buitenlandse prijzen
    en eerbewijzen.&lt;/p&gt;
&lt;p&gt;In 1941 ging De Roos met pensioen bij Lettergieterij
    'Amsterdam'. Zijn afkeer van het nationaal-socialisme had hem
    er reeds in 1933 toe gebracht alle beroepsmatige contacten met
    Duitsland te verbreken. Tijdens de Duitse bezetting zonderde De
    Roos zich af van de wereld en sloot hij zich op in zijn werk,
    dat na zijn pensionering voor een belangrijk deel bestond uit
    vrij tekenen en schilderen. Hij werkte daarbij het liefst naar
    de natuur in het open landschap, in een sobere, naturalistische
    stijl, waarvan een po&amp;euml;tische, serene rust uitgaat.&lt;/p&gt;
&lt;p&gt;Wellicht speelde bij het feit dat De Roos zich op zijn oude
    dag meer met de vrije kunst dan met typografisch werk
    bezighield ook een zekere teleurstelling een rol. Zijn leven
    lang hield hij namelijk krampachtig vast aan de aan het begin
    van zijn carri&amp;egrave;re gevormde denkbeelden. Toen vanaf het
    midden van de jaren twintig nieuwe opvattingen van een jongere
    generatie typografische ontwerpers - J. van Krimpen, H.Th.
    Wijdeveld, P. Zwart - in de mode kwamen, vervulde dat De Roos
    met afkeer en minachting. Het lag trouwens ook niet in zijn
    aard zich tolerant ten opzichte van vernieuwingen op te
    stellen. Een grote integriteit, doorzettingsvermogen en
    soberheid gingen bij hem samen met onbuigzaamheid en stugge
    omgangsvormen.&lt;/p&gt;
&lt;p&gt;De betekenis van Sjoerd de Roos voor de renaissance van de
    Nederlandse boekdrukkunst aan het begin van de 20e eeuw is zeer
    groot geweest: hij was de eerste professionele typografisch
    ontwerper en letterontwerper in ons land. Vanuit een
    idealistische overtuiging heeft hij zich in woord en in daad
    onophoudelijk beijverd voor verantwoord en verzorgd drukwerk.
    Hij gaf daarmee de Nederlandse typografie weer een eigen
    gezicht.&lt;/p&gt;
&lt;p&gt;
  &lt;a href='agedeelte'&gt;A: &lt;/a&gt;Het particulier archief van De Roos berust deels in
  het Frans Halsmuseum en deels in de Stadsbibliotheek te Haarlem.
  Het archief betreffende De Roos' werkzaamheden voor
  Lettergieterij 'Amsterdam' berust bij de handschriftenafdeling
  van de Universiteitsbibliotheek te Amsterdam.&lt;/p&gt;
&lt;p&gt;
  &lt;a href='pgedeelte'&gt;P: &lt;/a&gt;Bibliografie in het onder L genoemde werk van Boterman en
    Hubregtse, 133-146.&lt;/p&gt;
&lt;p&gt;
  &lt;a href='lgedeelte'&gt;L: &lt;/a&gt;Behalve necrologie&amp;euml;n in o.a. 
  &lt;em&gt;Het Parool&lt;/em&gt;

  , 4-4-1962, 
  &lt;em&gt;Nieuwe Rotterdamse Courant&lt;/em&gt;

  , 7-4-1962, 
  &lt;em&gt;De Tijd-Maasbode&lt;/em&gt;

  , 17-4-1962: A.A.M. Stols, 
  &lt;em&gt;Het werk van S.H. de Roos. Een bijdrage tot de herleving der
  Nederlandsche boekdrukkunst&lt;/em&gt;

  (Amsterdam, 1942); De Roos-themanummer van 
  &lt;em&gt;Halcyon&lt;/em&gt;

  (1942) nr. 9/10; G.W. Ovink, 
  &lt;em&gt;Sjoerd H. de Roos, 1877-1962. Letterontwerper - Typograaf&lt;/em&gt;

  [Tentoonstellingscatalogus Museum Van Looy te Haarlem] (Haarlem,
  1964); Dick Dooijes, 
  &lt;em&gt;Sjoerd H. de Roos zoals ik mij hem herinner&lt;/em&gt;

  ('s-Gravenhage, 1976); C. van Dijk, 'S.H. de Roos en zijn (?)
  Heuvelpers', in 
  &lt;em&gt;Boek, bibliotheek en geesteswetenschappen. Opstellen door
  vrienden en collega's van dr. C. Reedijk...&lt;/em&gt;

  (Hilversum, 1986) 87-94; Dick Dooijes, 
  &lt;em&gt;Over de drukletterontwerpen van Sjoerd H. de Roos&lt;/em&gt;

  (Zutphen, 1987); Koosje Sierman, 'Scherven en snippers: de
  documentaire nalatenschap van S.H. de Roos (1877-1962)', in 
  &lt;em&gt;De Boekenwereld&lt;/em&gt;

  4 (1988) 149-152; 
  &lt;em&gt;Sjoerd H. de Roos. Typografische geschriften, 1907-1920&lt;/em&gt;

  . Met een inl. van Jan P. Boterman en onder eindred. van Sjaak
  Hubregtse ('s-Gravenhage, 1989); Mathieu Lommen, 'S.H. de Roos,
  The Studio en Verwers blikfabriek', in 
  &lt;em&gt;Bulletin Stichting Drukwerk in de Marge&lt;/em&gt;

  (lente 1989) 25-32; idem, 'Boekkunst en boekverzorging bij de
  Grote Vijf', in 
  &lt;em&gt;Het Oog in 't Zeil&lt;/em&gt;

  7 (1990)) 2/3 (dec./feb.) 82-91. Ook verschenen in boekvorm: 
  &lt;em&gt;De grote vijf. S.H. de Roos, J.F. van Royen, J. van Krimpen,
  C. Nypels en A.A.M. Stols&lt;/em&gt;

  ([Zutphen] 1991); C. van Dijk, 
  &lt;em&gt;Alexandre A.M. Stols 1900-1973, uitgever/typograaf. Een
  documentatie&lt;/em&gt;

  (Zutphen, 1992).&lt;/p&gt;




&lt;p&gt;&lt;a href=&amp;quot;igedeelte&amp;quot;&gt;I: &lt;/a&gt;G.W. Ovink, 
  &lt;em&gt;Sjoerd H. de Roos, 1877-1962. Letterontwerper - Typograaf&lt;/em&gt;

  [Tentoonstellingscatalogus Museum Van Looy te Haarlem] (Haarlem,
  1964) afbeelding tegenover titelblad [zelfportret, gewassen pentekening, 1897].&lt;/p&gt;
&lt;p&gt;A.J.C.M. Gabri&amp;euml;ls&lt;/p&gt; 
&lt;dtml-var bwn_footer&gt;</text>
  </biography>
</biodes>

