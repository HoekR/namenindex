<biodes version="1.0">
  <fileDesc>
    <title>Leeuw, Aart van der (1876-1931)</title>
    <ref target="http://resources.huygens.knaw.nl/bwn1880-2000/lemmata/bwn3/leeuw"/>
    <publisher>
      <name>Biografisch Woordenboek van Nederland:1880-2000</name>
      <ref target="http://resources.huygens.knaw.nl/bwn1880-2000"/>
    </publisher>
  </fileDesc>
  <person>
    <idno type="id">leeuw_3</idno>
    <persName><name type="geslachtsnaam">Leeuw</name>, Aart van der</persName>
    <sex value="1"/>
    <event type="birth" when="1876"/>
    <event type="death" when="1931"/>
    <state type="occupation">schrijver</state>
    <state type="occupation">dichter</state>
  </person>
  <biography>
    <graphic url="http://resources.huygens.knaw.nl/bwn1880-2000/lemmata/bwn3/images/images/LEEUWA.jpg"/>
    <text>&lt;dtml-var bwn_header&gt;
 &lt;p class='genealogie'&gt;
  &lt;strong&gt;Leeuw, Aart van der&lt;/strong&gt;, romanschrijver en dichter (Hof van Delft 23-6-1876 - Voorburg 17-4-1931).

  Zoon van Adriaan van der Leeuw, groothandelaar in boter, en
  Johanna Sophia Cornelia de Fremerij. Gehuwd op 1-10-1903 met
  Antonia Johanna Kipp. Uit dit huwelijk werden geen kinderen
  geboren.
  
&lt;img src=&amp;quot;images/LEEUWA.jpg&amp;quot; align=&amp;quot;right&amp;quot; BORDER=&amp;quot;0&amp;quot; alt=&amp;quot;afbeelding van Leeuw, Aart van der&amp;quot; class=&amp;quot;bwnimg&amp;quot;&gt;
  

  
  &lt;/p&gt;
&lt;p&gt;Na een verdrietige lagere-schoolperiode, waarvan een
    nauwelijks verhulde neerslag te vinden is in 
    &lt;em&gt;Kinderland&lt;/em&gt;

    (1914), bezocht Van der Leeuw het gymnasium in Delft tot 1897.
    Hoewel hij daar waardering en zelfs bewondering oogstte bij
    zijn medeleerlingen, was het studieverloop uitermate traag en
    het succes gering. Toen hij in 1897 gezakt was, volgde hij
    alleen de lessen in zijn 'zwakke' vakken. Ten slotte behaalde
    hij in 1898 als extraneus het A-diploma. Onder het pseudoniem
    Leo had hij inmiddels reeds schetsen in het Amsterdamse
    gymnasiastenblad 
    &lt;em&gt;Vox Gymnasii&lt;/em&gt;

    gepubliceerd. Een bijdrage in 
    &lt;em&gt;Nuntius Gymnasiorum&lt;/em&gt;

    (Kampen) liet een keuze zien voor het muzikale vers, voor Kloos
    (1896).&lt;/p&gt;
&lt;p&gt;Aan de Universiteit van Amsterdam studeerde hij rechten van
    1898 tot 1902; alleen in 1899/ 1900 was hij niet ingeschreven.
    De keuze van deze studie was voornamelijk gebaseerd op de korte
    duur ervan en op de gerede kans op een maatschappelijke
    functie. Misschien mag men in de druk die de gymnasiale
    opleiding eerst, de juridische scholing later op een dromerige
    en romantisch geaarde student uitoefenden, mede een verklaring
    vinden voor enkele minder aangename trekken in zijn karakter.
    Onder het vergrootglas van een weinig welgezinde beschouwer -
    H.P.L. Wiessing bijv. noemde Van der Leeuw een 'aanstellerige
    lijmpot' - leken dat schadende fouten. Hij woonde in die jaren
    op een kamer met een soort alkoof in de Tolstraat. Van enig
    belang waren enkele contacten in Amsterdam, zoals dat met
    Arthur van Schendel. Voorts ontmoette hij er C.S. Adama van
    Scheltema, hem reeds bekend als medewerker aan de 
    &lt;em&gt;Vox Gymnasii.&lt;/em&gt;

    Diens zuster Riek bekoorde hem, maar zijn avances werden door
    haar niet gehonoreerd. Op 18 december 1902 promoveerde hij op
    stellingen. Na zijn promotie werkte hij als volontair bij het
    gemeentearchief in Delft, wat zijn genegenheid voor die stad
    verdiepte. In juli 1903 werd hij benoemd tot chef de bureau bij
    de Levensverzekeringmaatschappij Dordrecht. Al sinds zijn
    schooljaren kende hij Antonia Johanna Kipp, met wie hij in 1903
    trouwde. Zij stimuleerde een niet-dogmatisch, nochtans
    christelijk gekleurde religiositeit, die van bijzonder belang
    bleek voor Van der Leeuws ontwikkeling als kunstenaar.&lt;/p&gt;
&lt;p&gt;Het administratieve werk in Dordt was een toenemende
    kwelling. De afzondering in een onaangename cel, de
    verplichting om in de avonduren voor de akte MO boekhouden te
    studeren en de lange werkdagen van half negen tot zes uur
    droegen daartoe het hunne bij. Zijn gehoor, van jongs af zwak,
    leed er ernstig onder, misschien in verband met een aantasting
    van zijn zenuwgestel. Pijnen en slapeloosheid verkortten de
    nachtrust. Dat hij niettemin intensief las, blijkt uit de
    postuum gepubliceerde bundel 
    &lt;em&gt;Die van hun leven vertelden&lt;/em&gt;

    (1934). Met spelling had hij ernstige problemen. Voor een deel
    hadden die zijn school- en studiejaren vergald. Misschien moet
    men aan een zekere, niet onernstige graad van leesblindheid
    denken. Soms schreef hij autobiografische verhalen als in het
    reeds genoemde 
    &lt;em&gt;Kinderland,&lt;/em&gt;

    geleidelijk zich verruimend in verbeeldingen die men
    nauwkeuriger psychografisch kan noemen, zoals in 
    &lt;em&gt;De mythe van een jeugd (1921).&lt;/em&gt;

    De stormachtige rijping in de puberteit wordt hier gerelateerd
    aan mythologische gestalten. In de Dordtse jaren (1905/1906)
    schreef hij 
    &lt;em&gt;Sint-Veit en andere vertellingen,&lt;/em&gt;

    dat na enige aandrang van vrienden gepubliceerd werd in 1919.
    Van der Leeuws gezondheid verslechterde; op medisch advies nam
    hij in maart 1907 ontslag. Het overlijden van zijn schoonouders
    opende voor hem en zijn vrouw een bescheiden mogelijkheid om
    zelfstandig te leven. Zij hadden zich in Voorburg gevestigd,
    eerst in een bovenhuis, later in de daarnaast gelegen woning
    met een tuin die grensde aan de Vliet. Ver over uitgestrekte
    weilanden kon de schrijver het beminde Delft zien met de stoere
    'vijftoppige toren', die hij o.a. in 
    &lt;em&gt;Kinderland evoceert.&lt;/em&gt;

    Toen eenmaal de druk van de kantoorarbeid verdwenen was, kon
    hij zich vrijer overgeven aan het viool spelen, wat overigens
    ook zijn troost was geweest in de donkere jaren. Zijn muzikale
    voorkeur ging vooral uit naar de composities van Mahler. Op
    litterair gebied gold zijn genegenheid de 17e-eeuwse Engelse
    schrijver Thomas Traherne, aan wiens 'aardse' mystiek hij zich
    eigen strevingen bewust werd.&lt;/p&gt;
&lt;p&gt;Zijn letterkundige inzichten wijzigden zich grondig. Van een
    geestdriftige volgeling der Tachtigers, van wie hij overwegend
    de stemmingskunst bewonderd had, werd hij een belijder der
    bezinning en ging hij streven naar de vormgeving van bezonken
    gevoelens. Deze weg leidde naar 
    &lt;em&gt;De Beweging&lt;/em&gt;

    van Albert Verwey, waarin hij voortaan voornamelijk zou
    publiceren. Zijn ontwikkeling voerde hem uit de onbewustheid
    der kinderjaren, waarin een intu&amp;iuml;tief beleven van eenheid
    in gemeenschap met de schone natuur een religieuze aanleg
    verried, naar een bewustzijn van tegenstellingen die zowel de
    houding tegenover de buitenwereld bepaalden als het eigen
    innerlijk kenmerkten. Hij streefde naar het terugwinnen van een
    geluk dat hij meende verloren te zien gaan, door een wereld van
    instinct, drift en daad buiten te sluiten en zich te isoleren
    in het individuele genieten van natuur en schoonheid. De
    elementen daarvoor vond hij in zijn Hollandse omgeving en in de
    mythologische verbeeldingen der oude Grieken. Deze vormden
    voortaan de grondslag van zijn werk, waarop 
    &lt;em&gt;Het aardsche paradijs&lt;/em&gt;

    (1927) moest verrijzen, de puur natuurlijke zintuiglijkheid
    gezuiverd tot een lusthof van de geest, van het goddelijke.
    Maar de natuur bleef, als een verschijnsel sui generis
    gewaardeerd, al functioneerde zij tegelijkertijd als middelares
    tussen dat goddelijke en het innerlijk leven van de dichter, en
    zo toch weer afgewezen in haar aspecten van drift en
    instinctieve zinnelijkheid ('Faunus' in 
    &lt;em&gt;Opvluchten&lt;/em&gt;

    van 1922). De problemen met de werkelijkheid die een dergelijke
    houding met zich bracht, werden niet opgelost, wel enigszins
    opgevangen in op schijnbaar luchtige wijze verhaalde avonturen
    van 
    &lt;em&gt;Ik en mijn speelman&lt;/em&gt;

    (1927), waarin onder de patronage van de muziek een 'nieuw
    Jeruzalem' van de schone vrijheid der dromen, triomferend
    gebouwd wordt tegenover een verdorven en daarom verworpen
    'Babylon'. De ironiserende toon van deze roman verstilt tot
    milde humor in de laatste en wellicht beste roman die Van der
    Leeuw schreef: 
    &lt;em&gt;De kleine Rudolf (1930),&lt;/em&gt;

    een zo dicht mogelijke benadering tot de door hem geschuwde,
    vaak verafschuwde werkelijkheid, door de aanvaarding van
    zichzelf en zijn lot als deel daarvan. In 1928 eerde de
    Maatschappij der Nederlandsche Letterkunde te Leiden hem door
    de Van der Hoogtprijs aan hem toe te kennen.&lt;/p&gt;
&lt;p&gt;
  &lt;a href='agedeelte'&gt;A: &lt;/a&gt;Collectie-Van der Leeuw in het Nederlands Letterkundig
  Museum en Documentatiecentrum te 's-Gravenhage.&lt;/p&gt;
&lt;p&gt;
  &lt;a href='pgedeelte'&gt;P: &lt;/a&gt;Behalve de in de tekst reeds genoemde: zie kaarten met
    bibliografische gegevens van onder A genoemde instelling of
    onder L genoemd werk van J. No&amp;euml; s.j.; 
    &lt;em&gt;De briefwisseling tussen P.N. van Eyck en Aart van der
    Leeuw.&lt;/em&gt;

    Uitg., ingel. en van aant. voorzien door P. Delen (Den Haag,
    1973); 
    &lt;em&gt;De brieven van J.C. Bloem aan Aart van der Leeuw.&lt;/em&gt;

    Uitg., ingel. en van aant. voorzien door A. Kets-Vree (Den
    Haag, 1979); A. Kets-Vree, 'Als steeds je vriend Jacques', in 
    &lt;em&gt;Juffrouw Idastraat elf&lt;/em&gt;

    5 (1979) 1 (april) 6-7; 'Drie brieven van Aart van der Leeuw'
    [Bezorgd door Johan B.W. Polak met een toelichting door Harry
    G.M. Prick], in 
    &lt;em&gt;Juffrouw Idastraat elf&lt;/em&gt;

    5 (1979) 2 (juni) 1-5.&lt;/p&gt;
&lt;p&gt;
  &lt;a href='lgedeelte'&gt;L: &lt;/a&gt;J. Hulsker, 
  &lt;em&gt;Aart van der Leeuw. Leven en werk&lt;/em&gt;

  (Amsterdam, 1946); J. Haantjes, 
  &lt;em&gt;Aart van der Leeuw&lt;/em&gt;

  (Den Haag [etc.], 1950); F.W. van Heerikhuizen, 
  &lt;em&gt;De strijd van Aart van der Leeuw&lt;/em&gt;

  (Amsterdam, 1951); H.P.L. Wiessing, 
  &lt;em&gt;Bewegend portret&lt;/em&gt;

  (Amsterdam, 1960) 155-156, 159; P.N. van Eyck, 'Aart van der
  Leeuws ontwikkelingsgang', in 
  &lt;em&gt;Verzameld werk&lt;/em&gt;

  (Amsterdam, 1962) V, 316-366; J. No&amp;euml; s.j., 
  &lt;em&gt;Aart van der Leeuw&lt;/em&gt;

  (Brugge [etc.], 1964) met werken en artikelen over Van der Leeuw;
  R. Bakker, 'Aart van der Leeuw', in 
  &lt;em&gt;Maatstaf&lt;/em&gt;

  25 (1977) 7 (juli) 60-65; C.D. Goudappel, 'Aart van der Leeuw:
  Delft was zijn kinderland', in C.D. Goudappel, 
  &lt;em&gt;Delftse historische sprokkelingen&lt;/em&gt;

  (Delft, 1979) 29-31; C.G. Kuipers, 'De spelfouten van Aart van
  der Leeuw', in C.G. Kuipers en C. Weggelaar, 
  &lt;em&gt;Woordblind&lt;/em&gt;

  ('s-Gravenhage, [1979]) 86-88.&lt;/p&gt;


&lt;p&gt;
&lt;a href=&amp;quot;igedeelte&amp;quot;&gt;I: &lt;/a&gt; &lt;em&gt;De briefwisseling tussen P.N. van Eyck en Aart van der
    Leeuw.&lt;/em&gt;

    Uitg., ingel. en van aant. voorzien door P. Delen (Den Haag,
    1973) 13 [Van der Leeuw omstreeks 1930].&lt;/p&gt;




&lt;p&gt;H.A. Wage&lt;/p&gt; 
&lt;dtml-var bwn_footer&gt;</text>
  </biography>
</biodes>

