<biodes version="1.0">
  <fileDesc>
    <title>Tak van Poortvliet, Joanna Maria (Marie) (1871-1936)</title>
    <ref target="http://resources.huygens.knaw.nl/bwn1880-2000/lemmata/bwn2/tak"/>
    <publisher>
      <name>Biografisch Woordenboek van Nederland:1880-2000</name>
      <ref target="http://resources.huygens.knaw.nl/bwn1880-2000"/>
    </publisher>
  </fileDesc>
  <person>
    <idno type="id">tak_2</idno>
    <persName><name type="geslachtsnaam">Tak van Poortvliet</name>, Joanna Maria (Marie)</persName>
    <event type="birth" when="1871"/>
    <event type="death" when="1936"/>
  </person>
  <biography>
    <graphic url="http://resources.huygens.knaw.nl/bwn1880-2000/lemmata/bwn2/images/images/TAKPOORTVLIET.jpg"/>
    <text>&lt;dtml-var bwn_header&gt;
 &lt;p class='genealogie'&gt;
  &lt;strong&gt;Tak van Poortvliet, Joanna Maria (Marie)&lt;/strong&gt;, publiciste en kunstverzamelaarster 
('s-Gravenhage 15-2-1871 - Dornach (Zwitserland) 8-7-1936). Dochter van Joannes Pieter Roetert Tak van Poortvliet, minister
van Binnenlandse Zaken, en Christina Louisa Henrietta Geertruida
van Oordt.&lt;/p&gt;

&lt;img src=&amp;quot;images/TAKPOORTVLIET.jpg&amp;quot; align=&amp;quot;right&amp;quot; BORDER=&amp;quot;0&amp;quot; alt=&amp;quot;afbeelding van Tak van Poortvliet, Joanna Maria (Marie)&amp;quot; class=&amp;quot;bwnimg&amp;quot;&gt;


&lt;p&gt;Marie Tak van Poortvliet, zoals zij zich noemde, groeide op
  als oudste van vier kinderen in het gezin van een pasgekozen
  jong-liberaal Tweede-Kamerlid (1870). Haar vader legde een
  imponerend organisatietalent aan de dag, als
  president-commissaris van de Stoomvaartmaatschappij 'Zeeland'
  en politicus. Van moederszijde kwam zij uit een bekende
  Rotterdamse familie; van vaderszijde uit een welgesteld
  Brabants-Zeeuws geslacht. Evenals haar vader zou Marie sterke
  banden behouden met Walcheren. Van haar jeugd weten wij
  weinig. Zij heeft echter, waarschijnlijk door middel van
  particulier onderwijs, een goede opleiding genoten. Na het
  overlijden van haar moeder en vader (1897 en 1907) stelde het
  familievermogen haar in staat haar belangstelling te volgen.
  Zij heeft een sterke persoonlijkheid aan de dag gelegd,
  overigens zonder onaangename opdringerigheid.&lt;/p&gt;
&lt;p&gt;Van verstrekkende betekenis zijn geweest haar ontmoetingen
  met de schilderes Jacoba van Heemskerck (1876-1923) en met de
  medicus Willem Zeylmans van Emmichoven (1893-1961). Met de
  eerste heeft haar een sterke spirituele en emotionele band
  verbonden. Marie heeft de schilderes waarschijnlijk omstreeks
  1905 ontmoet. Sinds 1906 vertoefden zij jaarlijks in de periode
  mei tot september in Maries huis 'Loverendale' te Domburg. In
  de tuin van deze villa - die later door het bekende Badhotel
  werd aangekocht - richtte zij voor Jacoba een atelier in.
  Achter de schermen trad Marie, tactvol, als mecenas van haar
  levenslange vriendin op. De frappante convergentie in beider
  geestelijke habitus blijkt uit twee hoofdtrekken: diepgevoelde
  affiniteit tot de antroposofie en de moderne,
  expressionistische kunst. Het was vooral de 'vergeestelijkte'
  (abstracte) richting daarin die haar absorbeerde. Terwijl
  Jacoba zich intensief vanuit een creatief-artistieke drang in
  deze richting ontwikkelde, zette Marie, die een meer extravert
  karakter had, zich financieel en publicistisch in voor de
  nieuwe richting in de schilderkunst.&lt;/p&gt;
&lt;p&gt;Niet alleen steunde Marie haar vriendin door aankopen van
  haar werk via 'Der Sturm' in Berlijn, maar tevens legde zij een
  grote collectie aan van andere modernen. Topstukken die thans
  in Nederlandse musea zijn te zien stammen rechtstreeks uit haar
  verzameling: Mondriaans 
  &lt;em&gt;Rode boom&lt;/em&gt;

  (1908), Emil Filla's 
  &lt;em&gt;Stilleven&lt;/em&gt;

  (1913), Kandinsky's 
  &lt;em&gt;Gezicht op Moskou&lt;/em&gt;

  en 
  &lt;em&gt;Lyrisches No. 118,&lt;/em&gt;

  L&amp;eacute;gers 
  &lt;em&gt;Compositie&lt;/em&gt;

  (1912), Feiningers 
  &lt;em&gt;Dorpsgezicht&lt;/em&gt;

  en Marcs 
  &lt;em&gt;Schapen.&lt;/em&gt;

  F.M. Huebner, die zijn boek 
  &lt;em&gt;Holland&lt;/em&gt;

  (Leipzig, 1921) in de serie 
  &lt;em&gt;Moderne Kunst in den Privatsammlungen Europas.&lt;/em&gt;

  Hrsg. G. Biermann (Leipzig, 1921)
voorzag van de opdracht 'Der Sammlerin Marie Tak van
  Poortvliet zugeeignet', gaf haar collectie internationale faam.
  &lt;p&gt;Dank zij zijn bezoek aan de verzameling weten wij dat deze
  omstreeks 1920 honderdvijftig werken omvatte. Huebners
  mededeling dat er een gedrukte catalogus van de collectie
  bestond - waarvan nog geen exemplaar werd teruggevonden - wordt
  bevestigd door de correspondentie van Jacoba van Heemskerck en
  Marie Tak met Herwarth Walden, de leider van het artistieke
  centrum der expressionistische kunstenaars 'Der Sturm' te
  Berlijn. Nadat Marie in de jaren dertig enige stukken uit haar
  collectie had verkocht aan Nederlandse musea, kwamen bij legaat
  grote delen ervan aan het Haags Gemeentemuseum, het Museum
  Boymans en het Stedelijk Museum in Amsterdam.&lt;/p&gt;
&lt;p&gt;Waarschijnlijk vanuit de theosofie - waardoor ook de grote
  vernieuwers Mondriaan en Kandinsky zich lieten inspireren -
  werden Marie Tak en Jacoba van Heemskerck aanhangers van de
  door Rudolf Steiner geformuleerde antroposofie, die omstreeks
  1912 in Duitsland in een Antroposophische Vereeniging
  organisatorisch gestalte kreeg. In dit verband ging de
  kennismaking met Willem Zeylmans een grote rol spelen. Via zijn
  vriend de latere architect ir. Jan Buijs, die in 1916 op een
  expositie Jacoba van Heemskerck had ontmoet, maakte Zeylmans
  ook kennis met Marie Tak. Zij bood hem een studiefinanciering
  aan, die het hem mogelijk maakte te ontkomen aan een contract
  in de Oost. Met Jacoba van Heemskerck testte hij bij Domburgse
  kinderen hun kleurgevoeligheid in verband met karakter en
  emotie. Voor de medicus en antroposoof stond spoedig ook het
  onderwerp voor zijn Amsterdamse dissertatie vast: 
  &lt;em&gt;De werking der kleuren op het gevoel&lt;/em&gt;

  (Utrecht, [1923]; postuum opgedragen aan Jacoba van
  Heemskerck). Mede dank zij hulp en inspiratie van Marie Tak en
  Rudolf Steiner (december 1920 in Dornach) heeft Zeylmans de
  Antroposophische Vereeniging in Nederland helpen oprichten
  (1923).&lt;/p&gt;
&lt;p&gt;In 1926 stichtten Marie Tak en enige anderen de sindsdien
  uitgebreide en nu nog florerende NV 'Cultuurmaatschappij
  Loverendale', gevestigd te Domburg. Opzet was landbouw en
  veeteelt te bedrijven op biologisch-dynamische grondslag
  volgens de door Rudolf Steiner gegeven richtlijnen. Directeur
  werd dr. Ehrenfried Pfeiffer (1899-1961), die te Dornach
  directeur was van het Biologisch-Chemisch Laboratorium bij het
  Goetheanum (onder leiding van Steiner). Hij trad na de dood van
  Marie Tak op als haar executeur-testamentair.&lt;/p&gt;
&lt;p&gt;In haar publicistische werk richtte Marie Tak van Poortvliet
  zich op drie in haar visie samenhangende terreinen: de moderne
  schilderkunst, muziek en antroposofie. Aangezien Marie Tak en
  Jacoba van Heemskerck zich ori&amp;euml;nteerden op de Berlijnse
  'Sturm', is het niet verwonderlijk dat zij in Nederland een
  klankbodem vonden in het Duitsgezinde weekblad 
  &lt;em&gt;De Toekomst&lt;/em&gt;

  (april 1915-eind 1918; onder redactie van o.a. prof. J.H.
  Valckenier Kips). Marie Tak recenseerde daarin
  Sturm-tentoonstellingen die zij, met Jacoba, in Berlijn en
  elders bezocht. Ook de dichteres Sophie van Leer, gedurende
  enige jaren medewerkster van Herwarth Walden aan 'Der Sturm' en
  vriendin van de Sturm- en Bauhauskunstenaar Georg Muche,
  publiceerde in 
  &lt;em&gt;De Toekomst&lt;/em&gt;

  (1915) over politieke en artistieke gebeurtenissen in Berlijn.&lt;/p&gt;
  &lt;p&gt;Na de oorlog leverde Marie Tak aan verschillende periodieken
  bijdragen over Jacoba's werk en over het ontstaan van de
  moderne kunst in het algemeen. Een culminatiepunt vormde haar
  Engelstalige bijdrage aan het 
  &lt;em&gt;Sturm-Bilderbuch:&lt;/em&gt;

  VII gewijd aan 'Jacoba van Heemskerck' (1924; reprint 1981).
  Als muziekrecensente besprak zij in 
  &lt;em&gt;De Toekomst&lt;/em&gt;

  in een twintigtal artikelen onder meer uitvoeringen van Duitse
  operavoorstellingen in Den Haag en van de Wagnervereeniging te
  Amsterdam. In 1919 verzorgde zij de Nederlandse vertaling van
  Rudolf Steiners 
  &lt;em&gt;De kern van het sociale vraagstuk...&lt;/em&gt;

  (Utrecht, 1919). Aan die uitgave werd toegevoegd de ook in
  vlugschriftvorm verschenen 'Aan het Duitsche Volk en aan de
  overige menschheid. Open brief van dr. Rudolf Steiner'. Het
  Comit&amp;eacute; voor Nederland, waarin naast Marie Tak ook Jacoba
  van Heemskerck, de Delftse hoogleraren H.S. Hallo en Clarence
  Feldmann, alsmede de an-troposofe dr. Elisabeth Vreede en de
  componist Henri Zagwijn zitting namen, had deze brief
  opgedragen &amp;quot;Aan het Nederlandsche Volk&amp;quot;. Steiner ontvouwde in
  dat boek zijn idee van de 'Driegeleding van het sociale
  organisme'. In de eerste jaargangen van het 
  &lt;em&gt;Hollandsch bijblad van Goetheanum&lt;/em&gt;

  (sinds 1924) schreef Marie Tak beschouwingen over het
  toneelwerk van Albert Steffen. Uit correspondentie met Herwarth
  Walden blijkt dat Marie Tak ook andere 'Sturm'-kunstenaars
  financieel steunde, zoals de dichter Adolf Knoblauch
  (1882-1951). Ook na de dood van Jacoba van Heemskerck in 1923
  behield Marie Tak contact met sommige (voormalige)
  'Sturm'-kunstenaars, zoals de dramaturg Lothar Schreyer
  (1886-1966), die haar hogelijk waardeerde.&lt;/p&gt;
&lt;p&gt;
  &lt;a href='agedeelte'&gt;A: &lt;/a&gt;Priv&amp;eacute;-archief ontbreekt. Het Sturm-Archiv in de
Staatsbibliothek Preussischer Kulturbesitz te Berlijn bevat haar
correspondentie met Herwarth en Nell Walden alsmede met
Knoblauch, Schreyer, Adolf Behne, Georg Muche. Verder bevat
correspondentie van Walden met Eva Weinw&amp;uuml;rzel belangwekkende
gegevens over Marie Tak en haar vriendin.&lt;/p&gt;
&lt;p&gt;
  &lt;a href='pgedeelte'&gt;P: &lt;/a&gt;Behalve de hierboven genoemde publikaties, artikelen
over Jacoba van Heemskerck en moderne schilderkunst in 
&lt;em&gt;Het nieuwe leven.&lt;/em&gt;

Maandschrift (1919-1920) herdrukt in 
&lt;em&gt;Tableau.&lt;/em&gt;

Tijdschrift voor beeldende kunst 5 (1982-1983) 221-226; 
&lt;em&gt;Op de hoogte&lt;/em&gt;

(1921); 
&lt;em&gt;Der Ararat, Glossen, Skizzen und Notizen zur neuen Kunst&lt;/em&gt;

(1921).&lt;/p&gt;
&lt;p&gt;
  &lt;a href='lgedeelte'&gt;L: &lt;/a&gt;P.C. Labrijn, 
&lt;em&gt;Het Brabantsch-Zeeuwsche geslacht Tak&lt;/em&gt;

[S.1., 1916]; F.M. Huebner, 'Die Sammlung Tak van Poortvliet im
Haag', in 
&lt;em&gt;Der Ararat, Glossen, Skizzen und Notizen zur Neuen Kunst 1&lt;/em&gt;

(1921) 262-264; Nell Walden en Lothar Schreyer, 
&lt;em&gt;Der Sturm. Ein Erinnerungsbuch an Herwarth Walden und die
K&amp;uuml;nstler aus dem Sturmkreis&lt;/em&gt;

(Baden-Baden, 1954); D. Hannema, 
&lt;em&gt;Flitsen uit mijn leven als verzamelaar en museumdirecteur&lt;/em&gt;

(Rotterdam, 1973); J. Kuilman. 'Enige historische gegevens over
Loverendale' (typoscript 1978 in bezit van J. Kuilman,
's-Gravenhage); J.E. Zeylmans van Emmichoven, 
&lt;em&gt;Willem Zeylmans van Emmichoven. Ein pionier der Antroposophie&lt;/em&gt;
(Ariesheim, 1979); W.F. Veltman, &lt;em&gt;Rudolf Steiner. Een biografie&lt;/em&gt;
(Zeist, 1980)
&lt;/p&gt;

&lt;p&gt;
&lt;a href=&amp;quot;igedeelte&amp;quot;&gt;I: &lt;/a&gt;A.H. Huussen jr en J.F.A. van Paaschen-Louwerse, 
&lt;i&gt;Jacoba van Heemskerck van Beest 1876-1923. Schilderes uit roeping&lt;/i&gt; 
(Zwolle 2005) 17 [Foto particulier bezit].&lt;/p&gt;




&lt;p&gt;A.H. Huussen jr.&lt;/p&gt; 
&lt;dtml-var bwn_footer&gt;</text>
  </biography>
</biodes>

