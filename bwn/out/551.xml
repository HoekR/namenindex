<biodes version="1.0">
  <fileDesc>
    <title>Freudenthal, Hans (1905-1990)</title>
    <ref target="http://resources.huygens.knaw.nl/bwn1880-2000/lemmata/bwn5/freudent"/>
    <publisher>
      <name>Biografisch Woordenboek van Nederland:1880-2000</name>
      <ref target="http://resources.huygens.knaw.nl/bwn1880-2000"/>
    </publisher>
  </fileDesc>
  <person>
    <idno type="id">freudent</idno>
    <persName><name type="geslachtsnaam">Freudenthal</name>, Hans</persName>
    <sex value="1"/>
    <event type="birth" when="1905"/>
    <event type="death" when="1990"/>
    <state type="occupation">wiskundige</state>
  </person>
  <biography>
    <graphic url="http://resources.huygens.knaw.nl/bwn1880-2000/lemmata/bwn5/images/images/freudent.jpg"/>
    <text>&lt;dtml-var bwn_header&gt;
 &lt;p class='genealogie'&gt;
  &lt;strong&gt;Freudenthal, Hans&lt;/strong&gt;, wiskundige (Luckenwalde (Duitsland) 17-9-1905 - Utrecht 13-10-1990). Zoon van Joseph Freudenthal, godsdienstleraar, en Elsbeth
  Ehmann. Gehuwd op 20-7-1932 met Susanna Johanna Catharina Lutter
  (1908-1986). Uit dit huwelijk werden 3 zoons en 1 dochter
  geboren. Bij 
  &lt;em&gt;Wet&lt;/em&gt;

  27-5-1948 (&lt;em&gt;Staatsblad&lt;/em&gt;

  nr. I-213) genaturaliseerd tot Nederlander.
  

  
  &lt;/p&gt;
&lt;p&gt;
  &lt;img class='bwnimg' BORDER='0' align='right' src='images/freudent.jpg' alt='afbeelding van Freudenthal, Hans'&gt;Hans Freudenthal groeide samen met een jongere zuster op in
    Luckenwalde, een stadje ongeveer 50 kilometer ten zuidwesten
    van Berlijn, in een gezin dat behoorde tot de gegoede
    burgerstand. Vanaf 1911 bezocht hij hier de Friedrichschule,
    een Reform-Realgymnasium met Vorschule. Naar eigen zeggen was
    hij een goede leerling en graag bereid te laten zien dat hij de
    beste van de klas was, hoewel hij door zware astma-aanvallen
    vaak en veel thuis moest blijven. Naast schaken en het
    schrijven van po&amp;euml;zie was lezen een van zijn grootste
    hobby's. Op jonge leeftijd las hij al over de
    relativiteitstheorie, filosofie en wiskunde, maar ook over
    film, theater en architectuur.&lt;/p&gt;
&lt;p&gt;Na zijn eindexamen in 1923 ging Freudenthal wiskunde
    studeren aan de universiteit van Berlijn. Het eerste semester
    woonde hij nog thuis in Luckenwalde, maar dankzij zijn
    bijverdiensten als priv&amp;eacute;-leraar, als 'Hilfsassistent' van
    de wiskundige Heinz Hopf en later als redactieassistent bij het
    
    &lt;em&gt;Jahrbuch &amp;uuml;ber die Fortschritte der Mathematik&lt;/em&gt;

    kon hij zich al snel een kamer in Berlijn veroorloven.
    Freudenthal genoot van zijn studietijd. Naast de
    wiskundecolleges volgde hij ook colleges over natuurkunde,
    geschiedenis, strafrecht, Grieks en Russisch en studeerde hij
    in 1927 een semester in Parijs. Terug in Berlijn woonde hij een
    'Gastvorlesung' bij van L.E.J. Brouwer, hoogleraar in de
    verzamelingenleer, functietheorie en axiomatiek aan de
    Universiteit van Amsterdam. Freudenthal was erg
    ge&amp;iuml;nteresseerd in Brouwers grondslagentheorie, het
    intu&amp;iuml;tionisme. Met enkele goed voorbereide discussievragen
    wist hij Brouwers aandacht te trekken.&lt;/p&gt;
&lt;p&gt;In 1929 schreef Freudenthal zijn wiskundig proefschrift 
    &lt;em&gt;&amp;uuml;ber die Enden topologischer R&amp;auml;ume und Gruppen&lt;/em&gt;

    (Gepubliceerd in: 
    &lt;em&gt;Mathematisches Zeitschrift&lt;/em&gt;

    (1931) 692-713), waarop hij op 20 februari 1930 promoveerde.
    Een half jaar later nodigde Brouwer Freudenthal in een brief
    uit om in Amsterdam zijn assistent te worden. Hij accepteerde
    het - ook financieel aantrekkelijke - aanbod en vertrok op 15
    november naar Amsterdam.&lt;/p&gt;
&lt;p&gt;Naast assistent was Freudenthal sinds 4 maart 1931 ook
    privaatdocent aan de Universiteit van Amsterdam. Dit gaf hem de
    gelegenheid door middel van caput-colleges de modernste
    wiskundige onderwerpen aan de in zijn ogen sterk verouderde
    lesstof toe te voegen. Ook experimenteerde hij met het fenomeen
    'werkcollege', waarbij hij de studenten oefenopdrachten liet
    maken. Mede door de invloed van zijn assistent-collega, de
    Poolse wiskundige Witold Hurewicz, was deze tijd in Amsterdam
    voor Freudenthals wiskundig werk zeer vruchtbaar. Zijn werk op
    het gebied van onder meer de topologie, topologische groepen,
    het intu&amp;iuml;tionisme, bijna-periodieke functies en
    functionaalanalyse leidde tot enkele tientallen (Duitstalige)
    publicaties. Sinds zijn aanstelling als conservator bij het
    Mathematisch Instituut op 3 september 1937 werden Freudenthals
    onderwijstaken uitgebreid met de verplichte colleges analyse,
    waardoor hij de kans kreeg ook daar moderne leerstof op meer
    exacte wijze dan gebruikelijk te onderwijzen. Zijn colleges gaf
    hij in het Nederlands, en sinds de geboorte van zijn kinderen -
    vanaf 1935 - werd er thuis ook uitsluitend Nederlands
    gesproken. Pas na de Tweede Wereldoorlog publiceerde hij op
    meer geregelde basis in het Nederlands.&lt;/p&gt;
&lt;p&gt;Na de Duitse inval werd Freudenthal in november 1940 als
    jood op non-actief gesteld. Via zijn vrouw had hij nog wel
    toegang tot bibliotheken, zodat hij thuis kon blijven werken.
    Veel tijd aan wiskundig werk besteedde hij in deze jaren niet.
    Wel gaf hij nog een jaar wiskundeonderwijs aan de opleiding
    voor middelbare akten KI en KV via de Centrale Commissie voor
    het Joodsche Onderwijs in Amsterdam. Thuis hielp hij zijn
    kinderen geregeld met hun lees- en rekenwerk en raakte zo
    ge&amp;iuml;nteresseerd in de rekendidactiek. Na een uitvoerige
    literatuurstudie schreef hij het ongepubliceerde en onvoltooide
    manuscript 'Rekendidaktiek' (1943/1944), waarin de kiem van
    zijn latere idee&amp;euml;n en vooral zijn kritiek op de gangbare
    methoden zijn terug te vinden. De belangstelling voor didactiek
    deelde hij met zijn vrouw, die al sinds de geboorte van hun
    kinderen op zoek was naar de pedagogisch 'ideale' school.
    Tevens verdiepte Freudenthal zich in de Nederlandse
    geschiedenis, de wetenschapsgeschiedenis en schreef hij
    verscheidene gedichten, novellen, toneelstukken en romans,
    waarmee hij - onder het pseudoniem V. Sirolf - tijdens en na de
    bezetting enige literaire prijzen wist te winnen.&lt;/p&gt;
&lt;p&gt;Ondanks het 'gemengde' huwelijk liet de bezetter het gezin
    niet ongemoeid. Freudenthal werd in mei 1944 bij een medische
    keuring ondanks zijn astma onverwacht goedgekeurd en
    tewerkgesteld op het in aanbouw zijnde vliegveld Havelte. Hij
    wist op 5 september te ontsnappen en naar Amsterdam terug te
    reizen, waar hij tot het einde van de bezetting thuis
    ondergedoken bleef.&lt;/p&gt;
&lt;p&gt;Na de bevrijding hervatte Freudenthal, in afwachting van een
    aanstelling als lector, zijn oude onderwijstaken. Aanvankelijk
    werd hij echter slechts in zijn oude functie als conservator
    herbenoemd, terwijl zijn plaatsvervanger, die in de
    bezettingstijd lector was geworden, na de bevrijding deze
    functie behield. Dit was voor Freudenthal een onacceptabele
    situatie. De vele protesten van Freudenthal en een
    handtekeningenactie van zijn leerlingen en oudleerlingen hadden
    echter geen resultaat. Uiteindelijk aanvaardde hij op 4 oktober
    1946 een hoogleraarschap in de wiskunde dat hem aan de
    Rijksuniversiteit te Utrecht werd aangeboden.&lt;/p&gt;
&lt;p&gt;In Utrecht werd Freudenthal onmiddellijk in beslag genomen
    door het vele werk dat hem daar, door het toegenomen aantal
    studenten, wachtte. In zijn wiskundig werk richtte hij zich op
    het verband tussen meetkunde en topologische groepen
    (Lie-groepen). Dit was slechts &amp;eacute;&amp;eacute;n van zijn vele
    interessegebieden. Naast wiskundige onderwerpen uit de
    topologie, statistiek en logica publiceerde hij over de
    geschiedenis van de wetenschap, fysica en astronomie, werkte
    hij mee aan een ontwerp van een matensysteem voor
    damesconfectie, en ontwierp hij in 1960 'Lincos', een op de
    formele logica gebaseerd systeem voor communicatie met
    buitenaardse intelligente wezens. De grootste gemene deler in
    veel van zijn publicaties was het streven de wiskunde in een
    bredere context te belichten en de veelzijdigheid en
    toepasbaarheid van de wiskunde uit te dragen. In 1951 werd hij
    lid van de Koninklijke Akademie van Wetenschappen. Voor zijn
    wetenschappelijk werk ontving hij vijf eredoctoraten, namelijk
    van de Humboldt Universit&amp;auml;t te Berlijn (1960), de
    Friedrich-Alexander Universit&amp;auml;t te Neurenberg (1972), de
    Vrije Universiteit te Brussel (1974), York University te
    Toronto (1974) en de Universiteit van Amsterdam (1977).&lt;/p&gt;
&lt;p&gt;Ook al zag Freudenthal zijn eigenlijke talent vooral in het
    schrijven van literatuur, na publicatie van zijn romans 
    &lt;em&gt;De schuldenaar&lt;/em&gt;

    (1947) en 
    &lt;em&gt;De viersprong der grote wegen&lt;/em&gt;

    (1948) liet hij de letteren al spoedig voor wat ze waren. Wel
    vond hij een uitlaatklep voor zijn literaire (en andere)
    idee&amp;euml;n in de columns en artikelen die hij schreef voor
    onder andere 
    &lt;em&gt;De Groene Amsterdammer&lt;/em&gt;

    (1946-1971) en 
    &lt;em&gt;NRC Handelsblad&lt;/em&gt;

    (1982-1989). Deze artikelen gebruikte Freudenthal niet alleen
    om zijn idee&amp;euml;n en opvattingen te uiten, maar ook om het
    publiek op een toegankelijke manier met de (exacte)
    wetenschappen en de maatschappelijke betekenis ervan kennis te
    laten maken. Hij was een fervent voorstander van externe
    democratisering van de universiteiten, een overtuiging die hij
    onder meer als lid van het Verbond van Wetenschappelijke
    Onderzoekers actief kon uitdragen.&lt;/p&gt;
&lt;p&gt;De grootste bekendheid verkreeg Freudenthal uiteindelijk
    door zijn werk als vernieuwer van wiskundeonderwijs en
    -didactiek. Via zijn vrouw was hij direct na de oorlog al in
    contact gekomen met de Werkgemeenschap voor Vernieuwing van
    Opvoeding en Onderwijs (WVO). In de op vernieuwing ingestelde
    opvattingen binnen de Wiskunde Werkgroep van de WVO vond
    Freudenthal - vanaf 1950 als voorzitter - weerklank voor zijn
    eigen idee&amp;euml;n over wiskundeonderwijs. In plaats van het
    'leren denken' zouden het kind en het praktisch nut het
    uitgangspunt van het wiskundeonderwijs moeten worden.&lt;/p&gt;
&lt;p&gt;In 1954 werd Freudenthal voorzitter van de Nederlandse
    Onderwijs Commissie voor Wiskunde, de Nederlandse subcommissie
    van de International Commission on Mathematical Instruction
    (ICMI). In deze hoedanigheid kon Freudenthal zijn in de
    Wiskunde Werkgroep ontwikkelde idee&amp;euml;n in internationale
    kring uitdragen en zich ontwikkelen tot een internationaal
    bekende en actieve wiskundedidacticus. Deze werkzaamheden
    werden onderbroken door een 'sabbatical year' aan de
    universiteit Yale (1960/1961) en een jaar rectoraat in Utrecht
    (1963/1964). Freudenthals autoriteit op het gebied van de
    vernieuwing van wiskundeonderwijs leidde in 1966 tot het
    presidentschap van de ICMI. In 1968 richtte hij 
    &lt;em&gt;Educational Studies in Mathematics&lt;/em&gt;

    op, het eerste internationale tijdschrift voor
    wiskundeonderwijs. Toch bleef Freudenthal zichzelf nog altijd
    trots omschrijven als 'l'enfant terrible', vasthoudend aan zijn
    eigen idee&amp;euml;n en scherpe kritiek uitend op alles wat hij
    als wetenschappelijk of didactisch 'onkruid' beschouwde.&lt;/p&gt;
&lt;p&gt;In 1971 werd Freudenthal hoogleraar-directeur van het nieuw
    opgerichte Instituut voor Ontwikkeling van het Wiskunde
    Onderwijs in Utrecht. Dit instituut werd voor hem het middel om
    zijn onderwijstheorie&amp;euml;n aan de praktijk (van het
    klaslokaal) te toetsen en te ontwikkelen, alsook om zijn
    gedachtegoed verder uit te dragen. In 1973 verscheen zijn
    magnum opus 
    &lt;em&gt;Mathematics as an educational task&lt;/em&gt;

    , een verzameling en bewerking van zijn talloze idee&amp;euml;n en
    artikelen over wiskundeonderwijs en -didactiek.&lt;/p&gt;
&lt;p&gt;Het Instituut voor Ontwikkeling van het Wiskunde Onderwijs
    en de naam Freudenthal werden internationaal vooral gekoppeld
    aan de ontwikkeling van het realistische wiskundeonderwijs in
    de jaren zeventig en tachtig. Toch stond Freudenthal voor meer
    dan dat: boven alles pleitte hij voor de ontwikkeling van een
    wetenschappelijk gefundeerde 'wiskundeonderwijskunde', waarvan
    hij voorzag dat het nog lang zou duren voordat zij er zou
    komen. Ook na zijn afscheid als hoogleraar, in 1976, bleef hij
    actief betrokken bij het werk van het instituut. In deze jaren
    schreef hij nog enkele boeken over wiskundedidactiek. Een week
    nadat hij het manuscript van zijn laatste boek, 
    &lt;em&gt;Revisiting mathematics education. China lectures&lt;/em&gt;

    (1991), had voltooid, overleed Hans Freudenthal, gezeten op een
    bankje in een Utrechts park, op 85-jarige leeftijd.&lt;/p&gt;
&lt;p&gt;Freudenthal ontpopte zich in de naoorlogse jaren als een op
    vernieuwing ingestelde, maatschappelijk betrokken en
    onconventionele persoonlijkheid. Behalve een gerenommeerd en
    gerespecteerd wetenschapper was hij in al zijn geschriften
    vooral een gevreesd criticus op vrijwel elk gebied waarin hij
    zich interesseerde, die het nodige ontzag inboezemde. Met zijn
    onafscheidelijke vlinderstrikje, snor en pijp zag hij er uit
    als een 'echte' professor. Tegen de Franse wiskundige Jean
    Dieudonn&amp;eacute; riep hij eens tijdens een discussie over
    wiskundeonderwijs: 'Don't shout at me, because I can shout as
    loud as you can and in more languages', wat ongetwijfeld nog
    waar was ook. Maar het ging hem om meer dan kritiek leveren
    alleen: Freudenthal zag zijn voornaamste doel in het stimuleren
    van de ontwikkeling van wetenschap, in het bijzonder met
    betrekking tot het wiskundeonderwijs. 'Elke positieve actie
    begint met critiek', schreef hij in 1944 in zijn manuscript
    'Rekendidaktiek', en dat is een overtuiging die hij zijn hele
    leven trouw is gebleven.&lt;/p&gt;
&lt;p&gt;
  &lt;a href='agedeelte'&gt;A: &lt;/a&gt;Persoonlijk archief-H. Freudenthal in het Rijksarchief
  in Noord-Holland te Haarlem.&lt;/p&gt;
&lt;p&gt;
  &lt;a href='pgedeelte'&gt;P: &lt;/a&gt;Een door Freudenthal zelf samengestelde bibliografie van
    zijn wetenschappelijk werk is als appendix opgenomen in de
    inventaris van zijn persoonlijk archief: Rijksarchief in
    Noord-Holland, Papers of Hans Freudenthal (1905-1990),
    mathematician, 1906-1990. Autobiografische publicaties: 
    &lt;em&gt;Schrijf dat op, Hans. Knipsels uit een leven&lt;/em&gt;

    (Amsterdam 1987); 
    &lt;em&gt;Berlin 1923-1930. Studienerinnerungen&lt;/em&gt;

    (Berlijn [etc.] [1987]).&lt;/p&gt;
&lt;p&gt;
  &lt;a href='lgedeelte'&gt;L: &lt;/a&gt;Behalve necrologie&amp;euml;n o.a. door J. de Lange in 
  &lt;em&gt;Nieuwe Wiskrant. Tijdschrift voor Nederlands
  Wiskundeonderwijs&lt;/em&gt;

  10 (1989/1990) 2 (dec.) 3; door W.T. van Est in 
  &lt;em&gt;Jaarboek [der] Koninklijke Nederlandse Akademie van
  Wetenschappen 1991&lt;/em&gt;

  (Amsterdam [etc.] 1991) 138-142: F. van der Blij, 'Professor
  Freudenthal zeventig jaar', in 
  &lt;em&gt;Euclides. Maandblad voor de didactiek van de wiskunde&lt;/em&gt;

  51 (1975/1976) 3-7; P.M. van Hiele, 'Freudenthal en de didaktiek
  der wiskunde', 
  &lt;em&gt;ibidem&lt;/em&gt;

  , 8-10; 'Five years IOWO', in 
  &lt;em&gt;Educational Studies in Mathematics&lt;/em&gt;

  7 (1976) 3 (aug.); Freudenthal-nummer van 
  &lt;em&gt;Nieuwe Wiskrant&lt;/em&gt;

  5 (1985/1986) 1 (sept.); Freudenthal-nummer van 
  &lt;em&gt;Nieuw Archief voor Wiskunde&lt;/em&gt;

  , 4de serie deel 9 (1991); A. Bishop, 'Freudenthal cursief. HF -
  an inspiration in the search for truth', in 
  &lt;em&gt;Nieuwe Wiskrant&lt;/em&gt;

  10 (1990/1991) 3 (mrt.) 13; J. van Dormolen, 'Freudenthal 
  &lt;em&gt;cursief&lt;/em&gt;

  . Hoe didactiek een deel van wiskunde kan worden', 
  &lt;em&gt;ibidem&lt;/em&gt;

  , p. 19; J. Adda, 'Freudenthal 
  &lt;em&gt;cursief&lt;/em&gt;

  . Hans Freudenthal (1905-1990)', 
  &lt;em&gt;ibidem&lt;/em&gt;

  , p. 26; 
  &lt;em&gt;The legacy of Hans Freudenthal&lt;/em&gt;

  . Onder red. van Leen Streefland (Dordrecht [etc.] 1993); Leo
  Molenaar, 
  &lt;em&gt;'Wij kunnen het niet langer aan de politici overlaten...'. De
  geschiedenis van het Verbond van Wetenschappelijke Onderzoekers
  (VWO), 1946-1980&lt;/em&gt;

  (Delft 1994) 159-162; Martijn van Calmthout, 'Hans Freudenthal.
  Kampioen van de alledaagse wiskunde' in 
  &lt;em&gt;Kopstukken van het laagland. Een eeuw Nederland in honderd
  portretten&lt;/em&gt;

  . Onder red. van Paul Brill ([Amsterdam] 1999)
  222-225.&lt;/p&gt;
&lt;p&gt;
  &lt;a href='igedeelte'&gt;I: &lt;/a&gt;
  &lt;em&gt;Jaarboek [der] Koninklijke Nederlandse Akademie van
  Wetenschappen 1991&lt;/em&gt;

  (Amsterdam [etc.] 1991) 138.&lt;/p&gt;
&lt;p&gt;S. la Bastide-van Gemert&lt;/p&gt; 
&lt;dtml-var bwn_footer&gt;</text>
  </biography>
</biodes>

