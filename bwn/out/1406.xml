<biodes version="1.0">
  <fileDesc>
    <title>Platteel, Pieter Johannes (1911-1978)</title>
    <ref target="http://resources.huygens.knaw.nl/bwn1880-2000/lemmata/bwn3/platteel"/>
    <publisher>
      <name>Biografisch Woordenboek van Nederland:1880-2000</name>
      <ref target="http://resources.huygens.knaw.nl/bwn1880-2000"/>
    </publisher>
  </fileDesc>
  <person>
    <idno type="id">platteel</idno>
    <persName><name type="geslachtsnaam">Platteel</name>, Pieter Johannes</persName>
    <sex value="1"/>
    <event type="birth" when="1911"/>
    <event type="death" when="1978"/>
    <state type="occupation">koloniaal gouverneur</state>
    <state type="occupation">burgemeester</state>
  </person>
  <biography>
    <graphic url="http://resources.huygens.knaw.nl/bwn1880-2000/lemmata/bwn3/images/images/PLATTEEL.jpg"/>
    <text>&lt;dtml-var bwn_header&gt;
 &lt;p class='genealogie'&gt;
  &lt;strong&gt;Platteel, Pieter Johannes&lt;/strong&gt;, gouverneur van Nederlands-Nieuw-Guinea (Utrecht 14-8-1911 - Hilversum 19-8-1978).

  Zoon van Pieter Johannes Platteel, employ&amp;eacute; bij de
  Nederlandse Spoorwegen, en Maria Rijksen. Gehuwd bij volmacht op
  30-8-1939 met Margaretha Antje Laseur. Uit dit huwelijk werden 2
  zoons geboren.
  
&lt;img src=&amp;quot;images/PLATTEEL.jpg&amp;quot; align=&amp;quot;right&amp;quot; BORDER=&amp;quot;0&amp;quot; alt=&amp;quot;afbeelding van Platteel, Pieter Johannes&amp;quot; class=&amp;quot;bwnimg&amp;quot;&gt;
  
  &lt;/p&gt;
&lt;p&gt;Platteel doorliep te Utrecht de 5-jarige HBS om vervolgens
    indologie te gaan studeren. In zijn studententijd was hij enige
    tijd voorzitter van de Societas Studiosorum Reformatorum. Op 27
    november 1936 sloot hij zijn studie af met een proefschrift in
    de letteren en wijsbegeerte over 
    &lt;em&gt;De grondslagen der constitutie van
    Nederlandsch-Indi&amp;euml;&lt;/em&gt;

    (Utrecht, 1936). Prof. F.C. Gerretson, wiens opvattingen over
    de verhouding tussen Nederland en Indi&amp;euml; hij onderschreef,
    was zijn promotor. Medio 1937 vertrok hij als
    aspirant-controleur naar Ned.-Indi&amp;euml;. Zijn eerste
    standplaats was Poerwakerta. Daarna volgde Bandoeng, waar hij
    een opleiding tot reserveofficier bij het Koninklijk
    Nederlandsch-Indisch Leger volgde. In november 1940 werd hij
    benoemd tot controleur in de residentie Bali en Lombok. Toen in
    december 1941 de Pacific-oorlog uitbrak werd hij adjudant van
    de commandant van het detachement Bali. Na de capitulatie in
    maart 1942 werd hij ge&amp;iuml;nterneerd, o.a. in een kamp in
    Malang op Java. Hij werd uit krijgsgevangenschap bevrijd in
    augustus 1945 en een maand later overgebracht naar
    Australi&amp;euml;, waar hij enkele maanden werkte bij de
    Netherlands Indies Civil Administration. Vervolgens kreeg hij
    een functie bij de Allied Military Administration Civil Affairs
    Branch in Soerabaja (april 1946). Gezondheidsredenen noopten
    hem de periode juni 1964 - april 1947 in Nederland door te
    brengen. Na zijn terugkeer in Indi&amp;euml; werd hij aangesteld
    als controleur in Modjokerto, de 'proeftuin van Linggadjati',
    een gebied dat, ondanks een Nederlandse bezetting, de
    republikeinse status behield. Tijdens de eerste politi&amp;euml;le
    actie nam hij deel aan landingen bij Banjoewangi. Op 1 april
    1948 volgde zijn benoeming tot gedelegeerd regeringscommissaris
    voor bestuursaangelegenheden met de persoonlijke titel van
    resident in de regentschappen Bondowoso, Panaroekan en
    Banjoewangi; in december 1948 voerde hij het bestuur over de
    gehele residentie Besoeki.&lt;/p&gt;
&lt;p&gt;Vooral na de tweede politionele actie werd duidelijk dat het
    Nederlandse gezag zich niet meer over geheel Indonesi&amp;euml; zou
    kunnen handhaven: initiatieven voor het vormen van deelstaten
    naast de Republiek Indonesi&amp;euml; moesten in zoverre worden
    omgebogen, dat deze staten in een eventuele Indonesische
    federatie tot hun recht zouden kunnen komen. In augustus 1949
    geraakte Platteel hierbij betrokken toen hij belast werd met
    het secretariaat van het op te richten departement van
    Binnenlandse Zaken in de deelstaat Oost-Indonesi&amp;euml;. De
    vorming van deze deelstaten had zijn volle instemming. Teneinde
    recht te doen aan de belangen van alle volkeren binnen de
    Indonesische Archipel zou naar zijn mening een Indonesische
    federatie onderdeel moeten blijven van een 'Nederlandsch
    koninkrijk met een sterke plaats in de wereld'. Nederland
    diende het economische en politieke leven te bevorderen, de
    rechtszekerheid te waarborgen en Indi&amp;euml; open te stellen
    voor missie- en zendingsactiviteiten. Een gouverneur-generaal
    als koning of president van de federatie zou Indonesische
    regeringen op hun verzoek Nederlandse
    'adviseurs-representanten' uit zijn staf ter beschikking moeten
    stellen. Deze conceptie was gebaseerd op de gedachte dat de
    overgrote meerderheid van de Indonesische bevolking trouw was
    gebleven aan het Nederlands gezag. Het prestige van Nederland
    was ondermijnd doordat de regering-Van Mook onderhandelde met
    republikeinse leiders, die door 'Japansche machinaties' in het
    zadel waren gezet en binnen hun gebied 'chaos en terreur'
    ontketenden: krachtig militair ingrijpen zou het vertrouwen
    kunnen herstellen. Voor politiek gematigde Indonesische leiders
    had Platteel respect en hij was bereid met hen te
    overleggen.&lt;/p&gt;
&lt;p&gt;Kort na de soevereiniteitsoverdracht (eind maart 1950) werd
    Platteel uit regeringsdienst ontslagen, en hoewel hem uit de
    bedrijfswereld in Indonesi&amp;euml; verschillende banen werden
    aangeboden, keerde hij terug naar Nederland, omdat het hem
    'zedelijk niet mogelijk was te midden van een bevolking, welke
    hem als drager van een falend gezag vertrouwen had geschonken,
    in een voor hem persoonlijk voordelige situatie voort te
    leven'. Van september 1950 tot eind april 1951 werkte Platteel
    bij de Binnenlandse Veiligheidsdienst. Daarna volgden
    benoemingen tot adjudant-directeur van de Gemeentelijke Dienst
    voor Sociale Zaken in Rotterdam (mei 1951) en directeur van de
    Gemeentelijke Dienst voor Sociale Belangen in 's-Gravenhage
    (1954). De essentie van het maatschappelijk werk lag naar zijn
    mening niet in deskundigheid, maar in het persoonlijk
    geconfronteerd worden 'met de goddelijke roeping om
    barmhartigheid te bewijzen'. Maatschappelijk werk zag hij als
    een sociale activiteit van en voor de samenleving en onvolkomen
    als het niet geschiedde vanuit een bepaalde levensbeschouwing.
    Werken als bestuursambtenaar had evenwel zijn voorkeur. Met
    ingang van 1 mei 1958 werd hij benoemd tot gouverneur van
    Nieuw-Guinea, 'een onderontwikkeld land in optima forma'. De
    verkiezingen voor de Nieuw-Guinearaad in 1961 zou hij later de
    belangrijkste gebeurtenis uit zijn bestuursperiode noemen.
    Verontrust was hij over de steeds kleiner wordende bezetting
    van gouvernementsambtenaren in het gebied. Naast een natuurlijk
    verloop zag hij hiervoor als de belangrijkste oorzaak de sterk
    afnemende motivatie: de vrees dat de nog zo sterk van
    Nederlandse zorgen afhankelijke Papoea's zouden hebben te
    'kiezen' voor Indonesi&amp;euml;, haalde 'het hart' uit de taak van
    de bestuursambtenaar. Als er in de voorlichting zou worden
    gewezen op het belang Nieuw-Guinea binnen de westerse
    invloedssfeer te houden en te voorkomen dat het gebied naar de
    'communistische of zogenaamde neutrale wereld' zou afglijden,
    zou dat naar zijn mening een gunstig effect hebben op het
    moreel. Nog in februari 1962 zag hij mogelijkheden voor
    Nederland om - met internationale steun - zijn taak in
    Nieuw-Guinea te volbrengen.&lt;/p&gt;
&lt;p&gt;Met ingang van 1 oktober 1962 werd hij eervol als gouverneur
    ontslagen. Hij was ervan overtuigd dat Indonesi&amp;euml;
    Nieuw-Guinea te gronde zou richten. Toen de Papoeabevolking in
    1969 door middel van een referendum kenbaar moest maken of men
    al dan niet bij Indonesi&amp;euml; wilde blijven, plaatste Platteel
    met enkele andere oudbestuurs-ambtenaren een oproep in de
    Nederlandse pers financi&amp;euml;le steun te verlenen aan
    vertegenwoordigers van de Papoeabevolking, die in New York
    wilden pleiten voor een onafhankelijk West-Irian. De weigering
    van de Nederlandse regering deze delegatie doortocht te
    verlenen karakteriseerde hij in een interview met B. Lulofs in 
    &lt;em&gt;De Telegraaf van&lt;/em&gt;

    14-8-1969 als 'ten hemel schreiend'.&lt;/p&gt;
&lt;p&gt;In de laatste fase van zijn loopbaan was Platteel
    burgemeester van Ede (december 1962-1968) en Hilversum (1968 -
    1976). Hier gaf hij krachtig leiding aan het proces van
    verstedelijking en betrok hij de raad meer bij gemeentelijke
    aangelegenheden dan tevoren het geval was geweest. Hij hechtte
    belang aan overleg met wethouders, vooral over politi&amp;euml;le
    zaken, omdat juist zij de plaatselijke omstandigheden kenden.
    Van 'betutteling' van Provinciale Staten toonde hij zich
    afkerig. In een interview in het 
    &lt;em&gt;Utrechtsch Nieuwsblad&lt;/em&gt;

    (regionale editie) van 26-6-1967 noemde hij zakelijkheid,
    menselijkheid en stiptheid de belangrijkste eigenschappen voor
    een burgemeester, die niet afhankelijk moest zijn van de
    volksgunst en om die reden dan ook nooit gekozen zou mogen
    worden. Aan de landelijke politiek zou hij niet actief
    deelnemen. Bij de Tweede-Kamerverkiezingen in 1956 was hij
    weliswaar kandidaat voor de ARP, maar op een onverkiesbare
    plaats. Hij pleitte voor samenwerking met de
    Christelijk-Historische Unie en de Katholieke Volkspartij en
    keerde zich tegen de 'getuigenispolitiek' van de groep-Aantjes.
    Ook distantieerde hij zich in de jaren '70 van soortgelijke
    ontwikkelingen binnen de gereformeerde kerk.&lt;/p&gt;
&lt;p&gt;Platteel was een knap bestuurder, die door zijn superieuren
    werd geroemd. Zijn echtgenote was hem in leven en werk een
    onontbeerlijke steun. Hij verrichtte zijn werk, gedragen door
    een religieuze overtuiging. Zijn optreden werd gekenmerkt door
    gereserveerdheid, hoffelijkheid en stijl. Hij kon goed
    situaties analyseren, nam snelle maar goed doordachte
    beslissingen, en had oog voor de realiteit. Zijn wereldbeeld
    werd bepaald door het geloof in de superioriteit van de eigen
    beschaving.&lt;/p&gt;
&lt;p&gt;
  &lt;a href='agedeelte'&gt;A: &lt;/a&gt;Particulier archief met o.a. veel ambtelijke stukken
  in het Algemeen Rijksarchief te 's-Gravenhage.&lt;/p&gt;
&lt;p&gt;
  &lt;a href='lgedeelte'&gt;L: &lt;/a&gt;H. Hoefkens en H. Dirk, 'Dr. Pieter Johannes Platteel.
  Laatste der jaquet-burgemeesters', in 
  &lt;em&gt;De Gooi- en Eemlander,&lt;/em&gt;

  21-8-1976.&lt;/p&gt;

&lt;p&gt;
&lt;a href=&amp;quot;igedeelte&amp;quot;&gt;I: &lt;/a&gt;&lt;i&gt;Aan Theodoor Alexander Boeree. Een &amp;quot;libellus&amp;quot; amicorum&lt;/i&gt;  [Door L. de Jong et al.] (Zutphen, 1967) 12.
&lt;/p&gt;





&lt;p&gt;Mw. F. van Anrooij&lt;/p&gt; 
&lt;dtml-var bwn_footer&gt;</text>
  </biography>
</biodes>

