<biodes version="1.0">
  <fileDesc>
    <title>Heemstra, Schelto baron van (1879-1960)</title>
    <ref target="http://resources.huygens.knaw.nl/bwn1880-2000/lemmata/bwn3/heemstra"/>
    <publisher>
      <name>Biografisch Woordenboek van Nederland:1880-2000</name>
      <ref target="http://resources.huygens.knaw.nl/bwn1880-2000"/>
    </publisher>
  </fileDesc>
  <person>
    <idno type="id">heemstra</idno>
    <persName><name type="geslachtsnaam">Heemstra</name>, Schelto baron van</persName>
    <sex value="1"/>
    <event type="birth" when="1879"/>
    <event type="death" when="1960"/>
    <state type="occupation">commissaris der Koningin</state>
  </person>
  <biography>
    <graphic url="http://resources.huygens.knaw.nl/bwn1880-2000/lemmata/bwn3/images/images/HEEMSTRA.jpg"/>
    <text>&lt;dtml-var bwn_header&gt;
 &lt;p class='genealogie'&gt;
  &lt;strong&gt;Heemstra, Schelto baron van&lt;/strong&gt;, commissaris der Koningin (Hillegom 5-12-1879 - Arnhem 26-3-1960).

  Zoon van Schelto baron Van Heemstra, burgemeester en
  Tweede-Kamerlid, en Catharina Elisabet Louise barones Sloet tot
  Zwanenburg. Gehuwd op 21-12-1911 met Mathilde Jacoba van
  Oosterzee. Uit dit huwelijk werden 2 zoons en 1 dochter geboren.
  
&lt;img src=&amp;quot;images/HEEMSTRA.jpg&amp;quot; align=&amp;quot;right&amp;quot; BORDER=&amp;quot;0&amp;quot; alt=&amp;quot;afbeelding van Heemstra, Schelto baron van&amp;quot; class=&amp;quot;bwnimg&amp;quot;&gt;
  
  &lt;/p&gt;
&lt;p&gt;Van Heemstra, wiens vader als volgeling van Abraham Kuyper
    in politiek en kerkelijk opzicht een vooraanstaande plaats
    innam binnen het anti-revolutionaire milieu, bezocht het
    Gereformeerd Gymnasium te Amsterdam en studeerde vervolgens
    rechten aan de Vrije Universiteit. Zijn juridische vorming
    sloot hij af op 14 februari 1906 met een promotie op stellingen
    aan de Universiteit van Amsterdam.&lt;/p&gt;
&lt;p&gt;Aanvankelijk maakte hij carri&amp;egrave;re in het
    Nederlands-Indische bedrijfsleven. Te Batavia en Singapore was
    hij in verschillende functies werkzaam bij de snel groeiende
    Koninklijke Paketvaart-Maatschappij (KPM). In 1918 verliet hij
    de KPM om firmant te worden van het gerenommeerde handelshuis
    en administratiekantoor Tiedeman &amp;amp; Van Kerchem. Vooral deze
    nieuwe werkkring bracht de zakelijke inslag die Van Heemstra
    altijd zou blijven kenmerken, tot volle ontplooiing.
    Nevenfuncties bekleedde hij onder meer als lid van de Kamer van
    Koophandel en Nijverheid te Batavia en als commissaris van de
    Javasche Bank. Bestuurlijk zeer actief was hij voorts binnen de
    Bataviase gereformeerde gemeenschap.&lt;/p&gt;
&lt;p&gt;Van Heemstra repatrieerde begin 1924, en verbleef enige tijd
    in Zwitserland, alvorens hij het verzoek ontving, S. van
    Citters op te volgen als commissaris der Koningin in
    Gelderland. Dit verzoek wekte enige verwondering, aangezien Van
    Heemstra - afgezien van een kortstondig lidmaatschap van de
    Bataviase gemeenteraad (1919-1920) - geen politiek-bestuurlijke
    ervaring bezat. Zijn benoeming, met ingang van 16 april 1925,
    kan dan ook goeddeels worden toegeschreven aan erkenning van
    zijn zakelijke capaciteiten. Er lagen voorts partijpolitieke
    overwegingen aan ten grondslag: de antirevolutionairen dreigden
    met Van Citters hun enige commissaris te verliezen en diens
    mogelijke opvolging door een katholiek had in protestants
    Gelderland onrust veroorzaakt.&lt;/p&gt;
&lt;p&gt;Van Heemstra verklaarde bij de aanvaarding van zijn ambt, in
    het voetspoor van zijn voorganger te willen treden, hetgeen
    hij, na een korte in-werkperiode, in een aantal opzichten ook
    deed: evenals Van Citters toonde hij belangstelling voor de
    provinciale waterstaat en wist hij als president-commissaris
    van de Provinciale Geldersche Electriciteitsmaatschappij (PGEM)
    (1925-1945) veel voor dit bedrijf te doen. Het was mede aan
    zijn inspanning te danken dat in 1935 het Instituut voor
    Keuring van Electrotechnische Materialen Arnhem (KEMA), ondanks
    plannen van de regering tot overplaatsing naar Delft, voor
    Arnhem behouden bleef en daar vervolgens een snelle groei
    doormaakte; van 1937 tot 1952 was hij, met een korte
    onderbreking, voorzitter van de raad van commissarissen van de
    KEMA. Bijzondere aandacht had hij verder voor de landbouw en
    voor het maatschappelijk werk.&lt;/p&gt;
&lt;p&gt;Gedurende de bezettingsjaren bleef Van Heemstra in functie.
    Hij nam geen ontslag, ook niet toen na de invoering van het
    zogenaamde 'leidersbeginsel' in het binnenlands bestuur de
    pressie om af te treden vanuit het Politiek Convent en vanuit
    de illegale pers sterk toenam. Hij trok zich van het nieuwe
    beginsel eenvoudig weinig aan en liet zijn 'bestuursraden' (de
    gedeputeerden, die ook allen waren aangebleven) normaal hun
    stem uitbrengen.&lt;/p&gt;
&lt;p&gt;Ervan overtuigd dat de eenmaal aangenomen bestuurlijke
    verantwoordelijkheid tegenover de bevolking juist in de
    oorlogsjaren gebood dat men als 'goede' Nederlander zijn post
    moest zien te behouden, trachtte hij het bestuurlijk apparaat
    in Gelderland zo 'zuiver' mogelijk te houden en een overneming
    van het lokaal bestuur door de Nationaal-Socialistische
    Beweging (NSB) zoveel mogelijk te verhinderen. Zijn eigen
    aanblijven werd overigens vergemakkelijkt door de vaak clemente
    houding van de sterk anti-NSB gezinde Beauftragte van
    Seyss-Inquart voor Gelderland, E. Schneider. Tegenover de
    bezetter bewaarde hij een uiterst gereserveerde houding.&lt;/p&gt;
&lt;p&gt;Eerst na de slag om Arnhem, waarin ook zijn ambtswoning het
    moest ontgelden, dook Van Heemstra onder. Hij werd op 19
    september 1944 in het nog bezette gebied vervangen door de
    NSB'er H. Hondius, terwijl in het bevrijde Nijmegen de
    gedeputeerde E.H.J. baron Van Voorst tot Voorst werd benoemd
    tot waarnemend commissaris der Koningin met ingang van 17
    oktober.&lt;/p&gt;
&lt;p&gt;Vanuit de illegaliteit was steeds kritiek geuit op zijn
    aanblijven, en die kritiek werd feller naarmate de bevrijding
    naderde. Dit maakte zijn aanblijven na de bevrijding te meer
    kwestieus aangezien hij als commissaris een belangrijke rol zou
    moeten spelen bij de ambtelijke zuivering. Op advies van het
    College van Vertrouwensmannen werd hij mede om die reden in
    februari 1945 'gestaakt' in de uitoefening van zijn functie.
    Onderzoek van zijn beleid door een speciale commissie leidde er
    evenwel toe dat hij in juli 1945 zijn functie kon hervatten -
    tot hem op eigen verzoek wegens het bereiken van de (nieuwe)
    pensioengerechtigde leeftijd per 1 januari 1946 eervol ontslag
    werd verleend. Zijn zuiveringsbeleid bracht hem in die laatste
    maanden in conflict met de oud-illegaliteit, althans voor zover
    deze een zuivering voorstond volgens radicale normen die,
    vanzelfsprekend, de zijne niet waren.&lt;/p&gt;
&lt;p&gt;In 1948 werd Van Heemstra voorzitter van de Nederlandse
    Heidemaatschappij, waarvan hij al langer bestuurslid was; tot
    1957 bleef hij in die functie betrokken bij cultuurtechniek en
    bosexploitatie. Dit werkterrein lag in het verlengde van wat
    hem wel het meest aan het hart lag: het (Gelders) natuurbeheer.
    In 1929 had hij samen met P.G. van Tienhoven de stoot gegeven
    tot oprichting van Het Geldersen Landschap. Later, in april
    1940, kwam op zijn initiatief ook de Stichting Vrienden der
    Geldersche Kasteelen tot stand. Beide stichtingen, waarvan hij
    lange tijd de dagelijkse leiding had - zij waren gedurende
    jaren ook te zijnen huize gevestigd -, wist hij door zijn
    'koopmanstalent' en bestuurlijk vermogen tot grote bloei te
    brengen. Zijn aandacht gold daarbij wellicht in eerste
    instantie het landschap, waarin hij historische gebouwen eerder
    als ornament dan als zelfstandige eenheid waardeerde. Ook in
    andere instellingen op het terrein van natuurbeheer en
    monumentenzorg participeerde Van Heemstra als bestuurder. In
    verband met zijn zeer actieve inzet op kerkelijk terrein zij
    ten slotte nog gewezen op zijn bestuurslidmaatschap van de
    Vereniging tot Christelijke verzorging van Geestes- en
    Zenuwzieken en van haar ziekenhuis te Wolfheze (1951
    -1959).&lt;/p&gt;
&lt;p&gt;Van Heemstra wist in zijn drukke leven veel te bereiken dank
    zij zijn zakelijk talent en zijn sterke, vertrouwenwekkende
    persoonlijkheid, die hem een zeker overwicht verschafte. Als
    bestuurder was hij eer een man van grote lijnen dan een
    detaillist; groot vertrouwen stelde hij in het particulier
    initiatief. Hoewel hem tijdens de bezetting en daarna door
    delen van de illegaliteit beginselloosheid werd verweten,
    prezen zijn medewerkers en geestverwanten in deze zeer
    godsdienstige man juist zijn beginselvastheid en moed, waardoor
    hij, geholpen ook door zijn relativeringsvermogen en zijn droge
    humor, althans voor hen een betrouwbaar en bemoedigend adviseur
    kon zijn.&lt;/p&gt;
&lt;p&gt;Een belangwekkende plaats in de Gelderse geschiedenis neemt
    Van Heemstra zeker in. Van blijvende betekenis voor de
    provincie zijn wel vooral zijn bemoeienissen op het gebied van
    de (natuur)-monumentenzorg geweest.&lt;/p&gt;
&lt;p&gt;
  &lt;a href='pgedeelte'&gt;P: &lt;/a&gt;'De peripherie van 'Natuurmonumenten', in 
    &lt;em&gt;Vijftig jaar natuurbescherming in Nederland. Gedenkboek
    uitgegeven bij het Gouden Jubileum van de Vereeniging tot
    Behoud van Natuurmonumenten in Nederland&lt;/em&gt;

    (Amsterdam, 1956) 81-85.&lt;/p&gt;
&lt;p&gt;
  &lt;a href='lgedeelte'&gt;L: &lt;/a&gt;H.W. Sandberg, 
  &lt;em&gt;Witboek over de geschiedenis van het georganiseerd verzet voor
  en na de bevrijding&lt;/em&gt;

  (Amsterdam, 1950); C.A. Weersma-van Duin, 'Mr. S. baron van
  Heemstra. Commissaris der Koningin in de provincie Gelderland,
  1925 -1945', in 
  &lt;em&gt;Gelders Jaarboek&lt;/em&gt;

  1 (1951) 65-66; C.G.C. Quarles van Ufford, in 
  &lt;em&gt;De drie kwartieren. Tijdschrift voor Gelderland&lt;/em&gt;

  (1960) I, 3-5; idem, in 
  &lt;em&gt;Tijdschrift der Nederlandsche Heidemaatschappij&lt;/em&gt;

  (1960) 106-108; D.J.G. Buurman, 
  &lt;em&gt;25 Jaren Stichting Vrienden der Geldersche Kasteelen
  1940-1965&lt;/em&gt;

  (Arnhem, 1965); J.J.G. Boot, 
  &lt;em&gt;Burgemeester in bezettingstijd&lt;/em&gt;

  (Apeldoorn, [1967]); 
  &lt;em&gt;Herinneringen en dagboek van Ernst Heldring (1871-1954).&lt;/em&gt;

  Uitg. door Joh. de Vries (Groningen, 1970) II, 899; D.Th. Kuiper,
  
  &lt;em&gt;De voormannen. Een sociaal-wetenschappelijke studie over
  ideologie, konflikt en kerngroepvorming binnen de gereformeerde
  wereld in Nederland tussen 1820 en 1930&lt;/em&gt;

  (Kampen, 1972). Proefschrift VU; L. de Jong, 
  &lt;em&gt;Het Koninkrijk der Nederlanden in de Tweede Wereldoorlog&lt;/em&gt;

  ('s-Gravenhage, 1974 en 1982) V, 256; Xb, 1039, 1155; P.R.A. van
  Iddekinge, 
  &lt;em&gt;Arnhem 44/ 45. Evacuatie, verwoesting, plundering, bevrijding,
  terugkeer&lt;/em&gt;

  (Arnhem, 1981); P. Romijn, 'Herbeleving en herinterpretatie:
  recente literatuur over Nederland en de Tweede Wereldoorlog', in 
  &lt;em&gt;Bijdragen en Mededelingen betreffende de Geschiedenis der
  Nederlanden&lt;/em&gt;

  (102 (1987) 211-228.&lt;/p&gt;

&lt;p&gt;
&lt;a href=&amp;quot;igedeelte&amp;quot;&gt;I: &lt;/a&gt;&lt;i&gt;Persoonlijkheden in het Koninkrijk der Nederlanden in woord en beeld&lt;/i&gt;. Onder hoofdred. van H.P. van den Aardweg (Amsterdam 1938) 623.
&lt;/p&gt;

&lt;p&gt;R.E.C. van der Pluym&lt;/p&gt; 
&lt;dtml-var bwn_footer&gt;</text>
  </biography>
</biodes>

