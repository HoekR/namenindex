<biodes version="1.0">
  <fileDesc>
    <title>Pisuisse, Jean Louis (1880-1927)</title>
    <ref target="http://resources.huygens.knaw.nl/bwn1880-2000/lemmata/bwn2/pisuisse"/>
    <publisher>
      <name>Biografisch Woordenboek van Nederland:1880-2000</name>
      <ref target="http://resources.huygens.knaw.nl/bwn1880-2000"/>
    </publisher>
  </fileDesc>
  <person>
    <idno type="id">pisuisse</idno>
    <persName><name type="geslachtsnaam">Pisuisse</name>, Jean Louis</persName>
    <sex value="1"/>
    <event type="birth" when="1880"/>
    <event type="death" when="1927"/>
    <state type="occupation">cabaretier</state>
  </person>
  <biography>
    <graphic url="http://resources.huygens.knaw.nl/bwn1880-2000/lemmata/bwn2/images/images/PISUISSE.jpg"/>
    <text>&lt;dtml-var bwn_header&gt;
 &lt;p class='genealogie'&gt;
  &lt;strong&gt;Pisuisse, Jean Louis&lt;/strong&gt; (Jean-Louis), cabaretier (Vlissingen 6-9-1880 - Amsterdam 26-11-1927).

Zoon van Jacobus Servaas Pisuisse, inspecteur van het loodswezen, en
Wilhelmina Jacoba Schipper. Gehuwd op 5-5-1903 met Jacoba Smit. Uit dit
huwelijk werden 1 zoon en 1 dochter geboren. Na echtscheiding
(23-8-1912) gehuwd op 14-8-1913 met Sophia de Jong (bekend onder de
artiestennaam Fie Carelsen). Uit dit huwelijk werden geen kinderen
geboren. Na echtscheiding (14-11-1925) gehuwd op 16-7-1927 met de
zangeres Joanna Jacoba Gilliams, die uit een eerder huwelijk 1 zoon
meebracht. Zij hadden 1 dochter. 

&lt;img src=&amp;quot;images/PISUISSE.jpg&amp;quot; align=&amp;quot;right&amp;quot; BORDER=&amp;quot;0&amp;quot; alt=&amp;quot;afbeelding van Pisuisse, Jean Louis&amp;quot; class=&amp;quot;bwnimg&amp;quot;&gt;

&lt;/p&gt;
&lt;p&gt;Jean-Louis bracht zijn jonge jaren door in Vlissingen en bezocht de
HBS in Middelburg. Hij groeide op in een muzikaal aangelegd gezin met
vijf zusters. Oorspronkelijk wilde hij onderwijzer worden, maar na een
mislukte poging voelde hij zich steeds meer aangetrokken tot de
journalistiek. Door bemiddeling van een oom die werkzaam was bij de 
&lt;em&gt;Middelburgsche Courant&lt;/em&gt;

mocht hij zijn eerste artikelen schrijven. Op 20-jarige leeftijd
vertrok hij naar Amsterdam om verslaggever te worden bij de 
&lt;em&gt;Amsterdamsche Courant&lt;/em&gt;

en later bij het 
&lt;em&gt;Algemeen Handelsblad.&lt;/em&gt;

Van 1903 tot 1906 was hij correspondent voor dat blad in Londen, waar
uit zijn huwelijk met Jacoba Smit twee kinderen werden geboren. Terug
in Nederland maakte hij met zijn collega Max Blokzijl een avontuurlijke
reportage, waarbij zij als 'Italiaanse straatzangers' met
zwierige kledij en voorzien van gitaar, orgeltje en mandoline door ons
land trokken. Hun ervaringen werden in boekvorm uitgegeven, waarna zij
zich op algemeen aandringen officieel in de theaters vertoonden. Het
succes met internationaal repertoire was zo groot, dat zij besloten om
als 'journalist-chansonnier' een wereldreis te gaan maken
(1908-1911). Op doorreis naar het toenmalige Nederlands-Indi&amp;euml;
leerden zij in Parijs het jonge cabaret artistique kennen (kunst in een
kroeg), een ervaring die voor Pisuisse doorslaggevend zou blijken te
zijn: tot het eind van zijn leven bleef 'Le Chat Noir' het
symbool van zijn artistieke aspiraties.&lt;/p&gt;
&lt;p&gt;In Soerabaja ontmoette hij in 1909 de jeugdige actrice Fie Carelsen
(1890-1975), die hij opnam in zijn eerste cabaretensemble 'De
Kattebel'. Met Max Blokzijl vervolgde hij zijn reis via Japan,
China, Rusland en Duitsland. Inmiddels had hij besloten de
journalistiek vaarwel te zeggen en beroepsartiest te worden. De
begrippen 'chanson' en 'cabaret artistique' vertaalde
hij respectievelijk met 'levenslied' en 'intieme
kleinkunst'. In samenwerking met de impressario Max van Gelder
begon hij in Nederland met hoogstaande cabaretprogramma's in het
Scheveningse Kurhaus (1912). Een jaar later trouwde hij met Fie
Carelsen en maakte nieuwe buitenlandse tournees, waarbij hij met het
grootste gemak in verschillende talen zong en confereerde.&lt;/p&gt;
&lt;p&gt;Het uitbreken van de Eerste Wereldoorlog stagneerde aanvankelijk
zijn artistieke ontwikkeling; Blokzijl moest zich melden voor de
militaire dienst en hijzelf werd tijdelijk oorlogscorrespondent voor
het 
&lt;em&gt;Algemeen Handelsblad.&lt;/em&gt;

In 1915 trad hij samen met Fie Carelsen en een nieuwe begeleider (Jan
Hemsing) op voor de soldaten en lanceerde met groot succes de eerste
liedjes van Dirk Witte (1885-1932). De samenwerking Pisuisse - Witte
zou Nederland een aantal klassiek geworden cabaret-liedjes bezorgen,
waarvan 
&lt;em&gt;Mensch, durf te leven&lt;/em&gt;

(1917) het bekendst is geworden. Mede omdat Fie Carelsen zich
voornamelijk aan het toneel ging wijden, bleef Pisuisse voortdurend op
zoek naar nieuwe medewerkenden voor zijn cabaretgezelschap: Antoinette
van Dijk, Willy Corsari, Lola Cornero, Stella Fontaine, Paul Collin,
Louis Davids en Margie Morris, Koos en C&amp;eacute;sarine Speenhoff, en het
door hem geformeerde duo (Herman) Tholen en (Albert) Van Lier.&lt;/p&gt;
&lt;p&gt;In 1919 engageerde hij het 26-jarige Vlaamse zangeresje Jenny
Gilliams, met wie hij een verhouding begon; in 1920 werd hun dochter
Jenneke geboren. De offici&amp;euml;le scheiding van Fie Carelsen zou pas
in 1925 plaatsvinden, het huwelijk met Jenny Gilliams in 1927. In deze
jaren ontstonden er grote spanningen, omdat hij beide vrouwen in zijn
leven nodig had. Een Indische tournee (1925-1927) scheen enige
verlichting te brengen, maar de conflicten spitsten zich toe toen Jenny
Gilliams verliefd werd op de lyrische tenor Tjakko Kuiper (1900-1927),
die op 1 augustus 1927 in het Pisuisse-ensemble debuteerde. Ten slotte
koos Jenny Gilliams toch voor haar echtgenoot, maar de minnaar kon deze
afwijzing niet verwerken en beging op 26 november 1927 een
wanhoopsdaad: op het Rembrandtsplein in Amsterdam doodde hij het
echtpaar Pisuisse en zichzelf. Aan dit tragische drama wijdde Gerben
Hellinga in 1979 een toneelstuk met Jules Croiset in de hoofdrol: 
&lt;em&gt;Mensch durfte leven.&lt;/em&gt;
&lt;/p&gt;
&lt;p&gt;Van de pioniers die hun stempel hebben gedrukt op de verdere
ontwikkeling en de latere bloei van het Nederlandse cabaret, heeft
Jean-Louis Pisuisse de grootste en belangrijkste rol gespeeld. Zijn
eruditie, zijn internationale gerichtheid en zijn leiderschap hebben
van hem een uitzonderlijke cabaret-persoonlijkheid gemaakt, wiens werk
en visie een niet te onderschatten invloed hebben uitgeoefend op
talloze kunstenaars die door hem werden ontdekt of gestimuleerd. Hij
was de eerste die een volwaardig cabaretensemble formeerde &amp;egrave;n in
stand hield (1912-1927), terwijl hij ook de eerste werkelijke
conf&amp;eacute;rencier is geweest. Hij introduceerde, naast nieuwe
Nederlandse liedjes van jonge auteurs en componisten (Manna de
Wijs-Mouton, Charles Heynen, Max Tak, Herre de Vos, James Cohen van
Elburg), ook het werk van buitenlandse collega's, waarbij hij (in
navolging van de Franse cabaretier Aristide Bruant, die zijn grote
inspirator is geweest) bovendien een grote plaats inruimde voor het
volksliedje uit alle tijden. Zijn optreden werd gekenmerkt door een
krachtige zangstem, een indringende voordracht en een innemende charme.
Hij begeleidde zichzelf op de luit of de gitaar en werd verder
geassisteerd door een pianist (na de dood van Jan Hemsing in 1924 nam
Henk Stuurop diens plaats in). Zo nu en dan schreef hij ook zelf een
goed cabaretliedje: 
&lt;em&gt;De Fransche gouvernante&lt;/em&gt;

(1910), 
&lt;em&gt;Po&amp;euml;zie en proza in de thee&lt;/em&gt;

(1909), 
&lt;em&gt;Fancy Fair&lt;/em&gt;

(1914), 
&lt;em&gt;Meisjes (1925).&lt;/em&gt;
&lt;/p&gt;
&lt;p&gt;Na de bloeiperiode van het Nederlandse cabaret gedurende de jaren
van de Eerste Wereldoorlog, toen we uitsluitend op binnenlandse
krachten waren aangewezen, werd het uitgaande publiek meer en meer
gegrepen door het bioscoopvermaak en de Amerikaanse dansrage. Als
reactie op de nieuwe mode van het cabaret dansant werden vorm en inhoud
van het oorspronkelijke cabaret aan de publieke smaak aangepast door
vooral niet te kunstzinnig te werk te gaan. De algemene
verbur-gerlijking van deze jaren, waarin het vari&amp;eacute;t&amp;eacute;vermaak
de cabaretkunst dreigde te verdringen, maakte het Pisuisse vaak
moeilijk zijn hooggestemde artistieke maatstaven te blijven hanteren.
Maar ook in dit ongunstige cabaretklimaat is het hem gelukt een
gezelschap in stand te houden dat met veel financi&amp;euml;le risico's
overal in Nederland geslaagde voorstellingen heeft gegeven. Zijn
romantische aard ('Le coeur avant tout') was zijn kracht waar
het zijn werk betrof, maar bepaalde tegelijkertijd zijn zwakheid
tegenover het vrouwelijk geslacht, een eigenschap die hem ten val heeft
gebracht en hem voortijdig uit de cabaretwereld heeft weggerukt. Hij
was toen pas 47 jaar oud. Zijn begrafenis groeide uit tot een postuum
huldebetoon.&lt;/p&gt;
&lt;p&gt;De actrice Fie Carelsen overleefde hem 48 jaar; in 1975 werd zij
volgens haar laatste wil in zijn graf bijgezet, op de begraafplaats Oud
Eik en Duinen in Den Haag.&lt;/p&gt;
&lt;p&gt;
  &lt;a href='agedeelte'&gt;A: &lt;/a&gt;Archief Nederlands Theater Instituut, Amsterdam; verzameling
Wim Ibo, Amsterdam.&lt;/p&gt;
&lt;p&gt;
  &lt;a href='pgedeelte'&gt;P: &lt;/a&gt;
  &lt;em&gt;De schipbreuk van de Berlin&amp;quot;&lt;/em&gt;

(Amsterdam, [1907]); 
&lt;em&gt;Avonturen als straatmuzikant&lt;/em&gt;

(Amsterdam, 1907); 
&lt;em&gt;De Franc-tireur van Warsage&lt;/em&gt;

(Amsterdam, [1914]).&lt;/p&gt;
&lt;p&gt;
  &lt;a href='lgedeelte'&gt;L: &lt;/a&gt;Edmond Visser, 
&lt;em&gt;Het Nederlandsche cabaret&lt;/em&gt;

(Leiden, 1920); Max Blokzijl, 
&lt;em&gt;Ik trok er op uit&lt;/em&gt;

(Amsterdam, [1928]); Ben van Eysselsteijn, 
&lt;em&gt;Fie Carelsen&lt;/em&gt;

(Maastricht, 1948); Fie Carelsen, 
&lt;em&gt;Ik heb ze gekend&lt;/em&gt;

(Den Haag, 1970); Wim Ibo. 
&lt;em&gt;En nu de moraal van dit lied. Overzicht van 75 jaar Nederlands
cabaret&lt;/em&gt;

(Amsterdam [etc., 1970]); Jenny Pisuisse, 
&lt;em&gt;Jean-Louis Pisuisse. De vader van het Nederlands cabaret&lt;/em&gt;

(Bussum, 1977); Wim Ibo. 
&lt;em&gt;Brieven aan jou&lt;/em&gt;

(Amsterdam, 1980); idem, 
&lt;em&gt;En nu de moraal...&lt;/em&gt;

(Alphen a/d Rijn, [1981]).&lt;/p&gt;

&lt;p&gt;
&lt;a href=&amp;quot;igedeelte&amp;quot;&gt;I: &lt;/a&gt;Wim Ibo, &lt;i&gt;En nu de moraal... Geschiedenis van het Nederlands cabaret 1895-1936 &lt;/i&gt;(Alphen a/d Rijn 1981) 72.

&lt;p&gt;Wim Ibo&lt;/p&gt; 
&lt;dtml-var bwn_footer&gt;</text>
  </biography>
</biodes>

