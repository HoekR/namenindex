<biodes version="1.0">
  <fileDesc>
    <title>Geer, jhr. Dirk Jan de (1870-1960)</title>
    <ref target="http://resources.huygens.knaw.nl/bwn1880-2000/lemmata/bwn3/geer"/>
    <publisher>
      <name>Biografisch Woordenboek van Nederland:1880-2000</name>
      <ref target="http://resources.huygens.knaw.nl/bwn1880-2000"/>
    </publisher>
  </fileDesc>
  <person>
    <idno type="id">geer</idno>
    <persName><name type="geslachtsnaam">Geer</name>, jhr. Dirk Jan de</persName>
    <sex value="1"/>
    <event type="birth" when="1870"/>
    <event type="death" when="1960"/>
    <state type="occupation">politicus</state>
    <state type="occupation">minister</state>
    <state type="occupation">minister-president</state>
    <state type="occupation">burgemeester</state>
  </person>
  <biography>
    <graphic url="http://resources.huygens.knaw.nl/bwn1880-2000/lemmata/bwn3/images/images/GEER.jpg"/>
    <text>&lt;dtml-var bwn_header&gt;
 &lt;p class='genealogie'&gt;
  &lt;strong&gt;Geer, jhr. Dirk Jan de&lt;/strong&gt;, christelijk-historisch staatsman (Groningen 14-12-1870 - Soest 27-11-1960).

  Zoon van jhr. Lodewijk de Geer, Ned. Herv. predikant, en
  Petronella Elisabeth Beckeringh. Gehuwd op 11-8-1904 met Maria
  Voorhoeve. Uit dit huwelijk werden 2 zoons en 3 dochters geboren.
  
&lt;img src=&amp;quot;images/GEER.jpg&amp;quot; align=&amp;quot;right&amp;quot; BORDER=&amp;quot;0&amp;quot; alt=&amp;quot;afbeelding van Geer, jhr. Dirk Jan de&amp;quot; class=&amp;quot;bwnimg&amp;quot;&gt;

  
  &lt;/p&gt;
&lt;p&gt;De Geer bracht zijn jeugd door in Groningen, Rotterdam en
    Velp. In Rotterdam en Arnhem ging hij op het gymnasium. Een
    studie in de rechten te Utrecht kon in 1895 bij M.S. Pols als
    promotor met een promotie cum laude over 
    &lt;em&gt;De grenslijn tusschen opzet en schuld&lt;/em&gt;

    worden afgesloten. Een jaar tevoren was hij in Rotterdam
    redacteur geworden van het latere christelijk-historische
    dagblad 
    &lt;em&gt;De Nederlander.&lt;/em&gt;

    Er volgde een vlotte politieke en ambtelijke loopbaan: in 1901
    lid van de Rotterdamse gemeenteraad, gedeputeerde van
    Zuid-Holland (1908 -1920) en daarop het burgemeesterschap van
    Arnhem. Inmiddels was hij in 1907 in de Tweede Kamer
    gekomen.&lt;/p&gt;
&lt;p&gt;Tot in 1940 afwisselend kamerlid, minister en
    minister-president, werkte De Geer zich op tot de onbetwiste
    leider van de christelijk-historischen, hoewel hij zich aan de
    partij en aan zijn partijgenoten weinig gelegen liet liggen en
    daarmee een ruime interpretatie gaf aan de
    christelijk-historische opvattingen omtrent het in wezen losse
    en niet-mandatoire verband van de Christelijk-Historische Unie
    (CHU). De Geer was een zakelijk ingesteld, eigenzinnig en
    zelfbewust mens, die op den duur meende alles beter te weten,
    scherper in te zien en helderder te formuleren. Hij bemoeide
    zich met de kleinste dingen, en overleg met anderen, zelfs in
    de belangrijkste aangelegenheden, zocht hij niet. Had hij
    eenmaal een standpunt ingenomen, dan dienden de anderen zich
    daarnaar te richten; in de confrontatie met de Staten-Generaal
    greep hij als minister dan ook snel naar het machtsmiddel van
    'onaanvaardbaar' om zijn zin door te drukken, ook bij minder
    gewichtige zaken. In de omgang met mensen was hij bepaald stug,
    en het gebrek aan soepelheid maakte hem kwestbaar voor
    negatieve oordelen over hem. Vrienden bezat hij niet, maar daar
    had hij ook geen behoefte aan. Ook al bleef hij bij anderen de
    indruk wekken hooghartig patrici&amp;euml;r te zijn en toonde hij
    een neiging tot zelfoverschatting, zijn prestige in
    christelijk-historische kring leed er weinig onder; in
    eruditie, bekwaamheid, werkkracht en welbespraaktheid had hij
    nauwelijks zijns gelijke.&lt;/p&gt;
&lt;p&gt;De binnenlandse politiek werd zijn hartstocht; de
    buitenlandse had zijn belangstelling niet. Dat maakte hem tot
    een benepen provinciaal. De verschrikkingen van de Eerste
    Wereldoorlog verdiepten zijn pacifistische inslag.
    Geweldstoepassing vond hij strijdig met het christendom. Van de
    Volkenbond had hij hooggestemde verwachtingen. En wat Nederland
    betreft, achtte hij een stipte neutraliteitshouding, zoals het
    ministerie-Cort van der Linden die in 1914-1918 aan de dag had
    gelegd, de beste waarborg om het land buiten de oorlog te
    houden. In deze opvattingen roestte hij vast, en dat zou hem
    blind maken voor de agressieve aard van het Derde Rijk.&lt;/p&gt;
&lt;p&gt;In de Kamer gold De Geer spoedig als financieel specialist.
    Handhaving van het begrotingsevenwicht lag hem na aan het hart.
    De staat, zo vond hij, moest het toonbeeld van zuinigheid zijn,
    ook en zeker op het gebied van de defensie. Een groot minister
    van Financi&amp;euml;n zou hij echter niet worden; daarvoor miste
    hij in moeilijke tijden volharding en doorzettingskracht. Toen
    hij in de zomer van 1921 voor het eerst minister van
    Financi&amp;euml;n werd, als opvolger van de tussentijds afgetreden
    S. de Vries Cz. - hij gaf er het burgemeesterschap van Arnhem
    voor op - hamerde hij weliswaar bij voortduring op het aambeeld
    van de bezuiniging, maar een duidelijk program tot herstel van
    het financieel evenwicht bezat hij niet. Twee jaar later trad
    hij af uit protest tegen de hervatting van de in april 1922
    geschorste behandeling van het ontwerp-Vlootwet. Ook al had De
    Geer in de boezem van het kabinet meer dan eens bezwaar
    aangetekend tegen het ontwerp en heeft hij in de brochure 
    &lt;em&gt;Een Voorloopige Memorie van Antwoord&lt;/em&gt;

    (Arnhem, 1923) zijn standpunt ook in het openbaar kenbaar
    gemaakt, toch mag men betwijfelen of het ontwerp wel oorzaak
    van zijn heengaan was; eerder lijkt het dat hij niet opgewassen
    was tegen de financi&amp;euml;le problemen en de Vlootwet een
    prachtkans bood om de aftocht te dekken. Hij bevestigde er zijn
    reputatie van pacifist mee, en ongewild versterkte hij de
    oppositie tegen de Vlootwet, waarvan de verwerping kort daarna
    leidde tot een ingewikkelde kabinetscrisis.&lt;/p&gt;
&lt;p&gt;In het in 1925 door Colijn geformeerde kabinet keerde De
    Geer terug als minister, nu op Binnenlandse Zaken. Dit kabinet
    struikelde al na enige maanden over de Vaticaanse kwestie. Het
    was De Geer die in 1926 na tal van vergeefse pogingen van
    anderen de crisis tot een oplossing bracht. In luttele dagen
    formeerde hij zijn eerste kabinet. Het werd een
    extraparlementair kabinet van de zuiverste soort: op de
    ministersposten zette De Geer personen van confessionele en
    liberale richting die politiek onbeschreven waren, en tijdens
    de formatie, die in het geheim verliep, meed hij ieder contact
    met de politieke leiders. Zelfs zijn collega-ministers liet hij
    onkundig van zijn opdracht. Colijn was zo ontstemd dat De Geer
    achter zijn rug om zijn terugkeer blokkeerde dat hij nog op het
    laatste moment heeft gepoogd de formatie te laten mislukken.
    Colijn ervoer De Geer, niet voor het laatst, als een echte
    rivaal in de politiek. Maar deze, aan wie - in tegenstelling
    tot Colijn - eerzucht vreemd was, liet zich leiden door de
    nuchtere constatering dat de breuk in de rechtse coalitie te
    diep was om daarop een parlementaire meerderheid te baseren.
    Bij de presentatie van zijn kabinet in de Tweede Kamer kondigde
    De Geer aan dat hij plaats zou maken, zodra een nieuwe
    parlementaire meerderheid zich aandiende. Maar het helen van de
    wonden, aan de rechtse coalitie door de Vaticaanse kwestie
    toegebracht, duurde zo lang dat dit intermezzo-kabinet, zoals
    De Geer het noemde, de volle rit kon uitzitten.&lt;/p&gt;
&lt;p&gt;Zelf nam De Geer Financi&amp;euml;n weer op zich. Belangrijkste
    wapenfeit in deze periode werd de reeds jaren noodzakelijke
    herziening van de financi&amp;euml;le verhouding tussen rijk en
    gemeenten. De Geer wilde de gemeentelijke inkomstenbelasting
    afschaffen en daarvoor een gemeentefondsbelasting instellen. De
    opbrengst daarvan en die van opcenten op de vermogensbelasting
    zouden in een gemeentefonds worden gestort, waaruit de
    gemeenten jaarlijks naar draagkracht middelen toegewezen zouden
    krijgen. Dit systeem, in 1931 van kracht geworden, maakte een
    einde aan de exorbitante verschillen in belastingdruk tussen de
    gemeenten. Hoewel de inperking van het eigen belastinggebied
    vooral van sociaal-democratische zijde - al bestond hier geen
    eensgezindheid - beschouwd werd als een aantasting van de
    gemeentelijke autonomie, oogstte De Geer voor zijn stelsel toch
    alom bewondering.&lt;/p&gt;
&lt;p&gt;Na de voortzetting van het ministerschap van Financi&amp;euml;n
    in het derde kabinet-Ruijs de Beerenbrouck (1929-1933), waarin
    hij nauwelijks uit de voeten kon met de gevolgen van de
    economische wereldcrisis, verklaarde De Geer nooit meer
    minister te willen zijn. Hij werd in 1933 benoemd tot minister
    van Staat, en daarmee had hij zijn politieke loopbaan waardig
    kunnen afsluiten. Maar evenals Colijn beschouwde hij zich een
    van de natuurlijke leidslieden van het Nederlandse volk. Daarom
    nam hij in 1933 het voorzitterschap van de
    christelijk-historische fractie in de Tweede Kamer op zich. In
    die functie toonde hij zich loyaal tegenover Colijn, tot zomer
    1939 de minister-president. Zo bracht de voor de
    christelijk-historischen kenmerkende dualistische instelling
    hem in 1939 ertoe niet voor de befaamde motie-Deckers te
    stemmen. Deze motie was erop gericht het vijfde door Colijn op
    omstreden wijze geformeerde kabinet naar huis te sturen. De
    Geer wenste het kabinet op zijn daden te beoordelen en noemde
    de motie een ernstige misgreep. Even kenmerkend voor De Geer
    was het evenwel om, toen hem na aanvaarding van de motie de
    formatieopdracht toeviel, een kabinet te vormen, waarin hij ook
    personen opnam uit groeperingen die tot de voorstemmers van de
    motie behoorden.&lt;/p&gt;
&lt;p&gt;Voor de aanvaarding van dit tweede premierschap heeft De
    Geer zwaar moeten boeten. Kennelijk zag men in hem de
    aangewezen man om een zo nationaal mogelijk kabinet in elkaar
    te zetten, met voor het eerst in de parlementaire geschiedenis
    twee sociaal-democraten in de persoon van J. van den Tempel
    (Sociale Zaken) en J.W. Albarda (Waterstaat), en de
    onvermijdelijk tot uiting komende tegenstellingen in de hand te
    houden. Zijn leeftijd, 69 jaar toen, was geen bezwaar, maar men
    dient zich af te vragen of de raadslieden van de Koningin wel
    voldoende hebben beseft dat deze 'grijsaard', met zijn kijk op
    de wereld en pacifistische inslag die niet meer bij de tijd
    waren, bepaald niet de juiste leider was, nu de oorlogsdreiging
    voor Nederland toenam. De Geer zelf was zich daarvan overigens
    wel bewust; veel liever had hij Colijn in zijn plaats gezien,
    maar deze, daartoe door De Geer aangezocht, paste voor een
    kabinet van die samenstelling.&lt;/p&gt;
&lt;p&gt;Op 10 mei 1940 stortte De Geers wereldbeeld volledig in. Een
    overval van de Duitsers had hij in zijn voorstellingen
    voortdurend buitengesloten. Hij voelde zich lam geslagen, en in
    die psychische toestand kon hij zijn rol van regeringsleider
    niet aan. Hij gedroeg zich nerveus, betoonde zich besluiteloos
    en onthield zich in die spannende dagen van enig optreden in
    het openbaar. In grote verwarring viel de beslissing dat de
    ministers naar Londen zouden uitwijken, in nog grotere
    verwarring vond op 14 mei het vertrek zelf plaats, zonder dat
    zaken van primair belang geregeld waren; op de valreep pas
    tekende De Geer de blancovolmacht voor de opperbevelhebber H.G.
    Winkelman. Overigens deed menige minister in radeloosheid niet
    voor De Geer onder, maar juist van een minister-president had
    men in deze noodlottige dagen blijken van wilskracht mogen
    verwachten.&lt;/p&gt;
&lt;p&gt;Eenmaal in Londen, waar hij zich volslagen ontheemd voelde,
    bleek De Geer de grootste defaitist van het Nederlandse
    gezelschap te zijn. ledere dag dat de oorlog voortduurde, was
    hem een dag te veel. Al op 20 mei maande hij via de BBC, zonder
    zijn collega's erin te kennen, het Nederlandse volk tot kalmte
    en ordelijk gedrag en riep hij de administratieve diensten op
    tot samenwerking met de Duitse autoriteiten. Kort daarop
    tekende hij bezwaar aan tegen het eerste door zijn kabinet in
    Londen te nemen wetsbesluit waarmee de buitenlandse bezittingen
    van Nederlanders in bezet gebied uit Duitse handen gehouden
    werden. Toen hij ook nog begon te pleiten voor onderhandelingen
    met de Duitsers, desnoods buiten Engeland om, was de maat vol.
    Hij verloor definitief het vertrouwen van de Koningin. Zij
    dwong De Geer eind augustus 1940 tot ontslag; zelfs als
    minister van Financi&amp;euml;n, welk ambt hij tevens weer
    bekleedde, wenste zij hem niet te handhaven. Zijn collega's
    wisten nog gedaan te krijgen dat naar buiten toe het ontslag
    mede in verband met zijn gezondheid werd gebracht, en ook
    bezorgden zij hem een regeringsopdracht die hem naar Indi&amp;euml;
    zou brengen, waar hij dan familieleden zou kunnen bezoeken.
    Eenmaal in Lissabon aangekomen, besloot hij echter naar
    Nederland terug te keren, en benaderde hij daartoe de Duitse
    autoriteiten, teneinde via Berlijn het bezette gebied te kunnen
    bereiken, terwijl juist de ministers met hun regeringsopdracht
    zulk een terugkeer hadden willen voorkomen. P.S. Gerbrandy, de
    nieuwe Nederlandse premier, beschuldigde hem daarop over de
    radio van desertie.&lt;/p&gt;
&lt;p&gt;In Nederland ontmoette De Geer slechts afkeuring. Zowel in
    de kring van de CHU als in zijn kerk keerden velen hem de rug
    toe, vaak letterlijk. Toen hij in april 1942 de brochure 
    &lt;em&gt;De synthese in den oorlog&lt;/em&gt;

    (Rotterdam, 1942) in een grote oplage liet verschijnen en
    daarin weer aandrong op het sluiten van vrede met de Duitsers,
    had hij ook als persoon bij de Koningin afgedaan. Zij liet hem
    weten dat van hem na de oorlog rekenschap gevraagd zou worden.
    Daarop vooruitlopend schreef hij de brochure 
    &lt;em&gt;Verantwoording&lt;/em&gt;

    (Den Haag, 1946). Op 29 oktober 1947 heeft de Bijzondere Raad
    van Cassatie het door De Geer ingestelde beroep tegen de
    sententie van het Bijzonder Gerechtshof van 23 mei 1947
    verworpen. Hij werd veroordeeld tot een gevangenisstraf van een
    jaar voorwaardelijk met een proeftijd van drie jaar, met de
    bijzondere voorwaarde dat hij in genoemde periode zonder
    voorkennis van de procureur-fiscaal zich niet buiten zijn
    woonplaats Soest mocht begeven. Eind 1947 werd hij ontslagen
    door de Kroon als minister van Staat. In mei 1950 werd hem bij
    KB met toepassing van de Wet zuivering Nederlandse ridderorden
    1946 (Stbl. no G 261) zijn lidmaatschap van de orde van de
    Nederlandse Leeuw en de Orde van Oranje Nassau ontnomen. Door
    dit alles werd zijn eergevoel ernstig geknakt en leek zijn
    leven in puin te zijn gevallen. In grote verbittering en door
    zijn omgeving genegeerd, al bleven zijn naasten hem trouw,
    sleet hij zijn lange levensavond, al schrijvend op zoek naar
    rechtvaardiging.&lt;/p&gt;
&lt;p&gt;
  &lt;a href='agedeelte'&gt;A: &lt;/a&gt;Collectie-De Geer in het Algemeen Rijksarchief te
  's-Gravenhage; strafdossier-De Geer in het ministerie van
  Justitie te 's-Gravenhage.&lt;/p&gt;
&lt;p&gt;
  &lt;a href='pgedeelte'&gt;P: &lt;/a&gt;'Jhr.mr. A.F. de Savornin Lohman', in 
    &lt;em&gt;Mannen en vrouwen van beteekenis in onze dagen.
    Levensschetsen en portretten.&lt;/em&gt;

    XXXIX Bijeengebr. door H. van der Mandele (Haarlem, 1909); 
    &lt;em&gt;Hoe te stemmen&lt;/em&gt;

    ('s-Gravenhage, 1918); 
    &lt;em&gt;De staatsfinanci&amp;euml;n&lt;/em&gt;

    ('s-Gravenhage, 1924); 
    &lt;em&gt;De toekomst van den Volkenbond&lt;/em&gt;

    ('s-Gravenhage, 1938); 
    &lt;em&gt;Religie en staatkunde&lt;/em&gt;

    ('s-Gravenhage, 1939); 
    &lt;em&gt;Uit de nevelen. Rede gehouden voor het Bijzonder
    Gerechtshof&lt;/em&gt;

    ('s-Gravenhage, 1947); 
    &lt;em&gt;Van lang vervlogen dagen&lt;/em&gt;

    ('s-Gravenhage, 1949); 
    &lt;em&gt;Avondmijmering&lt;/em&gt;

    ('s-Gravenhage, 1950); 
    &lt;em&gt;Collectieve veiligheid of collectieve zelfmoord&lt;/em&gt;

    ('s-Gravenhage, 1950); 
    &lt;em&gt;Hou en trouw tot het einde&lt;/em&gt;

    ('s-Gravenhage, 1953); 
    &lt;em&gt;Als de avondklok luidt&lt;/em&gt;

    ('s-Gravenhage, 1955); 
    &lt;em&gt;Herinneringen&lt;/em&gt;

    ('s-Gravenhage, 1959); 
    &lt;em&gt;Evenwicht of rechtsgemeenschap&lt;/em&gt;

    (Rotterdam, 1960).&lt;/p&gt;
&lt;p&gt;
  &lt;a href='lgedeelte'&gt;L: &lt;/a&gt;
  &lt;em&gt;Verslag houdende de uitkomsten van het onderzoek [der]
  Enqu&amp;ecirc;tecommissie Regeringsbeleid 1940-1945&lt;/em&gt;

  ('s-Gravenhage, 1949) 2a/b en 2c; J.A. Diepenhorst, in 
  &lt;em&gt;Anti-revolutionaire staatkunde&lt;/em&gt;

  31 (1961) 1 - 3; P.J. Oud, 
  &lt;em&gt;Het jongste verleden. Parlementaire geschiedenis van Nederland
  1918-1940.&lt;/em&gt;

  2e dr. (Assen, 1968. 6 dl.); G. Puchinger, 
  &lt;em&gt;Tilanus vertelde mij zijn leven&lt;/em&gt;

  (Kampen, 1969); Idem, 
  &lt;em&gt;Colijn en het einde van de coalitie. I&lt;/em&gt;

  (Kampen, 1969) en 
  &lt;em&gt;II&lt;/em&gt;

  (Kampen, 1980); L. de Jong, 
  &lt;em&gt;Het Koninkrijk der Nederlanden in de Tweede Wereldoorlog&lt;/em&gt;

  ('s-Gravenhage, 1969- dl.) I, II, III, IX; H. Heide en T. Pen,
  'Het ontslag van jhr. De Geer in september 1940', in 
  &lt;em&gt;Intermediair&lt;/em&gt;

  13 (1977) 15 (15 april) 43-47; P.J. Oud, 
  &lt;em&gt;Honderd Jaren 1840-1940. Een eeuw van staatkundige vormgeving
  in Nederland.&lt;/em&gt;

  Bew. en voor de periode na 1940 aangevuld door J. Bosmans 9e dr.
  (Assen, 1987).&lt;/p&gt;


&lt;p&gt;
&lt;a href=&amp;quot;igedeelte&amp;quot;&gt;I: &lt;/a&gt;Website Parlementair Documentatie Centrum: http://www.parlement.com/9291000/modulesf/g6ki9ydx [19-7-2007].



&lt;p&gt;J. Bosmans&lt;/p&gt; 
&lt;dtml-var bwn_footer&gt;</text>
  </biography>
</biodes>

