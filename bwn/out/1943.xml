<biodes version="1.0">
  <fileDesc>
    <title>Vries, Carl Wilhelm de (1882-1967)</title>
    <ref target="http://resources.huygens.knaw.nl/bwn1880-2000/lemmata/bwn1/vriescw"/>
    <publisher>
      <name>Biografisch Woordenboek van Nederland:1880-2000</name>
      <ref target="http://resources.huygens.knaw.nl/bwn1880-2000"/>
    </publisher>
  </fileDesc>
  <person>
    <idno type="id">vriescw</idno>
    <persName><name type="geslachtsnaam">Vries</name>, Carl Wilhelm de</persName>
    <sex value="1"/>
    <event type="birth" when="1882"/>
    <event type="death" when="1967"/>
    <state type="occupation">jurist</state>
  </person>
  <biography>
    <text>&lt;dtml-var bwn_header&gt;
 &lt;p class='genealogie'&gt;
  &lt;strong&gt;Vries, Carl Wilhelm de&lt;/strong&gt;, hoogleraar staats-, administratief en arbeidsrecht (Amsterdam 26-8-1882 - 's-Gravenhage 19-8-1967).

Zoon van Gerard de Vries, kantoorbediende, en Johanna Wilhelmina
Vollgraff. Gehuwd op 29-8-1907 met Henriette Elisabeth Dorothea
Vollgraff en na haar dood op 24-2-1909 met Anna van den Toorn op
18-3-1913. Uit het tweede huwelijk werden 2 zoons en 1 dochter geboren.



&lt;/p&gt;
&lt;p&gt;De Vries stamde uit een doopsgezind geslacht dat tal van predikanten
en geleerden van naam heeft voortgebracht. Na zijn ouders op zeer
jeugdige leeftijd te hebben verloren, kwam hij aanvankelijk te
Leeuwarden in huis bij een zuster van zijn vader die getrouwd was met
een vrij-evangelische predikant met een grote sociale bewogenheid voor
het lagere volk, en later in het gezin van de rechter C.W. Vollgraff,
een oom van moederszijde. Na de HBS in Alkmaar en het gymnasium in
Amsterdam en 's-Gravenhage doorlopen te hebben, ging hij in 1902 in
Leiden rechtswetenschap studeren, een studie die in 1907 afgesloten
werd met een promotie op stellingen, waarna hij repetitor werd in het
staats- en strafrecht. Ondertussen vervulde hij van 1904 tot 1911 zijn
dienstplicht. Later was hij van 1912 tot 1920 reserveofficier bij de
Landweer. Inmiddels begon hij zijn ambtelijke carri&amp;egrave;re in 1913 als
commies van staat bij de Raad van State: in 1920 werd hij daar tot
referendaris bevorderd.&lt;/p&gt;
&lt;p&gt;In de tijd dat De Vries ambtelijk werkzaam was bleek dat de armoede
die hij in zijn jonge jaren in Friesland had leren kennen, een diepe en
blijvende indruk op hem had gemaakt. In 1916 schreef hij een -
veelgebruikt - 
&lt;em&gt;Handboek voor armbezoekers&lt;/em&gt;

en in 1918 volgde het secretariaat van de Algemene Armencommissie, een
functie die hij zou blijven vervullen tot het inwerkingtreden van de
Algemene Bijstandswet in 1965. Ook in wetenschappelijk opzicht was De
Vries actief. In 1919 nam hij het initiatief tot het samenstellen van
een aan J. Oppenheim aangeboden verzamelbundel 
&lt;em&gt;Nederlands Administratief recht&lt;/em&gt;

(Leiden, 1919), in 1921 werd hij privaatdocent in de Nederlandse
sociale wetgeving en haar geschiedenis aan de Universiteit te Leiden.
Al deze maatschappelijke en wetenschappelijke werkzaamheid bleef niet
onopgemerkt: in 1925 werd De Vries hoogleraar in het staats-,
administratief- en arbeidsrecht aan de Nederlandsche Handelshoogeschool
te Rotterdam. Tijdens zijn hoogleraarschap, dat tot 1952 alleen met
onderbrekingen tijdens de bezettingstijd zou duren, is De Vries een
maatschappelijk en wetenschappelijk even actief man gebleven.&lt;/p&gt;
&lt;p&gt;Zo was hij in 1926 een stuwende kracht in de Staatscommissie tot
herziening van de financi&amp;euml;le verhouding tussen het Rijk en de
gemeenten als lid-secretaris. Dit leidde tot een voorzitterschap van de
Commissie van advies voor gemeentefinanci&amp;euml;n gedurende een kwart
eeuw. Hij was &amp;eacute;&amp;eacute;n van de initiatiefnemers tot het oprichten
van een leerstoel in de bestuurswetenschap te Rotterdam, de eerste hier
te lande, in 1927. Hij werkte in 1939 mee aan de oprichting van de
Vereniging voor administratief recht, waarvan hij tien jaar het
voorzitterschap bekleedde. In het politieke leven stond hij bekend als
een overtuigd en vurig liberaal. Ofschoon onconventioneel en vaak
onberekenbaar in zijn optreden - vele anecdotes die er over hem in
omloop zijn getuigen hiervan - bezat hij een grote charme en
vasthoudendheid en dat waren eigenschappen die hem geschikt maakten op
te treden als secretaris of voorzitter. Zo vinden wij hem ook als
rijksarbiter voor landbouw-crisisgeschillen, als voorzitter van de
bedrijfsraad voor het chemigrafisch bedrijf en als voorzitter van het
centraal medisch tuchtcollege.&lt;/p&gt;
&lt;p&gt;Binnen vakkringen viel De Vries spoedig op als enthousiast en
toegewijd parlementair historicus. In 1921 en 1928 publiceerde hij
omvangrijke artikelen over de geschiedenis van de sociale wetgeving in
de tweede helft van de 19de eeuw; zij zouden hem later goed van pas
komen voor zijn bewerking van en aanvulling op de 
&lt;em&gt;Schets eener parlementaire geschiedenis van Nederland&lt;/em&gt;

van Van Weideren Rengers, die in 1948 uitkwam. Ook zijn volgende
publikaties berustten doorgaans op uitgebreid bronnenonderzoek, waarbij
echter wel eens te veel het accent kwam te liggen op wat geput werd uit
particuliere archieven. De Vries' bedoeling iemand als Thorbecke
van een niet in alle opzichten verdiend voetstuk te halen en zijn
verlangen recht te doen aan diens tegenspelers die in publieke
waardering tekort zijn gekomen, hebben hem zelf soms in eenzijdigheid
doen vervallen. 
&lt;em&gt;De ongekende Thorbecke&lt;/em&gt;

(Amsterdam, 1950) en vooral 
&lt;em&gt;Overgrootvader Koning Willem III&lt;/em&gt;

(Amsterdam, 1951) riepen veel tegenkritiek op. Zijn opvattingen over de
regels van het parlementaire stelsel vonden in het bijzonder hun
neerslag in twee belangrijke redevoeringen: de rectorale oratie 
&lt;em&gt;Het grondwettig koningschap onder Koning Willem III 1849-1870&lt;/em&gt;

('s-Gravenhage, 1946) en het afscheidscollege over 
&lt;em&gt;Cort van der Linden, de visie van een groot staatsman&lt;/em&gt;

('s-Gravenhage, 1952).&lt;/p&gt;
&lt;p&gt;Na zijn aftreden als hoogleraar in 1952 aanvaardde hij op 73-jarige
leeftijd nog een tijdelijke leeropdracht in het arbeidsrecht en het
mijnrecht te Delft. De toespraak 
&lt;em&gt;Bestaanszekerheid&lt;/em&gt;

('s-Gravenhage, 1955) waarmede De Vries de leeropdracht aanvaardde,
trok de aandacht door de ruime definitie die hij aan het begrip
arbeidsrecht gaf.&lt;/p&gt;
&lt;p&gt;
  &lt;a href='pgedeelte'&gt;P: &lt;/a&gt;Behalve de genoemde: 'Het arrest van den Hoogen Raad van 31
December 1915... aangaande de bevoegdheid van de rechterlijke macht
krachtens art. 2 der Wet op de Rechterlijke Organisatie', in 
&lt;em&gt;Themis&lt;/em&gt;

78 (1917) 337-361; 'Gegevens omtrent den kinderarbeid in Nederland
volgens de enqu&amp;ecirc;tes van 1841 en 1860 medegedeeld door R.A. Gorter
en C.W. de Vries', in 
&lt;em&gt;Economisch-Historisch Jaarboek&lt;/em&gt;

8 (1922) 1-253; 'Van de kinderwet-Van Houten tot de
arbeidswet-1889', in 
&lt;em&gt;Sociaal Jaarboek voor Nederland&lt;/em&gt;

3 (1921-1922) 2-27; 'Bijdrage tot de staatkundige geschiedenis der
arbeidswetgeving in Nederland (Tien jaar sociale hervormingsarbeid
onder leiding van een liberale regeering; 1891-1901)', in 
&lt;em&gt;Themis&lt;/em&gt;

1924-1926 en 1928; W.J. van Weideren Rengers, 
&lt;em&gt;Schets eener parlementaire geschiedenis van Nederland&lt;/em&gt;

(4e bijgew. uitg. 's-Gravenhage, 1948-. dl. I 1849-1891. Met aant.
van C.W. de Vries; dl. II 1891-1901 door C.W. de Vries; dl. III
1901-1914 door W.H. Vermeulen; dl. IV 1914-1918 door C.W. de Vries.
Oost-Indi&amp;euml; 1891-1918; West-Indi&amp;euml; 1849-1918 door W.H.
Vermeulen; dl. V 1940-1946 door L.G. Kortenhorst).&lt;/p&gt;
&lt;p&gt;
  &lt;a href='lgedeelte'&gt;L: &lt;/a&gt;C. van den Bergh, in 
&lt;em&gt;De Nederlandse Gemeente&lt;/em&gt;

21 (1967) 421-424; W.H. Vermeulen, in 
&lt;em&gt;Rotterdams Jaarboekje&lt;/em&gt;

7e reeks 6 (1968) 233-237.&lt;/p&gt;
&lt;p&gt;W.H. Vermeulen&lt;/p&gt; 
&lt;dtml-var bwn_footer&gt;</text>
  </biography>
</biodes>

