<biodes version="1.0">
  <fileDesc>
    <title>Goedhart, Gerrit Jan (1901-1956)</title>
    <ref target="http://resources.huygens.knaw.nl/bwn1880-2000/lemmata/bwn3/goedhart"/>
    <publisher>
      <name>Biografisch Woordenboek van Nederland:1880-2000</name>
      <ref target="http://resources.huygens.knaw.nl/bwn1880-2000"/>
    </publisher>
  </fileDesc>
  <person>
    <idno type="id">goedhart</idno>
    <persName><name type="geslachtsnaam">Goedhart</name>, Gerrit Jan</persName>
    <sex value="1"/>
    <event type="birth" when="1901"/>
    <event type="death" when="1956"/>
    <state type="occupation">journalist</state>
    <state type="occupation">minister</state>
  </person>
  <biography>
    <graphic url="http://resources.huygens.knaw.nl/bwn1880-2000/lemmata/bwn3/images/images/GOEDHART.jpg"/>
    <text>&lt;dtml-var bwn_header&gt;
 &lt;p class='genealogie'&gt;
  &lt;strong&gt;Goedhart, Gerrit Jan&lt;/strong&gt; (door Naamstoevoeging Bij Kb van 20-11-1933 Nr. 53 gewijzigd in &lt;b&gt;Van Heuven Goedhart&lt;/b&gt;), journalist, politicus en diplomaat (Bussum 19-3-1901 - Gen&amp;egrave;ve (Zwitserland) 8-7-1956). Zoon van Gijsbert Willem Goedhart, boekhandelaar, en Francina
  Dingena Helena van Heuven. Gehuwd op 28-10-1924 met Francis
  Becht. Uit dit huwelijk werden geen kinderen geboren. Na
  echtscheiding (10-10-1931) gehuwd op 19-4-1932 met Erna Hauan.
  Uit dit huwelijk werden 2 dochters geboren. 
  

  &lt;img src=&amp;quot;images/GOEDHART.jpg&amp;quot; align=&amp;quot;right&amp;quot; BORDER=&amp;quot;0&amp;quot; alt=&amp;quot;afbeelding van Goedhart, Gerrit Jan&amp;quot; class=&amp;quot;bwnimg&amp;quot;&gt;


  

  
  &lt;/p&gt;
&lt;p&gt;Van Heuven Goedhart studeerde, na de lagere school en het
    gymnasium doorlopen te hebben, rechten in Leiden. Hij sloot
    deze studie op 9 juli 1926 af met de verdediging van een
    proefschrift, getiteld 
    &lt;em&gt;De ontwikkeling der werkloosheidsverzekering in
    Nederland&lt;/em&gt;

    (Amsterdam, 1926). Inmiddels was hij in 1925 in dienst getreden
    bij 
    &lt;em&gt;De Telegraaf&lt;/em&gt;

    en in 1926 lid geworden van de hoofdredactie van dit dagblad.
    Van 1 januari 1930 tot 1 juni 1933 trad hij op als enig
    hoofdredacteur van 
    &lt;em&gt;De Telegraaf.&lt;/em&gt;

    Al jong geroepen tot het dragen van de redactionele
    verantwoordelijkheid bij een dagblad dat sterk gedomineerd werd
    door de commerci&amp;euml;le leiding en met te weinig
    journalistieke ervaring om door ieder redactielid van harte
    geaccepteerd te worden had Van Heuven Goedhart het op deze post
    niet gemakkelijk. De spanningen tussen de directie en de
    hoofdredacteur culmineerden in het ontslag van laatstgenoemde.
    Directe aanleiding daartoe was een conflict over het al dan
    niet opnemen van artikelen van de Berlijnse correspondent, J.M.
    Goedemans, die volgens Van Heuven Goedhart in zijn reportage te
    veel begrip voor het naziregime toonde. Toen Van Heuven
    Goedhart er geen verantwoordelijkheid voor wilde dragen,
    sauveerde de directie in de personen van de gebroeders H.M.C.
    en F.H.J. Holdert de Berlijnse correspondent.&lt;/p&gt;
&lt;p&gt;Op 1 juli 1933 werd Van Heuven Goedhart hoofdredacteur van
    het 
    &lt;em&gt;Utrechtsch Nieuwsblad,&lt;/em&gt;

    en daarmee begon de gelukkigste periode van zijn journalistieke
    werkzaamheid. Commercieel en journalistiek ontwikkelde dit
    regionale dagblad zich in de jaren dertig zeer voorspoedig. In
    het eigen orgaan van de Nederlandsche Journalisten Kring, 
    &lt;em&gt;De Journalist,&lt;/em&gt;

    kwam Van Heuven Goedhart eind jaren dertig op voor de belangen
    van de journalist, zonder daarbij de feilen van de
    georganiseerde journalistiek toe te dekken. 'Een journalist die
    niet innerlijk vrij is', zo schreef hij in 1938, 'is een
    luidspreker. Hij heeft alleen als &amp;quot;pick up&amp;quot; of als
    scheepsroeper nuttigheid. Niet als voorlichter, criticus of
    afnemer van verantwoordelijkheid' 
    &lt;em&gt;(De Journalist 1938,&lt;/em&gt;

    546 (1 juni) 77). Met zijn scherpe pen polemiseerde Van Heuven
    Goedhart graag, vooral ook om de Nationaal-Socialistische
    Beweging (NSB), die haar hoofdkantoor in Utrecht had, te
    bestrijden. Zijn afkeer van het fascisme maakte hem tot een
    prominent lid van het Comit&amp;eacute; van Waakzaamheid van
    Nederlandsche Intellectueelen tegen het nationaal-socialisme,
    waarvan hij later ook vice-voorzitter was. Minder bekend is
    zijn anticommunistische instelling. Hetzelfde geldt voor de
    belangrijke rol die hij gespeeld heeft in Eenheid voor
    Democratie, de vereniging die buiten de bestaande democratische
    partijen, maar met steun van veel van hun leden in 1937 met
    succes in massavergaderingen de gevaren voor de democratie bij
    NSB en communisten aan de kaak stelde.&lt;/p&gt;
&lt;p&gt;Al op 17 mei 1940 werd Van Heuven Goedhart 'wegens de
    veranderde politieke omstandigheden' als hoofdredacteur van het
    
    &lt;em&gt;Utrechtsch Nieuwsblad&lt;/em&gt;

    ontslagen. De eigenaars van de krant waren bang dat de bezetter
    de hoofdartikelen tegen de NSB en het naziregime in Duitsland
    zou aangrijpen om wraak te nemen. Van Heuven Goedhart maakte
    zich verdienstelijk als medewerker van 'De Grebbecommissie'
    voor hulpverlening aan oorlogsslachtoffers in het in de
    meidagen van 1940 zo zwaar getroffen gebied van de Grebbe, en
    als vertrouwensman van de Algemeen Gemachtigde voor de
    Wederopbouw, J.A. Ringers, die de wederopbouw in het
    Grebbegebied ter hand nam. In 1941 begon Van Heuven Goedharts
    contact met de groep rond het illegale blad 
    &lt;em&gt;Het Parool,&lt;/em&gt;

    waarvan hij sinds najaar 1942 tot medio 1943 te zamen met C.H.
    de Groot de leiding had. Dit hield, behalve het schrijven van
    artikelen, ook in: het zoeken van zetters en drukkers, het
    vinden van papier, het organiseren van de verspreiding van de
    gedrukte kranten en het werven van fondsen.&lt;/p&gt;
&lt;p&gt;Op 24 april 1944 vertrok de illegaal werkende Parool-man
    naar Engeland. De Parool-groep, de kring rond 
    &lt;em&gt;Vrij Nederland&lt;/em&gt;

    en jhr. L.H.N. Bosch ridder van Rosenthal (van de
    Grebbecommissie) met de zijnen wilden dat Van Heuven Goedhart
    de regering in Londen een beter inzicht zou verschaffen in de
    illegaliteit en een mandaat zou proberen uit te lokken voor
    Bosch van Rosenthal c.s. om in de te verwachten
    'vacu&amp;uuml;mperiode' na de bevrijding op te treden als
    vertegenwoordigers van de regering. Dank zij zijn grote moed en
    intelligentie kwam Van Heuven Goedhart op 17 juni 1944 na een
    barre tocht via Frankrijk en Spanje als 'Colonel Blake'
    heelhuids in Londen aan. Hij werd daar op 12 juli als minister
    van Justitie in het tweede kabinet-Gerbrandy (27 juli 1941-23
    februari 1945) opgenomen. Hij nam het initiatief tot de
    instelling van het College van Vertrouwensmannen, waarvan de
    leden op 2 augustus 1944 benoemd werden, voor de verbinding
    tussen Londen en het bezette gebied. Om het functioneren van
    het College bekommerde hij zich echter te weinig. Wel bracht
    hij het Buitengewoon Politiebesluit tot stand, bevorderde hij
    de goede werking van het Militair Gezag in zijn relatie tot de
    regering en behoorde hij tot de drie ministers die
    verantwoordelijk waren voor de spoorwegstaking. Toen P.S.
    Gerbrandy zijn derde kabinet formeerde, was Van Heuven Goedhart
    niet langer als minister acceptabel, vooral niet voor de nieuw
    optredende katholieke ministers uit het bevrijde zuiden. De
    redenen hiervan, alsmede de houding van Gerbrandy, zijn nog
    niet geheel duidelijk. Intriges van het Bureau Inlichtingen en
    het verlangen van Gerbrandy om de oorlog met een homogeen
    kabinet te be&amp;euml;indigen kunnen een rol gespeeld hebben. De
    ster van Van Heuven Goedhart was in Londen snel gedaald.&lt;/p&gt;
&lt;p&gt;Na de bevrijding in Nederland teruggekeerd werkte Van Heuven
    Goedhart aanvankelijk als vrijwilliger bij de Stichting
    Nederlands Volksherstel in Rhenen, totdat hij op 27 augustus
    1945 tot hoofdredacteur van 
    &lt;em&gt;Het Parool&lt;/em&gt;

    benoemd werd. Zijn ambities gingen echter steeds meer in de
    bestuurlijke richting, waarbij nog kwam dat Van Heuven Goedhart
    bij vooroorlogse journalisten niet zo geliefd was. Het zou
    onder hem niet goed werken zijn. Toen Van Heuven Goedhart zich
    fel keerde tegen de politi&amp;euml;le acties in Ned.-Indi&amp;euml;,
    zegden honderden abonnees hun abonnement op. Ondanks een zekere
    autoritaire leiding en wispelturigheid in het nemen van
    besluiten inspireerde Van Heuven Goedhart de redactie van 
    &lt;em&gt;Het Parool&lt;/em&gt;

    tot het maken van een dagblad met een eigen gezicht en geluid,
    zoals hij dat eerder bij twee andere kranten ook gedaan had. In
    zijn periode bij 
    &lt;em&gt;Het Parool&lt;/em&gt;

    begon Van Heuven Goedhart zich ook op politiek terrein te
    begeven. Nog tamelijk dicht bij zijn redactionele werk lag de
    benoeming tot voorzitter in een op 6 maart 1946 ingestelde
    adviescommissie van de regering omtrent de
    regeringsvoorlichting. Openbaarmaking, verklaring en
    toelichting zonder propaganda of pressie werden op grond van
    het uitgebrachte advies de wezenskenmerken van de
    overheidsvoorlichting sinds 1946. Maar Van Heuven Goedhart
    geraakte ook enigszins bij de landspolitiek betrokken, en
    steeds meer bij kwesties van internationale politieke
    samenwerking. Tussen 1948 en 1950 was hij lid van de Eerste
    Kamer voor de Partij van de Arbeid en van 1947 af volgden taken
    bij de Verenigde Naties. Zo was hij in 1947 lid van de
    subcommissie voor de informatievrijheid van de Verenigde
    Naties, in 1948 voorzitter van de Nederlandse delegatie naar de
    conferentie der Verenigde Naties over informatievrijheid, en
    deskundige bij de Nederlandse delegatie naar de zevende zitting
    van de Economische en Sociale Raad der Verenigde Naties. In
    1949 en 1950 was hij respectievelijk lid en vice-voorzitter van
    de Nederlandse delegatie naar de derde, vierde en vijfde
    Algemene Vergadering van deze internationale organisatie.&lt;/p&gt;
&lt;p&gt;Op 14 december 1950 benoemde de Algemene Vergadering van de
    VN Van Heuven Goedhart tot Hoge Commissaris voor de
    Vluchtelingen te Gen&amp;egrave;ve, een functie die hij op 1 januari
    1951 aanvaardde en tot zijn plotselinge dood op 8 juli 1956 met
    zeer grote inzet bekleedde. Ondanks oppositie van Russische
    zijde was hij in 1953 herbenoemd. De internationale waardering
    voor zijn werk en organisatietalent was groot. Onder de vele
    onderscheidingen en prijzen die hem toevielen moet vooral de
    verlening van de Nobelprijs voor de Vrede aan de Instelling van
    het Hoge Commissariaat voor de Vluchtelingen hem grote
    voldoening hebben geschonken.&lt;/p&gt;
&lt;p&gt;Van Heuven Goedhart was een sterke persoonlijkheid en had op
    velerlei gebied een uitgesproken mening, die hij graag scherp
    geformuleerd uitte. Frank en vrij gaf hij zijn oordeel over
    personen en zaken, hetgeen hem niet door iedereen in dank werd
    afgenomen. Tegelijkertijd was hij in contacten met zijn
    ondergeschikten op zijn hoede en had hij iets kwetsbaars dat
    hij camoufleerde.&lt;/p&gt;
&lt;p&gt;
  &lt;a href='agedeelte'&gt;A: &lt;/a&gt;Enkele dossiers met brieven e.d. van Van Heuven
  Goedhart in het Rijksinstituut voor Oorlogsdocumentatie te
  Amsterdam en persoonlijke papieren in particulier bezit van de
  familie Van Heuven Goedhart.&lt;/p&gt;
&lt;p&gt;
  &lt;a href='pgedeelte'&gt;P: &lt;/a&gt;Behalve zijn reeds genoemde dissertatie: samen met A.
    Roeterink, 
    &lt;em&gt;De ontwikkeling der arbeidsbemiddeling in Nederland&lt;/em&gt;

    (Amsterdam, 1929); 
    &lt;em&gt;Onrust in het land van Masaryk&lt;/em&gt;

    (Utrecht, 1938); 
    &lt;em&gt;Finland zoals ik het zag&lt;/em&gt;

    (Kampen, 1940); De 
    &lt;em&gt;reis van,&amp;quot;Colonel Blake&amp;quot;&lt;/em&gt;

    (Londen, 1945) ; 
    &lt;em&gt;Over het nieuwe Nederland (Utrecht,&lt;/em&gt;

    1945); 
    &lt;em&gt;Overheidsvoorlichting. Rapport der adviescommissie
    overheidsbeleid inzake voorlichting, ingesteld 6 Maart 1946&lt;/em&gt;

    ('s-Gravenhage, 1946); samen met K. Vorrink, 
    &lt;em&gt;Alarm in Praag. Redevoeringen gehouden te Amsterdam op 28
    Februari 1948&lt;/em&gt;

    (Amsterdam, 1948); 
    &lt;em&gt;Democratisering van de buitenlandse dienst. Rapport van mr.
    G.J. van Heuven Goedhart, C.D.J. Brandt, S. Davids [et al.]&lt;/em&gt;

    (Amsterdam, 1947). Aanwezig in Internationaal Instituut voor
    Sociale Geschiedenis te Amsterdam; 'Refugees: an unsolved
    Problem', in 
    &lt;em&gt;The world today&lt;/em&gt;

    8 (1952) 324-332; 'The problem of refugees ', in 
    &lt;em&gt;Recueil des cours acad&amp;eacute;mie de droit international&lt;/em&gt;

    82 (1953) I, 261 - 371; 
    &lt;em&gt;Refugee problems and their solutions. Lecture on 12 Dec.
    1955 on the occasion of the award of the Nobel Prize for peace
    1954... (SA.,&lt;/em&gt;

    1955).&lt;/p&gt;
&lt;p&gt;
  &lt;a href='lgedeelte'&gt;L: &lt;/a&gt;
  &lt;em&gt;Verslag houdende de uitkomsten van het onderzoek [der]
  Enqu&amp;ecirc;tecommissie regeringsbeleid 1940- 1945&lt;/em&gt;

  (' s-Gravenhage, 1949- [1973], 10 dl.) passim; L.E. Winkel, 
  &lt;em&gt;De ondergrondse pers 1940-1945&lt;/em&gt;

  ('s-Gravenhage, 1954); P. 't Hoen, 'Verzetsman van de eerste
  orde', 
  &lt;em&gt;Het Parool,&lt;/em&gt;

  10-7-1956; M.L. van Holthe tot Echten, 'Bij het verscheiden van
  mr. G.J. van Heuven Goedhart. Voor velen van te groot formaat', 
  &lt;em&gt;ibidem;&lt;/em&gt;

  S. Carmiggelt en J. Winkler, 
  &lt;em&gt;Gerrit Jan van Heuven Goedhart. Bijdragen tot een
  biografie.&lt;/em&gt;

  Met medew. van Dag Hammarskj&amp;ouml;ld [et al.] (Amsterdam, 1959);
  K. Peereboom, 
  &lt;em&gt;Het Parool. Van illegale nieuwsbrief tot modern
  dagbladbedrijf&lt;/em&gt;

  (Amsterdam, 1964); J. Hemels, 
  &lt;em&gt;Van perschef tot overheidsvoorlichter. De grondslagen van
  overheidsvoorlichting&lt;/em&gt;

  (Alphen a/d Rijn, 1973); L. de Jong, 
  &lt;em&gt;Het Koninkrijk der Nederlanden in de Tweede Wereldoorlog&lt;/em&gt;

  ('s-Gravenhage, 1982) 10b passim; H.W. van Asten, 'Jetzt kommen
  die Vertrauensm&amp;auml;nner unter dem Kommissar aus Utrecht'.
  Doctoraalscriptie geschiedenis Universiteit van Amsterdam, 1982.
  Aanwezig in Rijksinstituut voor Oorlogsdocumentatie te Amsterdam;
  H.J. Scheffer, 
  &lt;em&gt;De dagbladonderneming. Historische verkenningen&lt;/em&gt;

  (Amsterdam [etc.], 1986); P. Stoop, 
  &lt;em&gt;Niederl&amp;auml;ndische Presse unter Druck. Deutsche
  ausw&amp;auml;rtige Pressepolitik und die Niederlande 1933 - 1940&lt;/em&gt;

  (M&amp;uuml;nchen [etc.], 1987).&lt;/p&gt;

&lt;p&gt;
&lt;a href=&amp;quot;igedeelte&amp;quot;&gt;I: &lt;/a&gt;
Website Rijks Universiteit Groningen: http://www.rug.nl/let/onderzoek/onderzoekcentra/biografieinstituut/afbeeldingen/vanheuvengoedhart.jpg [19-7-2007].
&lt;/p&gt;



&lt;p&gt;J.M.H.J. Hemels&lt;/p&gt; 
&lt;dtml-var bwn_footer&gt;</text>
  </biography>
</biodes>

