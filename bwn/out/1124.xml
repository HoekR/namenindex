<biodes version="1.0">
  <fileDesc>
    <title>Linthorst Homan, Johannes (1903-1986)</title>
    <ref target="http://resources.huygens.knaw.nl/bwn1880-2000/lemmata/bwn3/linthorst"/>
    <publisher>
      <name>Biografisch Woordenboek van Nederland:1880-2000</name>
      <ref target="http://resources.huygens.knaw.nl/bwn1880-2000"/>
    </publisher>
  </fileDesc>
  <person>
    <idno type="id">linthorst</idno>
    <persName><name type="geslachtsnaam">Linthorst Homan</name>, Johannes</persName>
    <sex value="1"/>
    <event type="birth" when="1903"/>
    <event type="death" when="1986"/>
    <state type="occupation">bestuurder</state>
    <state type="occupation">diplomaat</state>
    <state type="occupation">burgemeester</state>
    <state type="occupation">commissaris der Koningin</state>
  </person>
  <biography>
    <graphic url="http://resources.huygens.knaw.nl/bwn1880-2000/lemmata/bwn3/images/images/LINTHORST.jpg"/>
    <text>&lt;dtml-var bwn_header&gt;
 &lt;p class='genealogie'&gt;
  &lt;strong&gt;Linthorst Homan, Johannes&lt;/strong&gt;, magistraat en diplomaat (Assen 17-2-1903 - Rome 6-11-1986).

  Zoon van Jan (Tijmens) Linthorst Homan, commissaris van de
  Koningin, en Jeannette Madelaine Staal. Gehuwd op 24-10-1928 met
  jkvr. Elisabeth Storm van 's-Gravesande. Uit dit huwelijk werden
  1 zoon en 3 dochters geboren. Na haar overlijden (28-6-1951)
  gehuwd op 26-8-1952 met Maria Vittoria Senni. Uit dit huwelijk
  werden geen kinderen geboren.
  

  &lt;img src=&amp;quot;images/LINTHORST.jpg&amp;quot; align=&amp;quot;right&amp;quot; BORDER=&amp;quot;0&amp;quot; alt=&amp;quot;afbeelding van Linthorst Homan, Johannes&amp;quot; class=&amp;quot;bwnimg&amp;quot;&gt;

  
  &lt;/p&gt;
&lt;p&gt;Opgroeiend in de kring van het Drentse establishment
    beleefde de jonge regentenzoon een onbezorgde jeugd. Na het
    Asser gymnasium doorlopen te hebben ging Linthorst Homan in
    1921 rechten studeren in Leiden. In 1926 vestigde hij zich als
    advocaat in Assen, maar een bloeiende praktijk werd het niet.
    Homan sloot zich aan bij de Liberale Vrijheidsbond, waarvoor
    hij, na in 1932 burgemeester van Vledder geworden te zijn, in
    1934 statenlid in Drenthe werd en in 1937 kandidaat voor de
    Tweede Kamer. Dat hij zich ontpopte als een actief bestuurder,
    droeg bij tot zijn benoeming tot commissaris van de Koningin in
    Groningen in juni 1937. Als commissaris spande Homan zich in,
    de bestaande overheidsbedrijven te bestendigen en de oprichting
    van nieuwe te bevorderen. Hij probeerde vooral de verzuilde
    maatschappelijke verhoudingen te doorbreken, omdat deze in zijn
    ogen bijgedragen hadden tot de ernstige economische en
    maatschappelijke crisis van de jaren dertig. Hij nam in 1938
    het initiatief voor een zogenaamde 'Groninger Dag', waarbij op
    provinciaal niveau contacten werden gelegd tussen landbouw,
    nijverheid en handel, bestuur, waterschappen en
    vertegenwoordigende lichamen. Vervolgbijeenkomsten werden in
    1939 en 1940 gehouden.&lt;/p&gt;
&lt;p&gt;Na de meidagen werd hij aangenaam verrast door het correcte
    optreden van de Duitse Feldkommandant in de provincie
    Groningen, G.J. von Bonin, en diens strikte naleving van het
    Landoorlogreglement. Minder soepel verliepen voor hem de
    contacten met de Beauftragte van de Reichskommissar, H.
    Conring, die zich een uitvoerder van instructies van hogerhand
    toonde en nauwelijks openstond voor tegenargumenten. Spoedig
    echter zouden landelijke activiteiten hem zo in beslag nemen
    dat hij weliswaar op 2 september 1940 tevergeefs ontslag als
    commissaris van de provincie vroeg, maar praktisch deze functie
    niet of nauwelijks meer kon uitoefenen. In augustus 1941 zou
    ten slotte op Duits initiatief toch nog dat ontslag
    plaatsvinden.&lt;/p&gt;
&lt;p&gt;Al dadelijk na de Duitse inval had Linthorst Homan gevreesd
    dat de bevolking door de psychologische schok van de bezetting
    in lethargie zou vervallen en ontvankelijk zou worden voor
    vreemde ideologie. Alleen krachtige morele en zakelijke leiding
    kon dit, zo meende hij, voorkomen. Hij drong bij generaal H.G.
    Winkelman en de secretarissen-generaal aan op een landelijke
    impuls vanuit Den Haag, maar die bleef uit. Ook mislukte nader
    overleg met de leiders van de politieke partijen, toen een
    poging van hun kant om te komen tot een nationale bundeling van
    alle politieke krachten afstuitte op Duitse eisen geen melding
    te maken van trouw aan het vorstenhuis en de verwachting van
    Nederlands onafhankelijkheid na het einde van de oorlog. Met J.
    de Quay en L. Einthoven nam Linthorst Homan daarop het
    initiatief tot oprichting van De Nederlandsche Unie (24 juli
    1940), een politieke nationaal bedoelde beweging, die onder
    leiding van de drie oprichters - het Driemanschap - zich
    opwierp in loyale samenwerking met de bezetter Nederland voor
    te bereiden op een politiek bestel dat na de oorlog een in
    'lijf en leden' vernieuwd Nederland zou brengen. Linthorst
    Homan had binnen het Driemanschap van de Unie de duidelijkste
    opvattingen over de bestrijding van het heersende defaitisme.
    Hij achtte propagering van zijn vernieuwingsgedachte ook
    tijdens de Duitse bezetting nodig en had daar veel concessies
    voor over tegenover de Duitse autoriteiten. Zijn einddoel was
    doorbreking van de hokjesgeest, die in zijn ogen verlammend
    werkte op de bundeling van de volkskracht, nodig om de enorme
    problemen met goed resultaat te kunnen aanpakken.&lt;/p&gt;
&lt;p&gt;Deze Unie kreeg een enorme publieke steun na de oprichting,
    vooral in de zomer van 1940, en telde reeds in oktober ca.
    400.000 geregistreerde leden. Linthorst Homan, zonder twijfel
    door dit aanvankelijk zo spectaculaire succes aangemoedigd,
    liet zich door zijn enthousiasme meeslepen en beging daardoor
    onder de moeilijke bezettingsomstandigheden politieke en
    tactische fouten. Hij onderschatte het incasseringsvermogen van
    het Nederlandse volk, en mede daardoor was hij einde 1940
    bereid in te gaan op voorstellen tot contacten met het
    Nationaal Front van Arnold Meyer en de Nationaal-Socialistische
    Beweging (NSB) van A.A. Mussert in een raad van advies -
    voorstellen overigens die ten slotte tot niets leiden zouden.
    De Duitse bezetter zag eind 1940 in hem de geschikte man om na
    het voorgenomen uittreden van De Quay en Einthoven De
    Nederlandsche Unie te organiseren, en wel volgens het
    leidersbeginsel. Tot een uittreden kwam het echter niet. In de
    daaropvolgende maanden werd het duidelijk dat de Duitsers hun
    geduld begonnen te verliezen en de openbare activiteiten van de
    Unie steeds meer trachtten af te remmen door vergader- en
    colportageverboden.&lt;/p&gt;
&lt;p&gt;Linthorst Homan was als lid van het Driemanschap niet alleen
    gedreven door de enorme publieke steun voor de Unie. Ook was
    hij politiek te na&amp;iuml;ef om voldoende te doorzien dat hij
    zich soms begaf in een schemerzone, waar zijn zuivere
    bedoelingen overschaduwd werden door nationaal-socialistische
    leuzen over de nieuwe tijd. Hij onderkende evenmin dat ook
    hijzelf leed onder de psychologische effecten van de nederlaag
    van mei 1940. Zijn pleidooi voor een compromisvrede - in
    besloten kring in februari 1941 - bezorgde hem de naam
    pro-Duits te zijn, en dat maakte hem tot de meest omstreden
    persoon in het Driemanschap. Voor de Unie zelf zou Homans
    tactiek weinig baat brengen: het aanvankelijk enthousiasme
    onder de leden ebde weg, verdeeldheid binnen het Driemanschap
    verslapte de leiding, en de Duitsers hieven ten slotte in
    december 1941 de Unie op, omdat zij nu duidelijk voor de NSB
    als enig erkende politieke beweging in Nederland hadden
    gekozen.&lt;/p&gt;
&lt;p&gt;Na de opheffing bleef Linthorst Homan aanvankelijk op vrije
    voeten. Op 13 juli 1942 werd hij echter als gijzelaar
    gearresteerd en overgebracht naar Haaren, later naar St.
    Michielsgestel. Van het politieke beraad in dit laatste kamp
    werd hij uitgesloten. Vrijlating op bepaalde voorwaarden bleef
    hij vanaf eind 1943 weigeren, totdat deze op 20 april 1944 toch
    plaatsvond. Eerst bleef hij in Brabant. Toen pogingen naar
    Londen te komen mislukt waren, keerde hij in augustus 1944 naar
    Groningen terug. Hij nam daar deel aan illegaal werk, en met de
    vroegere gedeputeerden trof hij voorbereidingen voor het
    heroptreden van het provinciaal bestuur bij de bevrijding.&lt;/p&gt;
&lt;p&gt;Linthorst Homan werd echter niet in zijn functie hersteld.
    Op 10 mei 1945 adviseerde een commissie onder leiding van
    oud-minister H. van Boeven na een onderzoek naar Homans
    gedragingen tijdens de bezetting hem niet in zijn ambt te
    herstellen; zij beval een elegante oplossing met een verzoek
    tot ontslag aan. Ook de Commissie van Advies Zuiveringsbesluit
    1945 meende dat hij niet als commissaris van de Koningin kon
    terugkeren. Het kostte Linthorst Homan geen moeite te erkennen
    dat hij fouten, ernstige fouten, had gemaakt, maar het was
    grievend dat hij de zondebok dreigde te worden, terwijl De Quay
    en Einthoven weer tot hoge functies waren geroepen. Interventie
    van het Groninger provinciebestuur kon de regering aanvankelijk
    niet tot eervol ontslag van Linthorst Homan bewegen, al werd
    dit ten slotte toch, na afronding van een regeringsonderzoek
    ten aanzien van de Unie, in oktober 1947 verleend.&lt;/p&gt;
&lt;p&gt;De eerste naoorlogse jaren zijn zonder meer de moeilijkste
    uit Linthorst Homans leven geweest, maar zijn elan werd er niet
    door gebroken. Een groeiend aantal maatschappelijke functies
    nam hij op zich. Hij werd onder meer voorzitter van de Vaste
    Commissie van de Rijksdienst voor het Nationale Plan, een
    adviesorgaan op het gebied van ruimtelijke ordening en
    planning, en voorzitter van het Nederlands Olympisch
    Comit&amp;eacute;. Steeds meer werd hij betrokken bij het werk van
    landbouw- en zuivelorganisaties. Door contacten met H. Brugmans
    raakte hij enthousiast voor het ideaal van de Europese
    eenwording. De Europese integratie zou het tweede deel van zijn
    loopbaan bepalen. Linthorst Homan was overtuigd voorstander van
    een politieke federatie en bleef dat. Als actief lid van de
    Europese Beweging was hij nauw betrokken bij de opstelling van
    plannen voor sectorintegratie in de landbouw in 1949/1950.&lt;/p&gt;
&lt;p&gt;Na zijn benoeming tot directeur integratie van het
    directoraat-generaal Buitenlandse Economische Betrekkingen van
    Economische Zaken in juni 1952 kreeg Linthorst Homan een
    wezenlijk aandeel in de formulering van het Nederlandse
    Europese beleid. Aan de formulering van het zg. plan-Beyen
    (1952/1953) voor de vorming van een gemeenschappelijke markt
    leverde hij zijn bijdrage, om vervolgens in de Europese
    hoofdsteden met E.H. van der Beugel en H.F. Eschauzier er zijn
    schouders onder te zetten. Tot Homans grote teleurstelling
    verdween het plan-Beyen als onderdeel van het streven naar
    supernationale politieke Europese integratie met de afwijzing
    van de Europese Defensie Gemeenschap door Frankrijk in augustus
    1954 van de politieke agenda. Na de conferentie van Messina
    (juni 1955) zou hij een belangrijke rol spelen bij de 'relance
    europ&amp;eacute;enne', die gericht was op de economische integratie.
    Hij werkte mee aan de opstelling van het rapport-Spaak (1955)
    en bij de uitwerking ervan tot de verdragen van Rome voor de
    Europese Economische Gemeenschap (EEG) en de Europese
    Gemeenschap voor Atoomenergie (Euratom) in 1956/ 1957 leidde
    hij de Nederlandse delegatie.&lt;/p&gt;
&lt;p&gt;In de vele onderhandelingen sinds 1952 had Linthorst Homan
    zijn analytische en co&amp;ouml;rdinerende bekwaamheden bewezen. In
    januari 1958 werd hij de eerste permanente vertegenwoordiger
    bij de EEG en de Europese Gemeenschap voor Kolen en Staal
    (EGKS). In 1962 werd hij lid van de Hoge Autoriteit van de
    EGKS. Na de fusie van EGKS en EEG in 1968 volgde hij E.N. van
    Kleffens in oktober 1968 op als vertegenwoordiger van de
    Europese Gemeenschappen in Londen. In die functie concentreerde
    hij zich op de promotie van de Britse aansluiting bij het
    continentale Europa. Op 31 augustus 1971 legde hij zijn functie
    neer.&lt;/p&gt;
&lt;p&gt;Linthorst Homan was een veelzijdig man, die zich met alle
    energie inzette voor de publieke zaak. Homans gedrevenheid
    inspireerde medestanders, enthousiasmeerde nieuwkomers, maar
    wekte weerstanden bij tegenstanders. Zijn op enkele wezenlijke
    punten falende gedrag in de jaren 1940- 1945 bezorgde hem
    direct na de oorlog een harde leerschool, waaruit hij in later
    jaren toonde lering te hebben getrokken.&lt;/p&gt;
&lt;p&gt;
  &lt;a href='agedeelte'&gt;A: &lt;/a&gt;Archief-J. Linthorst Homan, Kabinet Binnenlands
  Bestuur, Centraal Orgaan Zuivering van het Overheidspersoneel,
  dossier J. Linthorst Homan in Archief ministerie van Binnenlandse
  Zaken te 's-Gravenhage; archief-Commissie van onderzoek over De
  Nederlandsche Unie in Rijksinstituut voor Oorlogsdocumentatie te
  Amsterdam.&lt;/p&gt;
&lt;p&gt;
  &lt;a href='pgedeelte'&gt;P: &lt;/a&gt;Behalve artikelen in 
    &lt;em&gt;Het Gemeenebest&lt;/em&gt;

    en 
    &lt;em&gt;Nieuw Europa: Drenthe's rechtsgroei. Een beknopt overzicht
    van de geschiedenis van het recht in Drenthe&lt;/em&gt;

    (Assen, 1932); 
    &lt;em&gt;Het ontstaan van de gemeenten in Drenthe&lt;/em&gt;

    (Haarlem, 1934); 
    &lt;em&gt;Van kerspel tot gemeente. Schets van de geschiedenis van de
    Drentsche gemeente Vledder en haar landbouwleven&lt;/em&gt;

    (Assen, 1938); 'Het plaatselijk bestuur in de provincie
    Groningen van 1795 tot 1814', in 
    &lt;em&gt;Gemeentebestuur&lt;/em&gt;

    18 (1938) 449-490; 'Eenige beschouwingen over de waarde van het
    provinciaal besef in de drie noordelijke provinci&amp;euml;n', in 
    &lt;em&gt;Jaarboek van de Maatschappij der Nederlandsche Letterkunde
    te Leiden 1938-1939,&lt;/em&gt;

    13 - 32; 'De nieuwe taak', in 
    &lt;em&gt;Gemeentebestuur20&lt;/em&gt;

    (1940) 153 - 170; 
    &lt;em&gt;Aanpakken! Een hartekreet van een jongen Nederlander
    (Haarlem,&lt;/em&gt;

    1940); 
    &lt;em&gt;In vaderlandschen zin. Een antwoord op veel critiek&lt;/em&gt;

    (Haarlem, 1940); 
    &lt;em&gt;Tijdskentering. Herinnering aan vernieuwingswerk voor en na
    10 Mei 1940&lt;/em&gt;

    (Amsterdam [etc.], 1946; zeer beperkte oplage); 
    &lt;em&gt;Geschiedenis van Drenthe&lt;/em&gt;

    (Assen, 1947); 
    &lt;em&gt;Drenthe, historisch en cultureel. Beschouwingen over
    Drenthe&lt;/em&gt;

    (Assen, 1949); 
    &lt;em&gt;Europese landbouwpolitiek&lt;/em&gt;

    (Assen, 1950); 'Europa in de wereldlandbouw', in 
    &lt;em&gt;Landbouwkundig Tijdschrift&lt;/em&gt;

    63 (1951) 360-370; 
    &lt;em&gt;Afscheidstoespraak als voorzitter van de Vaste Commissie van
    de Rijksdienst voor het Nationale Plan&lt;/em&gt;

    ('s-Gravenhage, 1953); 
    &lt;em&gt;Europese integratie. De spanning tussen economische en
    politieke factoren&lt;/em&gt;

    ('s-Gravenhage, 1955); 
    &lt;em&gt;Van gewest tot gemeenschap. Artikelen en lezingen over
    Europa, 1948-1968&lt;/em&gt;

    ('s-Gravenhage, 1968); 
    &lt;em&gt;Sociaal-psychologische vraagstukken bij de Europese
    integratie&lt;/em&gt;

    (Eindhoven, 1968);,, 
    &lt;em&gt;Wat zyt ghy voor een vent&amp;quot;. Levensherinneringen&lt;/em&gt;

    (Assen, 1974).&lt;/p&gt;
&lt;p&gt;
  &lt;a href='lgedeelte'&gt;L: &lt;/a&gt;Behalve herdenkingsartikelen in 
  &lt;em&gt;NRC Handelsblad,&lt;/em&gt;

  12-11-1986; 
  &lt;em&gt;Europa van morgen,&lt;/em&gt;

  19-11-1986; 
  &lt;em&gt;Het Parool,&lt;/em&gt;

  28-11-1986: L. de Jong, 
  &lt;em&gt;Het Koninkrijk der Nederlanden in de Tweede Wereldoorlog&lt;/em&gt;

  ('s-Gravenhage, 1972, 1974, 1988) IV, Ven XII; H.W. von der Dunk,
  'Verweer en betekenis. De levensherinneringen van Linthorst
  Homan', in 
  &lt;em&gt;Bijdragen en mededelingen betreffende de geschiedenis der
  Nederlanden&lt;/em&gt;

  90 (1975) 492-498; J.C.H. Blom, 'De Nederlandse Unie. Een
  bespreking', in 
  &lt;em&gt;Tijdschrift voor Geschiedenis&lt;/em&gt;

  89 (1976) 60-69; J. Rogier, 
  &lt;em&gt;Een zondagskind in de politiek en andere christenen&lt;/em&gt;

  (Nijmegen, 1980).&lt;/p&gt;
&lt;p&gt;
&lt;a href=&amp;quot;igedeelte&amp;quot;&gt;I: &lt;/a&gt;&lt;i&gt;Persoonlijkheden in het Koninkrijk der Nederlanden in woord en beeld&lt;/i&gt;. Onder hoofdred. van H.P. van den Aardweg (Amsterdam 1938) 936.
&lt;/p&gt;

&lt;p&gt;A.E. Kersten&lt;/p&gt; 
&lt;dtml-var bwn_footer&gt;</text>
  </biography>
</biodes>

