<biodes version="1.0">
  <fileDesc>
    <title>Zocher, Louis Paul (1820-1915)</title>
    <ref target="http://resources.huygens.knaw.nl/bwn1880-2000/lemmata/bwn5/zocher"/>
    <publisher>
      <name>Biografisch Woordenboek van Nederland:1880-2000</name>
      <ref target="http://resources.huygens.knaw.nl/bwn1880-2000"/>
    </publisher>
  </fileDesc>
  <person>
    <idno type="id">zocher</idno>
    <persName><name type="geslachtsnaam">Zocher</name>, Louis Paul</persName>
    <sex value="1"/>
    <event type="birth" when="1820"/>
    <event type="death" when="1915"/>
    <state type="occupation">tuinarchitect</state>
  </person>
  <biography>
    <graphic url="http://resources.huygens.knaw.nl/bwn1880-2000/lemmata/bwn5/images/images/zocher.jpg"/>
    <text>&lt;dtml-var bwn_header&gt;
 &lt;p class='genealogie'&gt;
  &lt;strong&gt;Zocher, Louis Paul&lt;/strong&gt;, tuinarchitect (Haarlem 10-8-1820 - Haarlem 7-9-1915). 
Zoon van Jan David Zocher, tuinarchitect en architect, en Amij
  Maij. Op 31-5-1855 gehuwd met Wilhelmina Geertruida Santbergen
  (1828-1862). Uit dit huwelijk werden, behalve 1 zoon die jong
  overleed, 2 dochters geboren. Na haar overlijden gehuwd op
  3-3-1881 met Anna Maria Henrika Elizabeth Wellan (1840-1920). Dit
  huwelijk bleef kinderloos.
  

  
  &lt;/p&gt;
&lt;p&gt;
  &lt;img class='bwnimg' BORDER='0' align='right' src='images/zocher.jpg' alt='afbeelding van Zocher, Louis Paul'&gt;Louis Paul Zocher was een telg uit een vermaard geslacht van
    tuinarchitecten. De ontwerpen van zijn grootvader Johan David
    senior, zijn oom Carl Georg en zijn vader, Johan David junior,
    genoten landelijke faam; de laatstgenoemde verwierf tevens
    bekendheid als architect. Daarnaast was vader Zocher vennoot
    van de firma Zocher en Comp., die ten noorden van de
    Kloppersingel bij Haarlem de boom- en vaste-plantenkwekerij
    'Rozenhagen' exploiteerde. Aangezien de familie Zocher hier ook
    woonde, raakte Louis Paul als kind al geboeid door de
    schoonheid van de daar gekweekte bloemen en planten. Bijna
    vanzelfsprekend raakte hij betrokken bij het werk op de
    kwekerij en bij de aanleg van de ontworpen tuinen, parken en
    begraafplaatsen. In 1837 ging de firma Zocher en Comp., na een
    fusie, deel uitmaken van de firma J.D. Zocher en Voorhelm
    Schneevoogt. Aan de bestaande cultures werd toen de teelt van
    en de handel in bloembollen en knolgewassen toegevoegd.&lt;/p&gt;
&lt;p&gt;Ook als tuinarchitect kwam Louis Paul Zocher al jong in de
    leer bij zijn vader. Nadat hij gebouwen en landschappen had
    leren tekenen en schilderen werd hij diens assistent bij het
    maken van tuinontwerpen. Vanaf 1849 was hij medevennoot van de
    firma J.D. en L.P. Zocher, die zich uitsluitend bezighield met
    het ontwerpen en aanleggen van tuinen. Door de hechte
    samenwerking tussen vader en zoon is het nauwelijks na te gaan
    waar het werk van de een ophoudt en dat van de ander begint. In
    tegenstelling tot zijn vader was Louis Paul in veel geringere
    mate als architect werkzaam; zijn bouwkundige prestaties bleven
    beperkt tot woonhuizen, enige villa's en kleine bouwwerken.&lt;/p&gt;
&lt;p&gt;Louis Paul stond sterk onder invloed van zijn vader, die
    gefascineerd was geraakt door de zogeheten Engelse
    landschapsstijl, die in de tweede helft van de 18de eeuw in
    Groot-Brittanni&amp;euml; was opgekomen. Allengs gingen de Zochers
    over op de zogeheten 'late landschapsstijl', die soberder en
    vloeiender van lijn was, zonder kunstmatige
    'stemmingselementen' als ru&amp;iuml;nes of tempeltjes. Door hun
    werkzaamheden bij het naar de laatste mode herinrichten van de
    in geometrische barokstijl aangelegde buitenplaatsen en parken
    brachten zij de 'late landschapsstijl' in Nederland tot verdere
    ontwikkeling en tot grote bloei. Daarbij probeerden zij hun
    ontwerpen steeds in overeenstemming te brengen met de
    landschappelijke omgeving en de grondsoort ter plaatse. De door
    hen aangelegde tuinen sluiten hierdoor goed aan bij de
    omringende akkers en bospercelen. Veel tuinen en parken werden
    door de Zochers aangelegd tussen Haarlem en Den Haag, in
    Utrecht en Doorn, in het Gooi en op de Veluwe. In Haarlem,
    Utrecht en Amersfoort waren zij bovendien betrokken bij het
    herscheppen van de geslechte bolwerken in fraaie
    wandeldreven.&lt;/p&gt;
&lt;p&gt;Vanaf ongeveer 1855 beperkte vader Zocher - inmiddels 65
    jaar oud - zich tot het ontwerpen van de tuinen, terwijl zoon
    Louis Paul zich belastte met de vermoeiende reizen om toezicht
    te houden op de werkzaamheden ter plaatse. In 1864 ontvingen
    zij de opdracht een aanvankelijk acht hectaren groot rij- en
    wandelpark ten zuiden van Amsterdam te ontwerpen, dat later de
    naam Vondelpark zou krijgen. Na het overlijden van zijn vader,
    in juli 1870, zette Louis Paul Zocher het werk hieraan alleen
    voort. In gedeelten werd het park vergroot, tot het in 1877 -
    met een totale omvang van 48 hectaren - was voltooid. Mede
    onder invloed van Duitse en Franse tuinarchitecten ontwierp
    Zocher voor deze uitbreidingen voor het eerst deeltuinen met
    geometrische en symmetrische bestanddelen in een overigens
    natuurlijk landschap. Deze 'gemengde stijl' zou hij daarna nog
    enige malen toepassen. Na de voltooiing droeg men ook het
    onderhoud van het park - dat oorspronkelijk gefinancierd werd
    door particulieren - aan de firma Zocher op.&lt;/p&gt;
&lt;p&gt;In april 1862 overleed Zochers enige zoon, Johan David, die
    toen drie jaar oud was, en een half jaar later stierf zijn
    vrouw op 34-jarige leeftijd. Hij bleef toen achter met twee
    kleine dochtertjes. Om zijn verdriet te overwinnen stortte hij
    zich daarna geheel op zijn werk. Ook kreeg hij in die tijd
    belangstelling voor industri&amp;euml;le ondernemingen. In 1864
    stichtte hij met een compagnon op 'Rozenhagen' de Haarlemsche
    Maatschappij tot het Verduurzamen van Levensmiddelen. Deze
    conservenfabriek was waarschijnlijk de eerste in zijn soort van
    ons land en heeft tot 1909 bestaan. Een andere onderneming
    waarin Zocher belangen had en die slechts drie jaar bestond,
    was de in 1870 in bedrijf genomen stoommeekrapfabriek
    'Hollandia' aan het Spaarne. Voorts was Zocher de eerste die in
    het Zeeuwse Wemeldinge oesterputten liet aanleggen voor de
    kunstmatige oesterteelt. Al eerder stichtte hij aan de
    Haarlemse Gasthuissingel een 'Inrichting voor warme en koude
    baden'.&lt;/p&gt;
&lt;p&gt;In 1869 stichtten Louis Paul Zocher en zijn jongere
    medewerker J.J. Kerbert een boomkwekerij met de naam J.D.
    Zocher en Co. Deze firma, die een afscheiding was van de
    handelskwekerij J.D. Zocher en Voorhelm Schneevoogt, was
    eveneens op 'Rozenhagen' gevestigd en werd in de loop der jaren
    voortdurend uitgebreid. Bij zijn werk werd Zocher enige tijd
    ter zijde gestaan door zijn beide dochters. De oudste, Johanna,
    werkte op de kwekerij - zij onderhield daar een proeftuin - en
    de tweede, Maria, vergezelde haar vader vaak op zijn
    zakenreizen naar het buitenland. Haar dood op negentienjarige
    leeftijd in 1875 trof hem opnieuw zwaar.&lt;/p&gt;
&lt;p&gt;Tussen 1870 en 1890 heeft Louis Paul Zocher zelf nog
    verscheidene tuinen en parken ontworpen, zoals 'De Breeriet',
    een gedeelte van het landgoed 'Twickel' bij Delden (1870/1871),
    het Kennemerpark in Alkmaar (1873) en het Haagsche Bosch in Den
    Haag (1877). Voor zijn woonplaats Haarlem ontwierp hij het
    Frederikspark (1873), het Staten Bolwerk (1873), het Florapark
    (1873-1877) en het Frans Halsplein (1880). Behalve dat hij af
    en toe de 'gemengde stijl' toepaste, bleven de stijlkenmerken
    van zijn vader duidelijk zichtbaar. In de jaren zeventig en
    tachtig ontwierp hij als architect onder meer de muziektent in
    het Vondelpark (1873) en het Teijler's Museum in Haarlem
    (1877). Zochers bekendste werk is het Agnetapark (1884), een
    woonpark bij de Nederlandsche Gist- en Spiritusfabriek te
    Delft. Na verloop van tijd liet hij de uitvoering van zijn
    werken steeds meer over aan zijn compagnon Kerbert. Door zijn
    verslechterende gezichtsvermogen moest Zocher vanaf ongeveer
    1890 ook het ontwerpen van de tuinen grotendeels aan hem
    overlaten.&lt;/p&gt;
&lt;p&gt;Zocher, die een doopsgezinde opvoeding had gehad, leefde
    altijd heel sober en trad zelden op de voorgrond. Publiciteit
    vermeed hij zo veel mogelijk; als tuinarchitect maakte hij
    vrijwel geen reclame. Desondanks genoot hij grote bekendheid en
    werd hij in Haarlem zeer gerespecteerd. Hier bekleedde hij ook
    een aantal bestuursfuncties. Zo was hij van 1872 tot aan zijn
    dood mededirecteur van de Teijler's Stichting. Tot 1900 bleef
    Zocher actief als adviseur van de gemeente Haarlem voor de
    Haarlemmerhout en de andere plantsoenen, een functie die hij in
    1870 van zijn vader had overgenomen en die hij op zijn beurt
    moest afstaan aan de tuinarchitect L.A. Springer. Daarnaast was
    Zocher adviseur van de Rotterdamse diergaarde en vanaf 1878
    rijksadviseur voor het Haagsche Bosch.&lt;/p&gt;
&lt;p&gt;In 1886 vestigde Zocher zich met zijn tweede vrouw, met wie
    hij op zestigjarige leeftijd was getrouwd, in de villa 'Flora'
    aan het Florapark. In de daaropvolgende jaren ontwierp hij met
    Kerbert onder andere de begraafplaats 'Westerveld' te Driehuis
    (1888) en de uitbreiding van 'Zorgvliet' te Nieuwer Amstel
    (1891/1892). Daarna ging hij het wat kalmer aan doen. Hoewel
    bijna blind maakte hij, geleid door zijn hond, nog wandelingen.
    Van zijn villa liep hij dan naar de Haarlemmerhout, waar hij
    zich steeds ergerde aan de ingrijpende reorganisaties die 'de
    vandaal en woudschenner' Springer daar vanaf 1902 liet
    uitvoeren.&lt;/p&gt;
&lt;p&gt;Louis Paul Zocher overleed op 95-jarige leeftijd, na een
    ziekbed van vier maanden. Aangezien hij geen kinderen had die
    hem opvolgden, behalve Kerbert geen leerlingen heeft gehad op
    wie hij zijn inzichten en kennis kon overdragen en niets over
    zijn werk gepubliceerd heeft, kwam er omstreeks 1900 een einde
    aan het werk van drie generaties Zocher. Geen van de toen jonge
    tuinarchitecten is door de stijl van de Zochers
    be&amp;iuml;nvloed.&lt;/p&gt;
&lt;p&gt;
  &lt;a href='agedeelte'&gt;A: &lt;/a&gt;Documentatie en ontwerptekeningen in de Bibliotheek
  (afdeling Speciale Collecties) van de Landbouwuniversiteit te
  Wageningen; architectuurtekeningen van L.P. Zocher in het
  Nederlands Architectuurinstituut te Rotterdam.&lt;/p&gt;
&lt;p&gt;
  &lt;a href='lgedeelte'&gt;L: &lt;/a&gt;Behalve necrologie&amp;euml;n in o.a. 
  &lt;em&gt;Oprechte Haarlemsche Courant&lt;/em&gt;, 8-9-1915, 
  &lt;em&gt;Algemeen Handelsblad&lt;/em&gt;, 9-9-1915 (ocht.), door J.H. R&amp;ouml;ssing, in 
  &lt;em&gt;De Amsterdammer&lt;/em&gt;. 
  &lt;em&gt;Weekblad voor Nederland&lt;/em&gt;, 26-9-1915 en door Geertruida Carelsen (=A.G. de Leeuw), in 
  &lt;em&gt;Eigen Haard&lt;/em&gt;

  41 (1915) 807-809: idem, 'Het werk der Zochers', in 
  &lt;em&gt;De Tijdspiegel&lt;/em&gt;

  74 (1917), 205-220; Leonard Springer, 'De Nederlandsche
  Tuinkunst. De landschapstijl van 1750-1900', in 
  &lt;em&gt;Onze Tuinen&lt;/em&gt;

  16 (1921/1922) 766-768, 783-785, 799-801, 815-818, 831-833 en
  848-851; idem, ' Louis Paul Zocher, 1820-1915', in 
  &lt;em&gt;Onze Tuinen&lt;/em&gt;

  17 (1922/1923) 875-876; E.H. Krelage, 
  &lt;em&gt;Drie eeuwen bloembollenexport. De geschiedenis van den
  bloembollenhandel en der Hollandsche bloembollen tot 1938&lt;/em&gt;

  ('s-Gravenhage 1946); Wim Wennekes, 'De statige parken der
  Zochers', in 
  &lt;em&gt;NRC Handelsblad&lt;/em&gt;, 7-7-1984; Carla S. Oldenburger-Ebbers, 'De tuinarchitectuur van
  de Zochers', in 
  &lt;em&gt;Groen. Vakblad voor Groen in Stad en Landschap&lt;/em&gt;

  46 (1990) nr. 7, pp. 9-13, 47 (1991) nr. 4, pp. 22-27 en nr. 10,
  pp. 23-29; Constance D.H. Moes, 
  &lt;em&gt;Architectuur als sieraad van de natuur. De
  architectuurtekeningen uit het archief van J.D. Zocher jr.
  (1791-1870) en L.P. Zocher (1820-1915)&lt;/em&gt;

  (Rotterdam 1991).&lt;/p&gt;
&lt;p&gt;
  &lt;a href='igedeelte'&gt;I: &lt;/a&gt;

  Constance D.H. Moes, 
  &lt;em&gt;Architectuur als sieraad van de natuur. De
  architectuurtekeningen uit het archief van J.D. Zocher jr.
  (1791-1870) en L.P. Zocher (1820-1915)&lt;/em&gt;

  (Rotterdam 1991) 14.&lt;/p&gt;
&lt;p&gt;A.W.J. de Jonge&lt;/p&gt; 
&lt;dtml-var bwn_footer&gt;</text>
  </biography>
</biodes>

