<biodes version="1.0">
  <fileDesc>
    <title>Jong, Sophia de (1890-1975)</title>
    <ref target="http://resources.huygens.knaw.nl/bwn1880-2000/lemmata/bwn3/jongs"/>
    <publisher>
      <name>Biografisch Woordenboek van Nederland:1880-2000</name>
      <ref target="http://resources.huygens.knaw.nl/bwn1880-2000"/>
    </publisher>
  </fileDesc>
  <person>
    <idno type="id">jongs</idno>
    <persName><name type="geslachtsnaam">Jong</name>, Sophia de</persName>
    <sex value="2"/>
    <event type="birth" when="1890"/>
    <event type="death" when="1975"/>
    <state type="occupation">actrice</state>
  </person>
  <biography>
    <graphic url="http://resources.huygens.knaw.nl/bwn1880-2000/lemmata/bwn3/images/images/JONGS.jpg"/>
    <text>&lt;dtml-var bwn_header&gt;
 &lt;p class='genealogie'&gt;
  &lt;strong&gt;Jong, Sophia de&lt;/strong&gt;

  (pseud. &lt;b&gt;Fie Carelsen&lt;/b&gt;), toneelspeelster (Amsterdam 5-4-1890 - 's-Gravenhage 21-7-1975).

  Dochter van Jacob de Jong, zakenman, en Cientje Cohen
  (artiestennaam C&amp;eacute;cile Carelsen), toneelspeelster. Gehuwd op
  14-8-1913 met Jean Louis (Jean-Louis) Pisuisse,
  journalist-cabaretier. Dit huwelijk, waaruit geen kinderen werden
  geboren, werd ontbonden op 14-11-1925. 
  
&lt;img src=&amp;quot;images/JONGS.jpg&amp;quot; align=&amp;quot;right&amp;quot; BORDER=&amp;quot;0&amp;quot; alt=&amp;quot;afbeelding van Jong, Sophia de&amp;quot; class=&amp;quot;bwnimg&amp;quot;&gt;
  

  
  &lt;/p&gt;
&lt;p&gt;De kleine Fie was reeds op driejarige leeftijd te zien in
    het theater Van Lier in het drama 
    &lt;em&gt;De levende brug&lt;/em&gt;

    (Suttan Vane), waarbij zij in de armen lag van haar tante Margo
    Cohen. Haar moeder had toen op dertigjarige leeftijd gekozen
    voor het kunstenaarsleven boven dat van het solide zakenmilieu
    waartoe haar toenmalige echtgenoot, Jacob de Jong, behoorde.
    Daardoor bleef ook haar dochter bij het toneelbedrijf
    betrokken: zij moest telkens van school wisselen
    (achtereenvolgens in Antwerpen, Amsterdam en Den Haag), leerde
    al vroeg de bekende toneelspelers (o.a. de Bouwmeesters) kennen
    en besloot toneelspeelster te worden. In 1905 slaagt zij voor
    het toelatingsexamen van de Tooneelschool in Amsterdam
    (directeur S.J. Bouberg Wilson). Zij is een matige leerling.
    Anton Kimmel van het Nederlandsch-Indisch Tooneel ziet haar in
    een opvoering van 
    &lt;em&gt;In kleinen kring&lt;/em&gt;

    (25-5-1906), en zij mag dan, mede door toedoen van haar moeder,
    mee op tournee door Nederlands-Indi&amp;euml;. Hier vindt haar
    offici&amp;euml;le debuut plaats: 'Mevrouw Errol' in 
    &lt;em&gt;De kleine lord&lt;/em&gt;

    (F.H. Burnett). Ook krijgt zij een dienstboderolletje in 
    &lt;em&gt;De Veroveraar&lt;/em&gt;

    (J. Simons-Mees) met Louis Chrispijn in de titelrol. Zij leert
    kort daarna de journalist-cabaretier Jean-Louis Pisuisse
    kennen, die een onuitwisbaar stempel op heel haar verdere leven
    drukt. Tussen haar en hem ontvlamt de liefde en zij treedt op
    in zijn eerste cabaret ,,De Kattebel&amp;quot;. Ter gelegenheid van de
    geboorte van prinses Juliana (30 april 1909) schrijft Pisuisse
    voor haar als diseuse 
    &lt;em&gt;Brief van een ongehuwde moeder aan Koningin Wilhelmina.&lt;/em&gt;
&lt;/p&gt;
&lt;p&gt;In de zomer van 1909 keert zij naar Nederland terug en
    krijgt mede door toedoen van Jan Musch een contract bij Willem
    Royaards' NV Het Tooneel, tot 1914. In de rol van 'Blanche
    Sartorius' (1909) in 
    &lt;em&gt;De huizen van de weduwnaar&lt;/em&gt;

    (G.B. Shaw) geeft zij voor het eerst blijk van haar
    intu&amp;iuml;tief 'zien', waardoor zij een dieper verband kan
    leggen tussen iemands temperament, karakter, persoonlijkheid en
    ... iemands kleding. In latere jaren zal zij, na kennismaking
    van een nieuwe rol, steeds vragen: 'Hoe gaat die vrouw
    gekleed?' In die jaren bij Royaards heeft zij weinig werk. Zij
    hoort maar al te vaak dat zij moeilijk te plaatsen is door haar
    type (lang, donker, slank) in tegenstelling met het ideaalbeeld
    van de vrouw in haar tijd. Door ziekte van Caroline van
    Dommelen wordt haar een kans geboden de hoofdrol over te nemen
    in 
    &lt;em&gt;De vrouw in het spel&lt;/em&gt;

    (C. Fitch). Veel steun ontvangt Fie van Pisuisse, aan wiens
    programma zij geregeld meewerkt. Zij leert vreemde talen
    spreken op zijn aansporen. Ook moet zij, zoals Pisuisse het
    uitdrukt, 'haar eigen, lieve stem gebruiken' en niet de
    onnatuurlijke hoge toon die Royaards van haar verlangt. Zij
    leert zich natuurlijk en gewoon op de planken bewegen. Groot
    succes heeft zij met deze speeltrant in 1913 met 
    &lt;em&gt;Lou Lou&lt;/em&gt;

    van Carlo Bertolozzi.&lt;/p&gt;
&lt;p&gt;Na haar huwelijk in augustus 1913 met Jean-Louis Pisuisse
    treedt zij vaker op in zijn cabaret. Zij zingen levensliedjes,
    Franse chansons en Bretonse liederen (in klederdracht) van
    Theodore Botrel. Tijdens de Eerste Wereldoorlog schrijft
    Pisuisse als oorlogscorrespondent voor het 
    &lt;em&gt;Algemeen Handelsblad&lt;/em&gt;

    brieven en werkt zij bij de Koninklijke Vereeniging Het
    Nederlandsch Tooneel (KVHNT) in Amsterdam als jonge actrice te
    midden van vele grote talenten. Met Pisuisse treedt Fie op voor
    de soldaten aan de grenzen, maar haar liefde blijft toch
    uitgaan naar het grote toneel. Eind 1917 wordt er een nieuwe
    directeur benoemd bij de KVHNT; naast Willem Royaards komt de
    toneelvernieuwer Eduard Verkade. Haar eerste rol onder zijn
    leiding is 'Gloria Glandon' in 
    &lt;em&gt;You never can tell&lt;/em&gt;

    (Shaw). Om de gestileerde, ethische opvatting van Verkade die
    Fie in haar spel tot uitdrukking brengt wordt zij soms
    aangevallen, zowel door romantici als door naturalisten. Ook
    Pisuisse met zijn sanguinisch temperament staat vaak recht
    tegenover de stijl van Verkade. Beide echtelieden hebben echter
    veel succes elk in hun eigen werk, maar leven steeds meer langs
    elkaar heen. Fie Speelt (periode 1917/1920) 'Koningin Gertrude'
    in Verkades beroemd geworden vertolking van 
    &lt;em&gt;Hamlet.&lt;/em&gt;

    De beste kritieken krijgt zij voor haar sobere, natuurlijke
    spel als 'H&amp;eacute;l&amp;egrave;ne' in 
    &lt;em&gt;Zijn enige vrouw&lt;/em&gt;

    (J. Magnussen). Zij spreekt daarin zinnen uit die haar in haar
    priv&amp;eacute;-leven zeer vertrouwd zijn: 'Hou je eigenlijk nog wel
    van me?'&lt;/p&gt;
&lt;p&gt;Haar verhouding met Pisuisse vertroebelt meer en meer.
    Innerlijk besluit Fie Carelsen haar eigen weg te zoeken: zij
    verlaat Amsterdam en vestigt zich in Den Haag. Vanaf deze tijd
    (1920) speelt zij een grote rol in het mondaine leven daar. Fie
    krijgt een engagement bij het Hofstadtooneel van Cor van der
    Lugt Melsert, speelt er onafgebroken en wordt als de grande
    dame van het Haagse toneel beschouwd. Haar 25-jarig (29
    november 1932) en 40-jarig (20 februari 1948) jubileum worden
    op de Haagse planken gevierd.&lt;/p&gt;
&lt;p&gt;Maar haar begintijd in de hofstad is moeilijk. Naast Cor van
    der Lugt Melsert is diens jonge vrouw, Annie van Ees, de
    populairste actrice van het gezelschap. Ook het alleen-wonen
    valt haar zwaar, zij geeft zich over aan zelfbeklag en is veel
    ziek (zomer 1921). Haar talent kan zij slechts waarmaken in
    kleine rollen. Wel ontpopt zij zich, in deze periode, tot de
    best geklede actrice van Den Haag. Zij verkeert in diplomatieke
    kringen. Haar talenkennis komt goed van pas. Een grote vriend
    in haar leven wordt Don Jos&amp;eacute; de Santos Bandeira, een
    Portugees zakenman. Tot haar intieme vrienden behoren o.a. ook
    Frans Spittel, Barbarossa (J.Ch. Schr&amp;ouml;der), M.H. du Croo
    (Brammetje) en wat later A. Adama Zijlstra. Helaas blijkt haar
    vriend Jos&amp;eacute; de Santos Bandeira betrokken te zijn bij een
    financi&amp;euml;le zwendel: 'Het Portugese
    bankbiljettenschandaal.' Hij moet overhaast naar Portugal, waar
    hij berecht wordt. Een glansrol van Fie uit deze periode is die
    van 'Sinida' (1924), de leeuwentemster in 
    &lt;em&gt;De man die de klappen krijgt&lt;/em&gt;

    (L.N. Andrejew).&lt;/p&gt;
&lt;p&gt;In het seizoen 1925/1926 richt Eduard Veterman samen met
    Louis Chrispijn jr. het Od&amp;eacute;on-gezelschap op, waarvan Fie
    de 'leading lady' is. Daarna keert zij weer terug bij het
    Hofstadtooneel, waar zij veel samenwerkt met Louis Gimberg. Op
    14 november 1925 laat zij zich scheiden van Pisuisse; al blijft
    zij wel met hem in contact. Zijn onverwachte dood - op 26
    november 1927 wordt hij in Amsterdam door de minnaar van zijn
    derde vrouw doodgeschoten - is een zware slag voor Fie
    Carelsen.&lt;/p&gt;
&lt;p&gt;Het 25-jarig toneeljubileum viert zij met de titelrol 'Mata
    Hari', in haast geschreven door Eduard Veterman. Het publiek
    reageert met warme belangstelling voor haar, maar voelt zich
    diep teleurgesteld in het stuk. In 1935 gaat zij met het
    gezelschap van Cor Ruys naar Indi&amp;euml;. Zij speelt o.a. in 
    &lt;em&gt;Vorstelijke emigranten&lt;/em&gt;

    (J. Deval). In de jaren 1938-1947 is zij verbonden aan het
    Residentie Tooneel. De karakterrol 'Miss Olwen Peel' in 
    &lt;em&gt;Dangerous corner&lt;/em&gt;

    (J.B. Priestley) in 1935 grijpt haar aan. In deze tijd komt zij
    in contact met twee belangrijke kunstenaars: Dirk Verbeek en
    Bets Ranucci-Beckman. Fie leest veel, ontwikkelt zich, ziet
    haar mogelijkheden en verlangt haar leven meer diepgang te
    geven. De psychologie heeft haar intrede gedaan. Nu, na deze
    rol, weet ze altijd zeker &amp;oacute;f ze een rol kan spelen &amp;oacute;f
    niet. Een tussenweg is er niet. Ziet ze de mens v&amp;oacute;&amp;oacute;r
    haar met temperament, karakter en uiterlijke verschijning dan
    weet ze: deze vrouw speel ik. Zo geeft zij in 1935 een
    opvallende vertolking van 
    &lt;em&gt;Lessen in laster&lt;/em&gt;

    (R.B. Sheridan) als 'Lady Sneerwell'. Zij is de eerste actrice
    van het gezelschap en speelt veel samen met Paul Steenbergen in
    bijv. 
    &lt;em&gt;Spoken&lt;/em&gt;

    (Ibsen) en 
    &lt;em&gt;De kersentuin&lt;/em&gt;

    (Tsjechow).&lt;/p&gt;
&lt;p&gt;De Tweede Wereldoorlog en de bezetting brengen ook voor de
    toneelwereld grote problemen met zich. Het Deutsche Theater in
    den Niederlanden speelt vanaf 19 november 1942 in de
    Koninklijke Schouwburg. Het Residentie Tooneel verhuist naar de
    Princesse Schouwburg. Toneelspelen zelf in bezettingstijd houdt
    risico in: het publiek luistert anders en ook toegespitster dan
    voorheen, en ieder bedoelde of onbedoelde opmerking op de
    planken kan als toespeling op en een sneer naar de bezetters
    worden uitgelegd, en verklikkers zitten in de zaal. Vele
    acteurs duiken onder, anderen worden weggevoerd of conformeren
    zich. Ook Fie Carelsen en haar moeder moeten zich melden bij de
    Rijksinspectie van de Bevolkingsregisters. Eerst dan pas zou
    zij van haar moeder gehoord hebben dat zij een natuurlijk kind
    is van de toneelspeler Frits Bouwmeester (1848- 1906) en dat
    zij daaraan haar positie als half-jood te danken heeft, haar
    moeder blijft echter als vol-joods geregistreerd. Wel doet Fie
    in die bezettingstijd pogingen (met medewerking van H.G.
    Calmeyer, hoofd Referat Innere Verwaltung General Kommissariat
    f&amp;uuml;r Verwaltung und Justiz) om haar en haarzelf voor de
    ondergang te behoeden en een onderzoek te bewerkstelligen door
    het Anthropologisches Institut der Universit&amp;auml;t Kiel o.l.v.
    prof.dr. Hans Weinert. Mede door de protectie van enige
    hooggeplaatste Nederlanders (o.a. H.M. Hirschfeld) en Duitsers
    wordt de deportatie van haar moeder uitgesteld tot begin 1944.
    Na Westerbork sterft zij op 4 juli 1944 in het kamp
    Theresienstadt. Fie mag intussen het lopende repertoire blijven
    spelen, optreden in nieuwe stukken daarentegen is haar niet
    toegestaan. Deze keuze voor het blijvend optreden in de
    bezettingstijd wordt haar na 1945 niet in dank afgenomen.&lt;/p&gt;
&lt;p&gt;Ook na de oorlog speelt Fie Carelsen bij het Residentie
    Tooneel, o.a. in de hoofdrol van 'Mevrouw Antropus' (1946) in 
    &lt;em&gt;Met onze hakken over de sloot&lt;/em&gt;

    (Thornton Wilder) en in 
    &lt;em&gt;Vorstenschool&lt;/em&gt;

    (Multatuli) de rol van 'Koningin Louise' met majesteit en
    eenvoud. In 1947 richten Cees Laseur en Paul Steenbergen De
    Haagse Com&amp;eacute;die op, die als bespeler van de Koninklijke
    Schouwburg het Residentie Tooneel opvolgt. Fie Carelsen zal tot
    haar afscheid in 1958 aan dit gezelschap verbonden blijven. Op
    20 februari 1948 viert zij in de titelrol van 'Die lieve
    Christabel' (Stuart/ Rose) haar 40-jarig toneeljubileum,
    waarbij ze een hoge onderscheiding ontvangt. In deze jaren
    geeft Fie steeds meer blijk van haar groot dramatisch talent.
    Onvergetelijk is haar rol van 'Christine' in 1948 in 
    &lt;em&gt;Rouw past Electra&lt;/em&gt;

    (E.G. O'Neill). Daarnaast getuigt zij van haar subtiel-komisch
    talent in 
    &lt;em&gt;Arsenicum en oude kant&lt;/em&gt;

    (J. Kesselring), waarin Fie 'Miss Martha Brewster' vertolkt en
    de grootmoeder 'Mrs. Parsons' in het stuk 
    &lt;em&gt;Toontje heeft een paard getekend&lt;/em&gt;

    (L. Storm), waarmee zij op 8 februari 1958 na vijftig jaar
    afscheid neemt van het toneel.&lt;/p&gt;
&lt;p&gt;Gedurende de laatste jaren van haar toneelcarri&amp;egrave;re
    maakt zij regelmatig grote reizen per vrachtschip naar
    Noord-Amerika, Havanna en Mexico. Zij treedt op in de Hollandse
    clubs met zelfgeschreven sketches 
    &lt;em&gt;Fie Carelsen telefoneert,&lt;/em&gt;

    bijv. Belgisch Congo (1952), Buenos Aires (1953) en
    Brazili&amp;euml; (1960). Ook in Nederland verzorgt zij samen met
    Fred Kaps (goochelaar) kleinkunstavonden.&lt;/p&gt;
&lt;p&gt;Op 21 juli 1975 is zij, aan een hartaanval, in haar slaap
    gestorven. In haar testament staat: 'Ik wens te worden begraven
    in het graf van Jean-Louis Pisuisse, waarvan ik de
    eigendomsrechten heb.' Het grootste deel van haar nalatenschap
    schonk zij aan de Hartstichting. Een bedrag van 30.000,- liet
    zij na aan de Academie voor de Kleinkunst. Hiervan wordt elk
    jaar de Pisuisse-prijs uitgekeerd aan de beste leerling van dat
    jaar. Haar priv&amp;eacute;-documentatie schonk zij aan het
    Nederlands Theater Instituut, gedeeltelijk al tijdens haar
    leven, waarmee zij haar plaats in de theatergeschiedenis
    bevestigde. Als persoonlijkheid maakte Fie Carelsen tijdens
    haar leven op haar omgeving en bij het publiek een zeer
    zelfbewuste, zekere indruk. Zij trok veel 'glamour' naar
    zichzelf toe en sprak tegelijkertijd altijd over 'afstand
    houden'. De liefde van Jean-Louis Pisuisse heeft zij slechts
    ten dele kunnen ontvangen. Ze was jong, onzeker, zocht een
    vaderfiguur in hem en kon na een paar voortijdig afgebroken
    zwangerschappen geen kinderen meer krijgen. Zij liet het toneel
    boven alles gaan. In haar latere leven ging Pisuisses liefde
    voor haar, mede door zijn vroege dood, een eigen leven leiden.
    Tegelijk is dit de grootste kracht en drijfveer in heel haar
    verdere leven geweest.&lt;/p&gt;
&lt;p&gt;
  &lt;a href='agedeelte'&gt;A: &lt;/a&gt;Kranteknipsels, tijdschriftartikelen, interviews,
  fotoalbums van haar, brieven van Frits Bouwmeester, brieven van/
  over haar moeder, brieven van Barbarossa, gedichten van Frans
  Spittel, brieven van Don Jos&amp;eacute; Santos Bandeira,
  visitekaartjes, enz. in Archief Nederlands Theater Instituut,
  Amsterdam. Gedrukte en handgeschreven stukken, brieven van haar
  moeder uit Westerbork, brieven van Frits Bouwmeester,
  handgeschreven verklaring van haar zelf in Rijks Instituut voor
  Oorlogs Documentatie, te Amsterdam.&lt;/p&gt;
&lt;p&gt;
  &lt;a href='pgedeelte'&gt;P: &lt;/a&gt;
  &lt;em&gt;Fie Carelsen telefoneert&lt;/em&gt;

    [Leiden, 1952]; 
    &lt;em&gt;Ik heb ze gekend...&lt;/em&gt;

    (Den Haag, [1970]); 
    &lt;em&gt;Toneel en publiek,&lt;/em&gt;

    45 toeren gramm. plaat (mono) (Amsterdam, 1971).&lt;/p&gt;
&lt;p&gt;
  &lt;a href='lgedeelte'&gt;L: &lt;/a&gt;Behalve o.a. interviews voor radio en tv, in 1960 voor
  de AVRO (Mies Bouwman), in 1970 voor de VARA (Joop Koopman) en in
  1972 voor de NCRV (Wim Ibo): Ben van Eysselstein, 
  &lt;em&gt;Fie Carelsen&lt;/em&gt;

  (Maastricht, [1948]); Murray Teigh Bloom, 
  &lt;em&gt;De man die Portugal stal...&lt;/em&gt;

  [Den Haag, 1968]; Wim Ibo. 
  &lt;em&gt;En nu de moraal van dit lied. Overzicht van 75 jaar Nederlands
  cabaret&lt;/em&gt;

  (Amsterdam [etc., 1970]); L. de Jong, 
  &lt;em&gt;Het Koninkrijk der Nederlanden in de Tweede Wereldoorlog&lt;/em&gt;

  ('s-Gravenhage, 1972-1975) IV en VI; Jenny Pisuisse, 
  &lt;em&gt;Jean-Louis Pisuisse. De vader van het Nederlandse cabaret&lt;/em&gt;

  (Bussum, 1977); Wim Ibo. 
  &lt;em&gt;Brieven aan jou&lt;/em&gt;

  (Amsterdam, 1980); 
  &lt;em&gt;Acteurs- en Kleinkunstenaars-Lexicon.&lt;/em&gt;

  Samengest. door Piet Hein Honig (Diepenveen, 1984); Jenny
  Pisuisse, 
  &lt;em&gt;Dubbelbeeld. Twee vrouwen in oorlogstijd Nederland en
  Indi&amp;euml;&lt;/em&gt;

  (Amsterdam, 1985); 'Brieven van Jean-Louis Pisuisse aan Fie
  Carelsen'. Bezorgd door Anke Hamel ['s-Gravenhage, ca.
  1989].&lt;/p&gt;

&lt;p&gt;
&lt;a href=&amp;quot;igedeelte&amp;quot;&gt;I: &lt;/a&gt;&lt;i&gt;Persoonlijkheden in het Koninkrijk der Nederlanden in woord en beeld&lt;/i&gt;. Onder hoofdred. van H.P. van den Aardweg (Amsterdam 1938) 291.
&lt;/p&gt;

&lt;p&gt;Anke Hamel&lt;/p&gt; 
&lt;dtml-var bwn_footer&gt;</text>
  </biography>
</biodes>

