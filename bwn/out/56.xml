<biodes version="1.0">
  <fileDesc>
    <title>Aulnis de Bourouill, Johan baron d' (1850-1930)</title>
    <ref target="http://resources.huygens.knaw.nl/bwn1880-2000/lemmata/bwn2/aulnis"/>
    <publisher>
      <name>Biografisch Woordenboek van Nederland:1880-2000</name>
      <ref target="http://resources.huygens.knaw.nl/bwn1880-2000"/>
    </publisher>
  </fileDesc>
  <person>
    <idno type="id">aulnis</idno>
    <persName><name type="geslachtsnaam">Aulnis de Bourouill</name>, Johan baron d'</persName>
    <sex value="1"/>
    <event type="birth" when="1850"/>
    <event type="death" when="1930"/>
    <state type="occupation">econoom</state>
  </person>
  <biography>
    <graphic url="http://resources.huygens.knaw.nl/bwn1880-2000/lemmata/bwn2/images/images/AULNIS.jpg"/>
    <text>&lt;dtml-var bwn_header&gt;
 &lt;p class='genealogie'&gt;
  &lt;strong&gt;Aulnis de Bourouill, Johan baron d'&lt;/strong&gt;, jurist en hoogleraar economie (Groningen 9-4-1850 - Utrecht 5-9-1930).

Zoon van Jan Carel Ferdinand baron D'Aulnis de Bourouill, p.g.
Prov. Gerechtshof van Brabant en Limburg, en Catharina Johanna Quintus.
Gehuwd op 9-8-1887 met jkvr. Elisabeth Wilhelmina Malvina Twiss. Uit
dit huwelijk werd 1 dochter geboren.

&lt;img src=&amp;quot;images/AULNIS.jpg&amp;quot; align=&amp;quot;right&amp;quot; BORDER=&amp;quot;0&amp;quot; alt=&amp;quot;afbeelding van Aulnis de Bourouill, Johan baron d'&amp;quot; class=&amp;quot;bwnimg&amp;quot;&gt;

&lt;/p&gt;
&lt;p&gt;D'Aulnis doorliep zijn gymnasiale opleiding te Groningen en
begon in 1870 de rechtenstudie in Leiden. Daar promoveerde hij op 11
november 1874 bij de hoogleraar economie prof. S. Vissering op het
proefschrift: 
&lt;em&gt;Het inkomen der maatschappij. Eene proeve van theoretische
staathuishoudkunde&lt;/em&gt;

(Leiden, 1874). Na zich eerst in Amsterdam als advocaat gevestigd te
hebben, werd hij in 1875 commies bij het departement van Financi&amp;euml;n
en vervolgens in 1878 hoogleraar staathuishoudkunde, statistiek en
staatkundige geschiedenis aan de juridische faculteit van de Utrechtse
universiteit, als opvolger van prof. H.P.G. Quack.&lt;/p&gt;
&lt;p&gt;D'Aulnis de Bourouill behoorde tot de generatie liberaal gezinde
hoogleraren in de economie - N.G. Pierson, A. Beaujon, H.B. Greven -
die de theorie&amp;euml;n van de neoklassieke grensnutschool in de
economische wetenschap van na 1870 in Nederland introduceerden, en van
wie Pierson overigens onbetwist de grootste was. D'Aulnis had
hiertoe een belangrijke stap gezet met zijn dissertatie, die een
uiteenzetting bood van de theorie&amp;euml;n van W.S. Jevons en L. Walras,
die met C. Menger rond 1870 de grondleggers waren van de zg.
grensnutschool, waarin iets later ook E. von B&amp;ouml;hm-Bawerk een
belangrijke rol zou spelen. Het vak economie werd in deze tijd in
Nederland overigens alleen gestudeerd en gedoceerd binnen de juridische
faculteiten; als aparte studierichting en faculteit werd het pas in
1937 wettelijk erkend.&lt;/p&gt;
&lt;p&gt;Het in 1852 opgerichte periodiek 
&lt;em&gt;De Economist&lt;/em&gt;

werd na de dood van de stichter, mr. J.L. de Bruyn Kops (1822-1887),
een belangrijk klankbord voor de denkbeelden van de grensnutschool in
Nederland. D'Aulnis maakte vanaf 1889 deel uit van de redactie met
o.m. Pierson, Beaujon en Greven. Na de reorganisatie van de leiding van
dit tijdschrift in 1912 werd D'Aulnis medewerker; hij zou dat tot
zijn dood blijven. Daarnaast leverde hij incidentele bijdragen aan 
&lt;em&gt;Themis.&lt;/em&gt;
&lt;/p&gt;
&lt;p&gt;Behalve verdediger van de grensnuttheorie en de deductieve richting
in de economie toonde D'Aulnis zich een bestrijder van het
socialisme, eerst in zijn inaugurele rede 
&lt;em&gt;Het katheder-socialisme&lt;/em&gt;

(Utrecht, 1878) en in het artikel 'Nederlandsch
Kathedersocialisme' (&lt;em&gt;De Economist 1880&lt;/em&gt;

, I, 133-156; 305-324) en later onder meer in zijn boek 
&lt;em&gt;Het hedendaagsche socialisme toegelicht en beoordeeld&lt;/em&gt;

(Amsterdam, 1886) tegen K. Marx, F. Lassalle, H. George en A.
Sch&amp;auml;me. Tegen de kathedersocialisten voerde hij aan dat de
economische wetenschap geen normatieve regels stelt en als zodanig ook
niet de kwestie van de vervulbaarheid van de socialistische wensen
raakt.&lt;/p&gt;
&lt;p&gt;D'Aulnis keerde zich eveneens tegen de zonnevlekkentheorie van
Jevons, waarmee deze het verschijnsel van economische conjunctuur wilde
verklaren, in een voordracht voor de Koninklijke Nederlandsche Akademie
van Wetenschappen 'De handelscrisis van 1907' (tevens
gepubliceerd in 
&lt;em&gt;De Economist 1908,&lt;/em&gt;

I, 117-151). Samen met C.Juglar constateerde hij dat het economisch
leven een golfbeweging vertoont. Verder dan een psychologiserende
verklaring van die beweging - te sterk optimisme bij ondernemers leidt
via overexpansie van krediet naar deceptie en baisse - kwam hij niet.
Kennelijk had hij, overigens net als zijn mede-economisten in
Nederland, geen weet van contemporaine ontwikkelingen in de
conjunctuurtheorie, die via K. Wicksell, M.J. Tugan-Baranowski en A.
Spiethoff zou leiden naar een kristallisatiepunt in de theorievorming
vlak na 1910 bij J.A. Schumpeter, W.C. Mitchell, A. Aftalion en R.G.
Hawtrey.&lt;/p&gt;
&lt;p&gt;D'Aulnis bleef een aanhanger van Jevons' psychologiserende
benadering van het verschijnsel ruilwaarde (grensnuttheorie), ook nadat
A. Marshall aan de waardetheorie een nieuwe vorm had gegeven door haar
niet alleen te baseren op het psychologisch 'utility'-begrip,
maar ook op de produktiekosten. Van zijn trouw aan Jevons getuigen
D'Aulnis' artikelen in 
&lt;em&gt;De Economist&lt;/em&gt;

van 1911 en de bijdrage 'Eenige inzichten van Adam Smith' in 
&lt;em&gt;Sociaal-economische opstellen aangeboden aan mr. H.B. Greven&lt;/em&gt;

(Haarlem, 1916). In dat opstel rekent hij economie tot de
psychologische wetenschappen (13).&lt;/p&gt;
&lt;p&gt;Naast zijn wetenschappelijk werk, zijn publikaties op
sociaal-politiek terrein, zijn voorzitterschap van de Vereeniging Het
Vrije Ruilverkeer, gepaard gaande met artikelen die getuigden van zijn
voorkeur voor vrijhandel, was hij in de jaren 1898, 1901 en 1902
vertegenwoordiger van de Nederlandse regering bij de Internationale
Conferentie tot Opheffing van de Suikerpremies.&lt;/p&gt;
&lt;p&gt;In 1917 ging hij met emeritaat. Zijn opvolger werd C.A. Verrijn
Stuart.&lt;/p&gt;
&lt;p&gt;
  &lt;a href='pgedeelte'&gt;P: &lt;/a&gt;Zie behalve bovengenoemde publikaties voor bijdragen aan 
&lt;em&gt;De Economist: Algemeen register op De Economist...&lt;/em&gt;

('s-Gravenhage, 1904) 171-172, en 
&lt;em&gt;Algemeen register op de jaargangen 1903-1937 van De Economist&lt;/em&gt;

(Haarlem, 1938) 2. Verder 
&lt;em&gt;Het economisch pessimisme. Redevoering&lt;/em&gt;

('s-Gravenhage, 1889); 
&lt;em&gt;Mededeelingen omtrent de vermogensbelastingen in de kantons van
Zwitserland&lt;/em&gt;

(Utrecht, 1892); met H.B. Greven, 
&lt;em&gt;De werking der Duitse wet van 22 Juni 1889 op de invaliditeits- en
ouderdomsverzekering&lt;/em&gt;

(Utrecht, [1896]); 
&lt;em&gt;Eenige bladzijden uit de geschiedenis der liberale partij sedert
1887&lt;/em&gt;

('s-Gravenhage, 1897); 'De ontwikkeling der volkswelvaart',
in 
&lt;em&gt;Een halve eeuw 1848-1898&lt;/em&gt;

(Amsterdam, 1898) I, 349-364; 
&lt;em&gt;Les primes &amp;agrave; l'exportation du sucre&lt;/em&gt;

(La Haye, 1899); 
&lt;em&gt;La convention relative au r&amp;eacute;gime des sucres conclue le 5 mars
1902 &amp;agrave; Bruxelles&lt;/em&gt;

(La Haye, 1902); (samen met anderen) preadviezen over de vraag: 
&lt;em&gt;Is wijziging van de handelspolitiek hier te lande wenschelijk?&lt;/em&gt;

voor de Nederlandsche Vereeniging voor staathuishoudkunde en statistiek
in 1904; levensbericht van N.G. Pierson in 
&lt;em&gt;Jaarboek van de Koninklijke Akademie van Wetenschappen 1911,&lt;/em&gt;

15-14, en in 
&lt;em&gt;Onze Eeuw&lt;/em&gt;

11 (1911) IV, 202-222; 343-359.&lt;/p&gt;
&lt;p&gt;
  &lt;a href='lgedeelte'&gt;L: &lt;/a&gt;'Mr. Johan d'Aulnis de Bourouill', in 
&lt;em&gt;De Economist&lt;/em&gt;

79 (1930) 595-596; H.W.C. Bordewijk, 
&lt;em&gt;Theoretisch-historische inleiding tot de economie&lt;/em&gt;

(Groningen [etc.], 1931) 609-613; P.B. Kreukniet,
'Conjunctuurtheorie en conjunctuurpolitiek in honderd jaren van De
Economist', in 
&lt;em&gt;De Economist&lt;/em&gt;

100 (1952) 918-920; F. de Vries, 'Honderd jaren theoretische
economie', in 
&lt;em&gt;De Economist&lt;/em&gt;

100 (1952) 840-843; H.H. Behrens, 
&lt;em&gt;De ontwikkeling in het economisch denken&lt;/em&gt;

(Utrecht [etc., 1969]) 431-132.&lt;/p&gt;

&lt;p&gt;
&lt;a href='igedeelte'&gt;I: &lt;/a&gt;&lt;i&gt;Beroep op de wetenschap. Utrechtse geleerden tussen universiteit en samenleving 1850-1940&lt;/i&gt;. Onder red. van L.J. Dorsman (Utrecht, 1999) 88.&lt;/p&gt;



&lt;p&gt;A.C.A.M. Bots&lt;/p&gt; 
&lt;dtml-var bwn_footer&gt;</text>
  </biography>
</biodes>

