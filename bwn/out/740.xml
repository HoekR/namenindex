<biodes version="1.0">
  <fileDesc>
    <title>Hillebrand, Hendrikje Roelofje (1891-1984)</title>
    <ref target="http://resources.huygens.knaw.nl/bwn1880-2000/lemmata/bwn5/hillebrand"/>
    <publisher>
      <name>Biografisch Woordenboek van Nederland:1880-2000</name>
      <ref target="http://resources.huygens.knaw.nl/bwn1880-2000"/>
    </publisher>
  </fileDesc>
  <person>
    <idno type="id">hillebrand</idno>
    <persName><name type="geslachtsnaam">Hillebrand</name>, Hendrikje Roelofje</persName>
    <sex value="2"/>
    <event type="birth" when="1891"/>
    <event type="death" when="1984"/>
    <state type="occupation">publiciste</state>
    <state type="occupation">omroepmedewerkster</state>
  </person>
  <biography>
    <graphic url="http://resources.huygens.knaw.nl/bwn1880-2000/lemmata/bwn5/images/images/hillebra.jpg"/>
    <text>&lt;dtml-var bwn_header&gt;
 &lt;p class='genealogie'&gt;
  &lt;strong&gt;Hillebrand, Hendrikje Roelofje&lt;/strong&gt;, (bekend onder de naam &lt;b&gt;Riek Lotgering-Hillebrand&lt;/b&gt;), publiciste en omroepmedewerkster 
  (Meppel 22-3-1891 - Amsterdam 1-3-1984). Dochter van Gerhard Henrich Hillebrand, reizend koopman, en
  Geertruij Katharina Mahilde Maris. Gehuwd op 17-11-1917 met
  Jacobus Adrianus Lotgering (1886-1943), inspecteur van de
  co&amp;ouml;peratie 'De Dageraad' en steenhouwer. Dit huwelijk bleef
  kinderloos.
  

  

  

  
  &lt;/p&gt;
&lt;p&gt;
  &lt;img class='bwnimg' BORDER='0' align='right' src='images/hillebra.jpg' alt='afbeelding van Hillebrand, Hendrikje Roelofje'&gt;Samen met haar drie zusters groeide Riek Hillebrand op in
    het provinciestadje Meppel. Vader Hillebrand vond dat zijn
    dochters later voor zichzelf moesten kunnen zorgen. Zo belandde
    het zeventienjarige meisje in Amsterdam, waar zij in l908 als
    interne leerling werd ingeschreven voor de leraressenopleiding
    aan de Amsterdamsche Nieuwe Huishoudschool. De ouders legden
    zich graag neer bij het advies van de directrice dat Riek nog
    te jong was om onmiddellijk haar keuzerichting 'koken en
    voedingsleer' te gaan volgen. Zij kon beter eerst als basis
    'huishoudkunde' doen, een vakgebied dat ze later wel als nuttig
    erkende, maar dat nooit haar enthousiasme verwierf: 'zo
    pietepeuterig allemaal'.&lt;/p&gt;
&lt;p&gt;Na het eindexamen in 1912 kwam de kersverse lerares Riek
    Hillebrand als reizend propagandiste en voorlichtster in dienst
    bij de Maatschappij tot Nut van 't Algemeen. Haar opdracht was
    de huisvrouw te leren goed en goedkoop te koken. Voor
    instructiecursussen van telkens zes weken doorkruiste zij met
    haar helpsters per trein het hele land. Als bagage ging een
    uitgebreide keukeninventaris mee, waaronder honderd kommen,
    schotels en lepeltjes voor het 'proef-werk'. In de beginjaren
    van de Eerste Wereldoorlog werd noodgedwongen een nieuwe
    eenvoudige en voordelige kooktechniek gedemonstreerd : de
    hooikist.&lt;/p&gt;
&lt;p&gt;Het contact met zo heel verschillende groepen huisvrouwen in
    stad en provincie maakte Riek Hillebrand tot een expert in
    kennisoverdracht. Zij sprak de huisvrouw aan en liet haar in
    haar waarde. Zij hield weliswaar rekening met de krappe beurs,
    maar zocht niet bewust naar maaltijden die zo min mogelijk geld
    kostten. Daarmee zou, naar haar mening, de armoede slechts op
    pijnlijke wijze worden geaccentueerd. Hillebrands recepten
    waren eenvoudig en vooral praktisch uitvoerbaar, maar zij
    probeerde altijd 'iets hoger te grijpen dan de smaak van de
    gemiddelde huisvrouw in plaats van altijd maar af te dalen',
    zoals ze het zelf uitdrukte (&lt;em&gt;De Telegraaf&lt;/em&gt;

    , 27-4-1959).&lt;/p&gt;
&lt;p&gt;In 1921 keerde Riek Lotgering-Hillebrand - zoals zij sinds
    haar huwelijk in 1917 heette - als docente terug naar de
    Amsterdamsche Nieuwe Huishoudschool. Zij werd er tevens
    waarnemend directrice. Hoe belangrijk zij het lesgeven aan
    meisjes en toekomstige leraressen ook vond, het meeste heil zag
    zij in het geven van voorlichting aan de huisvrouw. Het liefst
    zou zij daarmee in een nog eerder stadium beginnen: 'Als de
    tijd nog eens komt, dat op de lagere school ieder meisje naast
    handwerken ook een beetje voedingskennis en warenleer moet
    leren, dan ben ik ervan overtuigd, dat het kookonderwijs in het
    algemeen meer vrucht zal dragen' (geciteerd in: Schenk). Hoewel
    zij geen romanschrijfster werd, zoals eigenlijk haar droom was,
    wist zij wel haar kennis en inzichten op allerlei andere
    manieren over te brengen.&lt;/p&gt;
&lt;p&gt;Demonstraties, en later ontelbare lezingen, maakten Riek
    Lotgering-Hillebrand tot een vertrouwde figuur voor velen. Maar
    meer nog werd haar stem een begrip. De grootste bekendheid bij
    de Nederlandse huisvrouw verwierf zij door haar wekelijkse
    radiopraatjes, die steevast openden met haar vertrouwde
    'Goedemorgen dames en heren'. Het was begonnen met een verzoek
    van AVRO-directeur Willem Vogt aan de Nederlandsche Vereeniging
    van Huisvrouwen om een programma te verzorgen. Zo werd op 27
    november 1930 het eerste 
    &lt;em&gt;Halfuurtje voor de vrouw&lt;/em&gt;

    uitgezonden, een vaste rubriek over koken en alles wat daarmee
    te maken had. Gedurende 37 jaar, tot 1967, zou
    Lotgering-Hillebrand dit programma presenteren, met
    onderbreking van de oorlogsjaren.&lt;/p&gt;
&lt;p&gt;Tijdens de Duitse bezetting zette Lotgering-Hillebrand haar
    programma niet voort. Zij weigerde voor de genazificeerde
    omroep te werken, hoewel ze mild oordeelde over wie dat
    w&amp;egrave;l deden: 'Ik kon het me veroorloven, voor mij was het
    geen bestaan'. In april 1941 werd het echtpaar Lotgering wegens
    illegaal werk als leden van de Groep-Stijkel opgepakt. Terwijl haar man
    werd gefusilleerd, behoorde zij met drie anderen tot de enige overlevenden van een groep van
    47. Vier jaar lang zat Lotgering-Hillebrand, als ter dood
    veroordeelde, gevangen, laatstelijk in het tuchthuis van het
    Zuid-Duitse plaatsje Aichach. Zij kwam terug via Parijs, waar
    zij in het kamp voor gerepatrieerden werd ingeschakeld bij de
    voedselvoorziening: eten kopen in de Hallen.&lt;/p&gt;
&lt;p&gt;Al v&amp;oacute;&amp;oacute;r de Tweede Wereldoorlog kwam Riek
    Lotgering-Hillebrand nog op andere wijze - indirect - de
    Nederlandse keukens binnen. In 1938 trok Unilever haar aan als
    voedseladviseuze. Dit concern was sterk gericht op de
    levensomstandigheden en het gedrag van de huisvrouw. Wie anders
    dan de ervaren kookdeskundige had goede kijk op eetpatronen en
    de bereidingswijze van voedsel en voelde misschien zelfs de
    onbewuste wensen van de huisvrouw op dit gebied aan?
    Lotgering-Hillebrand werd beschouwd als de ideale schakel
    tussen fabrikant en consument, tot voordeel van beide partijen.
    Haar taak als voedseladviseuze bij Unilever bestond uit het
    uitproberen van recepten in fabrieks- en eigen keuken en vooral
    uit het keuren en proeven tot en met het kleinste korreltje
    kruiderij voor pakjes soep. Op beurzen was Lotgering-Hillebrand
    in de stand aanwezig om nieuwe producten te introduceren en het
    publiek raad te geven. Zij be&amp;euml;indigde het onderwijs aan de
    Amsterdamsche Nieuwe Huishoudschool, maar via het
    Voorlichtingsinstituut voor Huisvrouwen van Unilever bleef haar
    bereik ongekend groot. Evenals bij de radio leverde deze
    activiteit een stroom brieven op, die altijd beantwoord werden,
    zo mogelijk door haarzelf.&lt;/p&gt;
&lt;p&gt;Vele kookboeken van verschillende aard dragen de naam
    Lotgering-Hillebrand, doordat zij ze zelf schreef, met anderen
    samenstelde, bewerkte, ofwel ze een gedegen voorwoord meegaf.
    Talrijk zijn de al dan niet naamloze brochures, reclameboekjes
    met recepten of productinformatie en kookrubrieken in krant en
    tijdschrift. Want het terrein van Unilever verbreedde zich, en
    ook anderen benutten haar advies, zoals de KLM voor de aan
    boord van de vliegtuigen verstrekte maaltijden. Voedzaam,
    gezond, smakelijk, gevarieerd - zo werd koken van een dagelijks
    moeten tot een ware kunst verheven. Zij bracht nieuwe producten
    en gerechten onder de aandacht, en op veranderde eetgewoonten
    speelde zij in met tips hoe bijvoorbeeld nasi of pasta niet als
    kleffe brij, maar op authentieke wijze op de Nederlandse borden
    kon komen.&lt;/p&gt;
&lt;p&gt;Het belang van een goed kookboek werd in 1950 door Riek
    Lotgering-Hillebrand beklemtoond in haar voorwoord bij het uit
    1910 stammende 
    &lt;em&gt;Kookboek van de Amsterdamsche Huishoudschool&lt;/em&gt;

    van C.J. Wann&amp;eacute;e. Gesteld werd dat zo'n handleiding
    dikwijls tegelijk met het bruidspaar het zilveren jubileum
    viert. Inderdaad beleefde dit werk herdruk na herdruk. Tekenend
    voor het vakmanschap, de intelligentie en de creatieve geest
    van Lotgering-Hillebrand is de bereidheid om te schakelen en
    ook de tijd van de stijgende welvaart te verstaan. Na moeilijke
    laatste jaren in een verzorgingshuis overleed zij op 92-jarige
    leeftijd.&lt;/p&gt;
&lt;p&gt;Een paar generaties vrouwen zijn door Riek
    Lotgering-Hillebrand 'opgevoed' in de kookkunst, waarbij zij
    altijd het accent legde op warenkennis en daarbij in haar
    voorlichting toch vooral uitging van de positie en
    mogelijkheden van de huisvrouw.&lt;/p&gt;
&lt;p&gt;
  &lt;a href='pgedeelte'&gt;P: &lt;/a&gt;O.a. 
    &lt;em&gt;Kook voordeelig. Meer dan 300 recepten voor eenvoudige
    voeding die past in een zuinige huishouding&lt;/em&gt;

    (Amsterdam [1935]); 
    &lt;em&gt;Ieder z'n meug... Smulboek van Nederlandsche
    volksgerechten&lt;/em&gt;

    (Baarn [1935]); 
    &lt;em&gt;Ons huis met Kerstmis&lt;/em&gt;

    (Rotterdam 1938); 
    &lt;em&gt;Wij bakken zelf! Ruim 250 recepten voor het bakken van
    koekjes, taarten, gebakjes ....&lt;/em&gt;

    (Amsterdam 1938); 
    &lt;em&gt;Het co&amp;ouml;peratie kook- en huishoudboek&lt;/em&gt;

    (Rotterdam 1938); [samen met H.J. Dommerhold,] 
    &lt;em&gt;De weg tot het hart&lt;/em&gt;. VI: 
    &lt;em&gt;Vruchten, inmaak, gebak, snoeperijen, dranken en ijs&lt;/em&gt;

    ('s-Gravenhage 1954); 
    &lt;em&gt;200 recepten die men niet in elk kookboek tegenkomt.
    Ingedeeld naar de seizoenen&lt;/em&gt;

    (Baarn 1959); [samen met H.J. Dommerhold,] 
    &lt;em&gt;De weg tot het hart&lt;/em&gt;. VII: 
    &lt;em&gt;Provisiekast, borrelhapjes, tafelversieringen, menu's,
    lunchschotels ...&lt;/em&gt;

    ('s-Gravenhage [etc.] z.j.).&lt;/p&gt;
&lt;p&gt;
  &lt;a href='lgedeelte'&gt;L: &lt;/a&gt;Behalve een necrologie door Jan van Herpen in 
  &lt;em&gt;Televizier&lt;/em&gt;, 24-3-1984: [M.G. Schenk,] 'Mevrouw Lotgering-Hillebrand, een
  begrip, maar bovenal een hulpvaardige wijze vrouw', in 
  &lt;em&gt;De Vrouw en haar Huis&lt;/em&gt;

  50 (1956) 61-64; interview door Hieke Jippes, in 
  &lt;em&gt;NRC Handelsblad&lt;/em&gt;, 22-11-1980; Joep Habets, 'De oogst van onze eeuw: C.J.
  Wann&amp;eacute;e, Kookboek van de Amsterdamse Huishoudschool, 1910', 
  &lt;em&gt;ibidem&lt;/em&gt;, 3-7-1998.&lt;/p&gt;
&lt;p&gt;
  &lt;a href='igedeelte'&gt;I: &lt;/a&gt;
  &lt;em&gt;De Vrouw en haar Huis&lt;/em&gt;

  50 (1956) 61.&lt;/p&gt;
&lt;p&gt;Coks van Eysden&lt;/p&gt; 
&lt;dtml-var bwn_footer&gt;</text>
  </biography>
</biodes>

