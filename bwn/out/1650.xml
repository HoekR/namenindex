<biodes version="1.0">
  <fileDesc>
    <title>Schorer, jhr. Johan Willem Meinard (1834-1903)</title>
    <ref target="http://resources.huygens.knaw.nl/bwn1880-2000/lemmata/bwn2/schorer"/>
    <publisher>
      <name>Biografisch Woordenboek van Nederland:1880-2000</name>
      <ref target="http://resources.huygens.knaw.nl/bwn1880-2000"/>
    </publisher>
  </fileDesc>
  <person>
    <idno type="id">schorer</idno>
    <persName><name type="geslachtsnaam">Schorer</name>, jhr. Johan Willem Meinard</persName>
    <sex value="1"/>
    <event type="birth" when="1834"/>
    <event type="death" when="1903"/>
    <state type="occupation">commissaris des Konings</state>
    <state type="occupation">burgemeester</state>
  </person>
  <biography>
    <graphic url="http://resources.huygens.knaw.nl/bwn1880-2000/lemmata/bwn2/images/images/SCHORERJWM.jpg"/>
    <text>&lt;dtml-var bwn_header&gt;
 &lt;p class='genealogie'&gt;
  &lt;strong&gt;Schorer, jhr. Johan Willem Meinard&lt;/strong&gt;, commissaris des Konings in Noord-Holland (Middelburg 8-3-1834 - 's-Gravenhage 1-10-1903).

Zoon van jhr. Jacob Guilielmus Schorer, raadsheer van het hof in
Zeeland, en jkvr. Cornelia Digna de Jonge. Gehuwd op 3-9-1858 met Maria
Petronella Pick&amp;eacute;. Uit dit huwelijk werden 1 zoon en 3 dochters
geboren.

&lt;img src=&amp;quot;images/SCHORERJWM.jpg&amp;quot; align=&amp;quot;right&amp;quot; BORDER=&amp;quot;0&amp;quot; alt=&amp;quot;afbeelding van Schorer, jhr. Johan Willem Meinard&amp;quot; class=&amp;quot;bwnimg&amp;quot;&gt;

&lt;/p&gt;
&lt;p&gt;Schorer stamde uit een sedert het begin van de 17e eeuw in
Middelburg gevestigd, oorspronkelijk uit Aken afkomstig geslacht,
waaruit vele juristen en bestuurders zijn voortgekomen. Na in
Middelburg eerst de Franse en later de Latijnse school bezocht te
hebben, ging hij op 27 september 1853 rechten studeren aan de
Hoogeschool te Utrecht, waar op 26 juni 1857 zijn promotie cum laude in
de rechtswetenschappen op stellingen plaatsvond. In hetzelfde jaar
vestigde Schorer zich als advocaat in Middelburg. Het openbare leven
trok hem meer aan dan de advocatuur en in 1859 aanvaardde hij het ambt
van burgemeester van Nieuw- en St. Joosland, al bleef hij zijn
advocatenpraktijk in Middelburg uitoefenen. In 1867 volgde zijn
benoeming tot burgemeester van Arnemuiden en in 1871 die tot
burgemeester van Middelburg, een ambt dat vier van zijn voorvaderen
eveneens hadden bekleed. Zijn advocatenpraktijk werd toen
be&amp;euml;indigd.&lt;/p&gt;
&lt;p&gt;Schorer was een overtuigd liberaal, die de staatkundige beginselen
van Thorbecke aanhing. Tijdens zijn regering in Middelburg kwam al zijn
vaste overtuiging naar voren dat het overheidsgezag krachtig moest
worden gehandhaafd. Dit was voor een bestuurder met liberale
overtuiging in het conservatieve Zeeland van die dagen niet
gemakkelijk, maar Schorer beschikte over veel doorzettingsvermogen en
intellect en heeft zich tijdens zijn Middelburgse periode zeer gezien
weten te maken. Naast het burgemeestersambt was hij sedert 1867 tevens
lid van het Bestuur der Visscherijen op de Schelde en de Zeeuwsche
stroomen en sedert 1870 lid van het College voor de Zeevisscherijen. In
1874 werd hij bovendien lid van de Staten van Zeeland.&lt;/p&gt;
&lt;p&gt;Met ingang van 15 december 1879 is Schorer benoemd tot commissaris
des Konings in Noord-Holland in de plaats van jhr. G.F. van Tets, die
deze functie na het aftreden van baron H.H. R&amp;ouml;ell had waargenomen.
Hoewel hij zeer op Zeeland en vooral op Middelburg gesteld was, achtte
Schorer het -in de kracht van zijn leven - zijn plicht deze hoge
functie in een hem vreemde provincie te aanvaarden. Hij heeft zich in
Noord-Holland zeer snel weten in te werken en is een krachtig
bestuurder geweest. Dit was in die tijd geen eenvoudige zaak. Bij de
aanvaarding van zijn ambt in 1879 was het in Noord-Holland nog tamelijk
rustig, maar in 1883 en volgende jaren namen de ongeregeldheden hand
over hand toe. Door de slechte economische situatie, de grote armoede
onder de bevolking, de agitatie van de Sociaal-Democratische Bond (SDB)
en spanningen binnen de Ned. Herv. Kerk (Doleantie) kwamen er steeds
meer ordeverstoringen. Schorer pleitte regelmatig bij de minister van
Binnenlandse Zaken, J. Heemskerk Azn., om de ongeregeldheden, die in
1886 cumuleerden in het Palingoproer in de Amsterdamse Jordaan -
waarbij de SDB als zodanig niet betrokken was - krachtig te bestrijden
teneinde het gezag te handhaven. Hij achtte het gewenst de wet te
verscherpen om het de justitie mogelijk te maken krachtdadiger op te
treden, teneinde te voorkomen dat het volk zijn eigen recht zocht.
Energiek stelde hij zich te weer tegen de opruiende taal, gebezigd bij
openbare bijeenkomsten van de SDB door Ferdinand Domela Nieuwenhuis
c.s. en in gedrukte stukken, zoals het periodiek 
&lt;em&gt;Recht voor Allen;&lt;/em&gt;

dit moest met kracht de kop in worden gedrukt.&lt;/p&gt;
&lt;p&gt;Schorer was beslist geen figuur die over zich liet lopen: herhaalde
malen beklaagde hij zich bij de minister van Binnenlandse Zaken dat
Gedeputeerde Staten niet in voor Noord-Holland belangrijke zaken waren
gekend. Verder heeft hij zich de toorn van jhr. V.E.L. de Stuers, chef
van de afdeling K. en W. van het ministerie van Binnenlandse Zaken, op
de hals gehaald door voortdurend tegen te werken bij de omzetting van
het provinciale archief in een rijksarchiefbewaarplaats en alles wat
hiermee samenhing. Het middeltje was steeds hetzelfde, aldus De Stuers,
de commissaris komt persoonlijk naar de minister, verzekert dat
Gedeputeerde Staten ontstemd zijn, bedreigt hem met de grootste
moeilijkheden en conflicten van de zijde van GS en toont hem dat alles
gesust kan worden, als de minister maar mee wil werken, daarbij hem, De
Stuers, beschuldigend als bron van alle moeilijkheden. Uiteindelijk
kwam in deze kwestie toch De Stuers als winnaar uit de bus.&lt;/p&gt;
&lt;p&gt;Naast zijn administratieve werkzaamheden als commissaris heeft
Schorer zich toegelegd op de polders en waterschappen in Noord-Holland,
waarvoor hij grote belangstelling had. In 1892 verklaarde hij zich
bereid het door de voormalige griffier van Gedeputeerde Staten (later
minister van Justitie en lid van de Raad van State), G. de Vries Azn.,
in 1864 vervaardigde standaardwerk 
&lt;em&gt;De zeeweringen en waterschappen van Noord-Holland&lt;/em&gt;

(Haarlem, 1864) te herzien. Dit werk was namelijk inmiddels verouderd,
o.m. door de doorgraving van 'Holland op zijn Smalst' en de
aanleg van het Merwedekanaal. Met zeer veel medewerking van de toen
hoogbejaarde De Vries is de bewerkte tweede editie van dit boek in 1894
door Schorer tot stand gebracht en uitgegeven op kosten van de
provincie. In 1895 heeft hij, geheel zelfstandig, als bijlage bij dit
werk 
&lt;em&gt;Profillen der provincie Noordholland&lt;/em&gt;

(Haarlem, 1895) vervaardigd, waarin hij door middel van kaarten een
overzicht geeft van de hoogte der zeeweringen en van de
verdedigingsmiddelen van ieder waterschap tegen het boezemwater.&lt;/p&gt;
&lt;p&gt;Na ruim 17 jaar commissaris te zijn geweest, is Schorer met ingang
van 1 februari 1897 benoemd tot vice-president van de Raad van State.
Hij was toen, mede door het verlies van zijn vrouw, niet meer de
krachtige figuur die hij in zijn Noordhollandse periode was geweest.
Gedurende zijn ambtsvervulling heeft hij koningin Wilhelmina bij haar
troonsbestijging gehuldigd en is hij als getuige opgetreden bij haar
burgerlijk huwelijk. Naast zijn offici&amp;euml;le ambten bekleedde Schorer
diverse maatschappelijke functies. Tijdens zijn ambtsperiode als
commissaris was hij o.m. lid van het college van curatoren van de
Universiteit van Amsterdam, voorzitter-directeur van de Hollandsche
Maatschappij der Wetenschappen te Haarlem en ere-voorzitter van het
Witte Kruis. Verder was hij tot zijn dood toe commissaris van De
Nederlandsche Bank en voorzitter-commissaris van de Hollandsche IJzeren
Spoorweg Maatschappij.&lt;/p&gt;
&lt;p&gt;
  &lt;a href='agedeelte'&gt;A: &lt;/a&gt;Familiearchief-Schorer in Rijksarchief in Zeeland;
kabinetsarchief van de commissaris der Koningin in Noord-Holland in het
Provinciehuis in Noord-Holland; archief van Gedeputeerde Staten van
Noord-Holland in het Rijksarchief in Noord-Holland.&lt;/p&gt;
&lt;p&gt;
  &lt;a href='lgedeelte'&gt;L: &lt;/a&gt;E.N. Rahusen, in 
&lt;em&gt;Levensberichten der afgestorven medeleden van de Maatschappij der
Nederlandsche Letterkunde te Leiden. Bijlage tot de Handelingen van
1903-1904,&lt;/em&gt;

32-42.&lt;/p&gt;

&lt;p&gt;
&lt;a href=&amp;quot;igedeelte&amp;quot;&gt;I: &lt;/a&gt;&lt;em&gt;Nederland&#146;s Adelsboek&lt;/em&gt; 92 (2006-2007) (&#146;s-Gravenhage 2007) 491 [Portret: H.J. Haverman, 1897].&lt;/p&gt;



&lt;p&gt;Mw. M.M. Warning &amp;#134;&lt;/p&gt; 
&lt;dtml-var bwn_footer&gt;</text>
  </biography>
</biodes>

