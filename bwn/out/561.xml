<biodes version="1.0">
  <fileDesc>
    <title>Geelkerken, Cornelis van (1901-1976)</title>
    <ref target="http://resources.huygens.knaw.nl/bwn1880-2000/lemmata/bwn1/geelkerken"/>
    <publisher>
      <name>Biografisch Woordenboek van Nederland:1880-2000</name>
      <ref target="http://resources.huygens.knaw.nl/bwn1880-2000"/>
    </publisher>
  </fileDesc>
  <person>
    <idno type="id">geelkerken</idno>
    <persName><name type="geslachtsnaam">Geelkerken</name>, Cornelis van</persName>
    <sex value="1"/>
    <event type="birth" when="1901"/>
    <event type="death" when="1976"/>
    <state type="occupation">politicus</state>
  </person>
  <biography>
    <graphic url="http://resources.huygens.knaw.nl/bwn1880-2000/lemmata/bwn1/images/images/GEELKERKEN.jpg"/>
    <text>&lt;dtml-var bwn_header&gt;
 &lt;p class='genealogie'&gt;
  &lt;strong&gt;Geelkerken, Cornelis van&lt;/strong&gt;, politicus (Sint-Jans-Molenbeek (Belg.) 19-3-1901 - Ede 29-3-1976).

Zoon van Willem van Geelkerken, spoorwegambtenaar en directeur van de
arbeidsbeurs te Zeist, en Maria Joanna Lakerveld. Gehuwd op 15-12-1927
met Johanna Dorothea Eschauzier. Uit dit huwelijk waren geen kinderen.

&lt;img src=&amp;quot;images/GEELKERKEN.jpg&amp;quot; align=&amp;quot;right&amp;quot; BORDER=&amp;quot;0&amp;quot; alt=&amp;quot;afbeelding van Geelkerken, Cornelis van&amp;quot; class=&amp;quot;bwnimg&amp;quot;&gt;

&lt;/p&gt;
&lt;p&gt;Afkomstig uit het milieu van gereformeerde kleine burgerij, bezocht
hij de lagere school en de ULO en werd in 1916 klerk ter
gemeentesecretarie van Zeist. Drie jaar later kwam hij op de
provinciale griffie van Utrecht terecht waar hij het door zelfstudie
tot commies bracht. Zijn politieke belangstelling ontwikkelde zich
geheel in overeenstemming met de rechts-nationalistische sfeer, die ter
griffie heerste. Hij sloot zich bij enige half- of heel -fascistische
partijtjes aan: het Verbond van Actualisten van H.A. Sinclair de
Rochemont en later de Nederlandsche Oranje-Nationalisten, een typisch
Utrechtse groepering. Toen van 1925 tot 1927 tegen een ontwerp-verdrag
met Belgi&amp;euml;, waarbij Antwerpen kanaalverbindingen door Nederland
zou krijgen, een heftige campagne werd gevoerd, waarbij ir. A.A.
Mussert de drijvende kracht was, kwam Van Geelkerken in contact met
deze man, wiens alter ego hij zou worden.&lt;/p&gt;
&lt;p&gt;In december 1930 trachtten Van Geelkerken en Mussert reeds een
nationaal-socialistische partij te stichten; een jaar later, op 14
december 1931, lukte het pas en werd de eerste vergadering gehouden van
de 'Nationaal-Socialistische Beweging' (NSB), waarbij Mussert
het 'stamboeknummer' 1 kreeg, Van Geelkerken werd nummer twee,
in meer dan de letterlijke betekenis: toen nog met een grote ijver
bezield, deed hij alles, wat Mussert niet kon of wilde doen,
organisatie, routinewerk, het voortdurend aansporen van de leden e.d.
Toen op 1 mei 1934 Mussert en hem eervol ontslag uit hun functies werd
verleend, aangezien het ambtenaren sinds kort verboden was lid van de
NSB te zijn en zij in hun lidmaatschap volhardden, konden zij al hun
tijd aan de partij geven. Op de dag van zijn ontslag richtte Van
Geelkerken een formeel van de NSB staande 'Nationale
Jeugdstorm' (NJS) op, waarvan hij zelf onder de titel
'Hoofd-stormer' de leiding op zich nam. Veel meer dan de Leider
kon Van Geelkerken met de jeugd omgaan; in het algemeen met mensen
trouwens. Dit, en zijn andere capaciteiten - hij was diplomatieker,
minder na&amp;iuml;ef, sluwer en ook praktischer dan Mussert - maakten hem
onmisbaar. Aanvankelijk voerde hij de titel 'algemeen
secretaris' in de NSB; van 1936 tot 1940 leidde hij daarbij
bovendien de propaganda. Zonder ooit formeel daartoe te zijn benoemd,
werd hij in de loop van deze jaren steeds meer openlijk aangeduid met
wat hij in werkelijkheid altijd al was, nl. plaatsvervangend leider van
de NSB - dit tot groot ongenoegen van zijn rivaal en vijand mr. M.M.
Rost van Tonningen.&lt;/p&gt;
&lt;p&gt;Ook toen na de meidagen van 1940 Rost optimale steun van de Duitse
bezetters kreeg, slaagde hij er niet in om Van Geelkerken uit diens
positie te verdringen. Van Geelkerken volgde trouw de politieke lijn
van Mussert, maar ging tactvoller en handiger met de Duitsers om. Zijn
wens om greep te krijgen op het politie-apparaat zag hij echter door de
bezetter, vooral door de SS, voortdurend verijdeld. In het zg.
'schaduw-kabinet', dat Mussert in januari 1943 samenstelde in
de hoop op een spoedige machtsaanvaarding, werd Van Geelkerken
Musserts' gemachtigde voor Binnenlandse Zaken en Nationale
Veiligheid'. Hij had het toezicht op de samenstelling van de
lijsten van 'pluto-cratenzoontjes' (studenten), die opgepakt
moesten worden als represaille voor de moord in februari 1943 op
generaal Seyffardt, stichter en zg. bevelhebber van het Nederlandse
Vrijwilligerslegioen. Een zekere toenadering tot de SS en een begin van
verwijdering tot Mussert ontstond, toen Van Geelkerken in november 1943
door Seyss-Inquart werd benoemd tot inspecteur-generaal van de
Nederlandsche Landwacht, in opzet een gewapende
'zelf-beschermingsorganisatie' van de NSB (tegen aanslagen van
de zijde van het verzet), in feite een soort hulppolitie die
uiteindelijk aan de bevelen van de H&amp;ouml;here SS- und
Polizeif&amp;uuml;hrer Rauter was gebonden. De volledige breuk kwam, toen
Mussert rond de jaarwisseling 1944/45 de restanten van de NSB begon te
zuiveren. Zowel Rost van Tonningen als Van Geelkerken werden uit hun
NSB-functies ontslagen, de laatste zelfs als lid geroyeerd, toen hij
zijn bevel over de Landwacht niet wilde neerleggen. Na een korte
schorsing door Seyss-Inquart werd hij nu door Himmler tot
'Kommandeur' van de Landwacht benoemd. Desondanks schijnt hij
er in de laatste oorlogsmaanden in geslaagd te zijn te verhinderen, dat
een aantal landwachters gedwongen werden frontdienst te verrichten. In
1950 werd hij tot levenslange gevangenisstraf veroordeeld, in 1959
vrijgelaten.&lt;/p&gt;
&lt;p&gt;
  &lt;a href='pgedeelte'&gt;P: &lt;/a&gt;
  &lt;em&gt;Voor Volk en Vaderland. Tien jaren strijd van de
Nalionaal-Socialistische Beweging der Nederlanden. 14 December 1931 -
Mei 1941.&lt;/em&gt;

Samengest. onder leiding van C. van Geelkerken. 2e uitgebr. dr.
([Utrecht], 1943).&lt;/p&gt;
&lt;p&gt;
  &lt;a href='lgedeelte'&gt;L: &lt;/a&gt;
  &lt;em&gt;M.M. Rost van Tonningen, Correspondentie.&lt;/em&gt;

Ingel. en uitg. door drs. E. Fraenkel-Verkade in samenw. met A.J. van
der Leeuw. ('s-Gravenhage, 1967. dl. 1); A.A. de Jonge, 
&lt;em&gt;Het Nationaal-Socialisme in Nederland&lt;/em&gt;

('s-Gravenhage, 1968); L. de Jong, 
&lt;em&gt;Het Koninkrijk der Nederlanden in de Tweede Wereldoorlog&lt;/em&gt;

('s-Gravenhage, 1969, 1972) I en IV; R. Havenaar, 
&lt;em&gt;Verrader voor het Vaderland.&lt;/em&gt;

('s-Gravenhage, 1978).&lt;/p&gt;

&lt;a href='igedeelte'&gt;I: &lt;/a&gt;http://nl.wikipedia.org/wiki/Afbeelding:Cees_van_Geelkerken%2C_omstreeks_1938.jpg [Van Geelkerken omstreeks 1938].

&lt;p&gt;N.K.C.A. in 't Veld&lt;/p&gt; 
&lt;dtml-var bwn_footer&gt;</text>
  </biography>
</biodes>

