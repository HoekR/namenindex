<biodes version="1.0">
  <fileDesc>
    <title>Vroom, Wilhelmus Hermannus (1850-1925)</title>
    <ref target="http://resources.huygens.knaw.nl/bwn1880-2000/lemmata/bwn5/vroom"/>
    <publisher>
      <name>Biografisch Woordenboek van Nederland:1880-2000</name>
      <ref target="http://resources.huygens.knaw.nl/bwn1880-2000"/>
    </publisher>
  </fileDesc>
  <person>
    <idno type="id">vroom</idno>
    <persName><name type="geslachtsnaam">Vroom</name>, Wilhelmus Hermannus</persName>
    <sex value="1"/>
    <event type="birth" when="1850"/>
    <event type="death" when="1925"/>
    <state type="occupation">ondernemer</state>
  </person>
  <biography>
    <graphic url="http://resources.huygens.knaw.nl/bwn1880-2000/lemmata/bwn5/images/images/vroom.jpg"/>
    <text>&lt;dtml-var bwn_header&gt;
 &lt;p class='genealogie'&gt;
  &lt;strong&gt;Vroom, Wilhelmus Hermannus&lt;/strong&gt;, ondernemer (Veendam 5-9-1850 - Amsterdam 14-1-1925). 
Zoon van Bernardus Henricus Vroom, winkelier in manufacturen,
  en Catrina Maria Vinke. Gehuwd op 10-1-1883 met Emilia Francisca
  Tombrock (1862-1946). Uit dit huwelijk werden, behalve 1 jong
  overleden zoon, 6 zoons en 2 dochters geboren. 
  

  
  &lt;/p&gt;
&lt;p&gt;
  &lt;img class='bwnimg' BORDER='0' align='right' src='images/vroom.jpg' alt='afbeelding van Vroom, Wilhelmus Hermannus'&gt;Willem Vroom stamde uit een rooms-katholiek geslacht van
    welgestelde landbouwers uit Groningen die zich, door contacten
    met Duitse kooplieden, tevens op de handel hadden toegelegd.
    Zijn vader was, na een korte carri&amp;egrave;re als notarisklerk,
    samen met zijn echtgenote een manufacturenzaak in Veendam
    begonnen. Het echtpaar Vroom kreeg in totaal tien kinderen, van
    wie er zes jong overleden. In 1855, toen Willem vierenhalf jaar
    oud was, overleed zijn moeder, waarna een eveneens in Veendam
    woonachtige tante de opvoeding van hem en zijn jongste broer op
    zich nam. In 1862 vertrok Willem naar Huissen bij Arnhem, waar
    hij gedurende twee&amp;euml;nhalf jaar de particuliere kostschool
    van H.J. Wansink bezocht. Vandaar ging hij in 1865 met zijn
    oudere broer naar Groningen om er praktijkervaring op te doen
    in de manufacturenzaak van Johan Alofs, die gehuwd was met een
    nicht van Willems vader. Hier werden de jonge Vroom gedurende
    ruim twee jaar de fijne kneepjes van het koopmansvak
    bijgebracht, en met deze kennis keerde hij begin juni 1867
    terug naar Veendam. Hij ging als winkelbediende werken in de
    zaak van zijn vader, waarbij hij als marskramer geleidelijk de
    zogeheten 'buitenklanten' ging bedienen.&lt;/p&gt;
&lt;p&gt;Eind april 1881 vertrok de inmiddels dertigjarige Vroom naar
    Amsterdam, waar hij zich vestigde in een winkelpand aan de
    Leliegracht. Waarschijnlijk zag hij in het snel groeiende
    Amsterdam mogelijkheden die hem in het Groninger land niet
    werden geboden. Ook is het mogelijk dat zijn eerder naar de
    hoofdstad vertrokken neef Hendrikus Johannes (H.J.) Vroom hem
    overhaalde te verhuizen. Hoe het ook zij, de onderneming was
    goed voorbereid, want al binnen een week kon hij in het door
    hem gekochte pand zijn winkel openen. Hiervoor had hij in
    totaal 1500 gulden van familieleden geleend. Dat Vroom zelf
    toen niet geheel onbemiddeld was, moge blijken uit het feit dat
    hij zich een dienstbode kon veroorloven.&lt;/p&gt;
&lt;p&gt;In zijn winkel verkocht Vroom manufacturen, verschillende
    stoffen, tafellakens, molton, handschoenen en ook 'gemaakte
    kleding', zoals broeken, overhemden en mantels. In de
    daaropvolgende twee jaar bouwde hij een zaak op die redelijk
    liep, in ieder geval genoeg opbracht om in zijn levensonderhoud
    te voorzien. Wel is opmerkelijk dat de winkel van de katholieke
    Vroom vanaf de opening op zondag gesloten was, wat
    ongebruikelijk was, omdat een algemene zondagssluiting toen
    niet bestond. Mogelijk door zakelijke contacten raakte hij
    bevriend met Anton Dreesmann, een andere Amsterdamse katholieke
    ondernemer. Ook buiten hun werk kwamen zij elkaar tegen. Zo
    waren zij beiden lid van een door de paters jezu&amp;iuml;eten
    geleide mannencongregatie en deelden zij een stamtafel in een
    caf&amp;eacute;. Dreesmann stelde zijn zakenvriend voor aan de
    jongere zusters van zijn vrouw, wat in 1883 leidde tot een
    huwelijk tussen Vroom en Cisca Tombrock. Daarmee werden zij
    zwagers.&lt;/p&gt;
&lt;p&gt;De winkel van Vroom aan de Leliegracht bleek - mede door de
    oude detailhandelsgewoontes die hij bleef hanteren - op den
    duur toch onvoldoende vooruitzichten te bieden. Dreesmann
    adviseerde zijn zwager daarom een tweede winkel te openen op de
    Wittenburgergracht. Vroom begon hier onmiddellijk met een grote
    uitverkoop, waarbij hij met succes Dreesmanns (voor die tijd)
    ongebruikelijke verkoopstrategie overnam om zijn waren tegen
    'lage, doch vaste prijzen, uitsluitend &amp;agrave; contant, zonder
    eenige korting' aan de man te brengen. De nieuwe zaak liep zo
    goed dat Vroom in oktober 1885 zijn oude winkel aan de
    Leliegracht sloot, waarna hij met zijn vrouw en kinderen boven
    de zaak aan de Wittenburgergracht ging wonen. Vrooms gezin zou
    uiteindelijk twee dochters en zeven zoons tellen. Van deze
    zoons overleed er een op tienjarige leeftijd en zou er een arts
    worden. De overige vijf kwamen allen, na hun studie, in de
    zaken van hun oom en vader.&lt;/p&gt;
&lt;p&gt;Allengs gingen Vroom en Dreesmann, ieder de eigenaar van een
    aantal eigen zaken, steeds meer samenwerken. Eerst gebeurde dat
    nog in de vorm van het gezamenlijk inkopen van goederen, maar
    per 1 mei 1887 kwam het tot een nauwere samenwerking toen beide
    zwagers een gezamenlijke zaak aan de Weesperstraat in Amsterdam
    openden. Aangezien Vroom de oudste van de twee was, kreeg de
    nieuwe firma de naam 'Vroom&amp;amp;Dreesmann' of kortweg V&amp;amp;D.
    Dreesmann verschafte het bedrijfskapitaal, en een van zijn
    jongere broers werd als bedrijfsleider van de nieuwe zaak
    aangesteld. Volgens hetzelfde concept werden daarop nog twee
    winkels geopend, waarna beide ondernemers al hun zaken per 1
    januari 1890 in een combinatie onderbrachten. Sindsdien werden
    deze bedrijven voor gezamenlijke rekening gedreven.&lt;/p&gt;
&lt;p&gt;De samenwerking tussen beide ondernemers verliep naar wens,
    en tussen hen ontstond een duidelijke taakverdeling: Vroom
    verzorgde de administratie en de financi&amp;euml;n van de firma,
    terwijl Dreesmann de in- en verkoop voor zijn rekening nam.
    Deze taakverdeling, hun specifieke kennis van de
    manufacturenbranche en het feit dat beide zwagers elkaar zo
    goed aanvulden, zouden de gezamenlijke firma tot grote bloei
    brengen. De invloed van Vroom was te herkennen in de sluiting
    van de V&amp;amp;D-zaken op zondag, wat, behalve op de zondagsrust,
    waarschijnlijk ook op de achterblijvende omzet op die dag is
    terug te voeren. Het zou nog jaren duren voordat het voorbeeld
    van Vroom en Dreesmann algemene navolging vond.&lt;/p&gt;
&lt;p&gt;De goede resultaten van de firma stelden beide ondernemers
    in staat om 'op stand' te gaan wonen. Vroom verhuisde in 1890
    eerst naar de woning boven de zaak aan de Vijzelgracht, vanwaar
    hij zich vier jaar later aan de Prinsengracht vestigde. Het
    kantoor van de firma ging toen met hem mee. Hier bespraken
    beide zwagers de algemene zakelijke aangelegenheden, en elke
    zaterdagochtend, v&amp;oacute;&amp;oacute;r tien uur, brachten de
    bedrijfsleiders van de verschillende zaken de ontvangen gelden
    van de voorafgaande week persoonlijk bij Vroom. Deze telde het
    geld dan na en betaalde er nog dezelfde dag de rekeningen van
    de leveranciers mee.&lt;/p&gt;
&lt;p&gt;Kenmerkend voor de beide ondernemers was dat zij, na de
    vestiging van hun gezamenlijke firma in Amsterdam, in snel
    tempo nieuwe filialen elders openden. Doordat zij inmiddels
    over voldoende eigen financi&amp;euml;le middelen beschikten en
    bovendien een beroep konden doen op een groot aantal geschikte
    en goed katholieke familieleden, kon het bedrijf snel
    uitbreiden, zodat aan het begin van de 20ste eeuw vrijwel elke
    grote Nederlandse stad een V&amp;amp;D-vestiging had. Een
    uitzondering hierop vormde Groningen, waar Caspar Vroom, een
    oudere broer van Willem, een eigen manufacturenzaak dreef.
    Vroom heeft zijn broer nooit concurrentie willen aandoen.&lt;/p&gt;
&lt;p&gt;Toen het aantal filialen zich uitbreidde, wensten Vroom en
    Dreesmann hun priv&amp;eacute;-vermogen af te zonderen van het
    bedrijfskapitaal. Daartoe werden de verschillende vestigingen
    van de firma, na afweging van de voor- en nadelen, vanaf 1905
    een voor een omgezet in besloten naamloze vennootschappen.
    Hierdoor werd de firma onafhankelijk van de activiteiten van
    beide ondernemers. In het genoemde jaar waren zij inmiddels 54
    en 50 jaar oud, de leeftijd waarop de continu&amp;iuml;teit van de
    onderneming een belangrijke rol ging spelen. De Amsterdamse
    vestigingen gingen op 23 mei 1905 als eerste op in de Naamloze
    Vennootschap Amsterdamsche Manufacturenhandel van
    Vroom&amp;amp;Dreesmann. De directie van deze NV werd gevormd door
    de enige twee aandeelhouders: Vroom en Dreesmann. Het
    maatschappelijke kapitaal van de NV bedroeg 600.000 gulden,
    verdeeld in 120 aandelen &amp;agrave; 5000 gulden, waarvan beide
    zwagers ieder de helft bezaten. Van de andere NV's, waarvan zij
    commissaris werden, zouden Vroom en Dreesmann ieder 25 procent
    van de aandelen krijgen. Deze verdeling was een bewuste keuze
    van beide ondernemers; aldus hadden zij grote invloed op de
    besluitvorming binnen deze NV's en daarmee op de besteding van
    de winsten. Tot 1919 zouden Vroom en Dreesmann de enige
    commissarissen van de vennootschappen blijven, waarna zij het
    roer aan de tweede generatie overgaven. In datzelfde jaar ging
    het directeurschap van de Amsterdamse vennootschap over op de
    oudste zoons van beide oprichters.&lt;/p&gt;
&lt;p&gt;Als financieel specialist hechtte Vroom veel waarde aan de
    versterking van de stille en open reserves van de Amsterdamsche
    NV. Om die reden bleef het uit te keren dividendpercentage van
    deze vennootschap altijd ver achter bij die van de andere NV's.
    Op deze manier kon de Amsterdamsche NV haar centrale rol als
    'moedermaatschappij' bestendigen. Daarnaast was Vroom een groot
    voorstander van het versneld afschrijven van investeringen en
    het vormen van afschrijvingsfondsen. Hierdoor kon de jaarlijkse
    winst flink worden verminderd, waardoor er minder
    vennootschapsbelasting hoefde te worden betaald.&lt;/p&gt;
&lt;p&gt;Vroom, die zijn zaak met geleend geld was begonnen, was een
    geslaagd zakenman. Voorzover zijn werk voor de firma dat
    toeliet, zette hij zich actief en persoonlijk in voor tal van
    katholieke organisaties op charitatief en sociaal gebied. Vroom
    was, behalve zakenman, ook een trouwe zoon van de katholieke
    kerk, wat onder meer tot uiting kwam in de nevenfuncties die
    hij bekleedde. Hij had bijvoorbeeld jarenlang zitting in de
    besturen van verschillende kerkelijke en maatschappelijke
    instellingen zoals het kerkbestuur van de St.
    Willibrordusparochie binnen de Veste ('De Duif'), en hij was
    president van de Amsterdamse St. Vincentius Vereeniging voor
    Armenverzorging. Tevens interesseerde hij zich voor de R.K.
    Militairen Vereeniging en de R.K. Vereeniging voor
    Vacantiekoloni&amp;euml;n. Daarnaast schonk hij jaarlijks grote
    sommen geld aan kerkelijke en liefdadigheidsinstellingen.&lt;/p&gt;
&lt;p&gt;Na een lang ziekbed overleed Willem Vroom op 74-jarige
    leeftijd in Amsterdam. Daarmee eindigde het leven van een van
    de twee grondleggers van het lange tijd succesrijkste
    grootwinkelbedrijf in Nederland. Als telg uit een welgestelde
    familie heeft Vroom gedurende zijn leven een onmiskenbaar
    katholiek stempel op de onderneming van V&amp;amp;D gedrukt. Zijn
    zakelijke en financi&amp;euml;le inzicht en zijn opvattingen
    betreffende dividenden en afschrijvingen hebben een belangrijke
    rol gespeeld in de groei en bloei van de firma.&lt;/p&gt;
&lt;p&gt;
  &lt;a href='agedeelte'&gt;A: &lt;/a&gt;Persoonlijke bescheiden betreffende W.H. Vroom in het
  Historisch Archief van Vroom&amp;amp;Dreesmann Nederland BV te
  Amsterdam.&lt;/p&gt;
&lt;p&gt;
  &lt;a href='lgedeelte'&gt;L: &lt;/a&gt;N.A. Hamers, 
  &lt;em&gt;Samenvatting van de genealogie&amp;euml;n der geslachten verbonden
  met het concern Vroom&amp;amp;Dreesmann&lt;/em&gt;

  (Nijmegen 1967); H.Ph. Hondelink, 'Vroom en Dreesmann, de
  oprichters en hun onderneming, 1887-1912' in 
  &lt;em&gt;Jaarboek voor de geschiedenis van bedrijf en techniek&lt;/em&gt;

  9 (Amsterdam 1992) 159-184.&lt;/p&gt;
&lt;p&gt;
  &lt;a href='igedeelte'&gt;I: &lt;/a&gt;

  N.A. Hamers, 
  &lt;em&gt;Samenvatting van de genealogie&amp;euml;n der geslachten verbonden
  met het concern Vroom &amp;amp; Dreesmann&lt;/em&gt;

  (Nijmegen 1967) 158.&lt;/p&gt;
&lt;p&gt;H.Ph. Hondelink&lt;/p&gt; 
&lt;dtml-var bwn_footer&gt;</text>
  </biography>
</biodes>

