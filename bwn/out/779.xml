<biodes version="1.0">
  <fileDesc>
    <title>Hooft, Willem Adolph 't (1900-1985)</title>
    <ref target="http://resources.huygens.knaw.nl/bwn1880-2000/lemmata/bwn4/hooft"/>
    <publisher>
      <name>Biografisch Woordenboek van Nederland:1880-2000</name>
      <ref target="http://resources.huygens.knaw.nl/bwn1880-2000"/>
    </publisher>
  </fileDesc>
  <person>
    <idno type="id">hooft</idno>
    <persName><name type="geslachtsnaam">Hooft</name>, Willem Adolph 't</persName>
    <sex value="1"/>
    <event type="birth" when="1900"/>
    <event type="death" when="1985"/>
    <state type="occupation">protestants kerkelijk bestuurder</state>
  </person>
  <biography>
    <graphic url="http://resources.huygens.knaw.nl/bwn1880-2000/lemmata/bwn4/images/images/HOOFT.jpg"/>
    <text>&lt;dtml-var bwn_header&gt;
 &lt;p class='genealogie'&gt;
  &lt;strong&gt;Hooft, Willem Adolph 't&lt;/strong&gt;, (door naamstoevoeging bij KB d.d. 3-9-1917 nr. 62 gewijzigd in &lt;b&gt;Visser 't Hooft&lt;/b&gt;), secretaris-generaal van de Wereldraad van
  Kerken (Haarlem 20-9-1900 - Gen&amp;egrave;ve (Zwitserland) 4-7-1985). Zoon van Hendrik Philip 't Hooft (door naamstoevoeging bij KB
  d.d. 3-9-1917 nr. 62 gewijzigd in Visser 't Hooft), advocaat en
  procureur, en Jacoba Clasina Lieftinck. Gehuwd op 16-9-1924 met
  Henriette Philipine Jacoba Boddaert. Uit dit huwelijk werden 2
  zoons en 1 dochter geboren.
  
&lt;img src=&amp;quot;images/HOOFT.jpg&amp;quot; align=&amp;quot;right&amp;quot; BORDER=&amp;quot;0&amp;quot; alt=&amp;quot;afbeelding van Hooft, Willem Adolph 't&amp;quot; class=&amp;quot;bwnimg&amp;quot;&gt;
  
  &lt;/p&gt;
&lt;p&gt;Wim ('Muis') Visser 't Hooft groeide op als de middelste van
    drie broers in een vrijzinnig, remonstrants gezin te Haarlem.
    In zijn gymnasiumtijd nam hij deel aan de jongenskampen van de
    Nederlandsche Christen-Studenten Vereeniging (NCSV), en de
    geloofsbeleving en -verkondiging waarmee hij hier in aanraking
    kwam, deden hem na het eindexamen in 1918 kiezen voor een
    studie theologie aan de Rijksuniversiteit te Leiden. Tijdens
    deze studie - aanvankelijk (tot 1920) op aandrang van zijn
    vader in combinatie met rechten - bekleedde hij verschillende
    bestuursfuncties binnen de NCSV en werd hij afgevaardigd naar
    conferenties in het buitenland. Op 18 december 1923 behaalde
    hij het doctoraal examen.&lt;/p&gt;
&lt;p&gt;Visser 't Hoofts internationale ervaring en contacten -
    waaronder het hulpverleningswerk van European Student Relief -
    leidden in 1924 tot zijn benoeming als secretaris voor het
    jongenswerk van de World Alliance of Young Men's Christian
    Associations (YMCA) te Gen&amp;egrave;ve. Samen met zijn vrouw, met
    wie hij kort voor zijn vertrek in het huwelijk was getreden,
    vestigde hij zich in deze Zwitserse stad, waar hij tot zijn
    dood zou blijven wonen.&lt;/p&gt;
&lt;p&gt;De eerste Geneefse jaren, waarin hij door zijn
    internationale werkzaamheden in aanraking kwam met de
    diversiteit van de ontluikende oecumenische beweging, waren
    voor de vorming van Visser 't Hoofts theologische opvattingen
    van groot belang. Reeds in zijn studententijd had hij via de
    NCSV kennis gemaakt met het denken van de Zwitserse theoloog K.
    Barth. Diens 
    &lt;em&gt;R&amp;ouml;merbrief&lt;/em&gt;

    , die in de tweede druk van 1922 de zogeheten dialectische
    theologie introduceerde, maakte diepe indruk en verwijderde hem
    van het remonstrantse geloof van zijn jeugd. Zijn latere
    overgang tot de Nederlandse Hervormde Kerk was voor hem een
    noodzakelijk uitvloeisel van zijn gewijzigde inzichten; in 1936
    zou hij worden bevestigd als predikant van de &amp;eacute;glise
    Nationale Protestante te Gen&amp;egrave;ve. Barths theologie, voor
    Visser 't Hooft 'de deur naar de wonderbare objectiviteit van
    Gods wereld', verschafte hem een uitgangspunt om de
    divergerende theologische systemen binnen de oecumenische
    beweging nader tot elkaar te brengen. Zijn dissertatie, 
    &lt;em&gt;The background of the social gospel&lt;/em&gt;

    , waarop hij op 26 oktober 1928 in Leiden bij prof. H.T. de
    Graaf promoveerde, is daarvan een voorbeeld. Op een wijze die
    voor heel zijn latere theologische werk kenmerkend is geweest,
    bracht Visser 't Hooft hierin twee uiteenliggende werelden met
    elkaar in verband: die van de Amerikaanse, optimistische,
    'social gospel'-beweging, een wereld die Visser 't Hooft in de
    Geneefse YMCA-kringen had leren kennen, en die van de Duitse
    christelijke jeugdbeweging met haar pessimistische kijk op de
    mogelijkheden van de mens om het 'Koninkrijk Gods' te
    verwezenlijken.&lt;/p&gt;
&lt;p&gt;In 1929 werd Visser 't Hooft tevens voor de helft van de
    tijd secretaris voor Europa van de World's Student Christian
    Federation (WSCF) te Gen&amp;egrave;ve. Hem werd van 1929 tot 1939 de
    redactie toevertrouwd van het oecumenische tijdschrift 
    &lt;em&gt;The Student World&lt;/em&gt;

    , terwijl hij daarnaast de opdracht kreeg de WSCF te voorzien
    van een samenhangende visie op haar roeping in de wereld. In
    dit verband kwam hij onder invloed van J.H. Oldham, de
    secretaris van de International Missionary Council, die in de
    bestrijding van het moderne materialisme en secularisme in de
    westerse samenleving de belangrijkste taak van de
    internationale christelijke organisaties zag. Oldhams analyse
    en Barths felle stellingname tegen de nieuwe agressieve
    'religies' van nationaal-socialisme en fascisme bepaalden
    Visser 't Hoofts geestelijke ori&amp;euml;ntatie in de jaren
    dertig. Hij legde zijn gedachten in 1937 neer in de studie 
    &lt;em&gt;None other gods&lt;/em&gt;

    . Tegenover de nieuwe goden van het Westen - volk, klasse,
    vitaliteit en technologie - stelde Visser 't Hooft de bijbelse
    boodschap van de heerschappij van God.&lt;/p&gt;
&lt;p&gt;Uit publikaties als deze bleek Visser 't Hoofts gave om wat
    hij in gesprekken met andere voormannen van de oecumenische
    beweging aan wijsheid opdeed, vruchtbaar te maken voor een
    oecumenische theologie die confessionele en continentale
    grenzen overschreed. In de ontwikkeling van enkele centrale,
    samenbindende idee&amp;euml;n van de oecumenische theologie van die
    jaren speelde hij een belangrijke rol, bijvoorbeeld bij de
    'herontdekking' van de bijbel en het ontwerp van een
    heilshistorische 'bijbelse theologie', waarin Christus als
    middelpunt en zin van de geschiedenis wordt beschouwd. Tevens
    groeide bij Visser 't Hooft een nieuw verstaan van de Kerk,
    door hem consequent met een hoofdletter geschreven. Daarmee gaf
    hij aan dat er iets was dat aan alle bestaande kerken als
    geloofsrealiteit voorafging, dat een kritische instantie vormde
    ten opzichte van die kerken en dat die kerken tot vernieuwing
    zou moeten inspireren, namelijk de &amp;egrave;ne Kerk, de ene,
    zichtbare gemeenschap in Christus, waarvan het Nieuwe Testament
    spreekt. Visser 't Hooft beschouwde het als de opdracht van de
    oecumenische beweging deze, reeds gegeven eenheid te
    verwezenlijken.&lt;/p&gt;
&lt;p&gt;Zijn positie als secretaris - sinds 1932 als
    secretaris-generaal - van de WSCF bracht Visser 't Hooft in
    aanraking met alle leiders van de groeiende oecumenische
    beweging, in Europa, maar ook daarbuiten, in protestantse zowel
    als in oosters-orthodoxe en Rooms-katholieke kring. Het lag dan
    ook voor de hand dat, toen in mei 1938 werd besloten tot de
    oprichting van een voorlopig comit&amp;eacute; dat de totstandkoming
    van een Wereldraad van Kerken moest voorbereiden, Visser 't
    Hooft werd aangezocht voor de post van algemeen secretaris.&lt;/p&gt;
&lt;p&gt;De gespannen politieke situatie en het spoedig daarna
    uitbreken van de Tweede Wereldoorlog maakten de offici&amp;euml;le
    oprichting van een Wereldraad van Kerken onmogelijk. Niettemin
    kreeg Visser 't Hooft de gelegenheid in deze nieuwe functie
    zijn politieke en diplomatieke gaven te ontwikkelen. Het
    kantoor te Gen&amp;egrave;ve werd een centrum van informatie tussen
    kerken in bezet gebied en daarbuiten. Bovendien organiseerde
    Visser 't Hooft een geheim netwerk van verbindingen tussen het
    verzet in Nederland en de regering in ballingschap te Londen:
    de zogeheten Zwitsersche Weg. Hij trad hierbij overigens niet
    uitsluitend op als verbindingsman voor het doorgeven van
    berichten, maar speelde door zijn adviezen ook een rol bij de
    meningsvorming. Volgens Visser 't Hooft zou er in het
    naoorlogse Nederland niet alleen sprake moeten zijn van
    vernieuwing in geestelijke zin - waarin zijn oecumenisch
    streven zou passen -, maar ook in progressief-politieke zin. In
    bepaalde verzetskringen 'ter rechter zijde', zoals de
    Ordedienst, wekte Visser 't Hooft daarmee achterdocht en
    kritiek, met soms daaruit voortvloeiende conflicten tussen
    'rechts' en 'links' in de Nederlandse verzetsbeweging.&lt;/p&gt;
&lt;p&gt;Ook al koos de Wereldraad-in-oprichting, ondanks Barths
    aandringen daarop, geen positie ten opzichte van de belangrijke
    politieke vraagstukken van de oorlogsjaren - formeel gold dat
    de Wereldraad, zolang hij niet werkelijk geconstitueerd was,
    niet als spreekbuis van de kerken kon optreden -, toch achtte
    Visser 't Hooft het zijn taak in lezingen, artikelen en boeken
    een niet onduidelijk geluid te laten horen. De verzoening
    tussen de kerken in de naoorlogse periode, waartoe de
    'Stuttgarter Schulderkl&amp;auml;rung' van de zijde van de Raad van
    de Evangelische Kerk in Duitsland, tijdens een mede door 't
    Hooft georganiseerde oecumenische ontmoeting, op 19 oktober
    1945 een belangrijke opening bood - '... wir klagen uns an,
    da&amp;szlig; wir nicht mutiger bekannt, nicht treuer gebetet, nicht
    fr&amp;ouml;hlicher geglaubt und nicht brennender geliebt haben' -,
    is mede aan hem te danken.&lt;/p&gt;
&lt;p&gt;De oprichting van de Wereldraad van Kerken, op 23 augustus
    1948 te Amsterdam, bracht Visser 't Hooft in een positie waarin
    hij zijn gaven ten volle kon ontplooien. Gedurende achttien
    jaren, tot eind 1966, vervulde hij de functie van
    secretaris-generaal van de Raad. Het vroeg bij een zich snel
    uitbreidende organisatie met haar centrum te Gen&amp;egrave;ve
    managerskwaliteiten - soms had Visser 't Hooft meer iets van
    een generaal dan van een secretaris - en voorts een hoge mate
    van wendbaarheid om relaties te leggen en gaande te houden
    tussen de Raad en de lidkerken. Veel moeite gaf Visser 't Hooft
    zich voorts om bepaalde bij de lidkerken doorbrekende
    inzichten, waaronder die betreffende de functie van de leken in
    de kerk, de samenwerking tussen mannen en vrouwen en de taak
    van de kerk in de samenleving, aan de gehele oecumenische
    gemeenschap ten goede te doen komen.&lt;/p&gt;
&lt;p&gt;De groei in het aantal kerken dat na de oprichting van de
    Raad toetrad - waaronder vooral kerken uit de Derde Wereld - is
    mede de vrucht geweest van Visser 't Hoofts diplomatieke
    talenten, vooral van 'stille diplomatie', waarvan hij zich
    graag bediende. Dat zelfde kan gezegd worden van het toetreden
    van een aantal oosters-orthodoxe kerken, waaronder die van
    Rusland, Roemeni&amp;euml;, Bulgarije en Polen in 1961. In een
    periode die bepaald werd door de Koude Oorlog, zette Visser 't
    Hooft een voorzichtige koers uit voor de Raad in de
    ideologische en politieke conflicten tussen de communistische
    wereld en het Westen. Overtuigd van het belang van een
    werkelijke gemeenschap tussen lidkerken, probeerde de
    secretaris-generaal te voorkomen dat de Raad of de individuele
    kerken zich vereenzelvigden met enige maatschappelijke of
    politieke ideologie. Intussen hield hij wel steeds vast aan en
    kwam hij op voor de fundamentele vrijheid van de Kerk om haar
    evangelistische en profetische functies onbelemmerd uit te
    oefenen.&lt;/p&gt;
&lt;p&gt;In 1966, in de bloeitijd van de Wereldraad, trad Visser 't
    Hooft terug als secretaris-generaal, maar hij bleef, als
    erevoorzitter, nauw bij het werk van de Raad betrokken, zij het
    in toenemende mate kritisch ten opzichte van ontwikkelingen
    binnen het theologisch denken van de Raad die naar zijn mening
    een ondermijning betekenden van het klassiek oecumenisch,
    christocentrisch referentiekader.&lt;/p&gt;
&lt;p&gt;Visser 't Hooft heeft veel gepubliceerd. De vertalingen
    meegerekend telt zijn bibliografie meer dan 1250 publikaties.
    Op een enkele uitzondering na - zoals zijn kleine studie 
    &lt;em&gt;Rembrandt et la bible&lt;/em&gt;

    uit 1947 - hebben zij alle betrekking op kerk, theologie en
    oecumene. Hij beschouwde zich niet als een origineel theoloog,
    ook al werd hem door verschillende faculteiten een leerstoel
    aangeboden, maar als iemand die het gedachtegoed van anderen
    doordacht en het bruikbaar wilde maken voor de oecumenische
    beweging. Daarin was hij zeer creatief, zoals blijkt uit werken
    als 
    &lt;em&gt;Mis&amp;egrave;re et grandeur de l'&amp;eacute;glise&lt;/em&gt;

    uit 1943 en het in 1959 verschenen 
    &lt;em&gt;The pressure of our common calling&lt;/em&gt;

    . Visser 't Hooft ontving vijftien eredoctoraten, waaronder die
    van prestigieuze theologische faculteiten als Princeton,
    Oxford, Yale en Harvard, en voorts een aantal hoge binnen- en
    buitenlandse onderscheidingen. Ook hieruit blijkt welke grote
    betekenis men toekende aan Visser 't Hoofts werk voor de opbouw
    en organisatie van de oecumenische beweging en het bepalen van
    de koers van de Wereldraad in de eerste twintig jaren van zijn
    bestaan.&lt;/p&gt;
&lt;p&gt;
  &lt;a href='agedeelte'&gt;A: &lt;/a&gt;Archief-W.A. Visser 't Hooft in het Archief van de
  Wereldraad van Kerken te Gen&amp;egrave;ve (Zwitserland);
  Collectie-W.A. Visser 't Hooft in het Rijksinstituut voor
  Oorlogsdocumentatie te Amsterdam.&lt;/p&gt;
&lt;p&gt;
  &lt;a href='pgedeelte'&gt;P: &lt;/a&gt;
  Aat Guittart, 'Bibliographie der Ver&amp;ouml;ffentlichungen von
    Willem Adolf Visser 't Hooft, 1918-1972[/1975]', in 
    &lt;em&gt;Um Einheit und Heil der Menschheit&lt;/em&gt;

    . Onder red. van J. Robert Nelson en Wolfhart Pannenberg (2e
    dr.; Frankfurt am Main, 1976) 269-338. Een niet gepubliceerde
    aanvulling hierop voor de jaren 1976-1983 berust in het onder A
    genoemde Archief-Visser 't Hooft. Een verzamelbundel van
    gepubliceerd en ongepubliceerd werk verscheen in Nederlandse
    vertaling: 
    &lt;em&gt;Heel de kerk voor heel de wereld. Balans van de oecumene&lt;/em&gt;

    (Utrecht [etc.], 1968). Een selectie uit de voordrachten en
    redevoeringen verscheen in Duitse vertaling: 
    &lt;em&gt;Hauptschriften&lt;/em&gt;

    (2 dln.; Stuttgart [etc.], 1967). In 1971 verschenen Visser 't
    Hoofts 
    &lt;em&gt;Memoires. Een leven in de oecumene&lt;/em&gt;

    (Amsterdam [etc.], 1971).
&lt;/p&gt;
&lt;p&gt;
  &lt;a href='lgedeelte'&gt;L: &lt;/a&gt;Behalve necrologie&amp;euml;n en herdenkingsartikelen o.a.
  in 
  &lt;em&gt;NRC Handelsblad&lt;/em&gt;

  , 5-7-1985; 
  &lt;em&gt;Trouw&lt;/em&gt;

  , 5-7-1985; 
  &lt;em&gt;de Volkskrant&lt;/em&gt;

  , 5-7-1985; 
  &lt;em&gt;De Tijd&lt;/em&gt;

  , 12-7-1985; 
  &lt;em&gt;H[ervormd] N[ederland]-Magazine&lt;/em&gt;

  , 13-7-1985; 
  &lt;em&gt;In de Waagschaal&lt;/em&gt;

  14 (1985/1986) 260-263; 
  &lt;em&gt;Jaarboek [van de] Koninklijke Nederlandse Akademie van
  Wetenschappen 1986&lt;/em&gt;

  (Amsterdam [etc.] 1986) 217-221: verhoor van W.A. Visser 't
  Hooft, in 
  &lt;em&gt;Verslag houdende de uitkomsten van het onderzoek [der]
  Enqu&amp;ecirc;tecommissie Regeringsbeleid 1940-1945&lt;/em&gt;

  VIc ('s-Gravenhage, 1952) 354-363; J[ohan] W[inkler], 'De
  Hammarskj&amp;ouml;ld der kerken', in 
  &lt;em&gt;Het Parool&lt;/em&gt;

  , 15-9-1960; Ger van Roon, 
  &lt;em&gt;Protestants Nederland en Duitsland 1933-1941&lt;/em&gt;

  (Utrecht, 1973); L. de Jong, 
  &lt;em&gt;Het Koninkrijk der Nederlanden in de Tweede Wereldoorlog&lt;/em&gt;

  VII en IX ('s-Gravenhage, 1976 en 1979); K. van Overzee, 'Visser
  't Hooft, de oecumene en de Bekennende Kirche', in 
  &lt;em&gt;In de Waagschaal&lt;/em&gt;

  14 (1985/1986) 563-569; Hendrikus Berkhof, 'Visser 't Hooft as
  ecumenical theologian', in 
  &lt;em&gt;The Ecumenical Review&lt;/em&gt;

  38 (1986) 203-208; D.C. Mulder, '&amp;quot;None other gods&amp;quot; - &amp;quot;No other
  name&amp;quot;', 
  &lt;em&gt;ibidem&lt;/em&gt;

  38 (1986) 209-215; P.N. Holtrop, 'De Kerk, de kerken en de
  Wereldraad van Kerken. Grondlijnen in de ecclesiologie van Willem
  Adolf Visser 't Hooft (1900-1985)', in 
  &lt;em&gt;Kerkhistorische opstellen aangeboden aan prof.dr. J. van den
  Berg&lt;/em&gt;

  . Onder red. van C. Augustijn [e.a.] (Kampen, 1987) 207-221;
  Konrad Raiser, 
  &lt;em&gt;&amp;Ouml;kumene im &amp;uuml;bergang. Paradigmenwechsel in der
  &amp;ouml;kumenischen Bewegung&lt;/em&gt;

  (M&amp;uuml;nchen, 1989), vooral 51-85; 
  &lt;em&gt;Dictionary of the Ecumenical Movement&lt;/em&gt;

  . Onder red. van Nicholas Lossky [e.a.] (Gen&amp;egrave;ve [etc.],
  1991) 1058-1060 en passim.&lt;/p&gt;

&lt;p&gt;
&lt;a href=&amp;quot;igedeelte&amp;quot;&gt;I: &lt;/a&gt;W.A. Visser 't Hooft, &lt;em&gt;Memoires. Een leven in de oecumene&lt;/em&gt;

    (Amsterdam [etc.], 1971) afbeelding tegenover pagina 236 [Visser 't Hooft omstreeks 1966].



&lt;p&gt;P.N. Holtrop&lt;/p&gt; 
&lt;dtml-var bwn_footer&gt;</text>
  </biography>
</biodes>

