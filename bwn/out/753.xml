<biodes version="1.0">
  <fileDesc>
    <title>Hoetink, Hendrik Richard (1900-1963)</title>
    <ref target="http://resources.huygens.knaw.nl/bwn1880-2000/lemmata/bwn3/hoetink"/>
    <publisher>
      <name>Biografisch Woordenboek van Nederland:1880-2000</name>
      <ref target="http://resources.huygens.knaw.nl/bwn1880-2000"/>
    </publisher>
  </fileDesc>
  <person>
    <idno type="id">hoetink</idno>
    <persName><name type="geslachtsnaam">Hoetink</name>, Hendrik Richard</persName>
    <sex value="1"/>
    <event type="birth" when="1900"/>
    <event type="death" when="1963"/>
    <state type="occupation">jurist</state>
  </person>
  <biography>
    <graphic url="http://resources.huygens.knaw.nl/bwn1880-2000/lemmata/bwn3/images/images/HOETINK.jpg"/>
    <text>&lt;dtml-var bwn_header&gt;
 &lt;p class='genealogie'&gt;
  &lt;strong&gt;Hoetink, Hendrik Richard&lt;/strong&gt;, jurist (Loeboe Dalam (Ned.-Indi&amp;euml;) 27-7-1900 - Amsterdam 13-11-1963).

  Zoon van Hendrik Richard Hoetink, arts, en Anna Gijsberta
  Jongbloed. Gehuwd op 22-9-1927 met Johanna Cornelia Gertges. Uit
  dit huwelijk werd 1 zoon geboren.
  
&lt;img src=&amp;quot;images/HOETINK.jpg&amp;quot; align=&amp;quot;right&amp;quot; BORDER=&amp;quot;0&amp;quot; alt=&amp;quot;afbeelding van Hoetink, Hendrik Richard&amp;quot; class=&amp;quot;bwnimg&amp;quot;&gt;
  
  &lt;/p&gt;
&lt;p&gt;Hoetink werd op 27 juli 1900 geboren in Loeboe Dalam op
    Sumatra's Oostkust, waar zijn vader als arts werkte bij de
    Deli-Maatschappij. Een jaar later keerde het gezin Hoetink naar
    Nederland terug; het vestigde zich in Den Haag, alwaar Hendrik
    de lagere school en het Eerste Gymnasium doorliep. Hoetink ging
    vervolgens rechten studeren in Leiden. Hij deed daar in 1920
    cum laude kandidaatsexamen en in 1923 cum laude doctoraal
    examen. J. van Kan leidde hem in in de moderne studie van het
    Romeinse recht. E.M. Meijers was niet alleen zijn leermeester
    voor burgerlijk recht, maar wist hem ook te doordringen van het
    grote belang van de werken van de middeleeuwse romanisten voor
    de geschiedenis van de leerstukken van de hedendaagse
    continentaal-Europese privaatrechtstelsels. Hoetink behoorde
    tot de groep juridische studenten die onder Meijers' leiding de
    publikatie verzorgde van teksten van dertiende-eeuwse
    Napolitaanse juristen ter gelegenheid van het zevende eeuwfeest
    van de Universiteit van Napels 
    &lt;em&gt;(Iuris interpretes saec. XIII&lt;/em&gt;

    (Neapoli, 1924)).&lt;/p&gt;
&lt;p&gt;Vanaf 1922 (hij studeerde toen nog voor zijn doctoraal
    examen) tot het najaar van 1924 was Hoetink repetitor voor
    Romeins recht en voor burgerlijk en handelsrecht. In het kader
    van dit werk stelde hij in 1924 een bundel samen met de
    belangrijkste arresten van de Hoge Raad op het gebied van het
    burgerlijk recht. Deze werd in 1925 en in 1926 gevolgd door
    vergelijkbare bundels van arresten resp. over handelsrecht en
    burgerlijk procesrecht en over internationaal privaatrecht. De
    eerste twee bundels hadden veel succes en beleefden talrijke
    herdrukken; de uitgave ervan is na Hoetinks dood door anderen
    voortgezet. In oktober 1924 werd Hoetink benoemd tot
    aspirant-adjunct-inspecteur bij de Nederlandsche Spoorwegen te
    Utrecht, in 1926 tot adjunct-inspecteur en in 1928 tot
    inspecteur 2e klasse. In deze jaren bereidde hij onder leiding
    van de Utrechtse romanist J.C. Naber een Romeins-rechtelijk
    proefschrift voor. Daar Naber een jaar eerder dan voorzien was
    als hoogleraar aftrad, promoveerde Hoetink op 9 maart 1928 cum
    laude bij J.C. van Oven te Leiden op het proefschrift 
    &lt;em&gt;Periculum est emptoris,&lt;/em&gt;

    waarin hij de klassiciteit verdedigde van de rechtsregel dat in
    geval van koop de koper het risico draagt van het door
    overmacht te niet gaan der verkochte zaak. Latere schrijvers
    zijn Hoetink daarin algemeen gevolgd.&lt;/p&gt;
&lt;p&gt;Reeds met ingang van 30 november 1929 volgde Hoetinks
    benoeming tot hoogleraar burgerlijk recht aan de
    Rechtshoogeschool te Batavia als opvolger van zijn leermeester
    Van Kan. Dit ambt aanvaardde hij op 20 december met het
    uitspreken van een rede, getiteld 
    &lt;em&gt;Over het verstaan van vreemd recht.&lt;/em&gt;

    De confrontatie met het Indische adatrecht bracht de nieuwe
    hoogleraar ertoe een diepgaande analyse te wijden aan de
    problemen die het doordringen in totaal afwijkende
    rechtsstelsels met zich brengt. Ook die waartoe het weergeven
    in moderne begrippen van rechtsinstellingen uit het verleden
    aanleiding geeft, komen in de rede aan de orde. In de Indische
    jaren verscheen een groot aantal artikelen over burgerlijk
    recht van Hoetinks hand, vooral in het 
    &lt;em&gt;Indisch Tijdschrift voor het Recht.&lt;/em&gt;
&lt;/p&gt;
&lt;p&gt;Toen I.H. Hijmans, Ordinarius voor Romeins recht aan de
    Universiteit van Amsterdam, te kennen had gegeven dat hij op 1
    januari 1935 als hoogleraar wilde aftreden, benoemde de
    Amsterdamse Gemeenteraad op 13 juni 1934-bekrachtigd bij KB
    9-7-1934 nr. 42-Hoetink tot zijn opvolger. Hoetink
    be&amp;euml;indigde zijn hoogleraarschap te Batavia op 31 december
    1934 en aanvaardde een dag later zijn functie in Amsterdam.
    Onder zijn leeropdracht viel tot 1945 ook de burgerlijke
    rechtsvordering, en sinds dat jaar ook de geschiedenis van het
    recht, hetgeen Hoetink de gelegenheid gaf in zijn onderwijs de
    geschiedenis van menige rechtsfiguur vanuit het Romeins recht
    in het oud-Nederlandse of in het oud-Franse recht tot in het
    Burgerlijk Wetboek te volgen. In zijn op 28 januari 1935
    uitgesproken intreerede: 
    &lt;em&gt;De achtergrond van het Romeinsche recht&lt;/em&gt;

    ontvouwde Hoetink een zeer breed arbeidsprogramma. Het Romeinse
    privaatrecht - zo zette hij uiteen - moest bestudeerd worden in
    samenhang met de bestudering van het Romeins staatsrecht, van
    de Romeinse letterkunde, van de Romeinse sociale en economische
    geschiedenis en van de andere rechtsstelsels van de Oudheid,
    terwijl ook aan de werken van de middeleeuwse en latere
    Europese romanisten veel aandacht zou moeten worden geschonken.
    Al behoorde sinds zijn benoeming te Amsterdam het moderne
    materi&amp;euml;le privaatrecht niet meer tot zijn leeropdracht,
    toch bleef Hoetink er tot ver in de naoorlogse jaren over
    publiceren.&lt;/p&gt;
&lt;p&gt;Hoetink, voor wie humaniteit, rationaliteit en vrije
    wetenschapsbeoefening essenti&amp;euml;le waarden waren, verfoeide
    het nationaal-socialisme en waarschuwde daartegen in woord en
    geschrift. Het was dan ook niet verrassend dat hij op 30
    januari 1942 door de Duitsers als gijzelaar in het kamp
    Amersfoort werd gevangen gezet, en dat hij, kort nadat hij op
    20 april van dat jaar in Amsterdam was teruggekeerd, door de
    bezettende overheid als hoogleraar werd ontslagen. Nadat hij in
    1945 in zijn ambt was hersteld, hervatte hij zijn doceertaak en
    zijn onderzoekswerk. In de op de bevrijding volgende zestien
    jaren publiceerde hij een aantal belangrijke studies over
    onderwerpen van antiek Romeins recht en over de methode der
    rechtsgeschiedenis. Hij verwierf zich een gezaghebbende plaats
    in de internationale kring der romanisten, werd vaak
    uitgenodigd tot het geven van gastcolleges in vele Westeuropese
    landen en nam deel aan talrijke internationale congressen.
    Tijdens de zesde zitting van de Soci&amp;eacute;t&amp;eacute;
    Internationale pour l'Histoire des Droits de l'Antiquit&amp;eacute;
    deed hij het voorstel tot het doen schrijven door een
    internationaal specialistenteam van 'een nieuwe Savigny' op het
    gebied van het middeleeuwse Romeinse recht. Dit voorstel heeft
    geleid tot de publikatie van het grote werk Ius Romanum Medii
    Aevi, waarvan tijdens Hoetinks leven en ook nog na zijn dood
    vele tientallen delen zijn verschenen.&lt;/p&gt;
&lt;p&gt;In het studiejaar 1948/1949 was Hoetink rector magnificus
    van de Universiteit van Amsterdam. Op 10 januari 1949 sprak hij
    de diesrede uit, getiteld: 
    &lt;em&gt;Historische rechtsbeschouwing,&lt;/em&gt;

    waarin hij erop wees dat tussen rechtshistorisch onderzoek en
    rechtshistorische interpretatie (bijv. van het Burgerlijk
    Wetboek) slechts een relatief verschil bestaat, daar ook in het
    zuiver wetenschappelijk rechtshistorisch werk subjectieve
    elementen een rol spelen. Hoetink was een uitnemend docent, die
    zonder grote bezieling maar met voorbeeldige helderheid de
    meest gecompliceerde juridische problemen tot klaarheid wist te
    brengen. Hij had een eruditie die de gebieden van recht en
    rechtsgeschiedenis ver te buiten gingen. Zonder moeite had hij
    college kunnen geven over Vergilius, Shakespeare en Max Weber.
    Deze eruditie maakte Hoetink tot een briljant causeur, die
    hiermee en met een onuitputtelijke reeks anekdotes zijn
    gespreksgenoten wist te boeien en te amuseren.&lt;/p&gt;
&lt;p&gt;Bij zijn encyclopedische kennis sloot Hoetinks belangrijkste
    nevenfunctie direct aan. Van 1947 tot 1955 was hij
    hoofdredacteur van de 18-delige 
    &lt;em&gt;Winkler Prins Encyclopedie&lt;/em&gt;

    (6e dr.) en van 1950 tot 1960 van de 10-delige 
    &lt;em&gt;Winkler Prins Encyclopedie.&lt;/em&gt;

    Van zijn talrijke andere nevenfuncties verdienen de volgende
    vermelding: in de jaren '30 was Hoetink oprichter van het
    Nederlandsch Klassiek Verbond; van het hoofdbestuur daarvan was
    hij tot 1943 secretaris. In 1946 was Hoetink oprichter van het
    Humanistisch Verbond, waarvan hij enige maanden de eerste
    voorzitter en daarna tot 1950 hoofdbestuurslid was. Van 1946
    tot 1959 was Hoetink lid en tweemaal voorzitter van het
    hoofdbestuur van de Maatschappij tot Nut van het Algemeen. Door
    al deze functies hebben zijn eruditie en zijn levenshouding een
    grote uitstraling gehad. Ten slotte was Hoetink sinds 1959
    raadsheerplaatsvervanger in het Amsterdamse Gerechtshof. De
    laatste jaren van zijn leven was Hoetinks gezondheid slecht en
    bemoeilijkte een oogziekte hem het lezen in ernstige mate. Hij
    overleed te Amsterdam op 13 november 1963.&lt;/p&gt;
&lt;p&gt;Hoetink was een echte vroegbloeier. Toen hij nauwelijks
    dertig jaar oud was publiceerde hij werk van exceptionele
    kwaliteit en diepgang, waarin reeds vele gedachten te vinden
    zijn die hij in de naoorlogse jaren breder heeft uitgewerkt. In
    zijn civielrechtelijke werk zijn opvallend de brede dogmatische
    samenhangen die erin worden getoond, de grote aandacht voor de
    teleologische interpretatie en voor het belang van de
    rechtsvergelijking voor de rechtsvinding, en verder de
    gewichtige plaats door hem toegekend aan de rechtszekerheid en
    aan de wet te midden van de verschillende rechtsbronnen. In
    zijn Romeins-rechtelijke werk was Hoetink vaak zeer modern, in
    die zin dat door hem ingenomen standpunten pas veel later
    algemeen aanvaard zijn. Zijn reeds in zijn proefschrift
    verdedigde voorzichtige houding ten aanzien van het aannemen
    van interpolaties in de Justiniaanse Digesten en Codex, zijn
    onderstreping van het belang van de niet-juridische Romeinse
    litteraire bronnen voor onze kennis van het Romeinse recht en
    zijn accentuering van de noodzaak van de bestudering van de
    sociaal-economische achtergrond bij de beoefening van het
    Romeinse recht zijn drie voorbeelden van in de tweede helft van
    deze eeuw algemeen aanvaarde visies.&lt;/p&gt;
&lt;p&gt;Beschouwingen over de methode der rechtsgeschiedenis waren
    en zijn in ons land uiterst zeldzaam. Wat Hoetink hierover
    heeft geschreven is het belangrijkste uit zijn oeuvre; op dit
    gebied zal zijn invloed het duurzaamst blijken. De resultaten
    van de moderne kenkritiek der historische wetenschap - zoals
    die in Nederland door J. Huizinga en J.M. Romein bekend zijn
    geworden - bracht Hoetink op een geheel eigen wijze op de
    rechtshistorie over. Steeds weer wees hij erop dat het ook voor
    een rechtshistoricus niet mogelijk is ten aanzien van het
    rechtsverleden vast te stellen 'wie es eigentlich gewesen',
    omdat de onderzoeker zijn waardeoordelen en zijn ethische,
    religieuze en politieke voorkeuren in zijn onderzoek inbrengt.
    Ook maakte hij duidelijk dat het gebruik van anachronistische
    begrippen bij de bestudering van rechtsstelsels uit het
    verleden onvermijdelijk is, en waarschuwde hij de
    rechtshistoricus ervoor zich van de gevaren hiervan bewust te
    zijn.&lt;/p&gt;
&lt;p&gt;Wat ten slotte in al Hoetinks werk frappeert is de grote
    distantie waarmee het geschreven is. Opwinding over werk van
    een ander of over uitspraken van de Hoge Raad was hem volkomen
    vreemd.&lt;/p&gt;
&lt;p&gt;In zijn opstel 'Rechtswetenschap' in 
    &lt;em&gt;Geestelijk Nederland 1920-1940.&lt;/em&gt;

    Onder red. van K.F. Proost en J. Romein (Amsterdam [etc.],
    1949. 2 dl.) II, 81 schrijft Hoetink in de passage die gewijd
    is aan de beoefening van het Romeinse recht in ons land: 'De
    zuiver wetenschappelijke beoefening der moderne romanistiek zou
    van de Nederlandse jurist eisen dat hij zijn bemoeiingen met,
    ja zelfs zijn bijhouden van het eigentijdse recht zou laten
    varen. Want deze beide vakken zijn te ver uit elkaar gegroeid
    dan dat men in beide met eigen studie en werk thuis kan zijn. '
    Toch is Hoetink erin geslaagd beide disciplines in zich te
    verenigen en op hoog niveau te beoefenen.&lt;/p&gt;
&lt;p&gt;
  &lt;a href='pgedeelte'&gt;P: &lt;/a&gt;Behalve in de tekst genoemde publikaties: vrijwel volledige
    bibliografie in H.R. Hoetink, 
    &lt;em&gt;Rechtsgeleerde opstellen.&lt;/em&gt;

    Bijeengebr. door J.A. Ankum, H.J.N. Boskamp, J.L.P. Cahen
    (Alphen aan den Rijn, 1982) 8- 19; 
    &lt;em&gt;H.R. Hoetink. Opera selecta.&lt;/em&gt;

    Ed. J.A. Ankum and G.C.J.J. van den Bergh (Zutphen, 1986).
    Studia Amstelodamensia ad epigraphicam, ius antiquum et
    papyrologicam pertinentia: 27.&lt;/p&gt;
&lt;p&gt;
  &lt;a href='lgedeelte'&gt;L: &lt;/a&gt;R. Feenstra, in 
  &lt;em&gt;Nederlands Juristenblad&lt;/em&gt;

  38 (1963) 934-935; J.A. Ankum, in 
  &lt;em&gt;Ars Aequi&lt;/em&gt;

  13 (1963-'64) 17-18; R. Feenstra, in 
  &lt;em&gt;Tijdschrift voor Rechtsgeschiedenis&lt;/em&gt;

  31 (1963) 521-524; F. Wubbe, in 
  &lt;em&gt;Zeitschrift der Savigny-Stiftung f&amp;uuml;r
  Rechtsgeschichte.&lt;/em&gt;

  Romanistische Abteilung 81 (1964) 511-514; A. Pitlo, in H.R.
  Hoetink, 
  &lt;em&gt;Rechtsgeleerde opstellen,&lt;/em&gt;

  1-7.&lt;/p&gt;

&lt;p&gt;
&lt;a href=&amp;quot;igedeelte&amp;quot;&gt;I: &lt;/a&gt;&lt;i&gt;Persoonlijkheden in het Koninkrijk der Nederlanden in woord en beeld&lt;/i&gt;. Onder hoofdred. van H.P. van den Aardweg (Amsterdam 1938) 671.
&lt;/p&gt;


&lt;p&gt;J.A. Ankum&lt;/p&gt; 
&lt;dtml-var bwn_footer&gt;</text>
  </biography>
</biodes>

