<biodes version="1.0">
  <fileDesc>
    <title>Wals, Cornelis Dirk (1911-1994)</title>
    <ref target="http://resources.huygens.knaw.nl/bwn1880-2000/lemmata/bwn5/wals"/>
    <publisher>
      <name>Biografisch Woordenboek van Nederland:1880-2000</name>
      <ref target="http://resources.huygens.knaw.nl/bwn1880-2000"/>
    </publisher>
  </fileDesc>
  <person>
    <idno type="id">wals</idno>
    <persName><name type="geslachtsnaam">Wals</name>, Cornelis Dirk</persName>
    <sex value="1"/>
    <event type="birth" when="1911"/>
    <event type="death" when="1994"/>
    <state type="occupation">sportman</state>
  </person>
  <biography>
    <graphic url="http://resources.huygens.knaw.nl/bwn1880-2000/lemmata/bwn5/images/images/wals.jpg"/>
    <text>&lt;dtml-var bwn_header&gt;
 &lt;p class='genealogie'&gt;
  &lt;strong&gt;Wals, Cornelis Dirk&lt;/strong&gt;, wielrenner ('s-Gravenhage 26-2-1911 - Veldhoven (N.Br.) 5-4-1994). 
Zoon van Jacob Wals, groothandelaar, en Grietje Kwik. Gehuwd op
  27-11-1934 met Antonetta Josina Anna van Geloven (1914-1997). Dit
  huwelijk, waaruit 1 zoon en 3 dochters werden geboren, werd op
  30-9-1955 ontbonden.
  

  
  &lt;/p&gt;
&lt;p&gt;
  &lt;img class='bwnimg' BORDER='0' align='right' src='images/wals.jpg' alt='afbeelding van Wals, Cornelis Dirk'&gt;Vader Wals had in Den Haag in korte tijd een bloeiend
    bedrijf opgebouwd in eieren, kaas en pluimvee, met acht
    vestigingen in het gehele land. Dat zijn oudste zoon, Cor, in
    de zaak zou worden opgenomen, stond vast, maar al gauw bleek
    deze te wispelturig voor de hem toebedachte taak. Daarom
    stuurde zijn vader hem naar Eindhoven, waar de broers Nol en
    Jan Vermeulen een filiaal leidden. Beiden waren fervente
    wielerliefhebbers, en hun enthousiasme sloeg over: Cor wilde
    wielrenner worden. Hij voorzag zijn fiets van een racestuur en
    oefende wanneer het maar kon.&lt;/p&gt;
&lt;p&gt;Er volgden maanden van strijd tussen Wals senior en Wals
    junior, tussen de 'handel' en de 'sport'. Cor dreef
    uiteindelijk zijn zin door. Vanaf zijn zeventiende was hij
    wielrenner, overigens met financi&amp;euml;le steun van zijn
    ouders, die erop rekenden dat hij bij een mislukking alsnog zou
    kiezen voor de handel. Het werd het begin van een
    bliksemcarri&amp;egrave;re. Als negentienjarige stapte hij over van
    de amateurs naar de toen bestaande tussencategorie der
    onafhankelijken, en met succes. Na in 1930 tweede te zijn
    geworden in het nationale baankampioenschap over vijftig
    kilometer won Wals een jaar later zijn eerste titel. De baan
    bleek zijn specialiteit: met kop en schouders stak hij boven de
    rest uit. Een week nadat hij in 1931 landskampioen was
    geworden, won hij op &amp;eacute;&amp;eacute;n dag vijf verschillende
    wedstrijden. Bij elkaar leverde hem dat zestig gulden op, een
    zo gering bedrag dat hij zich onmiddellijk meldde bij de
    beroepsrenners. In 1934 trouwde Wals en verhuisde hij van Den
    Haag naar Tilburg, waar zijn echtgenote vandaan kwam.&lt;/p&gt;
&lt;p&gt;Al snel kreeg de neoprof contracten aangeboden, ook voor
    buitenlandse banen als Brussel en Breslau. In 1931 werd Wals
    zelfs gecontracteerd voor zesdaagsen in New York en Chicago.
    Het publiek sloot de nieuwkomer in de armen om zijn gewaagde
    manier van rijden, zowel wat stijl als tactiek betreft.
    Roekeloos stortte hij zich vaak midden in een jagende groep,
    maar hij bleef altijd overeind dankzij een weergaloos
    evenwichtsgevoel. Het bezorgde hem de bijnaam 'de
    slingerplant'.&lt;/p&gt;
&lt;p&gt;Wals' kwaliteiten kwamen vooral tot hun recht toen hij vanaf
    februari 1932 een duo was gaan vormen met Jan 'Kanonbal'
    Pijnenburg. Het werd het koningskoppel van de jaren dertig. In
    de 39 zesdaagsen die Wals tussen februari 1932 en mei 1939
    reed, was hij vijftien maal de ploegmaat van Pijnenburg: het
    duo won er vijf en eindigde viermaal op de tweede en tweemaal
    op de derde plaats. Ook in koppelkoersen was het tweetal
    moeilijk te verslaan, zowel op winter- als op zomerbanen. Het
    gevolg was dat stadiondirecties de twee nogal eens uit elkaar
    haalden en aan een ander koppelden, bij voorkeur een lokale
    renner. Het is om die reden dat Wals in de 24 zesdaagsen die
    hij niet met Pijnenburg reed, liefst zeventien verschillende
    ploegmaats had. Met de Belg Albert Billiet won hij nog in 1937
    te Parijs en met de Fransman Marcel Guimbr&amp;eacute;ti&amp;egrave;re in
    1938 te Saint Etienne.&lt;/p&gt;
&lt;p&gt;Hoewel Wals overal ter wereld het hele jaar voldoende
    startgelegenheid werd geboden, bracht tomeloze eerzucht hem er
    in 1936 toe het ook als stayer te proberen. Opnieuw toonde hij
    zich een uitblinker. Zowel in 1938 als in 1939 werd hij
    landskampioen. Minder succes had Wals in het
    wereldkampioenschap. In 1938 was de Duitse coalitie Erich Metze
    - Walter Lohmann hem de baas, maar een jaar later leek de
    wereldtitel hem niet meer te kunnen ontgaan. Zonder moeite
    plaatste hij zich in een recordtijd voor de finale, die evenwel
    nooit werd gereden: het uitbreken van de Tweede Wereldoorlog
    betekende het einde van het toernooi.&lt;/p&gt;
&lt;p&gt;Tijdens de Duitse bezetting leek het leven voor prominente
    wielrenners gewoon door te gaan. Zesdaagsen werden niet meer
    georganiseerd, maar de topcoureurs kregen contracten voor
    andere wedstrijden, in Nederland, Duitsland en soms zelfs
    Zwitserland. Het publiek, dat toch al veel moest missen, kwam
    er gretig op af. Zo was het Olympisch Stadion in Amsterdam op
    zondag 20 juli 1941 goeddeels gevuld met belangstellenden voor
    de kampioenschappen van Nederland, de belangrijkste wedstrijd
    in bezettingstijd. Het programma verliep op gebruikelijke
    wijze, totdat de finale van de stayers begon. Op het moment dat
    de deelnemers zich van hun jassen ontdeden om op de fiets te
    stappen bleek Wals zijn shirt te hebben getooid met de twee
    runetekens van de SS. Be&amp;iuml;nvloed door de pro-Duitse leden
    van zijn schoonfamilie had hij zich tijdens de oorlog al eerder
    positief over de bezetter uitgelaten, wat er bij een wedstrijd
    in Wageningen zelfs toe had geleid dat hij werd uitgefloten. Om
    die reden had de staf van de Nederlandsche SS bepaald dat hun
    leden zich in Amsterdam in burger tussen het publiek zouden
    begeven om tegenwicht te bieden bij eventuele demonstraties.
    Maar tegen de algemene woede die van de tribunes opsteeg, waren
    zij niet opgewassen. In weinige minuten was het beeld van een
    der sympathiekste sportfiguren veranderd in dat van een
    verrader. Tijdens de ereronde na zijn overwinning werden zelfs
    zitkussentjes naar hem gegooid.&lt;/p&gt;
&lt;p&gt;Wals zelf vertelde later zich omwille van een weddenschap in
    het gewraakte shirt te hebben gestoken, een weinig overtuigende
    verklaring, gezien het feit dat hij sinds eind 1940 lid was van
    de Nederlandsche SS. Maar de wielercarri&amp;egrave;re was voor de
    dertigjarige renner ten einde: niemand in Nederland wenste hem
    nog te contracteren uit afkeer of uit angst voor rellen. Ook in
    Duitsland zou hij niet meer rijden. Zo betekende deze 20ste
    juli 1941 een keerpunt in zijn leven. Voor nazi-Duitsland was
    hij de volgende jaren een held en paradepaard, voor
    vrijheidlievend Nederland een paria, wat hij tot zijn dood zou
    blijven. Wals meldde zich in de herfst van 1941 bij de
    Waffen-SS, werd een maand later ingedeeld bij de Standarte
    'Westland' en kreeg zijn opleiding in Klagenfurt. Bij
    verslaggevers van met de bezetter sympathiserende omroepen of
    kranten vond hij gretig gehoor, zoals met zijn uitlating dat
    hij hoopte deel te nemen aan de eerste zesdaagse van Moskou na
    een door Duitsland gewonnen oorlog. Aan het Oostfront trok Wals
    als Rottenf&amp;uuml;hrer (: soldaat 1ste klasse) ten strijde.
    Later werd hij aangesteld als kampbewaarder van een kamp waar
    voornamelijk Nederlandse dwangarbeiders waren ondergebracht.
    Volgens latere beschuldigingen zou hij hier een waar
    schrikbewind hebben uitgeoefend. Dit heeft hij echter altijd
    ontkend, en het is ook nooit bewezen. In december 1943 meldde
    de 
    &lt;em&gt;Deutsche Zeitung in den Niederlanden&lt;/em&gt;

    dat hij was gesneuveld, maar dit bericht werd enkele dagen
    nadien gedementeerd.&lt;/p&gt;
&lt;p&gt;Kort na de ineenstorting van nazi-Duitsland ging Wals terug
    naar Nederland. Hij meldde zichzelf bij de autoriteiten, waarna
    hij werd opgesloten in kamp Vught. Pas twee jaar later werd hij
    berecht en veroordeeld tot vijftien jaar met aftrek van
    voorarrest. Vanuit een gevangenkamp in Eijgelshoven werd hij
    tewerkgesteld in de staatsmijn 'Maurits' bij Geleen. In 1952
    kwam hij vervroegd vrij. Als een ontredderd mens, die door
    iedereen werd gemeden, keerde hij terug naar Tilburg.&lt;/p&gt;
&lt;p&gt;Enkele jaren na zijn vrijlating kwam Wals opnieuw in het
    nieuws. Inmiddels gescheiden was hij een relatie aangegaan met
    de vier jaar jongere Anneke van Hout-Louwers uit Eindhoven. Zij
    was de weduwe van Jan van Hout, een talentvolle Eindhovense
    wielrenner die was omgekomen in het Duitse concentratiekamp
    Neuengamme, waar hij wegens verzetsactiviteiten had
    vastgezeten. Dat Wals juist de echtgenote van deze als held
    vereerde oud-renner als nieuwe levensgezellin koos, sloeg in
    als een bom. Hem werd het in ieder geval meer aangerekend dan
    zijn nieuwe partner.&lt;/p&gt;
&lt;p&gt;Met haar woonde Wals enkele jaren in Eindhoven. In 1957
    besloot hij echter zich in het net over de grens in het in
    Belgisch Limburg gelegen Lommel te vestigen. Als marktkoopman
    in textiel reisde hij jarenlang de wijde omgeving af en
    verdiende hij genoeg geld om een goed leven te kunnen leiden.
    Bijna dertig jaar lang bleef Wals in Lommel wonen, ver genoeg
    van de landgenoten die zich zowel zijn wielerprestaties als
    zijn wangedrag herinnerden en hem nu des te moeilijker konden
    vergeven.&lt;/p&gt;
&lt;p&gt;In het isolement werd Wals een eenzelvig mens, die de
    aandacht ontvluchtte, urenlang alleen vissend op een bootje op
    het water dobberde, zijn honden verzorgde of thuis naar muziek
    luisterde. Met politiek - in welke vorm ook - wilde hij niets
    meer van doen hebben. Tegen wie hem aansprak op zijn gedrag in
    de oorlog zei hij steevast 'stom, stom, stom' te zijn geweest.
    In 1981 verhuisde hij, een onopvallende oudere man, naar
    Eindhoven. Op het einde van zijn leven kreeg hij steeds meer
    last van slecht functionerende nieren. Twee jaar voor zijn
    overlijden in april 1994 werd zijn roemrijke wielerverleden in
    herinnering geroepen. Het Sportpaleis in Antwerpen organiseerde
    in januari 1992 voor de 65ste keer een zesdaagse
    wielerwedstrijd en nodigde Wals uit als winnaar van de eerste
    editie in 1934 - toen samen met de in 1979 overleden Jan
    Pijnenburg - het startschot te lossen. Het applaus bij die
    gelegenheid raakte hem diep, als een wrange herinnering aan de
    glorie die hij in bezettingstijd verspeelde.&lt;/p&gt;
&lt;p&gt;
  &lt;a href='pgedeelte'&gt;P: &lt;/a&gt;Een chronologisch overzicht van Wals' wieleroverwinningen
    in: Wim van Eyle, 
    &lt;em&gt;Een eeuw Nederlandse wielersport. Van Jaap Eden tot Joop
    Zoetemelk&lt;/em&gt;

    (Utrecht 1980) 148.&lt;/p&gt;
&lt;p&gt;
  &lt;a href='lgedeelte'&gt;L: &lt;/a&gt;Frits Barend en Henk van Dorp, 'Wielrenners in de
  oorlog', in 
  &lt;em&gt;Vrij Nederland. Bijvoegsel&lt;/em&gt;

  , 19-5-1979; interview met Anneke Louwers door Frits Barend en
  Henk van Dorp, in 
  &lt;em&gt;Vrij Nederland&lt;/em&gt;

  , 21-12-1985; 'Zesdaagse van Antwerpen eert voormalige SS-er Cor
  Wals', in 
  &lt;em&gt;Het Parool&lt;/em&gt;

  , 28-1-1992; Andr&amp;eacute; Swijtink, 
  &lt;em&gt;In de pas. Sport en lichamelijke opvoeding in Nederland
  tijdens de Tweede Wereldoorlog&lt;/em&gt;

  (Haarlem 1992); Frans Oudejans, '20 juli 1941', in 
  &lt;em&gt;WielerRevue&lt;/em&gt;

  , 5-5-1995; Gerard Sillen en Harrie Verhoeven, in 
  &lt;em&gt;6 Daagsen-Statistieken&lt;/em&gt;

  (Breda 1995) 64; Jean Nelissen, 
  &lt;em&gt;De mythe voorbij&lt;/em&gt;

  (Maastricht 1996) 141-142.&lt;/p&gt;
&lt;p&gt;
  &lt;a href='igedeelte'&gt;I: &lt;/a&gt;

  Foto in het bezit van de auteur [Foto Van Meeteren,
  Steenbergen].&lt;/p&gt;
&lt;p&gt;Frans Oudejans &amp;#134;&lt;/p&gt; 
&lt;dtml-var bwn_footer&gt;</text>
  </biography>
</biodes>

