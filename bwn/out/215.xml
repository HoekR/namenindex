<biodes version="1.0">
  <fileDesc>
    <title>Borghouts, Johannes Josephus Franciscus (1910-1966)</title>
    <ref target="http://resources.huygens.knaw.nl/bwn1880-2000/lemmata/bwn4/borghou"/>
    <publisher>
      <name>Biografisch Woordenboek van Nederland:1880-2000</name>
      <ref target="http://resources.huygens.knaw.nl/bwn1880-2000"/>
    </publisher>
  </fileDesc>
  <person>
    <idno type="id">borghou</idno>
    <persName><name type="geslachtsnaam">Borghouts</name>, Johannes Josephus Franciscus</persName>
    <sex value="1"/>
    <event type="birth" when="1910"/>
    <event type="death" when="1966"/>
    <state type="occupation">verzetsman</state>
    <state type="occupation">staatssecretaris</state>
  </person>
  <biography>
    <graphic url="http://resources.huygens.knaw.nl/bwn1880-2000/lemmata/bwn4/images/images/BORGHOUTS.jpg"/>
    <text>&lt;dtml-var bwn_header&gt;
 &lt;p class='genealogie'&gt;
  &lt;strong&gt;Borghouts, Johannes Josephus Franciscus&lt;/strong&gt;, (verzetsnaam &lt;b&gt;Peter Zuid&lt;/b&gt;), verzetsstrijder en staatssecretaris van Defensie (Bergen op Zoom 5-12-1910 - Rotterdam 5-2-1966). Zoon van Henricus Martinus Borghouts, steenkolenhandelaar, en
  Wilhelmina Catharina Wanrooij. Gehuwd op 27-9-1939 met Wilhelmina
  Johanna Hendrika van Veen. Uit dit huwelijk werden 1 zoon en 3
  dochters geboren.
  

  &lt;img src=&amp;quot;images/BORGHOUTS.jpg&amp;quot; align=&amp;quot;right&amp;quot; BORDER=&amp;quot;0&amp;quot; alt=&amp;quot;afbeelding van Borghouts, Johannes Josephus Franciscus&amp;quot; class=&amp;quot;bwnimg&amp;quot;&gt;

  

  
  &lt;/p&gt;
&lt;p&gt;In 1930 deed Borghouts eindexamen aan de R.K. Hoogere
    Handelsschool in Bergen op Zoom, waarna hij zijn
    militaire-dienstplicht vervulde. Reeds aan het einde van het
    daaropvolgende jaar kreeg hij een betrekking als tijdelijke
    klerk bij het arbeidsbureau in zijn geboorteplaats. Een
    ambtelijke loopbaan leek voor Borghouts te zijn weggelegd:
    eerst was hij vanaf oktober 1934 adjunct-chef van het
    gemeentelijk bureau voor sociale zaken in Hillegersberg en
    daarna, sinds eind april 1941, chef van de Algemeene
    Arbeidsbemiddeling bij het Rijksarbeidsbureau te Bergen op
    Zoom. Allerlei omstandigheden die weinig met dit ambtelijk werk
    te maken hadden, noodzaakten hem echter deze functie op te
    geven: op 5 juni 1943 zou hij onderduiken.&lt;/p&gt;
&lt;p&gt;Na de Duitse inval - waarbij hij als
    reserve-eerste-luitenant bij het 26e Regiment Infanterie aan
    het Maas-Waalkanaal was ingezet - was Borghouts namelijk
    betrokken geraakt bij het verzetswerk. Onder de schuilnaam
    'Peter Zuid' speelde hij daarin al spoedig, met figuren als
    C.B. Ninaber van Eijben en zijn stadsgenoot Johannes van Bijnen
    ('Frank'), een belangrijke rol. Had Borghouts zich aanvankelijk
    beperkt tot administratieve sabotage; allengs was hij zich, in
    het kader van de activiteiten van de Landelijke Organisatie
    voor Hulp aan Onderduikers, vooral gaan bezighouden met het
    zoeken naar onderduikadressen in oostelijk Noord-Brabant en
    Limburg. Geleidelijk ging zijn belangstelling, maar ook die van
    'Frank', steeds meer uit naar het werk van de knokploegen.
    Beiden raakten aldus betrokken bij het sabotagewerk. In mei
    1944 stelde Borghouts uitgebreide concept-plannen op voor
    ondermijnende activiteiten, die vervolgens door 'Frank' verder
    werden uitgewerkt.&lt;/p&gt;
&lt;p&gt;In de zomer van 1944 werd Borghouts gewestelijk
    sabotagecommandant in het zogeheten derde gewest - de
    provincies Zeeland, Noord-Brabant en Limburg omvattend - van de
    Landelijke Knokploegen, die onder leiding stonden van 'Frank'.
    In september van dat jaar, na de bevrijding van Eindhoven,
    volgde Borghouts benoeming tot commandant van de Stoottroepen
    der Binnenlandse Strijdkrachten ten zuiden van de grote
    rivieren. Deze functie vervulde hij tot december 1944 om
    vervolgens te worden geplaatst bij de staf van prins Bernhard,
    de Bevelhebber der Nederlandse Strijdkrachten.&lt;/p&gt;
&lt;p&gt;Aangezien de bevrijding van de rest van Nederland op zich
    liet wachten, kreeg Borghouts in januari 1945 een nieuwe taak.
    Hij vertrok toen naar Groot-Brittanni&amp;euml; voor een opleiding
    parachutespringen, waarna hij twee maanden later werd
    neergelaten bij Benthuizen in het nog bezette Zuid-Holland.
    Spoedig ontmoette hij de commandant van de Binnenlandse
    Strijdkrachten, reserve-kolonel Henri Koot, en overeenkomstig
    de opdracht van prins Bernhard trad hij op als commandant van
    het Strijdend Gedeelte van dit troepenverband en als algemeen
    plaatsvervanger van Koot. Bij het uitvoeren van
    sabotageactiviteiten zou Borghouts in principe, buiten Koot om,
    rechtstreeks onder bevel staan van prins Bernhard.&lt;/p&gt;
&lt;p&gt;Juist deze taak werd in de laatste oorlogsmaanden
    ge&amp;iuml;ntensiveerd tot 27 april 1945, toen Reichskommissar A.
    Seyss-Inquart in onderhandelingen met het verzet bereid bleek
    enige concessies te doen in verband met de voedselvoorziening.
    In de laatste bezettingsdagen wist Borghouts op 3 mei bij de
    Sicherheitsdienst in Den Haag gedaan te krijgen dat gevangen
    genomen leden van de Binnenlandse Strijdkrachten zo spoedig
    mogelijk in vrijheid werden gesteld en verkreeg hij in de nacht
    van 4 op 5 mei van luitenant-generaal P. Reichelt, de chef-staf
    van Oberbefehlshaber J. Blaskowitz, dat de Duitse troepen zich
    bij de capitulatie rustig zouden houden.&lt;/p&gt;
&lt;p&gt;Na de bevrijding verbleef Borghouts langdurig in
    Nederlands-Indi&amp;euml;. Inmiddels opgeklommen tot
    reserve-luitenant-kolonel vervulde hij daar onder meer een
    tijdlang de functie van plaatsvervangend
    hoofdverbindingsofficier der Koninklijke Landmacht en
    vervolgens die van hoofd van de Dienst Legercontacten. Van
    maart 1949 tot juni 1950 had hij het commando over het Korps
    Speciale Troepen, een elite-eenheid die zich bezighield met
    contraguerrilla. Onder Borghouts leiding werd op West-Java
    onder andere in april en mei 1949 de actie 'Grens' uitgevoerd,
    waarbij aan de zijde van de tegenstander 93 en bij het eigen
    korps 4 doden vielen.&lt;/p&gt;
&lt;p&gt;Na terugkeer uit Indi&amp;euml; bleef Borghouts aanvankelijk
    werkzaam voor de Koninklijke Landmacht. In januari 1951 ging
    hij over naar het wapen der militaire Luchtvaart en vervulde
    hij verscheidene functies in de personeels- en
    opleidingssector; sinds november 1961 was hij hoofd van de
    sectie personeelszorg van de Luchtmachtstaf. In 1962 ontving
    Borghouts de kolonelsrang en in dat zelfde jaar werd hij
    beroepsofficier. In april 1964 werd hij ten slotte hoofd van de
    afdeling personeelszaken van de Koninklijke Luchtmacht. In deze
    functies maakte hij zich sterk voor een wetenschappelijke
    aanpak van de selectie en de opleiding van het vliegend
    personeel.&lt;/p&gt;
&lt;p&gt;Op 12 juli 1965 trad Borghouts, als staatssecretaris van
    Defensie, toe tot het kabinet-Cals, waarin hij werd belast met
    aangelegenheden betreffende de Koninklijke Luchtmacht. In
    verband met deze benoeming meldde hij zich aan als lid van de
    Katholieke Volkspartij (KVP). Kort na de aanvaarding van zijn
    nieuwe functie overviel Borghouts echter een ernstige ziekte,
    waarvan hij niet meer herstelde. Ondanks zijn slechte
    gezondheidstoestand voerde hij tijdens de behandeling van de
    defensiebegroting in de Tweede Kamer begin december 1965 toch
    het woord. Twee maanden later overleed hij, 55 jaar oud.&lt;/p&gt;
&lt;p&gt;Borghouts legde steeds grote vasthoudendheid en
    doorzettingsvermogen aan de dag. Hij verdedigde zijn principes
    met overtuiging, maar verviel daarbij niet in starheid. Als
    militair hield hij vele lezingen om op die manier de
    geestelijke weerbaarheid van de Nederlandse bevolking tegen het
    communisme te vergroten. Voor zijn verzetswerk werd Borghouts
    in 1946 benoemd tot Ridder Militaire Willemsorde 4e klasse&lt;/p&gt;
&lt;p&gt;
  &lt;a href='agedeelte'&gt;A: &lt;/a&gt;Het persoonlijke archief van J.J.F. Borghouts is in
  familiebezit.&lt;/p&gt;
&lt;p&gt;
  &lt;a href='lgedeelte'&gt;L: &lt;/a&gt;Verhoor J.J.F. Borghouts, in 
  &lt;em&gt;Verslag houdende de uitkomsten van het onderzoek [der]
  parlementaire Enqu&amp;ecirc;tecommissie Regeringsbeleid 1940-1945&lt;/em&gt;

  Vc ('s-Gravenhage, 1950) 712-715; 
  &lt;em&gt;Ridders der Militaire Willems-Orde bij de Koninklijke
  Luchtmacht&lt;/em&gt;

  ('s-Gravenhage, 1965) 30-32; necrologie in 
  &lt;em&gt;de Volkskrant&lt;/em&gt;

  , 7-2-1966; G.J. van Ojen jr., 
  &lt;em&gt;De Binnenlandse Strijdkrachten&lt;/em&gt;

  (2 dln.; 's-Gravenhage, 1972); G.J. van Ojen jr., 
  &lt;em&gt;Leven en werken van Henri Koot (1883-1959)&lt;/em&gt;

  ('s-Gravenhage, 1978) 92-93; L. de Jong, 
  &lt;em&gt;Het Koninkrijk der Nederlanden in de Tweede Wereldoorlog&lt;/em&gt;

  X ('s-Gravenhage, 1980); J.A.M.M. Janssen, 'Voorgeschiedenis en
  rol van Commando-Zuid', in 
  &lt;em&gt;Stoottroepen 1944-1984&lt;/em&gt;

  . Samengest. door J.A.M.M. Janssen [e.a.] (Utrecht, 1984) 7-58;
  C.M. Schulten, 
  &lt;em&gt;Frank van Bijnen 1910-1944&lt;/em&gt;

  ('s-Gravenhage, 1985); J.A. de Moor, 'Het Korps Speciale Troepen.
  Tussen Marechaussee-formule en politionele actie', in 
  &lt;em&gt;De politionele acties&lt;/em&gt;

  . Onder red. van G. Teitler en P.M.H. Groen (Amsterdam, 1987)
  121-143.&lt;/p&gt;


&lt;p&gt;
&lt;a href=&amp;quot;igedeelte&amp;quot;&gt;I: &lt;/a&gt;J.A. de Moor, &lt;i&gt;Westerling's Oorlog. Indonesi&amp;euml; 1945-1950&lt;/i&gt; ([Amsterdam], 1999). Tweede fotokatern [Borghouts als commandant van het KST/RST, Batoedjadjar, 1949].
&lt;/p&gt;



&lt;p&gt;J.A.M.M. Janssen&lt;/p&gt; 
&lt;dtml-var bwn_footer&gt;</text>
  </biography>
</biodes>

