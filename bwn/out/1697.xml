<biodes version="1.0">
  <fileDesc>
    <title>Smit, Hendrikus Johannes (1883-1972)</title>
    <ref target="http://resources.huygens.knaw.nl/bwn1880-2000/lemmata/bwn2/smithj"/>
    <publisher>
      <name>Biografisch Woordenboek van Nederland:1880-2000</name>
      <ref target="http://resources.huygens.knaw.nl/bwn1880-2000"/>
    </publisher>
  </fileDesc>
  <person>
    <idno type="id">smithj</idno>
    <persName><name type="geslachtsnaam">Smit</name>, Hendrikus Johannes</persName>
    <sex value="1"/>
    <event type="birth" when="1883"/>
    <event type="death" when="1972"/>
    <state type="occupation">r.k. theoloog</state>
    <state type="occupation">r.k. bisschop</state>
  </person>
  <biography>
    <graphic url="http://resources.huygens.knaw.nl/bwn1880-2000/lemmata/bwn2/images/images/SMITHJ.jpg"/>
    <text>&lt;dtml-var bwn_header&gt;
 &lt;p class='genealogie'&gt;
  &lt;strong&gt;Smit, Hendrikus Johannes&lt;/strong&gt; (zich noemende &lt;b&gt;Jan Olav&lt;/b&gt;
), RK theoloog en bisschop (Deventer 19-2-1883 - Rome 23-6-1972).

Zoon van Antonius Gerhardus Smit, fabrikant van en handelaar in petten,
en Dorothea Maria Wennekendonk.

&lt;img src=&amp;quot;images/SMITHJ.jpg&amp;quot; align=&amp;quot;right&amp;quot; BORDER=&amp;quot;0&amp;quot; alt=&amp;quot;afbeelding van Smit, Hendrikus Johannes&amp;quot; class=&amp;quot;bwnimg&amp;quot;&gt;





&lt;/p&gt;
&lt;p&gt;Smit werd geboren in een door en door roomse middenstandsfamilie,
waarin zowel van vaders- als van moederskant geestelijken voorkwamen.
Na de gewone opleiding op de seminaries van het aartsbisdom Utrecht,
Culemborg en Rijsenburg werd hij op 15 augustus 1906 priester gewijd.
Zijn bisschop zond hem voor verdere studies naar Rome, waar hij
achtereenvolgens promoveerde in de filosofie, de theologie en de
bijbelwetenschap. De toekomstige kardinaal W.M. van Rossum C.SS.R. was
hier zijn biechtvader. In 1913 werd hij benoemd tot professor in de
exegese aan het groot-seminarie Rijsenburg, waar hij o.m. les gaf aan
twee van zijn broers, die eveneens priester werden. Gedurende de jaren
van zijn professoraat wierp hij zich op als organisator van de
Nederlandse missieactie. Dit was de reden dat kardinaal Van Rossum,
inmiddels prefect van de Congregatie de Propaganda Fide, hem voordroeg
als apostolisch vicaris van Noorwegen en Spitsbergen, waartoe paus Pius
XI hem op 11 april 1922 benoemde op de titel bisschop van Paralus. Dit
was tegen de wens van de aartsbisschop Henricus van de Wetering en heel
het Nederlandse episcopaat, dat de benoeming geruime tijd ophield,
omdat men Smit een hoogleraarschap aan de pas opgerichte RK
Universiteit van Nijmegen had toegedacht. Kardinaal Van Rossum heeft
echter zijn plan doorgezet, en zo werd mgr. Smit op 29 juni 1922 door
zijn aartsbisschop in de Lebu&amp;iuml;nuskerk te Deventer tot bisschop
gewijd. Zelf wijdde hij nog zijn jongste broer tot priester en daarna
vertrok hij naar het Noorden.&lt;/p&gt;
&lt;p&gt;Jan Olav Smit, zoals hij zich voortaan noemde uit devotie voor de
Noorse nationale heilige, werd Noor met de Noren en bereisde heel het
uitgestrekte land. Financieel had hij niet veel armslag, zodat hij in
feite maar weinig kon uitrichten. Vanuit Nederland kreeg hij nauwelijks
steun, omdat men hier Noorwegen niet als missieland beschouwde. Wel kon
hij enige bekende Noorse persoonlijkheden de katholieke kerk
binnenleiden, onder wie de schrijfster Sigrid Undset. Van Noorwegen uit
redigeerde hij het blad 
&lt;em&gt;Uit het land van St. Olav&lt;/em&gt;

(1923- ) en in Bussum werd in 1924 het St. Olavshuis gesticht, dat
meisjes opnam die als religieuzen in een missiecongregatie voor
Noorwegen wilden intreden. In de zomer van 1923 maakte kardinaal Van
Rossum een visitatiereis door de Scandinavische landen, waarbij mgr.
Smit hem vergezelde. Later in dat jaar liet de kardinaal een brochure
verschijnen, 
&lt;em&gt;Aan mijne katholieke landgenoten&lt;/em&gt;

(Rotterdam, 1923), die een verslag van zijn reis bevatte en de
bedoeling had de Nederlandse katholieken voor de Noorse missie te
interesseren. In deze publi-katie liet de kardinaal zich
geringschattend uit over de lutherse staatskerk en met name over de
positie van de vrouw daarin. Bepaalde beweringen, o.m. aangaande de
bisschopswijding, die later ook door Van Rossum als onjuist erkend
werden, veroorzaakten in de Noorse pers nogal wat opschudding. In zijn
overgroot enthousiasme wekte mgr. Smit zekere weerstanden onder zijn
priesters, die hij nogal willekeurig en abrupt van standplaats liet
wisselen. Eind 1928 vertrok hij plotseling naar Rome, zonder
afscheidsaudi&amp;euml;ntie bij de Koning en zonder onderscheiding. Het was
duidelijk dat hij in bepaalde Noorse kringen persona non grata was
geworden. Aannemelijk is dat het hem opgelegde ontslag in verband staat
met klachten die zijn clerus in Rome had ingediend. De bisschop
aanvaardde deze beslissing met sereniteit en werd benoemd tot kanunnik
van St. Pieter te Rome. Deze positie bezorgde hem een inkomen en
onderdak in de zg. Canonica di San Pietro.&lt;/p&gt;
&lt;p&gt;Op 24 november 1929 tegen 16.00 uur, na afloop van een
getijdendienst, werd in de Capella del Coro van de St. Pieter door een
Zweedse actrice een aanslag gepleegd op het leven van mgr. Smit. Het
beoogde slachtoffer heeft er zelf niets van bemerkt, want voordat een
schot kon afgaan werd haar door een andere kanunnik de revolver uit de
hand geslagen. Onderzoek van de magistratuur van Vaticaanstad wees uit
dat men te doen had met een uiterst labiele dame, een katholieke
bekeerlinge, genaamd Gudrun Margerita Ramstad, en dat verhalen in de
roddelpers als zou de bisschop intieme betrekkingen met haar hebben
onderhouden (W.K.M. Grossouw, 
&lt;em&gt;Alles is van U&lt;/em&gt;

(Baarn, 1981) 112-114) op geen enkele wijze bewezen konden worden en
onwaarschijnlijk lijken. Mgr. Smit zou in Rome onder Pius XI nooit een
functie hebben kunnen bekleden, hadden de zaken anders gelegen. Bij
diens opvolger, Pius XII, stond hij in hoge gunst.&lt;/p&gt;
&lt;p&gt;Te Rome bracht mgr. Smit zijn tijd door met het onvermoeid
publiceren van wetenschappelijke en meer populaire werken op het gebied
van de exegese en de kerkgeschiedenis. Hij vervulde er veertig jaar de
functie van consultor van de Congregatie de Propaganda Fide. Paus
Johannes XXIII benoemde hem in 1962 tot assistent-bisschop bij de
pauselijke troon. Jaarlijks kwam hij in de naoorlogse tijd (tussen 1948
en 1955) naar Nederland, waar hij in het aartsbisdom vele vormreizen
ondernam, om de later ernstig verzwakte kardinaal J. de Jong te
ontlasten.&lt;/p&gt;
&lt;p&gt;In Rome was mgr. Smit vraagbaak en gids voor Nederlandse bezoekers
en zijn gastvrijheid werd spreekwoordelijk. Mgr. Smit had een sterk
gestel en beschikte over een onverstoorbare blijmoedigheid en over een
eenvoud des harten die soms het na&amp;iuml;eve nabijkwam. Aan bezit
hechtte hij in het geheel niet en persoonlijk leefde hij uiterst sober.
In zijn vroomheid was hij van de oude stijl, maar niet zonder openheid
voor het nieuwe. Op 8 juni 1972 zond paus Paulus VI hem op zijn ziekbed
een gelukwens bij het naderen van zijn gouden bisschopsjubileum, waarin
hij de bisschop dankte voor zijn leven en werken in dienst van de Kerk.
Mgr. Smit overleed in zijn negentigste levensjaar na een sterfbed van
klassieke vroomheid, terwijl de zusters van het Nederlands
priestercollege te Rome bij hem baden. Na een requiemmis in de Sint
Pieter werd de bisschop op het Campo Santo Teutonico begraven.&lt;/p&gt;
&lt;p&gt;
  &lt;a href='agedeelte'&gt;A: &lt;/a&gt;Twee stukken betreffende Smits visie op de Noorse
verwikkelingen in archief van de Sacra Congregatio de Propaganda Fide
te Rome (thans geheten: Sacra Congregatie pro gentium
evangelizatione).&lt;/p&gt;
&lt;p&gt;
  &lt;a href='pgedeelte'&gt;P: &lt;/a&gt;Behalve artikelen over zijn Noorse jaren in 
&lt;em&gt;Uit het land van Sint Olav: De daemoniacis in historia
evangelica&lt;/em&gt;

(Rome, 1913); collegetractaten Rijsenburg 1913-1915 over de bijbel met
Latijnse titels (Rijsenburg, 1913-1915. 4 dl.) in collectie Thomaasse
van UB Utrecht; 
&lt;em&gt;Ave Roma&lt;/em&gt;

(Voorhout, 1940); 
&lt;em&gt;Hereenigingspogingen in verleden en heden&lt;/em&gt;

(Heemstede, 1941); 
&lt;em&gt;Roma e l'Oriente Christiano&lt;/em&gt;

(Rome, 1944); samen met R.R. Post, 
&lt;em&gt;Naar Rome. Ge&amp;iuml;llustreerd handboek voor reizigers naar Rome&lt;/em&gt;

6e dr. (Utrecht [etc,], 1958).&lt;/p&gt;
&lt;p&gt;
  &lt;a href='lgedeelte'&gt;L: &lt;/a&gt;'Assoluzione in istruttoria', in 
&lt;em&gt;L'Osservatore romano,&lt;/em&gt;

14en 15-12-1929; A. M.,'Il processo Ramstad', in 
&lt;em&gt;I Rostri. Rassegna di vita Forense 2&lt;/em&gt;

(1930) 1 (jan.) 123-128; J. Geerdinck, in 
&lt;em&gt;Analecta aartsbisdom Utrecht&lt;/em&gt;

45 (1972) 376-379; P.A. Kasteel, 
&lt;em&gt;In memoriam mgr. dr. Jan Olav Smit&lt;/em&gt;

(Rome: uitgave in eigen beheer, 1972). Aanwezig in de bibliotheek van
het Nederlandsch-Historisch-Instituut te Rome; Jan Roes, 
&lt;em&gt;Het grote missieuur, 1915-1940&lt;/em&gt;

(Bilthoven, 1974) passim.&lt;/p&gt;

&lt;a href=&amp;quot;igedeelte&amp;quot;&gt;I: &lt;/a&gt;
Katholiek Documentatie Centrum te Nijmegen, Collectie personen: afb. 2A8953.&lt;/p&gt;




&lt;p&gt;A.H.M. van Schaik&lt;/p&gt; 
&lt;dtml-var bwn_footer&gt;</text>
  </biography>
</biodes>

