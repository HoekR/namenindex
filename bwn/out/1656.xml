<biodes version="1.0">
  <fileDesc>
    <title>Schrijnen, Laurent Joseph Antoine Hubert (1861-1932)</title>
    <ref target="http://resources.huygens.knaw.nl/bwn1880-2000/lemmata/bwn1/schrijnenljah"/>
    <publisher>
      <name>Biografisch Woordenboek van Nederland:1880-2000</name>
      <ref target="http://resources.huygens.knaw.nl/bwn1880-2000"/>
    </publisher>
  </fileDesc>
  <person>
    <idno type="id">schrijnenljah</idno>
    <persName><name type="geslachtsnaam">Schrijnen</name>, Laurent Joseph Antoine Hubert</persName>
    <sex value="1"/>
    <event type="birth" when="1861"/>
    <event type="death" when="1932"/>
    <state type="occupation">r.k. bisschop</state>
  </person>
  <biography>
    <graphic url="http://resources.huygens.knaw.nl/bwn1880-2000/lemmata/bwn1/images/images/SCHRIJNENLJAH.jpg"/>
    <text>&lt;dtml-var bwn_header&gt;
 &lt;p class='genealogie'&gt;
  &lt;strong&gt;Schrijnen, Laurent Joseph Antoine Hubert&lt;/strong&gt;, bisschop (Venlo 30-7-1861 - Roermond 26-3-1932).

Zoon van Adriaan Martinus Hendrik Hubert Schrijnen, apotheker, en Maria
Anna Scholastica Hubertina Canoy.

&lt;img src=&amp;quot;images/SCHRIJNENLJAH.jpg&amp;quot; align=&amp;quot;right&amp;quot; BORDER=&amp;quot;0&amp;quot; alt=&amp;quot;afbeelding van Schrijnen, Laurent Joseph Antoine Hubert&amp;quot; class=&amp;quot;bwnimg&amp;quot;&gt;

&lt;/p&gt;
&lt;p&gt;De families Schrijnen en Canoy hadden reeds menig priester
voortgebracht, toen twee van de vier zoons van het echtpaar
Schrijnen-Canoy priester werden, Laurent en zijn jongere broer Joseph,
de latere eerste rector magnificus van de Nijmeegse universiteit.
Laurent ontving na studie te Rolduc en aan het groot-seminarie te
Roermond in 1885 de priesterwijding. Hij werd toen leraar aan het
bisschoppelijk college van Roermond, waarvan hij in 1891 tevens
provisor en in 1897 directeur werd. Door zelfstudie werd Schrijnen een
kundig latinist, zodat hij vanaf 1903 vele jaren examinator was in de
staatscommissie-gymnasium. In 1909 benoemde zijn bisschop J.H.
Drehmanns hem tot directeur van Rolduc; hier haalde hij de regels van
orde en tucht strakker aan, schafte het Frans als voertaal af, en
verbeterde, zoals hij dit eerder in Roermond gedaan had, de
onderwijsaccomodatie.&lt;/p&gt;
&lt;p&gt;Na een maandenlange sedisvacatio werd Schrijnen tot zijn eigen grote
verbazing op 28 maart 1914 de nieuwe bisschop van Roermond. Zijn
wapenspreuk, Mane nobiscum Domine, ontleende hij aan het verhaal van de
Emma&amp;uuml;sgangers (Lucas 24, 29); het behoud van het geloof in Limburg
en vooral in de bedreigde mijnstreek was zijn programma. Maar eerst
moest er een einde komen aan de verdachtmakingen en verdeeldheid
zaaiende activiteiten van de ex-hoofdredacteur van 
&lt;em&gt;De Maasbode&lt;/em&gt;

, de integralist M.A. Thompson c.s. met hun blad 
&lt;em&gt;Rome;&lt;/em&gt;

mede door Schrijnens ijveren lukte dit.&lt;/p&gt;
&lt;p&gt;De zielzorg moest uitgebreid en verbeterd worden. Daarom stichtte
hij een 50 nieuwe parochies en rectoraten en in 1916 De 
&lt;em&gt;Analecta voor het bisdom Roermond,&lt;/em&gt;

het aantal religieuzen als helpers in de zielzorg met name in de
mijnstreek werd uitgebreid; hij drong bij de geestelijkheid aan op
geregeld huisbezoek en stimuleerde het retraitewerk. Daarom ook stuwde
hij de groei van het R.K. organisatiewezen, de stands- en
vakorganisaties, jeugd- en sportverenigingen, pers en onderwijs; het
was een publiek geheim, dat zijn aandeel groot was in het besluit van
de Sint Radboudstichting tot oprichting van de Roomsch-Katholieke
Universiteit te Nijmegen. In 1918 organiseerde hij het diocesaan
missiecomit&amp;eacute;. Deelnemen aan of lid zijn van een anarchistische of
socialistische beweging verbood Schrijnen aan katholieken. Dat de
medeoprichter in 1904 en de voorzitter in de jaren 1909-1914 van de
vereniging 'Voor Eer en Deugd' als bisschop strenge richtlijnen
uitvaardigde over passende kleding, film- en theaterbezoek, paste
volkomen in zijn lijn. Limburg moest ook bij Nederland blijven; dus
maande hij zijn priesters de protestbewegingen tegen de Belgische
annexatie-pogingen na de Eerste Wereldoorlog te steunen.&lt;/p&gt;
&lt;p&gt;Daar de gezondheid van de bisschop in de jaren '30 snel
achteruit ging, kwam zijn overlijden op paas-zaterdagmorgen van 1932
niet onverwachts.&lt;/p&gt;
&lt;p&gt;Laurent Schrijnen was een krachtig bestuurder, een man van gezag;
dit thema kwam telkens terug in zijn vastenbrieven en toespraken.
Achter een streng en stug uiterlijk verschool zich een eenvoudig man,
gemoedelijk, met humor en zich graag uitdrukkend in zijn dierbaar
Venloos dialect. Van uiterlijk vertoon, pose en aanzien des persoons
moest hij niets hebben; een redenaar was hij evenmin. Hard werken en
nauwgezette plichtsvervulling eiste hij van zichzelf en van
anderen.&lt;/p&gt;
&lt;p&gt;
  &lt;a href='pgedeelte'&gt;P: &lt;/a&gt;
  &lt;em&gt;Kronijk van het Bisschoppelijk College te Roermond (Roermond,&lt;/em&gt;

1902); 'Geestelijk testament van Z.H. Excellentie Mgr. Laurentius
Schrijnen z.g.' in, 
&lt;em&gt;Analecta voor het bisdom Roermond&lt;/em&gt;

17(1932) 31-32; verder nog vastenbrieven e.a. in bovengenoemde 
&lt;em&gt;Analecta....&lt;/em&gt;
&lt;/p&gt;
&lt;p&gt;
  &lt;a href='lgedeelte'&gt;L: &lt;/a&gt;D. Sassen, in 
&lt;em&gt;De Nedermaas&lt;/em&gt;

2 (1924) 2 (februari) 13-15; F. Feron, in 
&lt;em&gt;Analecta voor het bisdom Roermond&lt;/em&gt;

17 (1932) 37-44; J. Nagant, 'Mgr. Schrijnen als directeur van
Rolduc', in 
&lt;em&gt;Rolduc's Jaarboek&lt;/em&gt;

12 (1932) 3-5; F. Sassen, in 
&lt;em&gt;Jaarboek der R.K. Universiteit te Nijmegen 1931-1932,&lt;/em&gt;

101-104; A. van Rijswijck., 'Liberalen en clericalen in hun strijd
rond het Bisschoppelijk College te Roermond' in 
&lt;em&gt;Historische opstellen over Roermond en omgeving&lt;/em&gt;

(Roermond, 1951) 421 en 449-454; L.J. Rogier, 
&lt;em&gt;Katholieke herleving&lt;/em&gt;

('s-Gravenhage, 1956) passim; J. Jansen, 'De eerste bisschoppen
van het tweede bisdom Roermond', in 
&lt;em&gt;De Bronk&lt;/em&gt;

6 (1958/1959) 166-168; L.J. Rogier, 'Op- en neergang van het
integralisme', in 
&lt;em&gt;Herdenken en herzien&lt;/em&gt;

(Bilthoven, 1974) 98, 104, 108-109 en 472.&lt;/p&gt;


&lt;a href=&amp;quot;igedeelte&amp;quot;&gt;I: &lt;/a&gt;
Katholiek Documentatie Centrum te Nijmegen, Collectie personen: afb. 2A8744.&lt;/p&gt;



&lt;p&gt;H. van Nispen tot Pannerden&lt;/p&gt; 
&lt;dtml-var bwn_footer&gt;</text>
  </biography>
</biodes>

