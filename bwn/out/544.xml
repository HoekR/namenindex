<biodes version="1.0">
  <fileDesc>
    <title>Francken, Cornelis Johannes (1863-1944)</title>
    <ref target="http://resources.huygens.knaw.nl/bwn1880-2000/lemmata/bwn4/francke"/>
    <publisher>
      <name>Biografisch Woordenboek van Nederland:1880-2000</name>
      <ref target="http://resources.huygens.knaw.nl/bwn1880-2000"/>
    </publisher>
  </fileDesc>
  <person>
    <idno type="id">francke</idno>
    <persName><name type="geslachtsnaam">Francken</name>, Cornelis Johannes</persName>
    <sex value="1"/>
    <event type="birth" when="1863"/>
    <event type="death" when="1944"/>
    <state type="occupation">filosoof</state>
    <state type="occupation">publicist</state>
  </person>
  <biography>
    <graphic url="http://resources.huygens.knaw.nl/bwn1880-2000/lemmata/bwn4/images/images/FRANCKEN.jpg"/>
    <text>&lt;dtml-var bwn_header&gt;
 &lt;p class='genealogie'&gt;
  &lt;strong&gt;Francken, Cornelis Johannes&lt;/strong&gt;, (door naamstoevoeging bij KB van 30-11-1889 gewijzigd in &lt;b&gt;Wijnaendts Francken&lt;/b&gt;), filosoof en publicist (Rotterdam 14-11-1863 - Leiden 10-4-1944). Zoon van Walraven Francken, Nederlands hervormd predikant, en
  Maria Geertruida Antonia Emmerica Wijnaendts. Gehuwd op
  16-12-1897 met Esther Welmoet Dijserinck (bekend onder de naam
  Dyserinck). Dit huwelijk, waaruit geen kinderen werden geboren,
  werd ontbonden op 10-11-1916.
  
&lt;img src=&amp;quot;images/FRANCKEN.jpg&amp;quot; align=&amp;quot;right&amp;quot; BORDER=&amp;quot;0&amp;quot; alt=&amp;quot;afbeelding van Francken, Cornelis Johannes&amp;quot; class=&amp;quot;bwnimg&amp;quot;&gt;
  

  

  
  &lt;/p&gt;
&lt;p&gt;Toen Francken later op zijn jeugd terugblikte, noemde hij
    haar eenzaam en ongezellig. Heel verwonderlijk is dat niet.
    Zijn moeder stierf twee maanden na hem ter wereld te hebben
    gebracht. Hij werd opgevoed door een kinderjuffrouw, en had
    weinig contact met oudere halfbroers en halfzusters uit een
    eerder huwelijk van zijn vader. Deze was hervormd predikant
    te Rotterdam, een erudiet man, die de christocentrische
    Groninger richting aanhing. Van diens welvoorziene
    bibliotheek maakte Francken vroeg gebruik; hij las
    hartstochtelijk, en niet alleen theologische werken. Tot
    verdriet van thuis maakte hij zich reeds op het gymnasium
    vrij van het christelijke geloof. Hij verkoos wetenschap
    boven de bijbel en ging in 1881 plant- en dierkunde studeren
    aan de Rijksuniversiteit te Utrecht, de alma mater van het
    geslacht Francken.&lt;/p&gt;
&lt;p&gt;De jongeman had geen al te hoge dunk van zijn Utrechtse
    leermeesters. De studie begon hem pas te boeien toen hij voor
    het vak medicijnen, waarin hij het kandidaats zou afleggen,
    in aanraking kwam met de befaamde prof. F.C. Donders en in
    1886/1887 enkele maanden werkte op het laboratorium van de
    niet minder vermaarde plantenfysioloog prof. Hugo de Vries in
    Amsterdam. Francken was actief in verscheidene disputen, waar
    hij voordrachten hield van wijsgerige en maatschappelijke
    aard. Verder stond het leven in Utrecht hem tegen. Hij
    ontvluchtte de stad met haar kroegjolen en andere
    studentikoze eigenaardigheden zo vaak hij kon, maakte lange
    wandelingen in de bosrijke omgeving of begaf zich ter
    ontspanning naar het buitenland. In december 1888 legde hij
    cum laude het doctoraal examen af; twee jaar later, op 11
    oktober 1890, promoveerde hij, eveneens met lof, op 
    &lt;em&gt;De sclere&amp;iuml;den&lt;/em&gt;

    , een botanisch onderwerp.&lt;/p&gt;
&lt;p&gt;Inmiddels had Francken de naam Wijnaendts aan de zijne
    toegevoegd, uit pi&amp;euml;teit jegens de betreurde moeder en
    zijn in 1876 overleden grootvader van moederskant, van wie
    hij een aanzienlijk vermogen erfde. Dank zij deze erfenis was
    hij niet genoodzaakt een betaalde betrekking te aanvaarden.
    Het leraarschap stond hem tegen; liever studeerde hij door in
    onderwerpen die zijn echte belangstelling hadden, te weten de
    wijsbegeerte, psychologie en ethiek. Ten einde nieuwe
    inzichten op te doen verbleef Francken tussen 1898 en 1902
    aan de universiteiten van Jena, Z&amp;uuml;rich, Berlijn en aan
    de Sorbonne. In straf tempo publiceerde hij, meest bij de
    Haarlemse uitgeverij H.D. Tjeenk Willink &amp;amp; Zoon, een
    aantal werken waarin hij poogde eigen standpunten over de
    grondvragen van het bestaan te verwoorden.&lt;/p&gt;
&lt;p&gt;Toch zijn zowel 
    &lt;em&gt;Sociale ethiek. Wijsgeerig-sociologisch onderzoek&lt;/em&gt;

    (1897), 
    &lt;em&gt;Psychologische omtrekken&lt;/em&gt;

    (1900), 
    &lt;em&gt;Ethische studi&amp;euml;n&lt;/em&gt;

    (1903) als 
    &lt;em&gt;Inleiding tot de wijsbegeerte&lt;/em&gt;

    (1905) en het latere 
    &lt;em&gt;Wereldbeschouwing en godsdienstig bewustzijn. Inleiding
    tot de godsdienstpsychologie&lt;/em&gt;

    (1923) meer verslagen van bestudeerde literatuur dan
    belangwekkende verhandelingen met een persoonlijk stempel.
    Origineler zijn verscheidene verkenningen in
    wetenschappelijke randgebieden zoals het spiritisme en de
    hypnose, terwijl 
    &lt;em&gt;Het Boeddhisme en zijn wereldbeschouwing&lt;/em&gt;

    uit 1897 een helder betoog is.&lt;/p&gt;
&lt;p&gt;Door zijn huwelijk in 1897 met Welmoet Dyserinck, die in
    kringen van het 'burgerlijk' feminisme actief werd, raakte
    Francken indirect betrokken bij de strijd om
    gelijkgerechtigdheid van vrouwen. Een voorstander was hij er
    niet van. In geschrifte legde hij veeleer de nadruk op de
    verschillen tussen man en vrouw, en op de maatschappelijke
    gevolgen van die verschillen. Harmonie was dan ook niet het
    kenmerk van de echtverbinding Francken-Dyserinck. Het paar
    vestigde zich eerst in Den Haag, en betrok in 1909 een ruime
    woning aan de Plantage te Leiden. Francken zou er tot zijn
    dood blijven wonen. In de loop der jaren maakte zijn eega -
    van wie hij in 1916 scheidde - steeds meer naam als
    feministe; zelf liefhebberde hij met grote ijver in allerlei
    disciplines en beleed hij het pessimisme als levenshouding,
    niet in de laatste plaats onder invloed van Schopenhauers
    geschriften. Een passende werkkring zou Francken nooit
    vinden, wat tot gevolg had dat hij zich maatschappelijk
    voelde buitengesloten. Vergeefs wachtte hij op aanbiedingen
    hoogleraar te worden, het ambt waartoe hij zich eigenlijk
    geroepen voelde. In welk vak deed er niet toe. '... bovenal
    heb ik ... het gemis gevoeld van collega's met wien [sic] men
    regelmatig omgaat en van gedachten kan wisselen in onderlinge
    weerwerking', zou hij als zeventigjarige in een
    autobiografisch fragment bekennen ('Fragmenten uit
    tafelrede', 29).&lt;/p&gt;
&lt;p&gt;Francken was van jongs af een verwoed reiziger. 'Reeds als
    leerling der lagere school had ik een aangeboren liefde voor
    aardrijkskunde, teekende ontelbare kaarten, legde lijsten aan
    van alle rivieren, bergen, golven en eilanden der aarde,
    alsmede van de voornaamste ontdekkingsreizen, terwijl ik
    later ook belang ging stellen in de verschillende volkeren
    der aarde', herinnerde hij zich (ibidem, 29). Nederland was
    hem vaak te benauwd. Zijn vermogen stelde hem in staat
    vrijwel alle delen der wereld van nabij en in stijl te
    aanschouwen. Als scholier en student bezocht hij, met de pen
    in de aanslag, Noord- en Zuid-Europa. Een jaar na het behalen
    van zijn doctoraat stak Francken de oceaan over, naar de
    Verenigde Staten. Van zijn maandenlange zwerftocht deed hij
    verslag in het soms vermakelijke 
    &lt;em&gt;Door Amerika. Reisschetsen, indrukken en studi&amp;euml;n&lt;/em&gt;

    uit 1892. Hij vond de Nieuwe Wereld 'verbazend interessant',
    overweldigend. Later zouden ook Japan, Afrika en
    West-Indi&amp;euml; hem inspireren tot bespiegelingen over
    natuur, volk en cultuur. Bovendien beklom Francken graag
    bergen. De geneugten van het alpinisme bezong hij in de in
    1903 gepubliceerde brochure 
    &lt;em&gt;De beteekenis van het bergklimmen&lt;/em&gt;

    . De moderne stadsmens kon in de eenzaamheid der bergen het
    volgens hem steeds knellender keurslijf van heersende zeden
    en gewoonten ontvluchten. Men won erdoor aan zelfvertrouwen
    en volharding. Na zijn huwelijk reisde Francken - mede ter
    verdieping van hun relatie - veelal in gezelschap van Welmoet
    Dyserinck. Ook zij begon in boeken verslag van hun ervaringen
    te doen. Maar toen zij in 1912 haar Afrikaanse reisbrieven in
    de ik-vorm publiceerde, liet Francken haar fijntjes weten dat
    zij, gelet op haar afhankelijkheid van hem, beter 'wij' had
    kunnen gebruiken.&lt;/p&gt;
&lt;p&gt;Francken was een sportieve, zij het gezette geleerde: hij
    zwom, roeide en schaatste. Dat de geest alleen gezond blijft
    in een gezond lichaam, daarvan was ook hij overtuigd.
    Tegelijk neigde hij tot hypochondrie, zeker op latere
    leeftijd. Vanaf zijn zestigste vreesde hij te zullen
    bezwijken aan een hartziekte. Een verkoudheid kon volgens hem
    fataal zijn. 'Daarom liep hij 's winters op straat met een
    soort muilkorf voor neus en mond' (Margadant, 72).&lt;/p&gt;
&lt;p&gt;Franckens zenuwen stonden strakgespannen. Hij hunkerde
    naar erkenning, maar kreeg die slechts in beperkte mate. Dat
    verbitterde hem. Hij publiceerde over een veelheid van
    onderwerpen en vertoonde zich afwisselend in de gedaante van
    filosoof, psycholoog, socioloog, alpinist, etnoloog,
    reiziger, seksuoloog (&lt;em&gt;Het sexueele leven en daarmee samenhangende problemen&lt;/em&gt;

    (1921)) en wat niet al. Juist deze veelzijdigheid leidde
    ertoe dat men hem ging beschouwen als een dilettant, een
    veredelde eeuwige student. Inderdaad lagen Franckens
    kwaliteiten niet in de oorspronkelijkheid. Wat hij las,
    vertaalde hij min of meer in eigen woorden. Maar zijn kennis
    was breed, en over nagenoeg elke kwestie die in zijn tijd
    speelde, liet hij wel een geschrift het licht zien.&lt;/p&gt;
&lt;p&gt;Toen hij zeventig werd, stelde Francken ten behoeve van
    vrienden en belangstellenden een overzicht van zijn oeuvre
    samen: 
    &lt;em&gt;Levenswerk van dr. C.J. Wijnaendts Francken&lt;/em&gt;

    (1933). Het besloeg 123 nummers, van 'Afrika' tot
    'Zelfmoord', die echter stuk voor stuk een geringe
    lezersschare hadden bereikt. Tevens nam hij in dat overzicht
    recensies op die van zijn schrifturen waren verschenen, maar
    alleen de lovende en vriendelijke. Francken vleide zich met
    de gedachte dat het nageslacht hem beter op zijn juiste
    waarde zou schatten dan tijdgenoten deden. Het mocht niet zo
    zijn. Hooguit leeft zijn naam voort dank zij het geldbedrag
    dat hij in 1934 de Maatschappij der Nederlandsche Letterkunde
    ter beschikking stelde voor het verlenen van een
    tweejaarlijkse prijs in de essayistiek, biografie en
    cultuurhistorie. In 1938 benoemde de Maatschappij hem tot
    erelid; daarnaast was hij erelid van de Haagse Vereeniging
    voor Wijsbegeerte.&lt;/p&gt;
&lt;p&gt;Francken hield zorgvuldig het aantal pagina's bij dat hij
    in boekvorm publiceerde. In 1940 kwam hij op een totaal van
    7050 bladzijden. Welbeschouwd is zijn leven een worsteling om
    erkenning, zelfs roem geweest. Hij moest genoegen nemen met
    enige aandacht, en een gedenksteen boven de deur van zijn
    huis aan de Plantage.&lt;/p&gt;
&lt;p&gt;
  &lt;a href='agedeelte'&gt;A: &lt;/a&gt;Collectie-C.J. Wijnaendts Francken in het Nederlands
  Letterkundig Museum en Documentatiecentrum te 's-Gravenhage.
  Enige autobiografische aantekeningen in: 'Fragmenten uit
  tafelrede', in Receptie-boek op 14 nov. 1933 ... [handschrift]
  in de Universiteitsbibliotheek te Leiden.&lt;/p&gt;
&lt;p&gt;
  &lt;a href='pgedeelte'&gt;P: &lt;/a&gt;Bibliografie tot 1933 in het in de tekst genoemde 
    &lt;em&gt;Levenswerk van dr. C.J. Wijnaendts Francken&lt;/em&gt;

    (Haarlem, 1933). In het exemplaar dat zich in de
    Universiteitsbibliotheek te Leiden bevindt, heeft Francken in
    handschrift later nog aanvullingen aangebracht. Een
    aanvulling voor de jaren 1934-1944 is toegevoegd aan de onder
    L vermelde necrologie van Margadant, 77. Francken schonk zijn
    gehele oeuvre aan de Universiteitsbibliotheek te Leiden; in
    de doorschoten exemplaren van zijn boeken en artikelen maakte
    hij tal van, voor de kennis van zijn persoon, relevante
    opmerkingen.&lt;/p&gt;
&lt;p&gt;
  &lt;a href='lgedeelte'&gt;L: &lt;/a&gt;Behalve necrologie&amp;euml;n o.a. door J.J. von Schmid,
  in 
  &lt;em&gt;Algemeen Nederlands Tijdschrift voor Wijsbegeerte en
  Psychologie&lt;/em&gt;

  37 (1944) 109, en S.W.F. Margadant, in 
  &lt;em&gt;Jaarboek van de Maatschappij der Nederlandsche Letterkunde
  1943-1945&lt;/em&gt;

  (Leiden, 1946) 61-77: 'Walraven Francken', in 
  &lt;em&gt;Biographisch woordenboek van protestantsche godgeleerden in
  Nederland&lt;/em&gt;

  III. Onder red. van J.P. de Bie en J. Loosjes ('s-Gravenhage,
  s.a.) 108-114; Antoon Vloemans, 'Dr. C.J. Wijnaendts Francken
  zeventig jaar...', in 
  &lt;em&gt;Erasmus&lt;/em&gt;

  1 (1933) 241-245; 'Verslag van den secretaris' [betreft
  instelling Wijnaendts Francken-prijs], in 
  &lt;em&gt;Handelingen en levensberichten van de Maatschappij der
  Nederlandsche Letterkunde te Leiden. Jaarboek 1934-1935&lt;/em&gt;

  (Leiden, 1935) 16-17; 'Verslag van de jaarlijksche vergadering
  te Leiden 15 juni 1938' [betreft erelidmaatschap Francken], in 
  &lt;em&gt;Jaarboek van de Maatschappij der Nederlandsche Letterkunde
  te Leiden 1937-1938&lt;/em&gt;

  (Leiden, 1938) 244-245; C. Peeters, 'De geest van de criticus',
  in 
  &lt;em&gt;ibidem 1984-1985&lt;/em&gt;

  (Leiden, 1986) 175-176; Selma L. Sevenhuijsen, 
  &lt;em&gt;De orde van het vaderschap. Politieke debatten over ongehuwd
  moederschap, afstamming en huwelijk in Nederland, 1870-1900&lt;/em&gt;

  (Amsterdam, 1987); A. Lammers, 
  &lt;em&gt;Uncle Sam en Jan Salie. Hoe Nederland Amerika ontdekte&lt;/em&gt;

  (Amsterdam, 1989) 58-63.&lt;/p&gt;



&lt;p&gt;
&lt;a href=&amp;quot;igedeelte&amp;quot;&gt;I: &lt;/a&gt;&lt;em&gt;Levenswerk van dr. C.J. Wijnaendts Francken&lt;/em&gt;

    (Haarlem, 1933) afbeelding tegenover titelblad.&lt;/p&gt;



&lt;p&gt;A. Lammers&lt;/p&gt; 
&lt;dtml-var bwn_footer&gt;</text>
  </biography>
</biodes>

