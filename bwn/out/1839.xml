<biodes version="1.0">
  <fileDesc>
    <title>Trip, Leonardus Jacobus Anthonius (1876-1947)</title>
    <ref target="http://resources.huygens.knaw.nl/bwn1880-2000/lemmata/bwn3/trip"/>
    <publisher>
      <name>Biografisch Woordenboek van Nederland:1880-2000</name>
      <ref target="http://resources.huygens.knaw.nl/bwn1880-2000"/>
    </publisher>
  </fileDesc>
  <person>
    <idno type="id">trip</idno>
    <persName><name type="geslachtsnaam">Trip</name>, Leonardus Jacobus Anthonius</persName>
    <sex value="1"/>
    <event type="birth" when="1876"/>
    <event type="death" when="1947"/>
    <state type="occupation">financieel ambtenaar</state>
  </person>
  <biography>
    <graphic url="http://resources.huygens.knaw.nl/bwn1880-2000/lemmata/bwn3/images/images/TRIP.jpg"/>
    <text>&lt;dtml-var bwn_header&gt;
 &lt;p class='genealogie'&gt;
  &lt;strong&gt;Trip, Leonardus Jacobus Anthonius&lt;/strong&gt;, bankier (Utrecht 20-11-1876 - 's-Gravenhage 5-3-1947).

  Zoon van Theodorus Joannes Gregorius Trip, koopman, en Johanna
  Maria Elisabeth Schaepman. Gehuwd op 23-1-1902 met Fran&amp;ccedil;oise
  Aleida Johanna Zegers Veeckens. Uit dit huwelijk werden 3 zoons
  geboren.
&lt;/p&gt;

&lt;img src=&amp;quot;images/TRIP.jpg&amp;quot; align=&amp;quot;right&amp;quot; BORDER=&amp;quot;0&amp;quot; alt=&amp;quot;afbeelding van Trip, Leonardus Jacobus Anthonius&amp;quot; class=&amp;quot;bwnimg&amp;quot;&gt;

&lt;p&gt;Na de gymnasiale vorming in Utrecht en 's-Gravenhage en een
    rechtenstudie te Utrecht trad Trip in 1901, het jaar van zijn
    afstuderen, in dienst van het ministerie van Financi&amp;euml;n.
    Begonnen als adjunctcommies doorliep hij de opeenvolgende
    rangen en werd hij benoemd tot thesaurier-generaal (1916-1923).
    Meer praktisch dan theoretisch begaafd, met grote mensenkennis,
    gepaard aan innerlijke bescheidenheid, en met een werkkracht
    die ontstellend is genoemd, was Trip de aangewezen figuur om
    vanuit zijn centrale functie een bijdrage te leveren tot de
    naoorlogse bezuiniging op de overheidsfinanci&amp;euml;n. Ten
    gevolge van de Eerste Wereldoorlog en de toegenomen
    overheidsbemoeiing waren de staatsuitgaven de staatsinkomsten
    sterk gaan overtreffen. Trip droeg krachtig bij tot het herstel
    van het evenwicht. Onder hem kreeg het ministerie van
    Financi&amp;euml;n een mate van controle en toezicht over het
    staatsapparaat, o.a. via de door hem geleide, in 1920
    opgerichte bezuinigingsinspectie, als niet eerder was vertoond.
    Daarnaast nam hij een ruim aandeel in de liquidatie van de ten
    behoeve der voorafgaande oorlogseconomie geschapen tijdelijke
    semi-overheidsinstellingen en verrichtte hij veel tot dusver op
    de thesaurie onbekend internationaal werk, zoals dat in het
    kader van de kredietovereenkomst met Duitsland en van de
    gezamenlijke steunacties van het Financieel Comit&amp;eacute; van de
    Volkenbond.&lt;/p&gt;
&lt;p&gt;Trips aanraking met het bankwezen was tot dusver meer van
    theoretische aard, voor zover hij op de thesaurie betrokken
    raakte bij de wijzigingen in het octrooi van De Nederlandsche
    Bank. Onder een van zijn voorgangers had hij daar reeds als
    ambtenaar in 1903 bemoeienis mee gehad, in 1918 gaf hij er zelf
    leiding aan. De praktische kant van het bankwezen leerde hij
    kennen sedert zijn benoeming tot directeur van de Javasche Bank
    in 1923; het jaar daarop aanvaardde hij het presidentschap van
    deze Indische circulatiebank (1924-1929). In die functie legde
    hij in de eerste plaats het slepend conflict tussen de Javasche
    Bank en de Indische regering bij, dat was gerezen over de
    balans 1921 -1922 en de voorgenomen hoge dividenduitkering van
    de Javasche Bank. Met De Nederlandsche Bank werd de in dit
    verband verkoelde verhouding geharmoniseerd (1924). Na het
    herstel van de gouden standaard (1925), dat in Nederland
    tegelijk met de maatregel in Engeland plaatsvond, zette Trip de
    actieve goudwisselpolitiek van zijn voorgangers voort, al
    betrachtte hij groter terughoudendheid in de binnenlandse
    kredietverlening door zich zoveel mogelijk te beperken tot de
    financiering van de handel. De nadruk op een politiek van
    liquiditeit maakte de Javasche Bank in de welvaartsperiode
    sterk, zodat de crisis van de jaren '30 hiermee enigszins
    opgevangen zou kunnen worden. Als bankpresident schroomde Trip
    niet in het openbaar zijn mening te uiten over vraagstukken van
    economische en financi&amp;euml;le politiek, die der
    overheidsfinanci&amp;euml;n uiteraard inbegrepen. Zijn uitvoerige
    jaarverslagen werden de meest gelezen economische rapporten
    over Ned.-Indi&amp;euml;.&lt;/p&gt;
&lt;p&gt;Het verstrijken van zijn ambtsperiode bracht hem eind 1929
    in Nederland terug. Hierop volgde internationaal werk: een
    lidmaatschap van de Goudcommissie van de Volkenbond (in 1930
    was hij hierin vice-president) en een adviseurschap voor de
    reorganisatie van het Brits-Indisch bankwezen (najaar 1930,
    reis naar Brits-Indi&amp;euml;). Als opvolger van M.W.F. Treub
    vervulde hij sinds april 1931 het voorzitterschap van de
    Ondernemersraad van Ned.-Indi&amp;euml;. Dit zou slechts enige
    maanden duren wegens zijn benoeming in oktober 1931 tot
    president van De Nederlandsche Bank.&lt;/p&gt;
&lt;p&gt;Met Trip trad een breed geschoold man als bankpresident op,
    zowel nationaal als internationaal ervaren. Sinds zijn
    thesauriersperiode was hij economisch-financieel conservatief
    gebleven: fervent aanhanger van de gouden standaard en de
    hierop gebaseerde regeringspolitiek van handhaving van de gave
    gulden en aanpassing. Zonder zulk een overtuiging zou hij ook
    moeilijk president hebben kunnen worden, want handhaving van de
    gouden standaard vormde nu juist voor de gezaghebbende
    financi&amp;euml;le en politieke kringen een basis van vertrouwen,
    waardoor zelfs het destijds geopperde bezwaar dat hij katholiek
    was opzij werd geschoven. In dezen, dat was al gebleken, hield
    Trip het persoonlijke strikt van het zakelijke gescheiden. Hij
    lette slechts op de capaciteiten van degenen die hij aanbeval
    en liet dit kwalitatieve oordeel ook gelden voor de politici
    met wie hij moest samenwerken. Zo had hij grote waardering voor
    H. Colijn, maar deze kon verflauwen zodra Colijn om politieke
    redenen van enig door Trip hoog gehouden financieel principe
    afweek. Uit dergelijke overwegingen sloeg hij ook Treub en A.
    van Gijn hoog aan, maar vond hij andere tot hoge staatsuitgaven
    geneigde ministers, zoals Th. Heemskerk, te lichtzinnig of,
    zoals J.Th. de Visser, zelfs rampzalig voor het belang van de
    staats financi&amp;euml;n. Trips beginselvastheid gold ook de
    noodzaak van onafhankelijkheid van positie der centrale bank.
    In een tijd van ingrijpende maatschappelijke en politieke
    veranderingen was deze opvatting omtrent de positie van de Bank
    van onschatbare waarde.&lt;/p&gt;
&lt;p&gt;Te zamen met Colijn streed Trip de uiteindelijk vergeefse
    strijd voor de handhaving van de gouden standaard. Hij nam een
    groot aandeel in de voorbereiding van de Wereldconferentie van
    1933, de laatste poging tijdens het interbellum om door breed
    opgezette internationale samenwerking de economische crisis te
    bezweren. De totale mislukking der conferentie, vooral ten
    gevolge van de afwijzende houding van F.D. Roosevelt jegens
    valutastabilisatie, was voor Trip een grote teleurstelling. Zij
    bracht hem niet tot een verandering van opinie. Toen in april
    1935 de Belga devalueerde en minister M.P.L. Steenberghe aan
    het kabinet het voorstel deed dit voorbeeld te volgen, stond
    Trip aan de zijde van Colijn in het verzet hiertegen. De daarop
    gevolgde handhaving van de gouden standaard werd een
    persoonlijk succes van Trip geacht. Pas toen door de devaluatie
    in Frankrijk en Zwitserland Nederland in september 1936 tot het
    loslaten van de gouden standaard gedwongen werd, legde ook Trip
    zich daarbij neer. Maar zelfs na dit verlaten van de gouden
    standaard bleef Trip ijveren voor munstabilisatie op basis van
    het goud. Het bleef voor hem steeds een belangrijk desideratum
    van internationale economische politiek.&lt;/p&gt;
&lt;p&gt;De trouw aan zijn monetaire principes verhinderde Trip niet
    als bankpresident vaardig leiding te geven in de gewijzigde
    constellatie. Tevoren had hij al in 1931 de na de val van het
    pond noodzakelijke liquidatie van de buitenlandse wissel- en
    deviezenportefeuille gerealiseerd. Na het verlaten door
    Nederland van de gouden standaard werkte hij in september 1936
    mee aan de instelling van het Egalisatiefonds, dat vervolgens
    door De Nederlandsche Bank werd beheerd, onder toezicht en
    volgens regels van de minister van Financi&amp;euml;n. Dit
    Egalisatiefonds beoogde de schadelijke invloeden van
    kapitaalverplaatsing of speculatiebeweging op de guldenkoers te
    beperken. In het scheppen van dit fonds kwam een al eerder veld
    winnende overtuiging tot uiting dat de overheid de taak had
    naar een zekere stabiliteit in de economische ontwikkeling te
    streven en daartoe bewust de monetaire met de economische en
    sociale politiek diende te co&amp;ouml;rdineren. Het stond tevens
    op de achtergrond van de gewijzigde verhouding van de centrale
    bank tot het commerci&amp;euml;le bankwezen. Tussen deze beide was
    het na het internationale falen van de handhaving van de gouden
    standaard in 1931 tot een nauwere samenwerking gekomen,
    allereerst ten behoeve van het inzicht in de ontwikkeling van
    de nationale betalingsbalanspositie, in 1933 in verband met de
    verdediging van de gulden. In 1932 was de samenwerking
    uitgestrekt tot het binnenlandse monetaire terrein opdat De
    Nederlandsche Bank het vereiste inzicht zou kunnen geven in de
    tendenties van het particuliere bankwezen. Deze ontwikkeling
    mondde uit in de in 1937 gevormde Staatscommissie voor advies
    omtrent de vraag of ten aanzien van het particuliere bankwezen
    wettelijke voorzieningen nodig of wenselijk waren. De Tweede
    Wereldoorlog voorkwam dat het hier tot wetgeving kwam.&lt;/p&gt;
&lt;p&gt;Ook andere taken vielen Trip als president van De
    Nederlandsche Bank toe. Zo was hij als opvolger van G.
    Vissering in 1932 lid van de Board of Directors van de Bank
    voor Internationale Betalingen te Bazel geworden; in 1933 trad
    hij op als vice-president en sedert 1935 als president (tot 31
    maart 1937). Binnenslands werd hij in 1933 lid en
    ondervoorzitter van de Economische Raad.&lt;/p&gt;
&lt;p&gt;Evenals zijn voorganger Vissering waren Trip zware laatste
    levensjaren beschoren. Na de inval van de Duitsers in mei 1940
    weigerde hij met de regering naar Engeland te vertrekken. Op
    voordracht van H.M. Hirschfeld, wnd. secretaris-generaal van
    het departement van Handel, Nijverheid en Scheepvaart, alsmede
    van Landbouw en Visserij, combineerde hij sinds mei 1940 het
    presidentschap van De Nederlandsche Bank met de functie van
    secretaris-generaal van financi&amp;euml;n. Toen de bezetters in
    maart 1941 de diviezengrens dreigden op te heffen, trad hij uit
    protest af. Regelmatig bleef Hirschfeld niettemin overleg met
    hem plegen, terwijl er eveneens contacten met het verzet tot
    stand kwamen, o.a. over de financiering der illegaliteit en de
    voorbereiding van de naoorlogse geldzuivering. Begin 1945 was
    Trip onder het pseudoniem Trianon betrokken bij de
    voorbereiding van een commissie ter leniging van de
    hongersnood. Zelf leefde hij principieel van wat de distributie
    verschafte en zou hij in de laatste bezettingswinter verhongerd
    zijn als Hirschfeld hem niet met extra rantsoenen te hulp was
    gekomen. Op 7 mei 1945 nam Trip het presidentschap van De
    Nederlandsche Bank weer op zich; met ingang van 30 april 1946
    trad hij wegens hoge leeftijd af. Op dezelfde datum werd hij
    benoemd tot commissaris van de Bank en tot voorzitter van de
    Raad van Commissarissen gekozen. Nog de dag voor zijn
    plotselinge overlijden op 5 maart 1947 nam hij aan de
    beraadslagingen van dit college deel.&lt;/p&gt;
&lt;p&gt;Met Trip ging een typische overgangsfiguur heen, een man
    voor wie gouden standaard en sluitende staatsbegrotingen een
    vast plechtanker vormden, doch die, door omstandigheden
    genoopt, leiding moest geven in een tijd van wassende
    overheidsinvloed op het economisch bestel. Zijn sterke
    realiteitszin stelde hem daartoe in staat, al was hij daarbij
    steeds bedacht op het trekken van grenzen aan de vrijheid van
    het regeringsingrijpen. Het was ook naar de stijl van de tijd
    dat hij een minder flamboyante persoonlijkheid was dan zijn
    voorganger Vissering, in zijn jeugd even sportief als deze -
    Trip was een goed tennisser - maar meer bescheiden en zich tot
    zijn economische functies bepalend, zonder twijfel ook
    diplomatieker van aard, want, naar het heette, stak Trip zijn
    tegenstanders niet dood, maar aaide hij ze onder de grond,
    dikwijls zo aangenaam dat de slachtoffers het pas na jaren
    merkten. Te zamen met zijn intellectuele gaven was hij daardoor
    in staat De Nederlandsche Bank zowel nationaal als
    internationaal nieuw gezag te bezorgen.&lt;/p&gt;
&lt;p&gt;
  &lt;a href='agedeelte'&gt;A: &lt;/a&gt;Veel materiaal van ambtelijke aard in archieven van
  het ministerie van Financi&amp;euml;n te 's-Gravenhage, de
  Indonesische Overzeese Bank (opvolgster van de Javasche Bank) en
  De Nederlandsche Bank in Amsterdam.&lt;/p&gt;
&lt;p&gt;
  &lt;a href='pgedeelte'&gt;P: &lt;/a&gt;
  Naast jaarverslagen van de Javasche Bank, 1924-1929 en van
    De Nederlandsche Bank, 1931-1940 en 1944-1945 en publikaties in
    periodieken: 
    &lt;em&gt;De Duitsche bezetting van Nederland en de financieele
    ontwikkeling van het land gedurende de jaren der bezetting&lt;/em&gt;

    ('s-Gravenhage, 1946).
&lt;/p&gt;
&lt;p&gt;
  &lt;a href='lgedeelte'&gt;L: &lt;/a&gt;A. Spanjer, in 
  &lt;em&gt;Welvaarten recht&lt;/em&gt;

  12 (1947) 1, 2 (maart/ april) 1-4, aanwezig in De Nederlandsche
  Bank; H.M. Hirschfeld, 'Mr. L.J.A. Trip als
  circulatiebankpresident', in
  &lt;em&gt;Maandschrift Economie&lt;/em&gt;

  1 (1947) 253-265; 'In memoriam mr. L.J.A. Trip', in 
  &lt;em&gt;De nieuwe eeuw&lt;/em&gt;

  28 (1947) 1400 (114) (15 maart) 5; 
  &lt;em&gt;Gedenkboek [van de] Verzekeringskamer 1923-1948&lt;/em&gt;

  ('s-Gravenhage, 1948) 9, 10 en 102; P.J. Oud, 
  &lt;em&gt;Het jongste verleden&lt;/em&gt;

  2e dr. (Assen, 1968) passim; L. de Jong, 
  &lt;em&gt;Het Koninkrijk der Nederlanden in de Tweede Wereldoorlog&lt;/em&gt;

  ('s-Gravenhage, 1969- . dl.) passim.&lt;/p&gt;
&lt;p&gt;
&lt;a href=&amp;quot;igedeelte&amp;quot;&gt;I: &lt;/a&gt;&lt;i&gt;Persoonlijkheden in het Koninkrijk der Nederlanden in woord en beeld.&lt;/i&gt; Onder hoofdred. van H.P. van den Aardweg (Amsterdam 1938) 1483.
&lt;/p&gt;

&lt;p&gt;Joh. de Vries&lt;/p&gt; 
&lt;dtml-var bwn_footer&gt;</text>
  </biography>
</biodes>

