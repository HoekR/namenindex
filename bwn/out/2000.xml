<biodes version="1.0">
  <fileDesc>
    <title>Westerling, Raymond Paul Pierre (1919-1987)</title>
    <ref target="http://resources.huygens.knaw.nl/bwn1880-2000/lemmata/bwn4/westerling"/>
    <publisher>
      <name>Biografisch Woordenboek van Nederland:1880-2000</name>
      <ref target="http://resources.huygens.knaw.nl/bwn1880-2000"/>
    </publisher>
  </fileDesc>
  <person>
    <idno type="id">westerling</idno>
    <persName><name type="geslachtsnaam">Westerling</name>, Raymond Paul Pierre</persName>
    <sex value="1"/>
    <event type="birth" when="1919"/>
    <event type="death" when="1987"/>
    <state type="occupation">legerofficier</state>
  </person>
  <biography>
    <graphic url="http://resources.huygens.knaw.nl/bwn1880-2000/lemmata/bwn4/images/images/WESTERLING.jpg"/>
    <text>&lt;dtml-var bwn_header&gt;
 &lt;p class='genealogie'&gt;
  &lt;strong&gt;Westerling, Raymond Paul Pierre&lt;/strong&gt;, (bekend onder de naam &lt;b&gt;De Turk&lt;/b&gt;), legerofficier (Pera (Turkije) 31-8-1919 - Purmerend 26-11-1987). Zoon van Paul Roe Westerling, handelaar in antiek en curiosa,
  en Sophie Moutzatzou. Gehuwd circa 1942 met Marjorie Edna Lilian
  Sowter. Uit dit huwelijk werden geen kinderen geboren. Na
  echtscheiding (?) gehuwd op 25-3-1949 met Fernande Yvonne
  Fournier. Uit dit huwelijk werden 1 zoon en 2 dochters geboren.
  Na echtscheiding (7-9-1965) gehuwd op 12-7-1971 met Adriana
  Martina Vleesch Dubois. Uit dit huwelijk werd 1 dochter geboren.
  

  &lt;img src=&amp;quot;images/WESTERLING.jpg&amp;quot; align=&amp;quot;right&amp;quot; BORDER=&amp;quot;0&amp;quot; alt=&amp;quot;afbeelding van Westerling, Raymond Paul Pierre&amp;quot; class=&amp;quot;bwnimg&amp;quot;&gt;

  
  &lt;/p&gt;
&lt;p&gt;Raymond Westerling groeide op in Pera, een voorstad van
    Istanboel, waar zijn familie van vaderszijde reeds gedurende
    drie generaties woonachtig was. Vandaar zijn latere bijnaam 'De
    Turk'. Raymonds moeder was een Griekse, en het gezin maakte
    deel uit van de Griekse gemeenschap in de stad. Hij bezocht een
    Franstalige kostschool van de jezu&amp;iuml;eten en had na zijn
    schooltijd enkele baantjes in het bedrijfsleven.&lt;/p&gt;
&lt;p&gt;Als Nederlands staatsburger meldde Westerling zich in 1941
    op 21-jarige leeftijd voor het Nederlandse leger in
    Groot-Brittanni&amp;euml;. Hij werd ingelijfd bij de Prinses Irene
    Brigade in Wolverhampton, maar het beviel hem daar allerminst.
    Hij blaakte van strijdlust en kon zich niet schikken in het
    garnizoensleven, dat zijns inziens louter uit wachtdienst en
    corvee bestond. Daarom gaf hij zich op voor de
    commando-opleiding, waarmee de Britten in Schotland een begin
    hadden gemaakt. In hoog tempo kreeg Westerling een volledige
    commandotraining. Al snel werd hij bevorderd tot
    sergeant-instructeur, belast met de opleiding in 'unarmed
    combat' en 'toughness training'. In 1944 volgde zijn benoeming
    tot sergeant voor speciale diensten en werd hij ter beschikking
    gesteld van het Bureau Bijzondere Opdrachten, een organisatie
    die agenten opleidde voor geheime acties in bezet Nederland.
    Als zodanig is hij echter nooit ingezet. In oktober van dat
    jaar werd Westerling aangesteld als instructeur van de
    Nederlandse oorlogsvrijwilligers in bevrijd gebied. Vijf
    maanden later raakte hij ernstig gewond door een V-1 inslag bij
    Breda. Toen hij was hersteld, was de strijd in Europa voorbij.
    Gevechtservaring op het slagveld heeft hij dus tijdens de
    oorlog niet opgedaan.&lt;/p&gt;
&lt;p&gt;In juni 1945 meldde Westerling zich voor de strijd in
    Nederlands-Indi&amp;euml;. Hij ging over naar het Koninklijk
    Nederlandsch-Indisch Leger (KNIL), werd benoemd tot reserve
    tweede luitenant en geplaatst bij het Korps Insulinde, dat op
    Ceylon deel uitmaakte van Force 136, een organisatie voor het
    uitvoeren van onder meer commandoacties op vijandelijk gebied.
    Na de Japanse overgave op 15 augustus zond het geallieerd
    opperbevel hem met andere leden van het Korps Insulinde naar
    Sumatra om daar hulp te verlenen aan krijgsgevangenen en
    ge&amp;iuml;nterneerden in door Japan bezet gebied. Medio september 
kwam hij aan in Medan ter versterking van de reeds eerder voor dit doel uitgezonden groep van
    reserveluitenant-ter-zee eerste klasse C.A.M. Brondgeest. Deze
    laatste droeg hem op een militair politiekorps te organiseren,
    bestaande uit Ambonezen, Menadonezen en Indo-Europeanen.
    Westerlings faam dateert uit deze chaotische en gewelddadige
    maanden. Tijdens geheimzinnige nachtelijke acties maakte hij
    met zijn Ambonese ondergeschikten jacht op 'terroristen'. Zijn
    activiteiten waren de Britten, die eind oktober in dit gebied
    waren aangekomen, een doorn in het oog. Zij drongen aan op
    opheffing van de door Westerling opgezette inheemse politie en
    op zijn verwijdering uit Medan. In juni 1946 werd hij
    overgeplaatst naar Batavia. Het leek erop alsof zijn militaire
    carri&amp;egrave;re was ge&amp;euml;indigd.&lt;/p&gt;
&lt;p&gt;Kort daarop vroeg men hem echter de leiding op zich te nemen
    van het Depot Speciale Troepen (DST), een commando-eenheid in
    oprichting. Met enthousiasme stortte hij zich op zijn nieuwe
    taak: de opleiding en instructie van het voornamelijk uit
    inheemse militairen bestaande Depot. Eerder dan hij verwachtte,
    werd een beroep gedaan op de commando's. In december 1946
    vertrok hij in opdracht van de legercommandant in
    Nederlands-Indi&amp;euml;, luitenant-generaal S.H. Spoor, met 130
    man naar Zuid-Celebes om het gebied rond Makassar te zuiveren.
    Zijn opdracht luidde: de Republikeinse terreur in Zuid-Celebes
    be&amp;euml;indigen en de rust herstellen. Op welke wijze dit
    gebeurde werd aan hemzelf overgelaten. Hij introduceerde een
    nieuwe aanpak, die bestond uit de volgende onderdelen.
    Verdachte kampongs werden tijdens de nachtelijke uren omsingeld
    en bij het aanbreken van de dag overvallen. Personen in het
    bezit van wapens werden onmiddellijk gedood en huizen waarin
    men wapens aantrof in brand gestoken. De inwoners werden
    bijeengedreven, verdachte personen ('terroristen') uit de
    menigte gehaald, 'veroordeeld' en ter plekke gefusilleerd. Ten
    slotte riep hij een kampongpolitie in het leven voor de
    toekomstige ordehandhaving. Een gerechtelijk onderzoek vond
    niet plaats. Westerling ging bij de schuldvraag af op zijn
    gevoel, of raadpleegde een meegenomen lijst met namen van
    'extremisten'. Zijn methode kwam bekend te staan als die van
    het standrecht. Het optreden van het DST, volgens deze door
    Westerling bedachte contra-guerrillamethode, kostte ongeveer
    1500 mensen het leven. De zuiveringsacties, tijdens welke hij
    bevorderd werd tot reservekapitein, duurden van 10 december
    1946 tot 21 februari 1947.&lt;/p&gt;
&lt;p&gt;'Celebes' maakte hem in &amp;eacute;&amp;eacute;n klap de meest
    controversi&amp;euml;le officier in het leger: bejubeld als
    militair die uitvoerde wat anderen niet durfden, verguisd als
    oorlogsmisdadiger, die Gestapomethoden toepaste op een volk dat
    voor zijn vrijheid vocht. De legerleiding in Batavia gaf
    Westerling carte blanche om zijn DST verder te versterken, maar
    met de beperkende voorschriften de manschappen beter in de hand
    te houden, geweldsexcessen te voorkomen en het standrecht niet
    meer toe te passen. Onder Westerlings leiding groeide het DST
    uit tot ongeveer 800 man en werd het gereorganiseerd tot het
    Korps Speciale Troepen (KST). Perioden van training werden
    afgewisseld met intensieve zuiveringsacties, nu op Java en
    Sumatra.&lt;/p&gt;
&lt;p&gt;De strijdwijze van het Korps, die gekarakteriseerd kan
    worden als een vorm van contraterreur, riep evenwel steeds meer
    weerstand op. Westerling bleek niet in staat de toenemende
    kritiek op de excessieve gewelddaden van zijn ondergeschikten
    te ontzenuwen. Zijn positie als commandant werd onderwerp van
    bespreking in de legertop. In augustus 1948 besloot generaal
    Spoor hem van zijn commando te ontheffen. Ondanks waardering
    voor zijn successen te velde, achtte Spoor hem als
    leidinggevend officier mislukt. Hij mocht blijven als
    hoofdinstructeur van het Korps, maar voor die eer bedankte
    Westerling. Op 16 november droeg hij het commando over, en in
    januari 1949 werd hem groot verlof verleend. Dit betekende het
    einde van zijn militaire carri&amp;egrave;re.&lt;/p&gt;
&lt;p&gt;Westerlings rol bleek echter allerminst uitgespeeld. Hij
    vestigde zich met zijn gezin in de buurt van Bandoeng en begon
    een transportonderneming met oude, van het KNIL overgenomen
    legertrucks. Hij onderhield contact met verschillende
    KNIL-officieren, met onderofficieren en manschappen van het KST
    en met politici van de Westjavaanse deelstaat Pasoendan. In de
    loop van 1949 deed het gerucht de ronde dat hij de leider was
    van een omvangrijke legermacht onder de naam APRA (Angketan
    Perang Ratu Adil: 'Legioen van de Rechtvaardige Vorst'). Zowel
    aan Nederlandse als aan Indonesische zijde werd hieraan geloof
    gehecht, zodat Westerling, vermoedelijk ook tot zijn eigen
    verrassing, plotseling werd beschouwd als een machtsfactor van
    betekenis. Zijn 'leger' bestond overigens grotendeels in de
    fantasie; APRA telde slechts enkele honderden personen:
    weggelopen ondernemingswachters, ex-politiemannen en
    dergelijke.&lt;/p&gt;
&lt;p&gt;Na weken van opgeklopte spanning begon hij op maandag 23
    januari 1950, nog geen maand na de soevereiniteitsoverdracht,
    een aanval op Bandoeng, waaraan behalve de bovengenoemde
    APRA-leden ook circa 300 KNIL-militairen deelnamen. Het doel
    van de coup was het Indonesische leger uit te schakelen, het
    bewind van president Soekarno omver te werpen en te vervangen
    door een nieuwe regering, die het bestaan van de deelstaten zou
    respecteren. Het werd een fiasco door de amateuristische opzet
    en het uitblijven van steun. Westerling zelf, met slechts een
    tiental mannen naar Djakarta vertrokken, kon niet anders doen
    dan onderduiken. Een maand lang trok hij van het ene naar het
    andere onderduikadres om uit handen van de Indonesische
    autoriteiten te blijven.&lt;/p&gt;
&lt;p&gt;Toen duidelijk werd dat verder verblijf in Indonesi&amp;euml;
    ernstige repercussies zou kunnen hebben, besloot de Nederlandse
    legerleiding Westerling in het geheim te evacueren. Met behulp
    van de Koninklijke Marine, die overigens door de legerleiding
    niet was ingelicht over het doel van de hulp, kon hij heimelijk
    het land verlaten en naar Singapore ontkomen. Daar werd hij
    door de Britten wegens illegale grensoverschrijding
    gearresteerd en zat hij vervolgens zes maanden gevangen. Na
    zijn uitwijzing uit Singapore vestigde hij zich in augustus
    1950 te Brussel. Vertegenwoordigers van de Republiek der
    Zuid-Molukken en de Stichting 'Door de Eeuwen Trouw' zochten
    contact met hem voor het uitvoeren van een militaire actie op
    Ambon of Ceram. Westerling reisde ervoor naar Frankrijk, Tanger
    en Marokko, maar het plan liep op niets uit. Uiteindelijk kwam
    hij in 1952 naar Nederland, werd gearresteerd, maar reeds
    dezelfde dag vrijgelaten. Nadat hij nog vele malen was
    verhoord, werd de zaak-Westerling op 5 januari 1955
    geseponeerd.&lt;/p&gt;
&lt;p&gt;Inmiddels was het voor Westerling, na zijn dertigste jaar,
    moeilijk in de burgermaatschappij een vaste en bevredigende
    positie te vinden. Hij behoorde tot de militairen die na een
    intens beleefde diensttijd er niet in slagen lijn in hun leven
    te brengen. Het bleef bij plannen en goede voornemens. Zo was
    er een poging operazanger te worden, waarvoor hij een beurs van
    het ministerie van Onderwijs kreeg. Lange tijd was hij
    (mede)eigenaar van een Indisch antiquariaat in Amsterdam. Zijn
    laatste levensjaren werden versomberd door een gevoel van
    miskenning. De aandacht voor zijn daden in Indi&amp;euml; werd
    alleen levend gehouden door de sinds 1969 regelmatig
    terugkerende discussie over zijn optreden op Celebes en de
    kwestie van de Nederlandse oorlogsmisdaden.&lt;/p&gt;
&lt;p&gt;Westerling is een van de meest besproken militairen uit de
    Nederlandse geschiedenis. Hij was een man met een hang naar
    actie en avontuur, een krachtige persoonlijkheid met een zeker
    charisma, geneigd tot overmoedige soloacties, vol bravoure,
    trots op zijn fysieke kracht en doortastendheid, een onhollands
    machotype. Een goed verteller, een nog beter drinker, een man
    die genoot van de verhalen die over hem werden verteld. De
    mythevorming rond zijn figuur kon hij overigens gerust aan
    anderen overlaten. In het militaire apparaat behaalde hij
    vooral succes als instructeur en opleider, minder als
    commandant van het KST. Hij paste, wat dit betreft, slecht in
    de militair-hi&amp;euml;rarchieke verhoudingen en trad te
    individualistisch en te vrijmoedig op. In de politiek bleef hij
    meer dan na&amp;iuml;ef. Met grote hardnekkigheid verdedigde hij
    achterhaalde politieke concepten. Als commandant van het KST en
    als pleger van de coup te Bandoeng werd hij in de eerste plaats
    het slachtoffer van eigen overmoed en ongeduld.&lt;/p&gt;
&lt;p&gt;
  &lt;a href='agedeelte'&gt;A: &lt;/a&gt;Collectie 'Westerling en de coup te Bandung' bij de
  Sectie Militaire Geschiedenis Landmachtstaf te 's-Gravenhage;
  Archief Hoofdkwartier van de Generale Staf in Nederlandsch
  Oost-Indi&amp;euml; 1945-1950 in het Centraal Archievendepot van het
  ministerie van Defensie te 's-Gravenhage; Archief ministerie van
  Koloni&amp;euml;n etc. en Archief-D.C. Buurman van Vreeden, beide in
  de Tweede Afdeling van het Algemeen Rijksarchief te
  's-Gravenhage.&lt;/p&gt;
&lt;p&gt;
  &lt;a href='pgedeelte'&gt;P: &lt;/a&gt;
  &lt;em&gt;Mijn memoires...&lt;/em&gt;

    (Antwerpen [etc., 1952]).&lt;/p&gt;
&lt;p&gt;
  &lt;a href='lgedeelte'&gt;L: &lt;/a&gt;Interview door J. van Tijn in 
  &lt;em&gt;Vrij Nederland&lt;/em&gt;

  , 8-2-1969; 'Nota betreffende het archievenonderzoek naar
  gegevens omtrent excessen in Indonesi&amp;euml; begaan door
  Nederlandse militairen in de periode 1945-1950', in 
  &lt;em&gt;Verslag der handelingen van de Tweede Kamer der
  Staten-Generaal gedurende het zittingsjaar 1968-1969&lt;/em&gt;

  ('s-Gravenhage, 1969) bijlage 10008; [Dominque Venner,] 
  &lt;em&gt;Westerling, 'de eenling'&lt;/em&gt;

  (Amsterdam, 1982). Vertaling uit het Frans en bewerking van 
  &lt;em&gt;Westerling, gu&amp;eacute;rilla story&lt;/em&gt;

  (Parijs, 1977); J.A.A. van Doorn en W.J. Hendrix, 
  &lt;em&gt;Het Nederlands/Indonesisch conflict. Ontsporing van geweld&lt;/em&gt;

  (2e, aangev. dr.; Dieren, 1983); Willem IJzereef, 
  &lt;em&gt;De Zuid-Celebes affaire. Kapitein Westerling en de
  standrechtelijke executies&lt;/em&gt;

  (Dieren, 1984); J.G. de Beus, 
  &lt;em&gt;Het laatste jaar van Nederlands-Indi&amp;euml;. Van de zwaardhouw
  der tweede politionele actie tot de handtekening onder de
  souvereiniteitsoverdracht&lt;/em&gt;

  (Rotterdam, 1987) 148-162; J.A. de Moor, 'Het Korps Speciale
  Troepen: tussen marechaussee-formule en politionele actie', in 
  &lt;em&gt;De politionele acties&lt;/em&gt;

  . Onder red. van G. Teitler en P.M.H. Groen (Amsterdam, 1987)
  121-143; L. de Jong, 
  &lt;em&gt;Het Koninkrijk der Nederlanden in de Tweede Wereldoorlog&lt;/em&gt;

  XII (Leiden, 1988) 1015-1034, 1062-1065; J.A. de Moor, 'Kapitein
  Westerling en de APRA-coup. Het einde van een mythe', in 
  &lt;em&gt;De politionele acties. Afwikkeling en verwerking&lt;/em&gt;

  . Onder red. van G. Teitler en J. Hoffenaar (Amsterdam, 1990)
  45-60; idem, 'Van vrije jongen tot ratu adil. De memoires van
  kapitein Raymond Westerling', in 
  &lt;em&gt;Indische Letteren&lt;/em&gt;

  8 (1993) 171-180, 
J.A. de Moor, 	
&lt;i&gt;Westerling's oorlog. Indonesi&#235;, 1945-1950. De geschiedenis van de commando's en parachutisten in Nederlands-Indi&#235;, 1945-1950 &lt;/i&gt;( Amsterdam 1999).&lt;/p&gt;

&lt;p&gt;
&lt;a href=&amp;quot;igedeelte&amp;quot;&gt;I: &lt;/a&gt;ANP Historisch Fotoarchief, beeldnummer 41479 [Westerling in november 1969].&lt;/p&gt;




&lt;p&gt;J.A. de Moor&lt;/p&gt; 
&lt;dtml-var bwn_footer&gt;</text>
  </biography>
</biodes>

