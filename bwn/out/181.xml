<biodes version="1.0">
  <fileDesc>
    <title>Boer, Coenraad Lodewijk (1891-1984)</title>
    <ref target="http://resources.huygens.knaw.nl/bwn1880-2000/lemmata/bwn4/boercl"/>
    <publisher>
      <name>Biografisch Woordenboek van Nederland:1880-2000</name>
      <ref target="http://resources.huygens.knaw.nl/bwn1880-2000"/>
    </publisher>
  </fileDesc>
  <person>
    <idno type="id">boercl</idno>
    <persName><name type="geslachtsnaam">Boer</name>, Coenraad Lodewijk</persName>
    <sex value="1"/>
    <event type="birth" when="1891"/>
    <event type="death" when="1984"/>
    <state type="occupation">legerofficier</state>
    <state type="occupation">dirigent</state>
  </person>
  <biography>
    <graphic url="http://resources.huygens.knaw.nl/bwn1880-2000/lemmata/bwn4/images/images/BOERCL.jpg"/>
    <text>&lt;dtml-var bwn_header&gt;
 &lt;p class='genealogie'&gt;
  &lt;strong&gt;Boer, Coenraad Lodewijk&lt;/strong&gt;

  (door naamstoevoeging bij KB van 23-4-1930 no. 61 gewijzigd in &lt;b&gt;
  Walther Boer&lt;/b&gt;), legerofficier en dirigent ('s-Gravenhage 2-9-1891 - Lochem 15-3-1984).

  Zoon van Richard Constant Boer, hoogleraar Oudnoors, en Helena
  Johanna Walther. Gehuwd op 9-10-1915 met Micheline Louise
  Caroline Br&amp;ouml;cker. Uit dit huwelijk werden 3 zoons en 1
  dochter geboren. Na echtscheiding (9-10-1922) gehuwd op
  28-10-1926 met Wilhelmina Christina Jacoba Groeneijk. Uit dit
  huwelijk werden geen kinderen geboren.
  

  &lt;img src=&amp;quot;images/BOERCL.jpg&amp;quot; align=&amp;quot;right&amp;quot; BORDER=&amp;quot;0&amp;quot; alt=&amp;quot;afbeelding van Boer, Coenraad Lodewijk&amp;quot; class=&amp;quot;bwnimg&amp;quot;&gt;

  

  
  &lt;/p&gt;
&lt;p&gt;Louis Boer groeide op in een gezin waarin men veel tijd
    besteedde aan muziekbeoefening. Na het Barlaeus Gymnasium te
    hebben doorlopen studeerde hij aan het Amsterdamse
    Conservatorium muziek bij Dani&amp;euml;l de Lange, Julius
    R&amp;ouml;ntgen en Bernard Zweers. Van Isaac Mossel kreeg hij
    onderricht in het bespelen van de violoncel. In 1910 deed hij
    met goed gevolg eindexamen en in 1912 behaalde hij als
    cellovirtuoos de Prix d'Excellence. Onmiddellijk hierna vertrok
    hij naar Nice, waar hij als solocellist werk vond in het orkest
    van het Casino Municipal. In 1913 verbond hij zich in dezelfde
    hoedanigheid aan een symfonie- en operaorkest in het Russische
    Riga.&lt;/p&gt;
&lt;p&gt;Boer, wiens moeder uit een oud officiersgeslacht stamde, was
    inmiddels in november 1910 vrijwillig een militaire loopbaan
    begonnen als aspirant-vaandrig bij het 7e Regiment Infanterie.
    Tijdens de mobilisatie was hij van 1914 tot 1919 als
    reserve-luitenant gelegerd in Zeeland. Af en toe werd hem de
    gelegenheid geboden als cellist op te treden bij het
    Amsterdamse Concertgebouworkest, het Residentieorkest en de
    Arnhemsche Orkestvereeniging. Bij het laatste orkest was hij na
    de mobilisatie werkzaam als cellosolist en tweede dirigent,
    terwijl hij in 1920 directeur was van de Concertvereeniging
    Haarlem's Muziekkorps, dat hij van een harmonie- tot een
    symfonieorkest maakte.&lt;/p&gt;
&lt;p&gt;Op 15 september 1920 werd Boer directeur van de Koninklijke
    Militaire Kapel. Deze functie aanvaardde hij niet zonder enige
    aarzeling, omdat hij zich als cellist aanvankelijk meer tot de
    symfonische muziek voelde aangetrokken. Toen uit
    bezuinigingsoverwegingen het aantal militaire muziekkorpsen in
    1923 werd ingekrompen, kon de kapel worden samengesteld uit de
    bekwaamste muzikanten uit de opgeheven korpsen. Hierdoor en
    dank zij de deskundige en veeleisende directie van de - in 1921
    tot eerste luitenant en in 1930 tot kapitein bij het regiment
    grenadiers bevorderde - Boer kwam de kapel op een muzikaal zeer
    hoog peil te staan. Naast optredens bij militaire evenementen
    in binnen- en buitenland gaf het muziekkorps in Den Haag en
    Rotterdam wekelijks concerten voor de burgerij, wat hem grote
    populariteit bezorgde, totdat in de jaren dertig de publieke
    belangstelling afnam.&lt;/p&gt;
&lt;p&gt;Voor deze concerten heeft Boer - die in 1930 zijn naam liet
    uitbreiden met de familienaam van zijn moeder tot Walther Boer
    - een groot aantal uitstekende bewerkingen voor
    harmoniebezetting geschreven. Ook werden verscheidene
    grammofoonplaten gemaakt en trad men vaak op voor de radio. In
    de vooroorlogse periode heeft Walther Boer ook gastdirecties
    vervuld bij symfonieorkesten, waarbij zijn voorliefde voor
    oratoria- en opera-uitvoeringen tot uiting kwam. Voorts was hij
    dirigent van het Leidse studentenmuziekgezelschap 'Sempre
    Crescendo', van de Haagsche Onderwijzers-Zangvereeniging en van
    Die Haghe Sangers. Van 1919 tot 1945 had Walther Boer bovendien
    een betrekking als leraar violoncel aan het Koninklijk
    Conservatorium in Den Haag. Naast al deze werkzaamheden zag
    Walther Boer ook nog kans de studie musicologie te vervolgen
    die hij in 1930 aan de Rijksuniversiteit te Utrecht bij prof.
    A.A. Smijers was begonnen. In 1938 promoveerde hij als de
    eerste in Nederland in de muziekwetenschappen. Zijn
    proefschrift, waarmee hij op 1 juli 1938 een graad in de
    letteren en wijsbegeerte verwierf, had als onderwerp 
    &lt;em&gt;Chansonvormen op het einde van de XVde eeuw.Een studie naar
    aanleiding van Petrucci's 'Harmonice Musices Odhecaton&lt;/em&gt;

    '.&lt;/p&gt;
&lt;p&gt;In mei 1940, na de capitulatie van het Nederlandse leger,
    werd de Koninklijke Militaire Kapel ontbonden, en daarmee
    raakte Walther Boer zijn directeursfunctie kwijt. Vanaf
    november van dat jaar, nadat de Duitse bezetter de joodse
    directeur van het Haagse conservatorium tot ontslag had
    gedwongen, trad hij een jaar lang als waarnemend directeur op.
    In mei 1942 belandde Walther Boer, samen met de andere
    beroepsofficieren van het Nederlandse leger, in Duitse
    krijgsgevangenschap. Hij werd ge&amp;iuml;nterneerd in het kamp
    Stanislau in Polen. Na aankomst daar vormde hij een mannenkoor,
    dat vaderlandse liederen zong. Op deze wijze hielp hij het
    moreel in het kamp hoog te houden. Dank zij de daarna door
    tussenkomst van het Roode Kruis ontvangen muziekinstrumenten,
    kon hij een strijkkwartet, enige bandjes en een orkest
    samenstellen, waarmee hij resultaten behaalde die ieders
    respect afdwongen.&lt;/p&gt;
&lt;p&gt;Vanaf de bevrijding tot 15 september 1945 trad Walther Boer
    nogmaals op als directeur van de herenigde Koninklijke
    Militaire Kapel. Verder vervolgde hij zijn muzikale loopbaan
    als rijksinspecteur voor het muziekonderwijs en was hij
    bovendien sinds 1946 inspecteur der militaire muziek. Walther
    Boer had zitting in de Eereraad voor Muziek, die de politieke
    antecedenten van Nederlandse musici tijdens de Duitse bezetting
    moest beoordelen. Voorts trad hij dikwijls op als examinator
    bij muziekexamens - onder andere als rijksgecommitteerde bij
    conservatoriumexamens - en maakte hij als musicoloog deel uit
    van verscheidene muziekcommissies.&lt;/p&gt;
&lt;p&gt;Na de Tweede Wereldoorlog doorliep Walther Boer, die bekend
    stond om zijn uiterst formeel en traditiegehecht optreden,
    verschillende militaire rangen. In 1963, bij het neerleggen van
    zijn inspecteurstaak, werd hij wegens zijn verdiensten
    bevorderd tot brigade-generaal titulair. Na zijn pensionering
    was hij vanaf 1 september 1954 dirigent bij het Radio
    Philharmonisch Orkest en bij het Omroeporkest van de
    Nederlandse Radio Unie. Bij dit laatste orkest bleef hij, na
    zijn vertrek in 1963, nog enige jaren als gastdirigent
    optreden. Hij overleed op 92-jarige leeftijd in Lochem, waar
    hij zich in zijn landhuis 'Rustig Plekje' had
    teruggetrokken.&lt;/p&gt;
&lt;p&gt;
  &lt;a href='agedeelte'&gt;A: &lt;/a&gt;Het particulier archief Walther Boer berust bij de
  familie.&lt;/p&gt;
&lt;p&gt;
  &lt;a href='pgedeelte'&gt;P: &lt;/a&gt;
  &lt;em&gt;De Koninklijke Militaire Kapel (1876-1926) en Het
    Muziekkorps van de Grenadiers en Jagers (1829-1876)&lt;/em&gt;

    ('s-Gravenhage, 1926); 'De Koninklijke Militaire Kapel', in 
    &lt;em&gt;De Hollandsche Revue&lt;/em&gt;

    34 (1929) 689-693; 
    &lt;em&gt;Het Anthonius-Motet van Anthonius Busnois&lt;/em&gt;

    (Amsterdam, 1940); 
    &lt;em&gt;Ne&amp;ecirc;rland's Muziekleven&lt;/em&gt;

    . I: 
    &lt;em&gt;Nederlandsche componisten van de XVe en XVIe eeuw&lt;/em&gt;

    ('s-Gravenhage [1944]); 'Wat is amusementsmuziek?', in 
    &lt;em&gt;Mens en melodie&lt;/em&gt;

    5 (1950) 56-58.&lt;/p&gt;
&lt;p&gt;
  &lt;a href='lgedeelte'&gt;L: &lt;/a&gt;H.G. Cannegieter, 'C.L. Walther Boer', in 
  &lt;em&gt;Morks-Magazijn&lt;/em&gt;

  34 (1932) 337-346; Wouter Paap, 'Muziekonderwijs in Nederland',
  in 
  &lt;em&gt;Mens en melodie&lt;/em&gt;

  5 (1950) 56; 'Dr. C.L. Walther Boer - musicus en organisator - 70
  jaar', in 
  &lt;em&gt;Nieuwe Rotterdamse Courant&lt;/em&gt;

  , 1-9-1961; R. van Yperen, 
  &lt;em&gt;De Nederlandse militaire muziek&lt;/em&gt;

  (Bussum, 1966); Lambrecht den Haan, 
  &lt;em&gt;Turf in je ransel. 100 jaar Koninklijke Militaire Kapel&lt;/em&gt;

  (Bussum, 1976); John Kasander, 
  &lt;em&gt;150 jaar Koninklijk Conservatorium. Grepen uit de
  geschiedenis&lt;/em&gt;

  (['s-Gravenhage] 1976); 'Dr. C.L. Walther Boer, onze eerste
  promovendus in musicologie overleden', in 
  &lt;em&gt;Mens en melodie&lt;/em&gt;

  39 (1984) 202; Lambrecht den Haan sr., 'Dr. C.L. Walther Boer,
  een uniek Hagenaar', in 
  &lt;em&gt;Jaarboek Geschiedkundige Vereniging Die Haghe 1988&lt;/em&gt;

  ('s-Gravenhage, s.a.) 113-125.&lt;/p&gt;

&lt;p&gt;
&lt;a href=&amp;quot;igedeelte&amp;quot;&gt;I: &lt;/a&gt;&lt;em&gt;Jaarboek Geschiedkundige Vereniging Die Haghe 1988&lt;/em&gt;

  ('s-Gravenhage, s.a.) 112.&lt;/p&gt;





&lt;p&gt;A.W.J. de Jonge&lt;/p&gt; 
&lt;dtml-var bwn_footer&gt;</text>
  </biography>
</biodes>

