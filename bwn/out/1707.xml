<biodes version="1.0">
  <fileDesc>
    <title>Sneller, Zeger Willem (1882-1950)</title>
    <ref target="http://resources.huygens.knaw.nl/bwn1880-2000/lemmata/bwn1/sneller"/>
    <publisher>
      <name>Biografisch Woordenboek van Nederland:1880-2000</name>
      <ref target="http://resources.huygens.knaw.nl/bwn1880-2000"/>
    </publisher>
  </fileDesc>
  <person>
    <idno type="id">sneller</idno>
    <persName><name type="geslachtsnaam">Sneller</name>, Zeger Willem</persName>
    <sex value="1"/>
    <event type="birth" when="1882"/>
    <event type="death" when="1950"/>
    <state type="occupation">historicus</state>
  </person>
  <biography>
    <graphic url="http://resources.huygens.knaw.nl/bwn1880-2000/lemmata/bwn1/images/images/SNELLER.jpg"/>
    <text>&lt;dtml-var bwn_header&gt;
 &lt;p class='genealogie'&gt;
  &lt;strong&gt;Sneller, Zeger Willem&lt;/strong&gt;, historicus (Winsum 11-12-1882 - Amsterdam 10-11-1950).

Zoon van Egbert Sneller, onderwijzer, en Geertruida van Cuijlenburgh.
Sinds 28-4-1910 gehuwd met Cornelia van Latesteijn, uit welk huwelijk 2
zoons en 4 dochters geboren werden.

&lt;img src=&amp;quot;images/SNELLER.jpg&amp;quot; align=&amp;quot;right&amp;quot; BORDER=&amp;quot;0&amp;quot; alt=&amp;quot;afbeelding van Sneller, Zeger Willem&amp;quot; class=&amp;quot;bwnimg&amp;quot;&gt;

&lt;/p&gt;
&lt;p&gt;Sneller was afkomstig uit een orthodox christelijk milieu, en heeft
die erfenis naar uiterlijk en overtuiging een leven lang meegedragen.
Zijn vader, uit een Veluwsch boerengeslacht, was naar Winsum in
Friesland gegaan om een betrekking als onderwijzer te aanvaarden. In
1886 ging hij met de Doleantie mee, een jaar later bracht tbc hem een
vroegtijdige dood. De moeder ging daarop met haar kinderen (naast Zeger
waren nog twee dochters en een zoon geboren) naar haar geboorteplaats
Utrecht. Door de smalle financi&amp;euml;le middelen stond voor haar oudste
zoon na de lagere school geen andere weg open dan de opleiding tot
onderwijzer aan de christelijke normaalschool. Volgens de
familietraditie liep hij dan 'tandenknarsend' langs het voor
hem gesloten gymnasium. Zeker is in elk geval dat de kwekeling een
grote drang tot kennis en zelfontplooiing aan de dag legde. Na het
behalen van de hulpakte werkte hij te Rijnsburg, intussen verder
studerend voor de hoofdakte die hij in 1904 in Leiden verwierf. Hoewel
prof. Woltjer van de Vrije Universiteit hem verdere studie ontried,
liet de jonge Sneller zich daardoor niet ontmoedigen: eerst bekwaamde
hij zich voor het staatsexamen, en toen dat in 1907 achter de rug was,
stond eindelijk de deur van de universiteit voor hem open: dank zij de
uitkering van het bescheiden vaderlijke erfdeel kon hij gedurende
enkele jaren in Utrecht voor het kandidaatsexamen Nederlandse letteren
werken. Die jaren zijn van grote invloed geweest voor Snellers vorming:
vooral door het inspirerende optreden van de hoogleraar G.W. Kernkamp
maakte de student hier kennis met een liberale denkwereld die de eigen
overgeleverde en trouw bewaarde overtuigingen enigszins kon relativeren
en verbreden, zonder overigens de basis van zijn geloof aan te tasten.
Na een met lof afgelegd kandidaatsexamen in 1910 vertrok hij, pas
gehuwd, als leraar aan de Christelijke kweekschool naar Middelburg.
Toen hij in 1912 doctoraal examen deed was die betrekking echter al
weer opgegeven voor het leraarschap aan de Christelijke HBS in Den
Haag. Een erfenis van zijn Zeeuwse periode kreeg gestalte in het
proefschrift waarop hij in 1916 bij Kernkamp cum laude promoveerde, en
dat 
&lt;em&gt;Walcheren in de vijftiende eeuw&lt;/em&gt;

behandelde (1916).&lt;/p&gt;
&lt;p&gt;Op Snellers verdere carri&amp;egrave;re had Kernkamp grote invloed: aan
diens voorspraak was het in eerste instantie te danken dat zijn
veelbelovende leerling in 1919 onder Japikse tot onderdirecteur van het
Bureau voor 's Rijks Geschiedkundige Publicati&amp;euml;n werd benoemd.
In die functie zou hij zich bezighouden met het uitgeven van 
&lt;em&gt;Bronnen tot de geschiedenis van den handel met Frankrijk,&lt;/em&gt;

onder welke titel hij (samen met W.S. Unger) in 1930 een eerste deel
publiceerde. Intussen was Sneller al in 1922 tot hoogleraar in de
economische geschiedenis benoemd aan de Nederlandse Economische
Hogeschool te Rotterdam, ondanks zijn betrekkelijk geringe
wetenschappelijke krediet. De bij die gelegenheid gehouden inaugurele
rede over 
&lt;em&gt;Economische en sociale denkbeelden in Nederland in den aanvang der
negentiende eeuw&lt;/em&gt;

vormt nog altijd een lezenswaardig stuk. Na zijn benoeming steeg het
getal van zijn publikaties gestaag, en daarmee ook zijn aanzien als
hoogleraar. In de jaren voor de Tweede Wereldoorlog ontwikkelde Sneller
zich tot een geleerde van naam, en verrichtte hij baanbrekend werk door
zijn exploratie van de geschiedenis der Rotterdamse bedrijvigheid. Met
N.W. Posthumus was zijn werkzaamheid een voorname factor in de
herori&amp;euml;ntering van de economische geschiedenis, waarin naast de
handelsbetrekkingen ook de bestudering van de nijverheid een
belangrijke plaats verkreeg. Aan Snellers initiatief was bovendien de
totstandkoming te danken van een 
&lt;em&gt;Geschiedenis van den Nederlandschen landbouw 1795-1940,&lt;/em&gt;

die onder zijn redactie in 1943 verscheen (gevolgd door een tweede,
herziene druk in 1951).&lt;/p&gt;
&lt;p&gt;Het hoogleraarschap te Rotterdam heeft hij met grote toewijding en
energie vervuld. Als docent viel hij op door zijn heldere presentatie,
die bij een niet primair historisch gerichte studentenschaar
belangstelling voor zijn vak wist te wekken. Als examinator was Sneller
echter gevreesd, omdat hij bij anderen dezelfde nauwkeurigheid en vlijt
verwachtte die hij zelf ten toon spreidde. Als mens was de hoogleraar
niet erg toegankelijk: iets stars en hoekigs in zijn karakter
belemmerde de ongedwongen omgang. Zijn autoritaire persoonlijkheid was
niet ingesteld op een gemakkelijk verwerken van tegenwerpingen en
leidde licht tot een zekere achterdocht. Maar voor wie zijn gezag
erkende bleek hij een toegewijde leermeester, en de eisen die hij
stelde leidden ertoe dat in Rotterdam een school van economisch
historici opbloeide die zich onderscheidde door de kwaliteit van haar
werk, zoals o.a. uit de door Sneller gestimuleerde reeks proefschriften
naar voren kwam. Bij het vijfentwintigjarig ambtsjubileum in 1947
verscheen als blijk van hulde een bundel 
&lt;em&gt;Economisch-historische opstellen geschreven voor prof.dr. Z.W.
Sneller . . .&lt;/em&gt;

Zijn eerzucht vond in Rotterdam echter geen limiet, maar een
ordinariaat aan een universiteit bleek moeilijk te verkrijgen. Een
verbintenis met de Leidse universiteit werd in 1939 bekrachtigd met een
bijzonder hoogleraarschap. Na de oorlog, toen Sneller na de dood van
zijn vrouw vereenzaamd was achtergebleven, bood de instelling van een
economische faculteit aan de Vrije Universiteit gelegenheid van
werkkring te veranderen. Als decaan gaf hij van 1948 tot 1949 gezicht
aan de nieuwe faculteit, totdat zijn slechte gezondheidstoestand hem
dwong terug te treden.&lt;/p&gt;
&lt;p&gt;Snellers credo als christelijk historicus leren we o.a. kennen uit
een opstel over 'De zin der geschiedenis', afgedrukt in de
vierde lustrumbundel van het Gezelschap van Christelijke Historici in
Nederland, eveneens 
&lt;em&gt;De zin der geschiedenis&lt;/em&gt;

geheten (1944). Cultuur en geschiedenis zijn voor de gelovige niet te
scheiden aspecten van het leven dat doel en zin vindt in het Koninkrijk
Gods. Als economisch historicus trok Sneller in zoverre de consequentie
uit zijn overtuigingen dat hij een materialistische geschiedbeschouwing
afwees en aan geestelijke factoren uiteindelijk de voorrang gaf. Aan de
andere kant was hij ten volle overtuigd van de waarde der economische
geschiedenis, zoals o.a. bleek uit zijn Leidse intreerede op 6 oktober
1939 over 
&lt;em&gt;De economische geschiedenis in hare betrekking tot economie en
geschiedenis&lt;/em&gt;

(1939). Daarom bood hij ook weerstand aan pogingen in Rotterdam zijn
colleges voor pre-kandidaten facultatief in plaats van verplicht te
stellen. En dat hij aan het economische motief grote waarde toekende
bewijst ook wel zijn gedachte dat er verband moet worden aangenomen
tussen de verbreiding der moderne devotie en het marktgebied van
Deventer. Dit laatste poneerde hij in 
&lt;em&gt;Deventer, die Stadt der Jahrm&amp;auml;rkte&lt;/em&gt;

(Weimar, 1936. Pfingstbl&amp;auml;tter des Hansischen Geschichtsvereins :
27 [lees: 25]. Overigens omvatte zijn belangstelling van jongsaf aan
een ruimer veld dan de economische geschiedenis. In zijn latere jaren
kwam dat vooral tot uiting in zijn beschouwingen over Fruin - als
geschiedvorser bewonderd, als geschiedschrijver bij Groen ten achter
gesteld. Historici als Geyl, Van Winter en J.W. Smit hebben zich echter
tegen die opvatting van Sneller verzet.&lt;/p&gt;
&lt;p&gt;Naast zijn wetenschappelijk werk mag Snellers rol als organisator
niet onvermeld blijven. In Rotterdam trad hij o.a. op als voorzitter
van het door hem samen met pater Bonaventura Kruitwagen opgerichte
Historisch Genootschap 'De Maze'. Na 1945 maakte hij deel uit
van het directorium van het Rijksinstituut voor Oorlogsdocumentatie,
terwijl in diverse andere verenigingen eveneens bestuursfuncties
vervuld werden. Voelde hij zich daarom in later jaren weleens wat
veronachtzaamd, zo zijn daar naar het uiterlijke van zijn loopbaan toch
weinig gronden voor te vinden. Een gewoon hoogleraarschap aan een
universiteit bleef weliswaar lang uit, maar daar tegenover staan zijn
succesvolle Rotterdamse carri&amp;egrave;re, met driemaal de bekleding van
het rectoraat, en voorts het lidmaatschap van de Kon. Ned. Akademie van
Wetenschappen sinds 1946.&lt;/p&gt;
&lt;p&gt;
  &lt;a href='pgedeelte'&gt;P: &lt;/a&gt;Zie de lijst in de bundel 
&lt;em&gt;Economisch-historische opstellen. . .&lt;/em&gt;

(Amsterdam, 1947) 209-212 en (vollediger) de bibliografie in: Z.W.
Sneller, 
&lt;em&gt;Bijdragen tot de economische geschiedenis&lt;/em&gt;

(Utrecht [enz., 1968]) 231-235.&lt;/p&gt;
&lt;p&gt;
  &lt;a href='lgedeelte'&gt;L: &lt;/a&gt;P.J. Bouman, 'Professor Dr. Z.W. Sneller als hoogleeraar
1922-1947', in 
&lt;em&gt;Economisch-historische opstellen...&lt;/em&gt;

(Amsterdam, 1947) 7-11; C. Wiskerke, in 
&lt;em&gt;Rotterdams Jaarboekje&lt;/em&gt;

5e reeks 9 (1951) 193-195; T.S. Jansma, in 
&lt;em&gt;Jaarboek van de Maatschappij van Nederlandse Letterkunde te Leiden
1950-1951. Levensberichten&lt;/em&gt;

186-193; J.H. Kernkamp, in 
&lt;em&gt;Verslag van de Algemene Vergadering der Leden van het Historisch
Genootschap .. . 1951&lt;/em&gt;

(Utrecht, 1952) 5-6; P.J. van Winter, in 
&lt;em&gt;Jaarboek der Koninklijke Nederlandse Akademie van Wetenschappen
1951-1952,&lt;/em&gt;

264-281; I.J. Brugmans, in 
&lt;em&gt;Economisch-Historisch Jaarboek&lt;/em&gt;

25 (1952) 266-269.&lt;/p&gt;


&lt;p&gt;
&lt;a href=&amp;quot;igedeelte&amp;quot;&gt;I: &lt;/a&gt;&lt;i&gt;Jaarboek van de Koninklijke Nederlandse Akademie van Wetenschappen 1951-1952&lt;/i&gt; (Amsterdam 1952) afbeelding tegenover pagina 264.&lt;/p&gt;



&lt;p&gt;H. van der Hoeven&lt;/p&gt; 
&lt;dtml-var bwn_footer&gt;</text>
  </biography>
</biodes>

