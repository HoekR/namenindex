<biodes version="1.0">
  <fileDesc>
    <title>Braakensiek, Johan Coenraad (1858-1940)</title>
    <ref target="http://resources.huygens.knaw.nl/bwn1880-2000/lemmata/bwn3/braakensiek"/>
    <publisher>
      <name>Biografisch Woordenboek van Nederland:1880-2000</name>
      <ref target="http://resources.huygens.knaw.nl/bwn1880-2000"/>
    </publisher>
  </fileDesc>
  <person>
    <idno type="id">braakensiek</idno>
    <persName><name type="geslachtsnaam">Braakensiek</name>, Johan Coenraad</persName>
    <sex value="1"/>
    <event type="birth" when="1858"/>
    <event type="death" when="1940"/>
    <state type="occupation">tekenaar</state>
  </person>
  <biography>
    <graphic url="http://resources.huygens.knaw.nl/bwn1880-2000/lemmata/bwn3/images/images/BRAAKENSIEK.jpg"/>
    <text>&lt;dtml-var bwn_header&gt;
 &lt;p class='genealogie'&gt;
  &lt;strong&gt;Braakensiek, Johan Coenraad&lt;/strong&gt;, tekenaar (Amsterdam 24-5-1858 - Amsterdam 27-2-1940).

  Zoon van Albert Braakensiek, kaartentekenaar en steendrukker, en
  Wilhelmina Charlotta Elizabeth Anna Moolenijzer. Gehuwd op
  23-9-1888 met Pietertje Kooijman. Uit dit huwelijk werden 3
  dochters geboren.
  
&lt;img src=&amp;quot;images/BRAAKENSIEK.jpg&amp;quot; align=&amp;quot;right&amp;quot; BORDER=&amp;quot;0&amp;quot; alt=&amp;quot;afbeelding van Braakensiek, Johan Coenraad&amp;quot; class=&amp;quot;bwnimg&amp;quot;&gt;
  
  &lt;/p&gt;
&lt;p&gt;Al als 11-jarige jongen moest Braakensiek de school verlaten
    wegens gebrek aan resultaten. Zijn reeds gebleken tekentalent
    bracht hem ertoe een betrekking in een modewinkel aan te nemen,
    waar hij o.a. borduur- en soutachepatronen moest tekenen.
    Onderwijl bezocht hij de avondcursus bij de schilder J.B. Tetar
    van Elven. Op voorspraak van de kunstcriticus Martin (Martinus)
    Kalff, redacteur van het 
    &lt;em&gt;Algemeen Handelsblad,&lt;/em&gt;

    wie toevallig tekeningen die hij voor zijn plezier gemaakt had,
    onder ogen waren gekomen, kon hij op 23-12-1876 kosteloos het
    toelatingsexamen voor de Rijksakademie van Beeldende Kunsten te
    Amsterdam doen, waar hij door Aug. Alleb&amp;eacute;, ook financieel,
    geholpen werd en in 1881 het eindexamen deed.&lt;/p&gt;
&lt;p&gt;Na enige tijd meegewerkt te hebben aan het 
    &lt;em&gt;Ge&amp;iuml;llustreerd Politie-Nieuws&lt;/em&gt;

    en al bekendheid te hebben verworven, o.a. als tekenaar van
    schouwburgbiljetten, werd hij in 1886 vaste politieke tekenaar
    bij het weekblad 
    &lt;em&gt;De Amsterdammer,&lt;/em&gt;

    sinds 1925 
    &lt;em&gt;De Groene Amsterdammer,&lt;/em&gt;

    waaraan hij tot 1931 verbonden bleef. Braakensieks 'plaat van
    de week', die als los bijvoegsel uitkwam, kreeg grote
    populariteit, niet 't minst door haar bevattelijkheid. Zij
    trok, opgehangen aan de vensters van sigarenwinkels, altijd
    veel publiek. Overigens bedacht Braakensiek zijn prent zelden
    zelf; het onderwerp werd hem door de redactie aangegeven; hij
    maakte ter vergadering een schets, die hij, na goedkeuring,
    direct op steen uittekende.&lt;/p&gt;
&lt;p&gt;Ook in artistiek opzicht toonde hij weinig
    oorspronkelijkheid. Zijn figuren, die vaak allegorisch waren
    (zoals de Nederlandsche Maagd, John Bull, de Menschelijkheid),
    waren vaardig, maar conventioneel getekend, met een voorkeur
    voor het pathetisch gebaar der zedelijke verontwaardiging,
    zoals Eduard Fuchs in 
    &lt;em&gt;Die Karikatur der europ&amp;auml;ischen V&amp;ouml;lker&lt;/em&gt;

    (Berlijn, 1903-1904. 3 dl.) II, 383 opmerkte. Ook de compositie
    van zijn prenten was traditioneel. Maar de gelijkenis wist hij
    altijd goed te treffen: hij was eerder portrettist dan
    karikaturist. Op enkele uitzonderingen na (zoals in de
    Boerenoorlog, toen hij bijvoorbeeld Joseph Chamberlain het
    gelaat van een doodshoofd gaf), spaarde hij degenen die hij
    afbeeldde. 'Braakensiek wordt niet tot buitensporigheden
    verleid door te levendige verbeeldingskracht', schreef een
    welwillende criticus in 1899. Hij kleedde zijn personages
    'correcter dan hun kleermaker. Hij overdreef niet hun neus,
    noch hun kromme rug, hun buikje, noch de sporen, die eerzucht,
    hoovaardij, zorg om de partij, zorg om den zetel lieten op hun
    gelaat', aldus C(ornelis) V(eth) ter gelegenheid van zijn
    zilveren jubileum. Het onbarmhartigst, zij het niet
    onrechtvaardigst, was de recensent die in de 
    &lt;em&gt;Nieuwe Rotterdamsche Courant&lt;/em&gt;

    van 27-12-1903 Braakensieks prenten 'bloedeloos, conventioneel
    van samenstel, saai van opzet en uitvoering' noemde. Ook laakte
    hij de 'naar fotografie&amp;euml;n gekalkeerde koppen [...], welke
    nooit het 
    &lt;em&gt;eigene&lt;/em&gt;

    van een persoonlijkheid raken'. Braakensieks populariteit
    'schijnt te bewijzen, dat geesteloosheid groote attracties kan
    bezitten voor vele menschen'. Zijn veelgeroemde duidelijkheid,
    die de kijker niets te raden liet, was
    'landkaartenduidelijkheid'. Doorgaans echter was de - overigens
    schaarse - kritiek die Braakensieks werk ontmoette, gedempt; en
    zelfs dan vertolkte zij niet de mening van het grote publiek,
    bij wie de goedmoedige, direct bevattelijke tekenaar jarenlang
    geliefd bleef - geliefder dan grotere talenten als Albert Hahn
    en Louis Raemaekers. Er waren zelfs zg. Braakensiek-sigaren,
    verpakt in kistjes met plaatjes van hem aan de binnenkant. Ook
    in het buitenland was hij v&amp;oacute;&amp;oacute;r de Eerste Wereldoorlog
    de bekendste Nederlandse politieke tekenaar. Zo bevatten de
    iconografie&amp;euml;n van de Franse schrijver John Grand-Carteret
    (1850 - 1927) meer prenten van hem dan van enige andere
    Nederlander.&lt;/p&gt;
&lt;p&gt;Zijn populariteit reikte ver over het graf heen, want zolang
    C.Joh. Kieviets 
    &lt;em&gt;Uit het leven van Dik Trom&lt;/em&gt;

    door de jeugd gelezen wordt, blijven de uitbeeldingen die
    Braakensiek de daarin voorkomende figuren gegeven heeft, hangen
    in het nationale geheugen. Trouwens, ook vele andere, in hun
    tijd graag gelezen boeken heeft hij ge&amp;iuml;llustreerd, zoals
    werken van Justus van Maurik (die Braakensiek overigens naar 
    &lt;em&gt;De Amsterdammer&lt;/em&gt;

    had gehaald, waarvan hij mede&amp;euml;igenaar was), Klikspaans 
    &lt;em&gt;Studenten-typen,&lt;/em&gt;

    de 
    &lt;em&gt;Ge&amp;iuml;llustreerde vaderlandsche geschiedenis&lt;/em&gt;

    van P. Louwerse, de boeken van kapitein F. Marryat. In het
    uitbeelden van volksfiguren lag zijn kracht, niet in de
    politieke prent, die hem bij zijn leven beroemd maakte.&lt;/p&gt;
&lt;p&gt;Aan stijl vernieuwing is Braakensiek tijdens zijn lange
    tekencarri&amp;egrave;re niet toegekomen; hij bleef de jaren door
    dezelfde. Vandaar wellicht dat hij als politieke tekenaar
    spoedig nadat hij als zodanig in 1931 opgehouden was te werken,
    vergeten raakte. Op een Amsterdamse veiling in september 1942 -
    toch een tijd waarin veel geld in kunst belegd werd - gingen
    tekeningen van hem voor een habbekrats weg. Braakensiek
    schilderde ook - meest genrestukken, maar die hebben niet tot
    zijn roem bijgedragen.&lt;/p&gt;
&lt;p&gt;
  &lt;a href='pgedeelte'&gt;P: &lt;/a&gt;
  &lt;em&gt;Politieke prenten&lt;/em&gt;

    (Amsterdam, 1886- 1921) ca. 1315 stuks; 
    &lt;em&gt;Van alles wat. Twintig oorspronkelijke teekeningen&lt;/em&gt;

    (Amsterdam, 1891); 
    &lt;em&gt;Pen- en potloodkrassen. 52 teekeningen uit de 7e pagina van
    De Amsterdammer, Weekblad voor Nederland&lt;/em&gt;

    (Amsterdam, [1892]).&lt;/p&gt;
&lt;p&gt;
  &lt;a href='lgedeelte'&gt;L: &lt;/a&gt;Behalve gelegenheids- en herdenkingsartikelen in 
  &lt;em&gt;Elsevier's Ge&amp;iuml;llustreerd Maandschrift&lt;/em&gt;

  42 (1911) II, 527-532; 
  &lt;em&gt;Morks Magazijn&lt;/em&gt;

  28 (1926) 615-616; 
  &lt;em&gt;Algemeen Handelsblad,&lt;/em&gt;

  28-2-1940 av.; 25e 
  &lt;em&gt;Groene Amsterdammer,&lt;/em&gt;

  2-3-1940; 
  &lt;em&gt;Amstelodamum 11&lt;/em&gt;

  (1940) 53-54; 
  &lt;em&gt;De Groene Amsterdammer,&lt;/em&gt;

  13-11-1985: E.D. Pijzel, 'Johan Braakensiek', in 
  &lt;em&gt;Eigen Haard&lt;/em&gt;

  (1903) 678-682; Lynceus, 'Een populair teekenaar Johan
  Braakensiek', in 
  &lt;em&gt;Elsevier's Ge&amp;iuml;llustreerd Maandschrift&lt;/em&gt;

  42 (1911) II, 489-491; J.H.R., in 
  &lt;em&gt;Op de hoogte&lt;/em&gt;

  8 (1911) 605-609; H.P.L. Wiessing, 
  &lt;em&gt;Bewegend portret&lt;/em&gt;

  (Amsterdam, 1960) passim; C.H. Slechte, 'Johan Braakensiek,
  commentator en chroniqueur', in 
  &lt;em&gt;De Boekenwereld&lt;/em&gt;

  4 (1987) l (oktober) 2-13.&lt;/p&gt;
&lt;p&gt;
&lt;a href=&amp;quot;igedeelte&amp;quot;&gt;I: &lt;/a&gt;&lt;i&gt;Persoonlijkheden in het Koninkrijk der Nederlanden in woord en beeld&lt;/i&gt;. Onder hoofdred. van H.P. van den Aardweg (Amsterdam 1938) 224.
&lt;/p&gt;

&lt;p&gt;J.L. Heldring&lt;/p&gt; 
&lt;dtml-var bwn_footer&gt;</text>
  </biography>
</biodes>

