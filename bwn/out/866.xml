<biodes version="1.0">
  <fileDesc>
    <title>Jong, Jan de (1885-1955)</title>
    <ref target="http://resources.huygens.knaw.nl/bwn1880-2000/lemmata/bwn2/jongj"/>
    <publisher>
      <name>Biografisch Woordenboek van Nederland:1880-2000</name>
      <ref target="http://resources.huygens.knaw.nl/bwn1880-2000"/>
    </publisher>
  </fileDesc>
  <person>
    <idno type="id">jongj</idno>
    <persName><name type="geslachtsnaam">Jong</name>, Jan de</persName>
    <sex value="1"/>
    <event type="birth" when="1885"/>
    <event type="death" when="1955"/>
    <state type="occupation">r.k. aartsbisschop</state>
    <state type="occupation">r.k. kardinaal</state>
  </person>
  <biography>
    <graphic url="http://resources.huygens.knaw.nl/bwn1880-2000/lemmata/bwn2/images/images/JONGJ.jpg"/>
    <text>&lt;dtml-var bwn_header&gt;
 &lt;p class='genealogie'&gt;
  &lt;strong&gt;Jong, Jan de&lt;/strong&gt;, aartsbisschop en kardinaal (Nes op Ameland 10-9-1885 - Amersfoort 8-9-1955).

Zoon van Jan de Jong, bakker en landbouwer, en Trijntje Mosterman.


&lt;img src=&amp;quot;images/JONGJ.jpg&amp;quot; align=&amp;quot;right&amp;quot; BORDER=&amp;quot;0&amp;quot; alt=&amp;quot;afbeelding van Jong, Jan de&amp;quot; class=&amp;quot;bwnimg&amp;quot;&gt;


&lt;/p&gt;
&lt;p&gt;Jan de Jong kwam uit een gezin van acht kinderen, zes jongens en
twee meisjes. Naast Jan, de oudste, zouden nog twee broers priester van
het aartsbisdom Utrecht worden; het oudste meisje werd benedictines in
het klooster Arca Pacis te Driebergen-Rijsenburg. De Jong studeerde aan
de seminaries van Culemborg en Rijsenburg, werd reeds op 15 augustus
1908 priester gewijd en promoveerde in 1910 in de wijsbegeerte en in
1911 in de godgeleerdheid aan de Gregoriana te Rome. Van september 1911
tot april 1912 was hij assistent in de parochie van de H. Franciscus
Xaverius te Amersfoort; vervolgens tot november 1914 conrector in het
klooster van de zusters van O.L. Vrouw aldaar. Daarna was hij 21 jaar
hoogleraar in de kerkgeschiedenis aan het groot-seminarie
Rijsenburg.&lt;/p&gt;
&lt;p&gt;De Jongs belangstelling richtte zich op de geschiedenis van de
diverse theologische stromingen in de historie van de kerk. Hij had een
grote studiezin, een fabelachtige eruditie en een goed inzicht in de
grote lijnen van de kerkgeschiedenis, maar hij was geen boeiend docent.
Zijn naam als geleerde vestigde De Jong door zijn 
&lt;em&gt;Handboek der kerkgeschiedenis&lt;/em&gt;

(1929-1931. 2 dl.). De derde druk in vier delen, nog grotendeels door
hemzelf verzorgd, verscheen in 1937. Het werk bedoelde een studieboek
te zijn en werd op de groot-seminaries in Nederland ook bij
verschillende ordes en congregaties en op Nederlandstalige
priesteropleidingen in Belgi&amp;euml; als verplicht handboek
voorgeschreven. Ondanks de apologetische inslag kreeg het werk de
waardering van protestantse vakgenoten.&lt;/p&gt;
&lt;p&gt;Toen De Jong op 14 augustus 1931 tot president van het
groot-seminarie Rijsenburg werd benoemd, aanvaardde hij deze post uit
plichtsbesef en in gehoorzaamheid jegens zijn kerkelijke overheid. De
benoeming van deze verlegen onhandige geleerde, die nauwelijks raad
leek te weten met zijn houding en zich zo heerlijk kon verspreken, was
voor veel priesters van het aartsbisdom een reden tot grote verbazing
en bezorgdheid. De Jong, zelf wellicht het meest onthutst, had een
benoeming op deze verantwoordelijke post, die geheel tegen zijn
persoonlijke wensen en aspiraties inging, in het geheel niet
geambieerd. Zijn voorkeur ging uit naar een pastoorsfunctie in een
kleine parochie, waar hij de tijd hoopte te vinden om, in samenwerking
met een paar vakgenoten, de geschiedenis van het katholieke volksdeel
te gaan bestuderen en beschrijven. Toen de functie van president hem
geen ruimte meer liet dit project te realiseren - hij had al twee
voorstudies gepubliceerd - vond hij de Rotterdamse historicus L.J.
Rogier in 1932 bereid deze taak over te nemen.&lt;/p&gt;
&lt;p&gt;Door zijn functie van president werd hij ook lid van het kapittel
van het aartsbisdom. Zijn bestuurlijke gaven en zijn tact werden in dit
college opgemerkt. Hij bleek bovendien een goede kijk op mensen te
hebben. In zijn vroomheid stond hij in de traditie van het
Noordnederlandse katholicisme: sober, nuchter, be&amp;iuml;nvloed door het
protestantisme, zonder franje, wel ultramontaans. De
priester-kandidaten hield hij het stipt vervullen van de 'plichten
van staat', doen wat waar, echt en verstandig was, als het na te
streven ideaal voor. Buitengewone dingen achtte hij niet nodig.&lt;/p&gt;
&lt;p&gt;Op 3 augustus 1935 werd hij benoemd tot coadjutor met recht van
opvolging van de aartsbisschop J.H.G. Jansen en tot titulair
aartsbisschop van Rusio; zijn bisschopswijding vond plaats op 12
september 1935. Op 8 februari 1936 aanvaardde paus Pius XI de aanvrage
om ontslag van mgr. Jansen en werd De Jong aartsbisschop van Utrecht.
Zes dagen later nam hij bezit van de Utrechtse zetel.&lt;/p&gt;
&lt;p&gt;Kort daarna vaardigde De Jong samen met de andere bisschoppen van
Nederland op 6 mei 1936 de brief uit waarin werd bepaald dat zij die in
belangrijke mate steun zouden verlenen aan de Nationaal-Socialistische
Beweging (NSB), niet langer tot de heilige sacramenten konden worden
toegelaten. Enkele dagen na de Duitse inval liet de aartsbisschop aan
zijn suffragaan-bisschoppen weten dat de maatregelen tegen de NSB koste
wat kost gehandhaafd moesten blijven. Bisschop A.F. Diepen van
's-Hertogenbosch had wel enige moeite met die beleidslijn, maar
volgde toch de aartsbisschop, die zich tegenover de bezetter
allesbehalve meegaand wilde betonen. Dit beleid maakt hij duidelijk
tegenover enkele vooraanstaande Nederlandse priesters, die hem
aanspoorden op een tegemoetkomende manier te reageren op een rede van
de rijkscommissaris, Arthur Seyss-Inquart, uitgesproken in de
Ridderzaal op 29 mei 1940. De aartsbisschop weigerde te verklaren dat
hij de Duitsers loyaal tegemoet zou treden, als dezen het kerkelijk
leven, de katholieke scholen, de charitatieve instellingen en de
sociale en culturele organisaties niet zouden ontzien. Ook weigerde hij
de verklaring af te leggen dat de katholieken zich van elke activiteit
op politiek gebied hadden te onthouden.&lt;/p&gt;
&lt;p&gt;Op 13 januari 1941 verklaarde het episcopaat dat voor katholieken
behalve het lidmaatschap van partijen die de socialistische,
communistische of liberale beginselen op godsdienstig of zedelijk
gebied openlijk aanhingen, ook het 'enkele lidmaatschap [van de
NSB] gewoonlijk reeds in hooge mate ongeoorloofd' was. Het was een
duidelijke en openlijke herhaling van het standpunt uit 1936. In de
brief van 25 juli 1941, door De Jong geschreven, paste het Nederlandse
episcopaat de sancties tegen de NSB ook op hun mantelorganisaties toe.
Uit de eerste zinnen van deze brief, die op zondag 3 augustus 1941 in
alle katholieke kerken werd voorgelezen, vernam Nederland dat de
bisschoppen niet langer meer konden zwijgen '... over het velerlei
onrecht, dat ons als katholieken de laatste maanden [was]
aangedaan'. Het episcopaat onder leiding van De Jong mobiliseerde
thans het katholieke volksdeel, dat sinds enkele maanden zijn eigen
communicatiemiddelen als dagbladpers en radio kwijt was geraakt en dat
nu de organisaties van het Roomsch-Katholiek Werklieden Verbond (RKWV)
op bevel van Seyss-Inquart in dienst van de NSB gesteld zag. Wie
voortaan lid zou blijven van dit verbond in zijn nieuwe opzet zouden de
Sacramenten worden geweigerd. Dit gold ook voor de leden van andere
mantelorganisaties, zoals het Agrarische Front, de Kultuurkamer, het
Medisch Front en het Rechtsfront. Ten aanzien van het lidmaatschap van
de Waffen-SS en het Vrijwilligerslegioen stelde het episcopaat zich
minder absoluut op.&lt;/p&gt;
&lt;p&gt;Seyss-Inquart had in de nacht van zaterdag 2 op zondag 3 augustus de
aartsbisschop bevel gegeven de voorlezing van deze bisschoppelijke
brief af te gelasten. De Jong weigerde dit bevel telefonisch aan de
pastoors door te geven. Als reactie op de voorlezing van de brief
arresteerden de Duitsers in die eerste week van augustus verscheidene
priesters en leken, die voor de verspreiding van het herderlijk
schrijven hadden gezorgd. De aartsbisschop werd een boete van f500,-
opgelegd. Enkele weken na de afkondiging van het bisschoppelijk
mandement waren er van de circa 180.000 leden die het RKWV had geteld,
nog geen 7000 overgebleven. Ook de andere katholieke organisaties die
kort na 3 augustus 1941 onder de NSB werden gesteld, zoals de
Katholieke Nederlandsche Boeren- en Tuindersbond en het Katholieke
Onderwijzers Verbond, stroomden leeg. De katholieken droegen voortaan
ook zorg voor hun geloofsgenoten die door hun principi&amp;euml;le houding
in financi&amp;euml;le moeilijkheden zouden geraken. Een
initiatief-voorstel van de aartsbisschop tot oprichting van een
'Fonds voor bijzondere nooden' was door het hele episcopaat
overgenomen.&lt;/p&gt;
&lt;p&gt;Tijdens de eerste jaren van de Duitse bezetting bleek dat het tempo
van de strijdbare aartsbisschop werd afgeremd door de bejaarde
bisschoppen van Breda en 's-Hertogenbosch. Van de Bredase bisschop,
A.P.W. Hopmans, ging nauwelijks iets uit; de bisschop van
's-Hertogenbosch, mgr. Diepen, die in 1942 door W.P.A.M. Mutsaerts
werd opgevolgd, kon de gebeurtenissen nauwelijks meer volgen. De
bisschoppen J.P. Huibers van Haarlem en J.H.G. Lemmens van Roermond
waren in de regel even strijdbaar als de aartsbisschop. Toen De Jong in
oktober 1940 van mening was dat ook het episcopaat, net als de leiding
van de protestantse kerken in Nederland, tegen de anti-joodse
maatregelen van de bezetter moest protesteren, schaarden de bisschoppen
van Haarlem en Roermond zich achter het voorstel van de aartsbisschop,
maar bleven Hopmans en Diepen bezwaren opperen. Aangezien de
aartsbisschop steeds de instemming van de suffraganen vroeg, ging het
protest van het Nederlands episcopaat toen niet door.&lt;/p&gt;
&lt;p&gt;De positie van de aartsbisschop binnen het bisschoppencollege werd
gaandeweg sterker. Daartoe droeg bij dat hij vaak het eerst met de voor
de katholieke gemeenschap belangrijke kwesties werd geconfronteerd. Hij
confereerde in de loop van de oorlogsjaren met tientallen deskundigen
en met bestuurders van verenigingen en organisaties. Deze priesters en
leken hadden hun eigen bijdrage en vonden een scherp luisterende
aartsbisschop tegenover zich, die - zo werd beweerd - de mensen ook
zeer goed kon uithoren. Zijn bevindingen legde De Jong dan in
concept-besluiten of concept-herderlijke brieven voor aan zijn
medebisschoppen, die het beleid door hun voorzitter uitgestippeld
steeds meer gingen volgen. Zo groeide de overtuiging dat aartsbisschop
De Jong katholiek Nederland leidde.&lt;/p&gt;
&lt;p&gt;Voor de bisschop en historicus De Jong heeft de toenadering tussen
de katholieke kerk en de andere christelijke kerken in Nederland
tijdens de Duitse bezetting zeer veel betekend. Reeds in 1927 had hij
in het 
&lt;em&gt;Historisch tijdschrift&lt;/em&gt;

op p. 159 en p. 160 geschreven: 'Ook Thijm en Nuyens zagen in de
Calvinisten nog te veel de onderdrukkers hunner vaderen. Maar het
veldwinnend ongeloof toonde steeds meer de verwantschap van orthodoxe
protestanten en katholieken en de basis, waarop zij samen konden
staan.' De contacten met de protestanten waren al spoedig na de
Duitse inval gelegd door de oud-minister J.H. Slotemaker de
Bru&amp;iuml;ne, voorzitter van het Convent van Kerken. Deze kwam met de
aartsbisschop de noodzaak van de geestelijke verzorging in geval van
massa-evacuatie bespreken. Enkele maanden later overlegde hij met De
Jong over de mogelijkheid van een katholiek protest tegen de
jodenververvolging, hetgeen om de hierboven vermelde redenen geen
doorgang zou vinden. De relaties met de protestantse kerken werden
veelzijdiger na het belangrijke onderhoud op 31 oktober 1941 tussen de
Amsterdamse hoogleraar Paul Scholten, op dat ogenblik voorzitter van
het Convent van Kerken, en De Jong. Zij bespraken de wenselijkheid van
een nauwere samenwerking tussen de christelijke kerken en namen het
besluit om samen uit naam van de christenheid van Nederland bij
Seyss-Inquart te pleiten voor een betere behandeling van de joden. Dit
geschiedde door een telegram van 11 juli 1942, waarin tien Nederlandse
kerkgenootschappen verklaarden diep geschokt te zijn over de nieuwe
maatregelen waardoor joodse gezinnen uit Nederland naar het Duitse
rijksgebied werden vervoerd. Zij vroegen hem aan deze maatregelen, die
tegen het 'diepste zedelijke besef van het Nederlandsche volk'
streden en indruisten 'tegen hetgeen van Godswege als eisch van
gerechtigheid en barmhartigheid gesteld' werd, geen uitvoering te
geven. Dit telegram had tot gevolg dat op 14 juli 1942 namens de
rijkscommissaris werd toegezegd dat christen-joden die v&amp;oacute;&amp;oacute;r 1
januari 1941 tot een der christelijke kerken behoorden, niet zouden
worden weggevoerd.&lt;/p&gt;
&lt;p&gt;In het interkerkelijk overleg was verder besloten dat op zondag 26
juli in alle kerken de tekst van het protest-telegram aan de Duitse
overheid voor te doen lezen en in alle diensten een speciaal gebed uit
te laten spreken. Toen Seyss-Inquart inzage kreeg van deze verklaring,
eiste hij dat de tekst van het telegram uit de inleiding tot het gebed
geschrapt zou worden. De krachtige bewoordingen van het telegram
bevielen hem in genen dele. De leiding van de Hervormde Kerk gaf aan
het dringende verzoek van de rijkscommissaris gevolg. De besturen van
acht andere protestantse kerkgenootschappen en het episcopaat weigerden
en lieten het telegram voorlezen. Ook maakten zij melding van de reeds
gedane toezegging inzake de christen-joden. De Jong had de overige
bisschoppen niet over deze kwestie geraadpleegd. Hij vond het
vanzelfsprekend dat de wereldlijke overheid niet mocht beslissen wat er
in de kerk werd voorgelezen. Als tegenmaatregel werden op zondagmorgen
2 augustus 1942 over het hele land 245 katholieke joden gearresteerd en
naar het concentratiekamp Amersfoort gebracht. Hiervan werden er 44
spoedig vrijgelaten, de rest kwam in Westerbork terecht. In dezelfde
maand werden hiervan 92 personen naar Auschwitz gevoerd. Bij zijn
beslissing was de aartsbisschop geadviseerd door de officiaal van het
aartsbisdom, F.H.H. van de Loo, de vertegenwoordiger van het episcopaat
in het Interkerkelijk overleg. Hoezeer De Jong ook persoonlijk diep
getroffen was door de strafactie van Seyss-Inquart, hij zou deze
beleidslijn niet laten varen.&lt;/p&gt;
&lt;p&gt;Toen de aartsbisschop in november 1942 een eerste hersenbloeding
kreeg, nam het vroegtijdige verval van zijn lichamelijke krachten
ernstige vormen aan. Maanden verliepen v&amp;oacute;&amp;oacute;r hij zijn
bestuurswerkzaamheden kon hervatten. In deze periode namen de
vicaris-generaal, D. Huurdeman en de eerste secretaris van het
aartsbisdom, J.A. Geerdinck, het bestuur van het aartsbisdom waar. Zij
hebben zeer waarschijnlijk ook de brief ontworpen die op 21 februari
1943 in de katholieke kerken werd voorgelezen. Hierin stelde het
episcopaat de Duitse misdaden buitengewoon scherp aan de kaak en
verklaarde het de medewerking aan maatregelen tegen vervolgde groepen
in geweten ongeoorloofd. Dit strijdvaardige schrijven riep op bepaalde
punten op tot burgerlijke ongehoorzaamheid. Later heeft de
aartsbisschop zich ernstig afgevraagd of hij met deze brief niet een
onvoorzichtig beleid had gevoerd. Een bestuurder kon immers niemand
heldenmoed als strikte gewetensplicht voorschrijven. Mocht men van de
gelovigen meer vergen dan zij in redelijkheid konden opbrengen en
volhouden? De Jong was niet bevreesd voor zijn eigen lot. Hij wilde,
als hij om zijn houding in gevangenschap zou geraken, trouw aan zijn
geloof volharden in hetgeen hij als principieel het juiste beleid zag.
In het bisschoppelijk mandement dat op 16 mei 1943 aan katholiek
Nederland werd voorgelezen, nam hij geen blad voor de mond en hekelde
hij, op basis van principi&amp;euml;le en vaderlandslievende motieven, in
krasse bewoordingen de wegvoering en de gedwongen tewerkstelling van
Nederlanders in het buitenland.&lt;/p&gt;
&lt;p&gt;Geerdincks invloed op het bestuur werd groter toen de aartsbisschop
27 juli 1944 na een auto-ongeluk met een ernstige hersenschudding in
het ziekenhuis te Apeldoorn werd opgenomen, waar hij tot begin oktober
van dat jaar zou verblijven. De secretaris, huisgenoot en
vertrouwensman, had voordien de aartsbisschop soms over aarzelingen
heen geholpen, wanneer deze, in zijn academische houding, de zaken van
alle kanten wilde bekijken en niet snel tot een besluit kon komen.
Sinds die zomer van 1944 werd Geerdinck, die in zeer vele, zo niet alle
kwesties door zijn aartsbisschop was gekend, de medebestuurder van het
aartsbisdom en hij zou dit blijven, tot dat de Nijmeegse hoogleraar in
de bijbelwetenschap, B.J. Alfrink, op 28 mei 1951 coadjutor van De Jong
werd.&lt;/p&gt;
&lt;p&gt;De zorg voor de toekomst van het Nederlands katholicisme en vooral
de vrees voor een desintegratie van de katholieke eenheid in Nederland
na de oorlog hebben de aartsbisschop en zijn staf na de bevrijding van
Nederland doen vasthouden aan het gesloten katholicisme. Voor de
uiterst voorzichtige aartsbisschop, die verontrust de secularisatie van
het Westen in een snel tempo zag voortschrijden en die voor het gevaar
van een staatssocialisme zeer bevreesd was, boden de
vernieuwingstendenties en de doorbraakgedachten allesbehalve garanties
om de negatieve ontwikkelingen te stuiten. Hij achtte bescherming
binnen de eigen confessionele kring vooralsnog dringend noodzakelijk.
Zo vroeg hij op 5 februari 1950 J.H.C. Creyghton S.J., de
hoofdredacteur van 
&lt;em&gt;De Linie,&lt;/em&gt;

uitdrukkelijk de openlijke kritiek op de Katholieke Volkspartij (KVP)
te staken. De katholieke eenheid op politiek gebied zou erdoor worden
ondermijnd, meende hij. 'Als deze [eenheid] zou verdwijnen zouden
wij machteloos staan.'&lt;/p&gt;
&lt;p&gt;In 1947 werd Geerdinck tot vicaris-generaal benoemd. De vermoeide
aartsbisschop, wiens gezondheid door de spanningen van de oorlog zeer
geleden had, hield voortaan slechts de grote lijnen van het beleid in
het oog en liet zeer veel over aan Geerdinck, die het relativisme van
zijn aartsbisschop duidelijk miste. Na de komst van Alfrink als
coadjutor viel alle last van het bestuur van De Jong af. Hij werd
toeschouwer vanuit het klooster van de zusters van O.L. Vrouw te
Amersfoort, waar hij vroeger conrector was geweest. De afbrokkeling van
de eenheid van katholiek Nederland bleef hem in zijn laatste
levensjaren benauwen. Bij het eeuwfeest der herstelde hi&amp;euml;rarchie
op 16 mei 1953 vroeg de aartsbisschop de katholieken van Nederland
nogmaals uitdrukkelijk deze eenheid te bewaren. Het waren zijn laatste
woorden in het openbaar. De Jong overleed in de vroege ochtend van
donderdag 8 september 1955 na een langdurig ziekbed, twee dagen voor
zijn 70e verjaardag.&lt;/p&gt;
&lt;p&gt;Aartsbisschop De Jong zou, indien het onheil van de bezetting niet
over Nederland was gekomen, wellicht de geschiedenis zijn ingegaan als
een goed en geleerd bisschop die leefde en dacht in de tradities van
een minderheidskatholicisme, dat zich bewust was van de kracht die in
zijn eenheid lag. Hoewel hij van nature allerminst strijdlustig was en
geen dominerende figuur en daarbij afkerig van ieder optreden in de
openbaarheid, zou deze gevoelige man in moeilijke tijdsomstandigheden
een grote moed aan de dag leggen. Hij had de beschikking over veel
adviseurs, die hem dikwijls tegenstrijdige adviezen gaven, maar hij
kreeg vooral steun van Geerdinck, Huurdeman en Van de Loo, mensen uit
zijn directe omgeving. Deze naaste medewerkers gaven hem steeds weer de
raad niet toe te geven.&lt;/p&gt;
&lt;p&gt;Pius XII benoemde De Jong op 18 februari 1946 tegelijk met andere
bisschoppen die in de nazitijd getuigenis hadden afgelegd van grote
moed, tot kardinaal. Ook in Nederland bleek de erkentelijkheid voor de
geestelijke steun die hij tijdens de bezetting had gegeven. Samen met
dominee K.H.E. Gravemeyer, secretaris van de Algemene Synodale
Commissie van de Nederlandse Hervormde Kerk, werd aan De Jong door de
Utrechtse universiteit op 26 maart 1946 een eredoctoraat resp. in de
faculteit der godgeleerdheid (promotor prof. J. Severijn) en in de
faculteit der letteren en wijsbegeerte (promotor prof. P. Geyl)
uitgereikt. Op 12 februari 1948 verleende de universiteit van Leuven De
Jong het eredoctoraat in het canoniek recht.&lt;/p&gt;
&lt;p&gt;
  &lt;a href='agedeelte'&gt;A: &lt;/a&gt;Archief-aartsbisschop J. de Jong in het Archief van het
aartsbisdom Utrecht.&lt;/p&gt;
&lt;p&gt;
  &lt;a href='pgedeelte'&gt;P: &lt;/a&gt;Herderlijke brieven in de periode van 1936 tot 1951 in 
&lt;em&gt;Analecta voor het aartsbisdom Utrecht;&lt;/em&gt;

bibliografie in H.W.F. Aukes, 
&lt;em&gt;Kardinaal de Jong&lt;/em&gt;

(Utrecht [etc.], 1956) 555-561.&lt;/p&gt;
&lt;p&gt;
  &lt;a href='lgedeelte'&gt;L: &lt;/a&gt;S. Stokman O.F.M., 
&lt;em&gt;Het verzet van de Nederlandsche bisschoppen tegen
Nationaal-Socialisme en Duitsche tyrannie.&lt;/em&gt;

Herderlijke brieven, instructies en andere documenten (Utrecht,
[1945]); R. Post, in 
&lt;em&gt;Archief van de geschiedenis van het aartsbisdom Utrecht&lt;/em&gt;

73 (1954-1955) I-VIII; L.J. Rogier, in 
&lt;em&gt;Jaarboekje &amp;quot;Oud-Utrecht&amp;quot; 1955,&lt;/em&gt;

23-32; J.A. Geerdinck, 
&lt;em&gt;Lijkrede gehouden bij de uitvaart van wijlen Zijne Eminentie
Johannes Kardinaal de Jong, Aartsbisschop van Utrecht,&lt;/em&gt;

in 
&lt;em&gt;Analecta voor het aartsbisdom Utrecht&lt;/em&gt;

28 (1955) 96-102; L.J. Rogier, in 
&lt;em&gt;Terugblik en uitzicht.&lt;/em&gt;

Verspreide opstellen van L.J. Rogier (Hilversum [etc.], 1956) II,
421-431; L. de Jong, 
&lt;em&gt;Het Koninkrijk der Nederlanden in de Tweede Wereldoorlog&lt;/em&gt;

('s-Gravenhage, 1969- ) I, IV, V, VI, VII passim; 
&lt;em&gt;Katholieke Universiteit Nijmegen 1923-1973. Een documentenboek.&lt;/em&gt;

Onder red. van A.F. Manning [et al.] (Bilthoven, 1974) passim; G.A.M.
Abbink, 'Geerdinck 1902-1977', in 
&lt;em&gt;Analecta voor het aartsbisdom Utrecht&lt;/em&gt;

50 (1977) 247-266; B.R.C.A. Boersema, 
&lt;em&gt;De Linie 1946-1963. Een weekblad in handen van de Jezu&amp;iuml;eten&lt;/em&gt;

(Amsterdam, [1978]); A.F. Manning, 'De Nederlandse katholieken in
de eerste jaren van de Duitse bezetting', in 
&lt;em&gt;Archief voor de Geschiedenis van de Katholieke Kerk in Nederland&lt;/em&gt;

21 (1979) 105-129.&lt;/p&gt;

&lt;p&gt;
&lt;a href=&amp;quot;igedeelte&amp;quot;&gt;I: &lt;/a&gt;&lt;i&gt;Persoonlijkheden in het Koninkrijk der Nederlanden in woord en beeld&lt;/i&gt;. Onder hoofdred. van H.P. van den Aardweg (Amsterdam 1938) 754.
&lt;/p&gt;

&lt;p&gt;M.G. Spiertz&lt;/p&gt; 
&lt;dtml-var bwn_footer&gt;</text>
  </biography>
</biodes>

