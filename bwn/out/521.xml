<biodes version="1.0">
  <fileDesc>
    <title>Ferwerda, Hendrikus (1885-1942)</title>
    <ref target="http://resources.huygens.knaw.nl/bwn1880-2000/lemmata/bwn3/ferwerda"/>
    <publisher>
      <name>Biografisch Woordenboek van Nederland:1880-2000</name>
      <ref target="http://resources.huygens.knaw.nl/bwn1880-2000"/>
    </publisher>
  </fileDesc>
  <person>
    <idno type="id">ferwerda</idno>
    <persName><name type="geslachtsnaam">Ferwerda</name>, Hendrikus</persName>
    <sex value="1"/>
    <event type="birth" when="1885"/>
    <event type="death" when="1942"/>
    <state type="occupation">marineofficier</state>
  </person>
  <biography>
    <graphic url="http://resources.huygens.knaw.nl/bwn1880-2000/lemmata/bwn3/images/images/FERWERDA.jpg"/>
    <text>&lt;dtml-var bwn_header&gt;
 &lt;p class='genealogie'&gt;
  &lt;strong&gt;Ferwerda, Hendrikus&lt;/strong&gt;, vlootvoogd (Heeg, gem. Wymbritseradeel 1-10-1885 - Wassenaar 8-12-1942).

  Zoon van Auke Ferwerda, arts, en Maartje Driessen. Gehuwd op
  30-11-1910 met Johanna Maria van de Poll. Uit dit huwelijk werden
  1 zoon en 2 dochters geboren.
  
&lt;img src=&amp;quot;images/FERWERDA.jpg&amp;quot; align=&amp;quot;right&amp;quot; BORDER=&amp;quot;0&amp;quot; alt=&amp;quot;afbeelding van Ferwerda, Hendrikus&amp;quot; class=&amp;quot;bwnimg&amp;quot;&gt;
  
  &lt;/p&gt;
&lt;p&gt;Ferwerda volgde van 1902 tot 1906 de opleiding aan het
    Koninklijk Instituut voor de marine te Willemsoord en werd in
    laatstgenoemd jaar tot officier benoemd. Gedurende de eerste
    fase van zijn officiersloopbaan diende hij jarenlang aan boord
    van opnemingsvaartuigen. Na in 1919 bevorderd te zijn tot
    luitenant ter zee der 1e klasse volgde hij tussen 1920 en 1922
    de cursus aan de Hoogere Marine Krijgsschool. In laatstgenoemd
    jaar werd hij aangewezen als secretaris van de
    Vlootwetcommissie, die de regering moest adviseren omtrent het
    tempo waarin de via de aanhangig zijnde Vlootwet te financieren
    voorzieningen moesten worden uitgevoerd. Ook trad hij enige
    tijd op als secretaris van de eveneens in 1922 ingestelde
    Vlootcommissie, die bedoeld was als permanent advieslichaam
    voor de Staten-Generaal. Van eind 1924 tot medio 1930 was hij
    door zijn plaatsingen zeer nauw betrokken bij de vervanging van
    de torpedobootjagers van de 'roofdier'-klasse door die van de
    'admiralen'-klasse: hij fungeerde achtereenvolgens als
    commandant van de 'Hermelijn' en van de 'Jakhals', als officier
    belast met het toezicht op de bouw van de vier eerste eenheden
    van de 'admiralen'-klasse en als commandant van de 'De Ruyter'.
    Gedurende de twee commandoperiodes heeft hij geruime tijd het
    bevel over een schip gecombineerd met de tactische leiding van
    een divisie dan wel een groep torpedobootjagers. Tussen 1930 en
    1935 commandeerde hij achtereenvolgens de marinevliegkampen
    Morokrembangan en De Kooy. Al eerder had Ferwerda een
    opvallende belangstelling getoond voor het marineluchtwapen en
    nu beijverde hij zich met succes om de Marine Luchtvaart Dienst
    (MLD) tactisch op een hoger plan te brengen. Tijdens zijn
    ambtsperiode als commandant van Marokrembangan publiceerde hij
    onder het pseudoniem Marin in de Indische pers artikelen waarin
    hij wees op de zijns inziens volstrekt onvoldoende kracht van
    de maritieme weermiddelen die in de Archipel beschikbaar waren.
    Het is de marineleiding niet onbekend gebleven dat deze stukken
    Ferwerda uit de pen waren gevloeid en zij heeft ter zake van
    haar ongenoegen blijk gegeven. Gevolgen voor zijn carri&amp;egrave;re
    heeft dit evenwel niet gehad. In1933 maakte Ferwerda deel uit
    van de commissie-Schepel, die de minister van Defensie van
    advies moest dienen bij het nemen van maatregelen 'ter duurzame
    versterking van den goeden geest in de weermacht en ter
    duurzame betere handhaving van den krijgstucht'. De instelling
    van deze commissie was te beschouwen als een reactie op de
    muiterij op 'De Zeven Provinci&amp;euml;n'. In december 1934 werd
    hij benoemd tot lid van de commissie-Kan, die de mogelijkheid
    en wenselijkheid moest onderzoeken van afschaffing van de
    kruisers bij de zeemacht in Indi&amp;euml; en versterking van het
    marineluchtwapen aldaar. Met de overige marineofficieren in de
    commissie was hij verantwoordelijk voor het minderheidsadvies,
    waarin handhaving van de kruisers &amp;eacute;n versterking van de
    MLD werd bepleit. Per l januari 1936 werd hij, tegelijk met
    zijn jaargenoot J.Th. Furstner, bevorderd tot schout-bij-nacht
    en op 3 maart van dat jaar aanvaardde hij de functie van
    commandant der zeemacht en hoofd van het departement der Marine
    in Ned.-Oost-Indi&amp;euml;. Per 1 januari 1938 volgde zijn
    bevordering tot vice-admiraal.&lt;/p&gt;
&lt;p&gt;Als vlootvoogd in Indi&amp;euml; moest hij woekeren met de hem
    ter beschikking staande middelen, niet in de laatste plaats
    omdat de toenemende belangstelling van Japan voor de Oostelijke
    archipel het noodzakelijk maakte om dat gebied intensiever te
    bewaken dan tot dan toe gebruikelijk was geweest. Tegen het
    einde van zijn ambtsperiode kon hij evenwel met voldoening
    constateren dat wat niet ten onrechte werd aangeduid als de
    wederopbouw van de Koninklijke Marine op gang kwam en dat het
    'kruiservraagstuk' conform zijn denkbeelden was opgelost. Een
    en ander was mede het resultaat van in Indi&amp;euml; gevoerde
    propaganda, waarbij Ferwerda achter de schermen een belangrijke
    rol heeft gespeeld. Het succes van die propaganda was vooral
    opmerkelijk omdat terzelfdertijd vanuit legerkringen werd
    bepleit het zwaartepunt van de verdediging van Indi&amp;euml; tegen
    een buitenlandse vijand althans in de eerste fase van de
    tegenactie te leggen bij het luchtwapen van het Koninklijk
    Nederlandsch-Indisch Leger. Gedurende Ferwerda's laatste jaar
    als vlootvoogd in Indi&amp;euml; heeft zich een diepgaande
    controverse ontwikkeld tussen hem en Furstner, die sedert medio
    1936 chef van de Marinestaf was. Hoewel Ferwerda het zogenaamde
    slagkruiserplan, waarvan Furstner een warm voorstander was,
    strategisch goed gefundeerd achtte, vond hij de voorgestelde
    encadrering van de slagkruisers met lichter materieel te zwak
    en achtte hij het plan in diverse opzichten voor Nederland te
    hoog gegrepen, ook omdat hij twijfelde of men tijdig voldoende
    goed gekwalificeerd personeel ter beschikking zou hebben.
    Daarom gaf hij vooralsnog de voorkeur aan een programma
    waardoor de vloot op zo kort mogelijke termijn werd uitgebreid
    met een belangrijk contingent lichte kruisers,
    torpedobootjagers, onderzeeboten en vliegtuigen. Oorspronkelijk
    was het de bedoeling geweest dat Ferwerda in oktober 1939 het
    beheer over het departement der Marine en het bevel over de
    zeemacht in Indi&amp;euml; zou overdragen aan schout-bij-nacht
    C.E.L. Helfrich. De gouverneur-generaal achtte het evenwel
    noodzakelijk dat Helfrich zich als chef-staf inwerkte in de
    problemen die geschapen waren door het uitbreken van de oorlog
    in Europa en daarom bleef Ferwerda uiteindelijk tot 18 december
    1939 aan. Na zijn terugkeer in Nederland werd hij per 8 april
    1940 gepensioneerd. In het najaar van 1940 werd hij benoemd tot
    inspecteur-generaal van het Loodswezen enz., welke functie hij
    van 21 november 1940 tot 15 februari 1941 vervulde. Dat hij
    bereid was in de plaats te treden van een vlagofficier die door
    de bezetter was ontslagen en vervolgens gearresteerd (overigens
    pas nadat de functie in kwestie eerst door twee anderen ad
    interim was waargenomen) heeft velen bevreemd. Het lijdt echter
    geen twijfel dat Ferwerda's voornaamste beweegreden is geweest
    het verlangen het loodswezen cum annexis zoveel mogelijk aan de
    controle van de Duitsers te onttrekken en te bewerkstelligen
    dat het de Kriegsmarine zo min mogelijk assistentie verleende.
    Spanningen met de Duitse Referent bij de Dienst van het
    Loodswezen en problemen met zijn gezondheid, die ook in zijn
    laatste Indische periode al zware zorgen had gebaard, deden hem
    al na enkele maanden ontslag nemen.&lt;/p&gt;
&lt;p&gt;Als vlootvoogd vond Ferwerda in het Indische
    bestuursapparaat, in de Volksraad en bij het publiek in
    Indi&amp;euml; veel waardering. Hij werd door zijn collega's bij de
    Koninklijke Marine in het algemeen hoog aangeslagen wegens zijn
    leidersgaven en zijn beheersing van zowel de theoretische als
    de praktische aspecten van het m&amp;eacute;tier van zeeofficier.
    Velen stelden hem boven Furstner, die aanmerkelijk minder
    'all-round' was en Ferwerda's intense belangstelling miste voor
    alles wat met de menselijke verhoudingen binnen de Marine te
    maken had. Toen hij de actieve dienst verliet verleende de
    Marine Vereeniging waarin hij jarenlang een zeer belangrijke
    rol had gespeeld hem de zeldzame onderscheiding van het
    erelidmaatschap.&lt;/p&gt;
&lt;p&gt;
  &lt;a href='agedeelte'&gt;A: &lt;/a&gt;Collectie-Ferwerda bestaande uit o.a. brieven en ms.
  van toespraken onder beheer van A.P. Ferwerda te
  Rijswijk.&lt;/p&gt;
&lt;p&gt;
  &lt;a href='pgedeelte'&gt;P: &lt;/a&gt;'Vrijwilligers- of militievloot? Hoe moet de organisatie der
    Koninklijke Marine zijn, wat betreft personeel, materieel en
    financi&amp;euml;n', in 
    &lt;em&gt;Marineblad&lt;/em&gt;

    35 (1920) 117 - 164; 'Overzicht van de maritieme defensie in
    Indi&amp;euml;', in 
    &lt;em&gt;Het Indische boek der zee.&lt;/em&gt;

    Samengest. door D.A. Rinkes, N. van Zalinge en J.W. de Roever.
    2e verm. en verb. dr. (Batavia [etc., 1927]) 165-180.&lt;/p&gt;
&lt;p&gt;
  &lt;a href='lgedeelte'&gt;L: &lt;/a&gt;'De beteekenisvolle figuur van H. Ferwerda', in 
  &lt;em&gt;De Locomotief,&lt;/em&gt;

  19-12-1939; 'Overdracht van het commando der zeemacht', in 
  &lt;em&gt;De Indische Courant,&lt;/em&gt;

  19-12-1939; G. Teitler, 
  &lt;em&gt;De strijd om de slagkruisers 1938-1940&lt;/em&gt;

  (Dieren, 1984); Ph.M. Bosscher. 
  &lt;em&gt;De Koninklijke Marine in de Tweede Wereldoorlog&lt;/em&gt;

  (Franeker, 1984- 1986. 2 dl.).&lt;/p&gt;
&lt;p&gt;
&lt;a href=&amp;quot;igedeelte&amp;quot;&gt;I: &lt;/a&gt;&lt;i&gt;Persoonlijkheden in het Koninkrijk der Nederlanden in woord en beeld&lt;/i&gt;. Onder hoofdred. van H.P. van den Aardweg (Amsterdam 1938) 473.
&lt;/p&gt;

&lt;p&gt;Ph.M. Bosscher&lt;/p&gt; 
&lt;dtml-var bwn_footer&gt;</text>
  </biography>
</biodes>

