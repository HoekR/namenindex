<biodes version="1.0">
  <fileDesc>
    <title>Beekman, Anton Albert (1854-1947)</title>
    <ref target="http://resources.huygens.knaw.nl/bwn1880-2000/lemmata/bwn3/beekman"/>
    <publisher>
      <name>Biografisch Woordenboek van Nederland:1880-2000</name>
      <ref target="http://resources.huygens.knaw.nl/bwn1880-2000"/>
    </publisher>
  </fileDesc>
  <person>
    <idno type="id">beekman</idno>
    <persName><name type="geslachtsnaam">Beekman</name>, Anton Albert</persName>
    <sex value="1"/>
    <event type="birth" when="1854"/>
    <event type="death" when="1947"/>
    <state type="occupation">geograaf</state>
  </person>
  <biography>
    <graphic url="http://resources.huygens.knaw.nl/bwn1880-2000/lemmata/bwn3/images/images/BEEKMAN.jpg"/>
    <text>&lt;dtml-var bwn_header&gt;
 &lt;p class='genealogie'&gt;
  &lt;strong&gt;Beekman, Anton Albert&lt;/strong&gt;, historisch-geograaf (Amsterdam 5-1-1854 - 's-Gravenhage 23-5-1947).

  Zoon van Anthonius Gerardus Franciscus Beekman, majoor bij de
  Jagers, en Agnes Fran&amp;ccedil;oise Adriana Brouerius van Nidek.
  Gehuwd op 27-12-1880 met Wilhelmina van Deventer. Zij hadden 3
  zoons en 1 dochter. 
  
&lt;img src=&amp;quot;images/BEEKMAN.jpg&amp;quot; align=&amp;quot;right&amp;quot; BORDER=&amp;quot;0&amp;quot; alt=&amp;quot;afbeelding van Beekman, Anton Albert&amp;quot; class=&amp;quot;bwnimg&amp;quot;&gt;
  
  &lt;/p&gt;
&lt;p&gt;Beekman stamde zowel van vaders- als van moederszijde uit
    een aanzienlijk officiersgeslacht. Het is niet verwonderlijk
    dat hij, opgegroeid in een vaderlandslievende familiekring, een
    militaire loopbaan begeerde. In 1870 werd hij - &amp;eacute;&amp;eacute;n
    week voor het uitbreken van de Frans-Duitse oorlog - op
    16-jarige leeftijd na een vergelijkend examen als veelbelovend
    kadet aan de Koninklijke Militaire Academie (KMA) te Breda
    geplaatst voor 'het wapen der genie hier te lande'. In 1873
    werd hij als 2e luitenant-ingenieur te Delft gestationeerd en
    in 1876 als Ie luitenant-ingenieur te Utrecht. Hij werd
    inzonderheid betrokken bij de 'Nieuwe Hollandsche Waterlinie',
    aan welk grootschalige verdedigingsstelsel destijds uit
    beduchtheid voor de groeiende macht van Duitsland hoge
    prioriteit werd gegeven. Hij benutte deze tijd ook naarstig
    voor literatuurstudie.&lt;/p&gt;
&lt;p&gt;Beekmans ambitie richtte zich in eerste instantie op de
    samenstelling van een driedelig handboek onder de titel 
    &lt;em&gt;Taktiek en versterkingskunst&lt;/em&gt;

    (Gorinchem, 1879), een werk dat hem bij gunstige ontvangst
    welhaast zeker een docentschap aan de KMA zou opleveren. Er is
    evenwel slechts &amp;eacute;&amp;eacute;n deel van verschenen. De reden
    daarvan is dat de schrijver kort tevoren op eigen verzoek voor
    een jaar op non-activiteit was gesteld, en daarna, wederom op
    eigen verzoek, eervol uit de krijgsdienst is ontslagen. Hij had
    intussen te Zutphen een leraarschap in de wiskunde op zich
    genomen (in 1879 aan de HBS en van 1882 tot 1890 aan het
    gymnasium). Een en ander kan niet los worden gezien van zijn
    voorgenomen huwelijk met een - even jonge - Utrechtse vrouw die
    van zeer eenvoudige komaf was, een verbintenis die destijds in
    de officiersstand als een mesalliance werd beschouwd.&lt;/p&gt;
&lt;p&gt;Het plotselinge afbreken van zijn officierscarri&amp;egrave;re
    heeft Beekman niet weerhouden in de jaren '80 nog meermalen
    over defensiezaken te schrijven en te spreken. Behalve in
    periodieken als 
    &lt;em&gt;De Militaire Spectator&lt;/em&gt;

    heeft hij veelvuldig in dag- en weekbladen van zijn inzichten
    doen blijken (hij was o.m. militair medewerker van 
    &lt;em&gt;Het Nieuws van den Dag).&lt;/em&gt;

    Hij heeft speciaal aangedrongen op verbetering van de
    'Hollandsche Waterlinie', alsmede van de 'Stelling van
    Amsterdam', die hij als een vrijwel onneembaar geacht reduit
    dikwijls 'het palladium onzer onafhankelijkheid' noemde. Hij
    kon zich in deze - en later ook in veel andere - gevallen
    ongemeen polemisch tonen, zoals in de brochure 
    &lt;em&gt;Is Nederland in gevaar?&lt;/em&gt;

    (Zutphen, 1889).&lt;/p&gt;
&lt;p&gt;Beekman heeft in die tijd ook op andere terreinen grote
    activiteit ontplooid. Hij genoot bij een breed publiek
    bekendheid door eenvoudige vertellingen, die alle spelen onder
    mensen in wier midden hij als knaap of militair had geleefd. De
    eerste daarvan zijn al in 1870 gepubliceerd. Zijn voorbeeld was
    de letterkundige J.J. Cremer, aan wie hij geparenteerd was. Een
    aantal verhalen is gebundeld in 
    &lt;em&gt;Schetsen en novellen&lt;/em&gt;

    ('s-Gravenhage, 1881) en 
    &lt;em&gt;Hollanders in politiek en uniform&lt;/em&gt;

    (Zutphen, 1885).&lt;/p&gt;
&lt;p&gt;Veel duurzamer waardering heeft Beekman geoogst met zich op
    te werpen als voorvechter van de gedeeltelijke afsluiting en
    droogmaking van de Zuiderzee. Hij zou tientallen jaren lang, in
    een onoverzienbare reeks van spreekbeurten en - soms belerende,
    soms hekelende - artikelen en brochures e.d., blijven ijveren
    voor de verwezenlijking van 'Nederlands twaalfde provincie' op
    basis van de verziende plannen van zijn vriend Cornelis Lely.
    In 1897 zou hij bestuurslid van de Zuiderzeevereeniging en in
    1919 lid van de Zuiderzeeraad worden. Hij heeft in vele
    richtingen invloed trachten uit te oefenen, zelfs op de
    naamgeving (hij heeft o.m. de naam Usselmeer gepropageerd). De
    wens, bij zijn begrafenis uitgesproken, dat de naam Beekman
    ergens in het nieuwe land zou worden 'vereeuwigd', is niet
    vervuld.&lt;/p&gt;
&lt;p&gt;Beekmans Zutphense jaren zouden de meeste vruchten dragen op
    het terrein van de geografie van Nederland. In 1883 vond hij
    tussen velerhande beslommeringen gelegenheid een boek samen te
    stellen dat volgens menigeen, hemzelf niet te vergeten, 'een
    omwenteling' in het aardrijkskundeonderwijs heeft
    bewerkstelligd, namelijk 
    &lt;em&gt;Nederland als polderland&lt;/em&gt;

    (Zutphen, 1884). Deze 'beschrijving van den eigenaardigen
    toestand der belangrijkste helft van ons land' heeft inderdaad
    talrijke gebrekkige en onjuiste voorstellingen betreffende de
    geografie van Nederland weggenomen, vooral inzake de
    hydrografische gesteldheid van onze laaggelegen streken, die
    door mensenhand zeer ingrijpend is veranderd. Dit 'in een
    vaderlandschen geest' geschreven boek heeft officieel slechts
    twee nieuwe drukken beleefd (in 1915 en 1932), maar er zijn
    tussentijds diverse, meer of minder uiteenlopende, bewerkingen
    van uitgekomen. Twee daarvan zijn 
    &lt;em&gt;De strijd om het bestaan&lt;/em&gt;

    (Zutphen, 1887) en 
    &lt;em&gt;Polders en droogmakerijen&lt;/em&gt;

    ('s-Gravenhage, 1909-1912. 2 dl.).&lt;/p&gt;
&lt;p&gt;Hoewel ook de laatst verschenen versie feitelijk grotendeels
    is achterhaald, wordt 
    &lt;em&gt;Nederland als polderland&lt;/em&gt;

    nog door menigeen tot de bekendste geografische werken over ons
    land gerekend. Het werk heeft overigens niet alleen vele
    aardrijkskundebeoefenaren op een ander been gezet, het heeft
    ook de levensloop van de auteur vergaand be&amp;iuml;nvloed. Van
    alle publikaties die in de loop van 70 jaar aan Beekmans
    vaardige schrijf- en tekenpennen zijn ontsproten - een lijst
    daarvan zal gauw een 200 titels tellen - heeft er
    g&amp;eacute;&amp;eacute;n de schrijver bij zijn leven zoveel faam bezorgd
    als 
    &lt;em&gt;Nederland als polderland.&lt;/em&gt;

    Hij zou zich dan ook de jaren door niet ongaarne op dit
    auteurschap blijven beroemen.&lt;/p&gt;
&lt;p&gt;Beekmans lange leven overziende, kan men zeggen dat dit boek
    als een scharnier heeft gediend. Het zou zeker niet tot stand
    zijn gekomen als de schrijver niet had kunnen steunen op de
    inzichten en ervaringen die hij bij zijn opleiding en
    werkzaamheid als genieofficier had opgedaan. Daarvan getuigen
    ook de krijgskundige, waterbouwkundige en kartografische
    bijlagen. Even zeker is dat de gunstige ontvangst de auteur
    heeft aangemoedigd zijn ambitie voortaan op de beoefening van
    de vaderlandse geografie en kartografie te concentreren.&lt;/p&gt;
&lt;p&gt;Beekman heeft zich de eerste jaren vooral toegelegd op de
    schoolaardrijkskunde, die toen een wedergeboorte beleefde. Hij
    heeft echter in dit vlak duidelijk minder succes geoogst dan
    zijn generatiegenoten R. Schuiling en H. Blink, die beiden op
    een brede geografische opleiding konden bogen. De meeste opgang
    heeft zijn 
    &lt;em&gt;Schoolatlas van Nederland&lt;/em&gt;

    (Zutphen, 1889) gemaakt, vooral toen deze, op aandrang van de
    uitgever en met inschakeling van Schuiling, is opgegaan in een 
    &lt;em&gt;Schoolatlas van de geheele aarde&lt;/em&gt;

    (Zutphen, [1893]). De laatste druk van 'Beekman en Schuiling'
    zou in 1927 verschijnen.&lt;/p&gt;
&lt;p&gt;In een aper&amp;ccedil;u van Beekmans Zutphense tijd kan er niet
    aan voorbij worden gegaan dat hij in de eerste plaats leraar in
    de wiskunde was. Het vak lijkt hem tamelijk koud te hebben
    gelaten, maar de betrekking bood hem veel vrije tijd. De
    keerzijde ervan was dat ze z&amp;oacute; weinig inkomen zal hebben
    opgeleverd dat hij genoopt was voor zijn meeste optredens en
    publikaties een honorarium te verlangen. Hij zou in die jaren
    tevens nog enkele nevenfuncties vervullen, zoals die van
    inspecteur van het militair onderwijs.&lt;/p&gt;
&lt;p&gt;In dit licht is het begrijpelijk dat Beekman in 1891 het
    directeurschap van de HBS te Schiedam heeft aanvaard. Hij heeft
    deze veeleisende functie twaalf jaar vervuld. 'In houding en
    allure altijd militair gebleven', heeft hij het binnen en
    buiten deze school niet gemakkelijk gehad. Dat hij zich een
    tijdlang bij onderwijskundige vraagstukken betrokken heeft
    gevoeld, blijkt uit zijn 
    &lt;em&gt;Denkbeelden omtrent eene reorganisatie van middelbaar en
    gymnasiaal onderwijs&lt;/em&gt;

    (Zutphen, 1897), waarmee hij een 'adresbeweging' in gang heeft
    gezet voor de invoering van driejarig voortgezet basisonderwijs
    of wel een middenschool - welke gedachte een kleine eeuw later
    opnieuw wordt nagestreefd.&lt;/p&gt;
&lt;p&gt;Het is in deze jaren dat Beekmans voorliefde zich definitief
    heeft toegespitst op de studie van de historische geografie van
    Nederland en enkele van haar neventerreinen, zoals de
    waterstaatsgeschiedenis en de toponymie. Op dit
    wetenschapsgebied kon zijn specialistische kennis eerst goed
    tot haar recht komen. Het is vooral in deze capaciteit dat hij
    in het Koninklijk Nederlandsch Aardrijkskundig Genootschap
    erkenning heeft gevonden. Hij is niet minder dan 28 jaar
    bestuurslid en zelfs 37 jaar redacteur van het 
    &lt;em&gt;Tijdschrift...&lt;/em&gt;

    van het Genootschap geweest, en daarnaast o.a. acht jaar
    redacteur van de 
    &lt;em&gt;Nomina Geographien Neerlandica.&lt;/em&gt;
&lt;/p&gt;
&lt;p&gt;Zodra zijn persoonlijke omstandigheden zulks toestonden,
    heeft Beekman de kans aangegrepen zich te vergenoegen met een
    leraarsbaan die hem meer armslag zou bieden voor zijn
    wetenschappelijke ambitie. Hij is van 1902 tot 1916 als zodanig
    werkzaam geweest in Den Haag, waar hij niet alleen gemakkelijk
    toegang had tot bibliotheek en archief maar ook geregeld met
    aardrijks-, geschied-, krijgs- en staatkundig gelijkgezinden
    kon verkeren. Een van de eerste resultaten was 
    &lt;em&gt;Het dijk- en waterschapsrecht in Nederland v&amp;oacute;&amp;oacute;r
    1795&lt;/em&gt;

    ('s-Gravenhage, 1905- 1907. 2 dl.), een imposant tweedelig
    glossarium dat nog altijd wordt geraadpleegd.&lt;/p&gt;
&lt;p&gt;In 1909 heeft Beekman - tegen een bescheiden bezoldiging -
    een taak op zich genomen die een kleine 30 jaar zijn beste
    historisch-geografische en kartografische krachten zou opeisen,
    namelijk de bezorging van de 
    &lt;em&gt;Geschiedkundige atlas van Nederland&lt;/em&gt;

    ('s-Gravenhage, 1913-1938). Deze atlas zou uiteindelijk 19
    'kaarten' omvatten, die alle uit meer bladen bestaan, alsmede
    38 tekstdelen. Zeven kaarten met bijbehorende teksten zijn door
    Beekman samen met geleerden als P.J. Blok et al. ontworpen en
    geschreven. Drie zijn helemaal voor zijn rekening gekomen,
    waaronder 
    &lt;em&gt;Holland, Zeeland en West-Friesland in 1300&lt;/em&gt;

    ('s-Gravenhage, 1916-1920. 3 dl.). Wat de meeste bewondering
    afdwingt, is dat Beekman alle 185 kaartbladen zelf getekend
    heeft. De atlas is terecht 'de hechtste hoeksteen van zijn
    roem' genoemd.&lt;/p&gt;
&lt;p&gt;Met hoevelen hij zich ook in zijn lange Haagse tijd
    gebrouilleerd mag hebben, het heeft hem toen niet aan
    eerbewijzen ontbroken. Zijn nationale zin is door de toekenning
    van twee koninklijke onderscheidingen gestreeld, zijn
    wetenschappelijke door de verlening van het eredoctoraat in de
    letteren door de Rijksuniversiteit te Groningen in 1914. Hij
    zou zijn levensavond in grote eenzaamheid doorbrengen, geplaagd
    door toenemende doofheid. Hij was tot zijn dood, om met Fockema
    Andreae te spreken, 'een voorbeeld van de in Nederland niet
    veel voorkomende &amp;raquo;Privatgelehrte&amp;quot;, en een gelukkig
    voorbeeld ervan'.&lt;/p&gt;
&lt;p&gt;
  &lt;a href='agedeelte'&gt;A: &lt;/a&gt;Oud-Archief van het Koninklijk Nederlands
  Aardrijkskundig Genootschap in het Rijksarchief te
  Utrecht.&lt;/p&gt;
&lt;p&gt;
  &lt;a href='pgedeelte'&gt;P: &lt;/a&gt;
  Behalve de reeds genoemde publikaties: bibliografie in onder
    L vermeld artikel van Fockema Andreae.
&lt;/p&gt;
&lt;p&gt;
  &lt;a href='lgedeelte'&gt;L: &lt;/a&gt;Herdenkingsartikelen in 
  &lt;em&gt;De Hollandische Revue&lt;/em&gt;

  19 (1914) 751-766; C. Easton, in 
  &lt;em&gt;Tijdschrift van het Koninklijk Nederlandsch Aardrijkskundig
  Genootschap.&lt;/em&gt;

  Tweede serie 41 (1924) 438-441; S.J. Fockema Andreae, in 
  &lt;em&gt;Jaarboek van de Maatschappij der Nederlandse Letterkunde te
  Leiden 1950-1951.&lt;/em&gt;

  67-73; M.W. Heslinga, 'Anton Albert Beekman en de vaderlandse
  aardrijkskunde in het laatst van de negentiende eeuw', in 
  &lt;em&gt;Geografisch Tijdschrift.&lt;/em&gt;

  NR 11 (1977) 324-338; G. L. Cleintuar, 
  &lt;em&gt;Wisselend getij. Geschiedenis van de Zuiderzeevereeniging
  1886- 1949&lt;/em&gt;

  (Zutphen, 1982).&lt;/p&gt;

&lt;p&gt;
&lt;a href=&amp;quot;igedeelte&amp;quot;&gt;I: &lt;/a&gt;
Website Digitale Bibliotheek voor de Nederlandse Letteren: http://www.dbnl.org/tekst/_jaa003195001_01/_jaa003195001_01_0007.htm [22-1-2008].
&lt;/p&gt;


&lt;p&gt;M.W. Heslinga&lt;/p&gt; 
&lt;dtml-var bwn_footer&gt;</text>
  </biography>
</biodes>

