<biodes version="1.0">
  <fileDesc>
    <title>Dresselhuijs, Hendrik Coenraad (1870-1926)</title>
    <ref target="http://resources.huygens.knaw.nl/bwn1880-2000/lemmata/bwn2/dresselhuijs"/>
    <publisher>
      <name>Biografisch Woordenboek van Nederland:1880-2000</name>
      <ref target="http://resources.huygens.knaw.nl/bwn1880-2000"/>
    </publisher>
  </fileDesc>
  <person>
    <idno type="id">dresselhuijs</idno>
    <persName><name type="geslachtsnaam">Dresselhuijs</name>, Hendrik Coenraad</persName>
    <sex value="1"/>
    <event type="birth" when="1870"/>
    <event type="death" when="1926"/>
    <state type="occupation">politicus</state>
  </person>
  <biography>
    <graphic url="http://resources.huygens.knaw.nl/bwn1880-2000/lemmata/bwn2/images/images/DRESSELHUIJS.jpg"/>
    <text>&lt;dtml-var bwn_header&gt;
 &lt;p class='genealogie'&gt;
  &lt;strong&gt;Dresselhuijs, Hendrik Coenraad&lt;/strong&gt;

(bekend onder de naam &lt;b&gt;
Dresselhuys&lt;/b&gt;), politicus (Culemborg 31-12-1870 - 's-Gravenhage 16-12-1926).

Zoon van Cornelis Willem Dresselhuijs, sigarenfabrikant en wethouder,
en Anna Maria van den Bosch. Gehuwd op 16-1-1896 met Johanna Wilhelmina
Elisabeth de Meijere. Uit dit huwelijk werden 3 dochters geboren.

&lt;img src=&amp;quot;images/DRESSELHUIJS.jpg&amp;quot; align=&amp;quot;right&amp;quot; BORDER=&amp;quot;0&amp;quot; alt=&amp;quot;afbeelding van Dresselhuijs, Hendrik Coenraad&amp;quot; class=&amp;quot;bwnimg&amp;quot;&gt;

&lt;/p&gt;
&lt;p&gt;Dresselhuys bezocht het gymnasium te 's-Hertogenbosch en
studeerde vervolgens rechten te Utrecht, waar hij op 10-2-1894
promoveerde bij W.L.P.A. Molengraaff op een dissertatie: 
&lt;em&gt;Eenige beschouwingen naar aanleiding van de wet op de handels- en
fabrieksmerken van 30 September 1893, Stbl. no. 146&lt;/em&gt;

(Utrecht, 1894). Hij werkte daarna als volontair, sinds 1896 als
associ&amp;eacute;, op het drukke advocatenkantoor van het Tweede-Kamerlid P.
Rink in Tiel. In 1903 werd Dresselhuys benoemd tot rechter in de
arrondissementsrechtsbank aldaar; daarnaast was hij o.a. secretaris van
de Kamer van Koophandel en lid van de gemeenteraad.&lt;/p&gt;
&lt;p&gt;In 1906 werd Tiel verlaten voor vestiging in Den Haag wegens zijn
benoeming tot chef van de afdeling Gevangenis-, Rijkstucht- en
Opvoedingswezen van het departement van Justitie, met de rang van
administrateur en als voornaamste taak de uitvoering van de
Kinderwetten; daaraan kon in 1909 bij bevordering de persoonlijke titel
van directeur-generaal van het Gevangeniswezen verbonden worden.
Dresselhuys was hiermee in zijn ambtelijke loopbaan in de hoogste en
meest verantwoordelijke sferen gekomen: hij was lid en secretaris van
een staatscommissie ter voorbereiding van de herziening van het Wetboek
van Strafvordering in 1910 en bekleedde van 3 juli 1911 tot 14 december
1916 het ambt van secretaris-generaal van Justitie, terwijl hij
bovendien van 1911 tot 1913 fungeerde als regeringscommissaris bij de
behandeling van het wetsontwerp tot wijziging van de rechtspleging bij
de Landmacht en de Zeemacht. In die tijd stond zijn naam ook enkele
malen op de voordracht voor de Hoge Raad. Uiteindelijk prefereerde hij
toch een parlementaire loopbaan.&lt;/p&gt;
&lt;p&gt;In 1905 behoorde Dresselhuys tot de ondertekenaars van het manifest
der 75, dat tot oprichting van de Bond van Vrije Liberalen leidde. Als
kandidaat van die partij werd hij in 1905, 1909 en 1913 verslagen in
het overwegend confessionele district Wijk bij Duurstede. Op 14-12-1916
nam hij zitting in de Tweede Kamer voor Tiel, als opvolger van de
overleden M. Tydeman. In 1917 verving hij deze ook als bondsvoorzitter,
terwijl hij na de verkiezingen van 1918 tevens de leiding kreeg van de
tot vier man geslonken kamerfractie.&lt;/p&gt;
&lt;p&gt;Onder het systeem van evenredige vertegenwoordiging was een
stembusakkoord als de liberale concentratie geen noodzaak meer.
Dresselhuys had tevergeefs getracht tot samenwerking met de Liberale
Unie te komen. In een belangrijke rede bij de behandeling der begroting
in december 1917 had hij betoogd dat in de laatste decennia terecht
veel aandacht en tijd van de Kamer was gevraagd voor
arbeidersproblemen, maar dat de wetgevende macht ten aanzien van boeren
en tuinders, ambachts- en kooplieden te kort geschoten was, zodat het
aanzien van de volksvertegenwoordiging bij die bevolkingsgroepen
geschaad was.&lt;/p&gt;
&lt;p&gt;Het uitbreken van de Eerste Wereldoorlog had diepe indruk gemaakt op
de vredelievende Dresselhuys. Van 1914 tot 1919 was hij voorzitter van
de overkoepelende Nederlandsche Anti-Oorlogsraad (NAOR), die herstel
van de vrede door overleg nastreefde. In april 1915 organiseerde hij in
Den Haag een internationale conferentie van geestverwanten, die leidde
tot een reis van Dresselhuys naar Duitsland om een poging tot
bemiddeling te ondernemen. Deze tocht bracht geen resultaat, aangezien
Duitse instanties niet over een ontruiming van Belgi&amp;euml; wilden
praten. Na de oorlog ontstond, o.a. uit de NAOR, de Vereeniging voor
Volkenbond en Vrede, waarvan Dresselhuys in 1925 voorzitter werd. Ook
in de Tweede Kamer liet hij zich als voorstander van het internationaal
streven naar vrede horen. Hij verzette zich echter tegen de eenzijdige
ontwapening, die vrijzinnig- en sociaal-democraten voorstonden, daar
Nederland in het kader van de handhaving der internationale rechtsorde
zijn bijdrage tot een Volkenbondsleger zou moeten kunnen leveren.&lt;/p&gt;
&lt;p&gt;Dresselhuys had zich ondertussen zeer geschokt getoond door de
dreigende taal van Troelstra in november 1918. Hij steunde de meeste
hervormingsvoorstellen van het kabinet-Ruijs. Zijn amendement om de
voorgestelde werkweek van 45 uur te verlengen tot 48 uur, werd in 1919
door de Kamer verworpen, maar in 1922 feitelijk achteraf door de
regering in een wetswijziging overgenomen. Ook in de naoorlogse periode
was hij een warm voorstander gebleven van een samenwerking en liefst
vereniging van alle liberale groeperingen. Bij de stichting van de
Vrijheidsbond door samenvoeging van Unie- en Vrij-liberalen en enkele
kleinere groeperingen (16 april 1921) werd hij voorzitter van het
hoofdbestuur. Na de verkiezingen van 1922 nam hij ook de leiding van de
nu tien personen sterke kamerfractie op zich. Als spreker, organisator
en bemiddelaar was hij in de eerste jaren de bindende figuur in de
Vrijheidsbond.&lt;/p&gt;
&lt;p&gt;Op economisch gebied bleek duidelijk hoezeer Dresselhuys als
liberaal leider de aloude principes hoog wilde houden: hij pleitte
herhaaldelijk voor vrijhandel en voor meer vrijheid van de ondernemers
na de opheffing van de in de oorlogsjaren onvermijdelijke beperkingen.
Hij bleef echter voorstander van sociale verzekeringen ten bate van hen
die zelf niet in staat waren voor hun eigen toekomst te zorgen. In
plaats van de oude antithese tussen confessionelen en
niet-confessionelen wilde Dresselhuys de tegenstelling tussen vrijheid
en staatssocialisme accentueren. Hij pleitte in de jaren twintig dan
ook voor een 'nationaal kabinet' van de Vrijheidsbond samen met
confessionelen, op grond van overeenkomsten in de economische politiek.
Hij vond bij rechts echter geen bijval.&lt;/p&gt;
&lt;p&gt;Dresselhuys was een uiterst werkzaam en energiek man, veelzijdig van
kennis en belangstelling, humaan en toegefelijk van gemoed. Hij kon
moeilijk afwijzend reageren als voor een zinrijk doel een beroep op hem
gedaan werd. Het werken was hem een vreugde, maar met zijn vele
functies, die hij alle even consci&amp;euml;ntieus vervulde, heeft hij ten
slotte zijn gezondheid overbelast, zodat aan de opvallende vervulling
van zijn partij- en fractievoor-zitterschap een te spoedig einde kwam.
Hoe talrijk de taken waren die Dresselhuys naast zijn parlementaire
werk vervulde, was inmiddels maar al te duidelijk geworden; zo had hij
na 1917 o.a. de volgende functies bekleed: voorzitter van een
staatscommissie ter voorbereiding van de regeling der rechtspositie van
ambtenaren, voorzitter van het College van Toezicht op het Rijkstucht-
en Opvoedingswezen, voorzitter van de Nederlandsche Tuin-bouwraad. Als
secretaris-generaal van het Nederlandsche Roode Kruis deed hij in 1918
belangrijk werk voor de Belgische vluchtelingen.&lt;/p&gt;
&lt;p&gt;
  &lt;a href='agedeelte'&gt;A: &lt;/a&gt;Persoonlijke archief van mr. H.C. Dresselhuijs bij het Algemeen Secretariaat van de VVD te 's-Gravenhage.&lt;/p&gt;
&lt;p&gt;
  &lt;a href='pgedeelte'&gt;P: &lt;/a&gt;Lijst van enige geschriften in hieronder genoemd artikel van
P. Rink. Bovendien nog: 
&lt;em&gt;Verantwoording. Rede... 23 Maart 1918&lt;/em&gt;

('s-Gravenhage, 1918).&lt;/p&gt;
&lt;p&gt;
  &lt;a href='lgedeelte'&gt;L: &lt;/a&gt;[Frans Netscher] 'Karakterschets mr. H.C.
Dresselhuys', in 
&lt;em&gt;De Hollandsche Revue&lt;/em&gt;

25 (1920) 629-644; 
&lt;em&gt;Nederlandsch Juristenblad&lt;/em&gt;

1 (1926) 763-764; P. Rink, in 
&lt;em&gt;Handelingen van de Maatschappij der Nederlandsche Letterkunde te
Leiden en levensberichten harer afgestorven medeleden 1927-1928,&lt;/em&gt;

173-199; P.J. Oud, 
&lt;em&gt;Het jongste verleden&lt;/em&gt;

2e dr. (Assen, 1968) I-III.&lt;/p&gt;


&lt;p&gt;
&lt;a href=&amp;quot;igedeelte&amp;quot;&gt;I: &lt;/a&gt;&lt;i&gt;In memoriam Mr. H.C. Dresselhuys 31 december 1870-16 december 1926&lt;/i&gt; (Den Haag 1927) afbeelding tegenover titelblad.&lt;/p&gt;



&lt;p&gt;G. Taal&amp;#134;&lt;/p&gt; 
&lt;dtml-var bwn_footer&gt;</text>
  </biography>
</biodes>

