<biodes version="1.0">
  <fileDesc>
    <title>Schakel, Maarten Willem (1917-1997)</title>
    <author>W. Slagter</author>
    <ref target="http://resources.huygens.knaw.nl/bwn1880-2000/lemmata/bwn6/schakel"/>
    <date when="2003-08-08"/>
    <publisher>
      <name>Biografisch Woordenboek van Nederland:1880-2000</name>
      <ref target="http://resources.huygens.knaw.nl/bwn1880-2000"/>
    </publisher>
  </fileDesc>
  <person>
    <idno type="id">schakel</idno>
    <persName><name type="geslachtsnaam">Schakel</name>, Maarten Willem</persName>
    <sex value="1"/>
    <event type="birth" when="1917"/>
    <event type="death" when="1997"/>
    <state type="occupation">politicus</state>
    <state type="occupation">bestuurder</state>
    <state type="occupation">burgemeester</state>
  </person>
  <biography>
    <graphic url="http://resources.huygens.knaw.nl/bwn1880-2000/lemmata/bwn6/images/images/SCHAKEL.jpg"/>
    <text>&lt;dtml-var bwn_header&gt;
 &lt;p class=&amp;quot;genealogie&amp;quot;&gt;

&lt;strong&gt;Schakel, Maarten Willem&lt;/strong&gt; (verzetsnaam 
&lt;b&gt;Jan Snor&lt;/b&gt;), politicus en bestuurder 
(Meerkerk (Z.H.) 17-7-1917 - Gorinchem 13-11-1997). Zoon van Maarten
Schakel, sigarenwinkelier, en Carolina Frederika den Hartog. Gehuwd
op 21-8-1945 met Anna Margaretha Konings (1917-1990). Uit dit
huwelijk werden 4 zoons en 2 dochters geboren. 



&lt;/p&gt;
&lt;img src=&amp;quot;images/SCHAKEL.jpg&amp;quot; align=&amp;quot;right&amp;quot; BORDER=&amp;quot;0&amp;quot; alt=&amp;quot;afbeelding van Schakel, Maarten Willem&amp;quot; class=&amp;quot;bwnimg&amp;quot;&gt;
&lt;p&gt;Geboren als stamhouder in een gereformeerd gezin met vijf
kinderen - de vader dreef in Meerkerk een bescheiden sigarenwinkel,
later uitgebreid met een melksalon - bezocht Maarten Schakel na de
lagere school de christelijke ULO te Gorinchem. Op veertienjarige
leeftijd ging hij hier naar de kweekschool, waar hij in 1935 zijn
onderwijzersdiploma en twee jaar later de hoofdakte behaalde. Na
zijn militaire diensttijd vond de jonge Schakel niet onmiddellijk
een werkkring in het onderwijs. Via avondstudie verwierf hij
vervolgens diverse aanvullende onderwijsbevoegdheden. Als
gemobiliseerd soldaat maakte hij in mei 1940 in Noord-Brabant de
Duitse inval mee. Na de capitulatie van het Nederlandse leger begon
Schakel alsnog een loopbaan in het onderwijs, aanvankelijk in
1940/1941 als 'kwekeling met akte' aan een ULO in Alkmaar, in de
twee daaropvolgende schooljaren als leraar Duits op zijn 'oude' ULO
in Gorinchem. Tot oktober 1943 was hij als zodanig werkzaam.&lt;/p&gt;
&lt;p&gt;Door een collega kwam Schakel in aanraking met de illegaliteit.
Aanvankelijk verspreidde hij het illegale 
&lt;em&gt;Vrij Nederland&lt;/em&gt;in de Alblasserwaard. Later redigeerde hij
zelf een aantal nummers van het blad en hielp hij - als 'Jan Snor',
de schuilnaam waaronder hij een verzetsgroep in zijn geboortestreek
leidde - onder meer bij het onderduiken van joodse Nederlanders en
van landgenoten die aan een gedwongen tewerkstelling in Duitsland
probeerden te ontsnappen. Terwijl &amp;eacute;&amp;eacute;n van zijn broers in
oktober 1943 door de Duitsers werd opgepakt en later in het
concentratiekamp Neuengamme bij Hamburg stierf, wist Maarten
Schakel te ontsnappen en zette hij zijn tegen de bezetter gerichte
activiteiten voort in de verzetsgroep-Andr&amp;eacute; in het Brabantse
Sprang-Capelle, waar hij ook een onderduikadres had gevonden.&lt;/p&gt;
&lt;p&gt;Toen grote delen van Zuid-Nederland in het najaar van 1944
bevrijd waren, nam Schakel de taak op zich een gewapende eenheid
van de Binnenlandsche Strijdkrachten in zijn geboortestreek op te
richten. Vlak voor de bevrijding, in april 1945, werd hij daar bij
een controle gearresteerd. Omdat bij hem wapens en verboden lectuur
waren gevonden, werd hij standrechtelijk ter dood veroordeeld. Een
paar uur voor de beoogde executie wisten leden van zijn
verzetsgroep Schakel uit het politiebureau in Schoonhoven te
bevrijden en in veiligheid te brengen. Van zijn ervaringen tijdens
de bezettingstijd deed hij later verslag, onder meer in 
&lt;em&gt;Van bon tot bom. Herinneringen 1939-1945&lt;/em&gt;(1990).&lt;/p&gt;
&lt;p&gt;In de eerste weken na de bevrijding hield Schakel zich bezig met
het opstellen van lijsten met de namen van op te sporen en te
berechten regionale collaborateurs. In augustus 1945 pakte hij het
leraarschap aan de ULO in Gorinchem weer op. Op aandringen van zijn
verzetsvrienden besloot hij korte tijd later te solliciteren naar
het burgemeesterschap van Noordeloos, Hoornaar en Hoogblokland:
drie kleine gemeenten in de Alblasserwaard die door &amp;eacute;&amp;eacute;n
burgemeester werden bestuurd. Op 1 januari 1946 werd hij op
28-jarige leeftijd de tot dan toe jongste burgervader van
Nederland. Een paar maanden eerder was Schakel in het huwelijk
getreden met Anske Konings, een Brabantse boerendochter, die hij
v&amp;oacute;&amp;oacute;r de oorlog al had leren kennen en die eveneens actief
was geweest in het verzet.&lt;/p&gt;
&lt;p&gt;Vanaf 1946 was Schakel actief in de Anti-Revolutionaire Partij
(ARP). Tijdens partijbijeenkomsten maakte Schakel geen geheim van
zijn verbondenheid met de traditionele antirevolutionaire
denkrichting. Initiatieven van een groep gelijkgestemden, verenigd
in VERAR ('Verontrusten in de AR- partij'), die evenals hij grote
moeite hadden met de radicaal-evangelische koers die de partijtop
aan het begin van de jaren zestig onder J.A.H.J.S. Bruins Slot en
W.P. Berghuis wenste in te slaan, deden Schakel bij het opstellen
van de kandidatenlijst voor de Kamerverkiezingen van 1963 op een
hogere plaats belanden dan hem oorspronkelijk was toebedeeld. Door
talloze spreekbeurten verwierf hij in grote delen van het land
bekendheid. Daar werd ook de basis voor zijn latere welsprekendheid
gelegd. Onder de leuze 'Schakel over op Schakel' werd een
voorkeurstemmenactie ge&amp;iuml;nitieerd, die in 1963 weliswaar nog
niet direct het gewenste resultaat opleverde, maar hem, door twee
tussentijds opengevallen plaatsen, op 15 september 1964 toch in het
parlement zou brengen.&lt;/p&gt;
&lt;p&gt;Als Kamerlid viel Schakel op, omdat hij - als een van de
weinigen - bij zijn redevoeringen steeds slechts gebruik maakte van
een paar aantekeningen. Namens de ARP - en vanaf 1977, toen de
fractie van het Christen Democratisch App&amp;egrave;l (CDA) een feit
werd, ook voor deze nieuwe politieke groepering - was hij
woordvoerder voor Verkeer en Waterstaat, Binnenlandse Zaken, en
voor Landbouw en Visserij. Als Kamerlid bleef Schakel zijn
oorspronkelijke, principi&amp;euml;le opvattingen trouw. Zijn
loyaliteit aan de partij stond daarbij nooit ter discussie, omdat
het naar buiten treden als een eenheid bij hem altijd prioriteit
genoot.&lt;/p&gt;
&lt;p&gt;Deze houding bleek onder meer in het voorjaar van 1973 bij de
vorming van het centrum-linkse kabinet-Den Uyl (1973-1977), waarin
zeer tot spijt van Schakel twee ministers van antirevolutionairen
huize zitting namen. Bij de stemming binnen de AR-Kamerfractie
bleek een krappe meerderheid bereid de uitkomst van de formatie te
steunen, waarop tegenstemmer Schakel zich vervolgens naar de nieuwe
situatie schikte. E&amp;eacute;n keer, op 20 november 1974, bracht hij
dit kabinet overigens in grote politieke problemen door een
Kameruitspraak te vragen over een door de minister van Verkeer en
Waterstaat, Th.E. Westerterp, voorgestelde wijziging van het plan
tot afsluiting van de Oosterschelde. Schakel - die als inwoner van
de Alblasserwaard de watersnoodramp van 1953 van nabij had
meegemaakt - stelde het veiligheidsaspect en de kosten van de
beoogde aanpassingen ter discussie. Zijn motie werd nipt verworpen,
maar niet dan nadat de leden van de grootste regeringsfractie, de
Partij van de Arbeid, onder grote druk waren gezet tegen te
stemmen.&lt;/p&gt;
&lt;p&gt;In de hi&amp;euml;rarchie van de CDA-fractie klom Schakel in 1978 op
tot vice- voorzitter. Mede op grond van zijn langdurige
parlementaire ervaring maakte hij tevens vanaf 1977 deel uit van
het Kamerpresidium. Eigenzinnig als hij was, nam Schakel als
parlementari&amp;euml;r soms controversi&amp;euml;le standpunten in. Een
van zijn eerste wapenfeiten in Den Haag bestond in november 1964
uit het tegenstemmen bij de voorgestelde uitbreiding van de
Algemene Ouderdomswet, waarvan een gedeelte uit de staatskas
gefinancierd zou moeten worden. Deze oudedagsvoorziening mocht
volgens hem en een tweetal andere behoudende fractiegenoten niet
als staatspensioen worden beschouwd, iets wat in overeenstemming
was met de binnen de ARP geldende traditionele opvatting over de
persoonlijke verantwoordelijkheid.&lt;/p&gt;
&lt;p&gt;Wat de buitenlandse politiek betreft, toonde hij in de jaren
zestig begrip voor de vooral in West-Europa heftig bekritiseerde
apartheidspolitiek van opeenvolgende Zuid-Afrikaanse regeringen.
Hij had tevens twaalf jaar lang, van 1963 tot 1975, zitting in de
Nederlands-Zuid-Afrikaanse Werkgemeenschap. Weliswaar huldigde hij
'van ganser harte het standpunt, dat 'n mens op grond van z'n ras
niet gediscrimineerd mag worden' (Oostveen), maar Schakel bleef van
mening dat westerse oplossingen niet onverkort op een volstrekt
andere samenleving, zoals die van zuidelijk Afrika, waren toe te
passen. Identiek oordeelde hij ten aanzien van de toenmalige
Portugese koloni&amp;euml;n Mozambique en Angola, die hij op
uitnodiging van de Portugese ambassadeur in Nederland in augustus
1973 bezocht. Dit leidde tot heftig verzet bij andere partijen en
tot onrust in Schakels eigen ARP.&lt;/p&gt;
&lt;p&gt;Zoals voor vele Nederlanders werden de ervaringen opgedaan
tijdens de Duitse bezetting voor Schakel in de jaren zeventig weer
zeer actueel. Zo was hij in februari 1972 een van de opvallendste
sprekers tijdens het Kamerdebat over de beoogde vrijlating van de
Duitse oorlogsmisdadigers F. Fischer, J.J. Kot&amp;auml;lla en F.H. aus
der F&amp;uuml;nten, die in de strafgevangenis van Breda een
levenslange vrijheidsstraf uitzaten. Persoonlijk was Schakel
voorstander van grati&amp;euml;ring, maar toch meende hij te moeten
opkomen voor de nabestaanden van de slachtoffers en hun gevoelens.
Daarom stemde hij, samen met een Kamermeerderheid, tegen
invrijheidsstelling van de 'Drie van Breda'.&lt;/p&gt;
&lt;p&gt;Ruim zes jaar later, in het najaar van 1978, was er opnieuw een
emotionerend moment voor Schakel, toen de voorzitter van de
kersverse CDA- Kamerfractie, W. Aantjes, vanwege diens
oorlogsverleden ernstig onder vuur kwam te liggen. Schakel zat
naast zijn politieke voorman toen deze tijdens een persconferentie
zijn terugtreden uit de actieve politiek aankondigde. Zelf vond
hij, hoewel ernstig teleurgesteld in zijn geloofs- en streekgenoot
- Aantjes was uit het naburige Bleskensgraaf afkomstig - zijn eigen
opstelling heel vanzelfsprekend: 'Een stukje christelijke
solidariteit met een vriend en broeder in het donkerste uur van
zijn politieke carri&amp;egrave;re' ( 
&lt;em&gt;De laatste der mannenbroeders&lt;/em&gt;, 176). Tegelijk was Schakel
van oordeel dat Aantjes, omdat deze nooit volledige opening van
zaken had gegeven, niet in de actieve politiek kon en mocht
terugkeren.&lt;/p&gt;
&lt;p&gt;Schakel was tevreden met zijn in de loop van de jaren opgebouwde
positie in de ARP - en later het CDA - en streefde ook niet naar
meer. Hij wist dat hij voor velen in zijn partij als 'te rechts'
gold en hij ontbeerde, naar eigen zeggen, de nodige
financieel-economische kennis. Bovendien wilde hij per se het
burgemeesterschap in zijn dierbare Noordeloos en omstreken niet
opgeven, waardoor een eventueel ministerschap of staatssecretariaat
voor hem onbespreekbaar was. Aan deze verknochtheid aan zijn
thuisbasis droegen ook zijn vrouw en kinderen veel bij. Zeer
ongaarne verzuimde Schakel heugelijke gebeurtenissen in huiselijke
kring ten gunste van politieke activiteiten. Dit verhinderde
intussen niet dat Schakel zich aan het Binnenhof als een vis in het
water voelde: in zijn visie was het werk als volksvertegenwoordiger
het hoogst bereikbare.&lt;/p&gt;
&lt;p&gt;Op grond van een bepaling in de (oude) AR-statuten, waarbij
personen die tijdens een regeerperiode 65 jaar zouden worden, niet
op de kandidatenlijst konden worden geplaatst, nam Schakel op 9
juni 1981 afscheid van het Binnenhof. Ook na het bereiken van de
pensioengerechtigde leeftijd bleef hij evenwel nog op zijn post in
het gemeentehuis van Noordeloos, omdat 'zijn' gemeente bij een
herindeling op korte termijn toch in een groter bestuursverband zou
opgaan. Op 1 januari 1986 kwam aan veertig jaar burgemeesterschap
in &amp;eacute;&amp;eacute;n en dezelfde gemeente een einde. Vooral voor de
veiligheid van de Alblasserwaard - Schakel was lange tijd
secretaris van het waterschap 'De Overwaard' - spande de
burgemeester zich erg in. Daarnaast was hij voor zijn gemeente een
traditionele burgervader, die in hoogsteigen persoon een
toneeluitvoering verbood, toen daarin krachttermen werden
gebezigd.&lt;/p&gt;
&lt;p&gt;De vele nevenfuncties van uiteenlopende aard die hij tijdens
zijn actieve politieke periode had aanvaard, be&amp;euml;indigde
Schakel na zijn terugtreden geleidelijk. Hij bleef een actief
beoefenaar van de wandelsport, waarvoor hij zich al in zijn jeugd
had laten winnen. Sinds 1933 nam hij meer dan vijftig keer deel aan
de Nijmeegse Vierdaagse. Tijdens de tocht van 1937 had hij de, naar
eigen zeggen, 'voor onze relatie bepalende ontmoeting' met zijn
latere echtgenote (Huis en Steenhorst, 23).&lt;/p&gt;
&lt;p&gt;Op Maarten Schakel was zeker het epitheton 'antirevolutionair
mannenbroeder' van toepassing. Zijn godsvertrouwen, zijn werklust -
'Tussen de maandagmorgen en de zaterdagavond liggen grote
mogelijkheden' ( 
&lt;em&gt;Nederlands Dagblad&lt;/em&gt;) - , zijn onverzettelijkheid in
bezettingstijd en ook zijn gevoel voor decorum pasten in elk geval
bij die benaming. Schakel miste echter het gedrevene en
'gelijkhebberige' dat ook onlosmakelijk met het gereformeerde
volksdeel verbonden schijnt. Ofschoon hij goed kon relativeren, was
hij ten diepste eerder een cultuurpessimist, mede een gevolg van de
verschrikkingen van de oorlog en de dreiging van nieuwe
gewelddadige conflicten, die in zijn ogen een onvermijdelijk gevolg
waren van de zondeval. Als Kamerlid was Schakel vaak
individualistisch en niet zonder ijdelheid. Mede om die reden
zorgde hij voor goede contacten met de parlementaire pers.
Tenslotte - maar misschien wel bovenal - was Schakel een man van de
streek waar hij opgroeide, werkte en ook werd begraven: 'Er is een
plekje op de aardbol waar ik voluit thuis ben: de boorden van het
riviertje de Giessen in de Alblasserwaard' (idem, 177).&lt;/p&gt;
&lt;p&gt;
&lt;a href=&amp;quot;agedeelte&amp;quot;&gt;A: &lt;/a&gt;Collectie-M.W. Schakel in het Historisch
Documentatiecentrum voor het Nederlands Protestantisme (1800-heden) te Amsterdam; Archief van M.W. Schakel als commandant van de zesde
compagnie van de Binnenlandsche Strijdkrachten in het Stadsarchief te Gorinchem.&lt;/p&gt;
&lt;p&gt;
&lt;a href=&amp;quot;pgedeelte&amp;quot;&gt;P: &lt;/a&gt;Behalve de in de tekst genoemde publicatie o.a: 
&lt;em&gt;De waterwolf slaat toe&lt;/em&gt;(Z.pl 1954); 
&lt;em&gt;Geschiedenis van de hoge en vrije heerlijkheden van Noordeloos
en Overslingeland&lt;/em&gt;(Gorinchem 1955); 
&lt;em&gt;Het verzorgingspeil van de kleine gemeente&lt;/em&gt;(IJmuiden 1963); 
&lt;em&gt;De burgemeester in de kleine gemeente. De man in de
binnenbocht&lt;/em&gt;(Arnhem 1963); 
&lt;em&gt;De laatste der mannenbroeders. Politicus met een
ideaal&lt;/em&gt;(Haarlem 1982); 
&lt;em&gt;25 eeuwen Alblasserwaard en de Vijfheerenlanden&lt;/em&gt;(Hoornaar
1986); 
&lt;em&gt;Herinneringen in 82 schetsen&lt;/em&gt;(Hoornaar 1988); 
&lt;em&gt;Streekgenoten&lt;/em&gt;(2 dln.; Hoornaar 1990-1991).&lt;/p&gt;
&lt;p&gt;
&lt;a href=&amp;quot;lgedeelte&amp;quot;&gt;L: &lt;/a&gt;Behalve necrologie&amp;euml;n op 15-11-1997 o.a. door J.M.
Bik, in 
&lt;em&gt;NRC Handelsblad&lt;/em&gt;, door Joop van Rijswijk, in 
&lt;em&gt;Trouw&lt;/em&gt;, door Jan Joost Lindner, in 
&lt;em&gt;de Volkskrant&lt;/em&gt;, door Kees Schaepman, in 
&lt;em&gt;Vrij Nederland&lt;/em&gt;, 22-11-1997, door Hannie van Leeuwen en
Willem Aantjes, in 
&lt;em&gt;CDActueel&lt;/em&gt;, 20-12-1997: interview door Coen van Harten, in 
&lt;em&gt;Elseviers Magazine&lt;/em&gt;, 25-11-1978; interview door Ton Oostveen,
in 
&lt;em&gt;De Tijd&lt;/em&gt;, 20-7-1979; Frits Huis en Ren&amp;eacute; Steenhorst, 
&lt;em&gt;Maarten Schakel. Een onverzettelijk man&lt;/em&gt;(Amsterdam 1986);
P.L. van Enk, 
&lt;em&gt;De aftocht van de ARP. Jaren van strijd tussen macht en
beginsel&lt;/em&gt;(Kampen 1986); H.- M.T.D. ten Napel, 
&lt;em&gt;'Een eigen weg'. De totstandkoming van het CDA
(1952-1980)&lt;/em&gt;(Kampen 1992); Jan-Jaap van den Berg, 
&lt;em&gt;Deining. Koers en karakter van de ARP ter discussie,
1956-1970&lt;/em&gt;(Kampen 1999). Op 9 augustus 1988 zond de NOS-televisie de documentaire &lt;i&gt;Markant: Maarten Schakel&lt;/i&gt; van Herman van Run en Jan Roodbol uit.&lt;/p&gt;
&lt;p&gt;
&lt;a href=&amp;quot;igedeelte&amp;quot;&gt;I: &lt;/a&gt;
Frits Huis en Ren&amp;eacute; Steenhorst, 
&lt;em&gt;Maarten Schakel. Een onverzettelijk man&lt;/em&gt;(Amsterdam 1986)
fotokatern na p. 128 [Schakel in april 1977. Foto
priv&amp;eacute;-archief'].&lt;/p&gt;
&lt;p&gt;W. Slagter&lt;/p&gt;
 
&lt;dtml-var bwn_footer&gt;
</text>
  </biography>
</biodes>

