<biodes version="1.0">
  <fileDesc>
    <title>Mussert, Anton Adriaan (1894-1946)</title>
    <ref target="http://resources.huygens.knaw.nl/bwn1880-2000/lemmata/bwn1/mussert"/>
    <publisher>
      <name>Biografisch Woordenboek van Nederland:1880-2000</name>
      <ref target="http://resources.huygens.knaw.nl/bwn1880-2000"/>
    </publisher>
  </fileDesc>
  <person>
    <idno type="id">mussert</idno>
    <persName><name type="geslachtsnaam">Mussert</name>, Anton Adriaan</persName>
    <sex value="1"/>
    <event type="birth" when="1894"/>
    <event type="death" when="1946"/>
    <state type="occupation">politicus</state>
  </person>
  <biography>
    <graphic url="http://resources.huygens.knaw.nl/bwn1880-2000/lemmata/bwn1/images/images/MUSSERT.jpg"/>
    <text>&lt;dtml-var bwn_header&gt;
 &lt;p class='genealogie'&gt;
  &lt;strong&gt;Mussert, Anton Adriaan&lt;/strong&gt;, politicus (Werkendam 11-5-1894 - 's-Gravenhage 7-5-1946).

Zoon van Joannes Leonardus Mussert, hoofdonderwijzer, en Frederika
Witlam. Sedert 19-9-1917 gehuwd met Maria Witlam. Dit huwelijk was
kinderloos.

&lt;img src=&amp;quot;images/MUSSERT.jpg&amp;quot; align=&amp;quot;right&amp;quot; BORDER=&amp;quot;0&amp;quot; alt=&amp;quot;afbeelding van Mussert, Anton Adriaan&amp;quot; class=&amp;quot;bwnimg&amp;quot;&gt;

&lt;/p&gt;
&lt;p&gt;Mussert bezocht de HBS te Gorinchem en studeerde vervolgens weg- en
waterbouwkunde aan de Technische Hogeschool te Delft. In 1914, na het
uitbreken van de Eerste Wereldoorlog, meldde hij zich als vrijwilliger
voor het leger; hij diende een jaar lang bij de vestingartillerie, maar
werd in de herfst van 1915 om gezondheidsredenen afgekeurd. In 1918
behaalde hij met lof het ingenieursdiploma. Hij trad na zijn studie in
dienst bij de Rijkswaterstaat om in 1920 als ingenieur over te gaan
naar de Provinciale Waterstaat in Utrecht; in 1927 kreeg hij de rang
van hoofdingenieur.&lt;/p&gt;
&lt;p&gt;In politiek opzicht was Mussert aanvankelijk liberaal en hij was
enige tijd lid van de Vrijheidsbond, maar trad daarin niet op de
voorgrond. Een landelijke politieke rol speelde hij voor het eerst in
1925, toen hij het initiatief nam tot een actie tegen het
ontwerp-verdrag met Belgi&amp;euml;, dat o.a. voorzag in de aanleg van
enige grote kanalen en door velen als schadelijk voor Nederlands
nationale belangen gezien werd. Mussert werd zelfde actieve secretaris
van het Nationaal Comit&amp;eacute; van Actie tegen het ontwerp-verdrag
(voorzitter was mr. J. Luden, president-commissaris van de Nederlandse
Bank). De actie had succes: het verdrag werd in februari 1927 door de
Eerste Kamer verworpen en de verantwoordelijke minister Van Karnebeek
trad af.&lt;/p&gt;
&lt;p&gt;Deze geslaagde actie heeft in twee&amp;euml;rlei opzicht Musserts leven
ingrijpend be&amp;iuml;nvloed. In de eerste plaats gaf zij de van nature
ijdele man een hoge dunk van zijn bekwaamheden als organisator. En in
de tweede plaats bracht zij hem in aanraking met autoritair gezinde
kringen. Hij werd lid van de Nationale Unie, de
autoritair-corporatistische beweging, waarin jhr. R. Groeninx van
Zoelen en prof.dr. F.C. Gerretson de hoofdrol speelden. Geleidelijk
evolueerden zijn denkbeelden van liberaal naar fascistisch. Beslissende
invloed werd daarbij op hem uitgeoefend door de klerk van de
Provinciale Griffie C. van Geelkerken, reeds in de jaren twintig een
overtuigd fascist, met wie hij tijdens de actie tegen het verdrag
kennis had gemaakt; deze overtuigde hem ervan, dat hij de leiding op
zich moest nemen van een nieuwe fascistische organisatie.&lt;/p&gt;
&lt;p&gt;Zo richtten Mussert en Van Geelkerken op 14 december 1931 te Utrecht
de Nationaal-Socialistische Beweging (NSB) op, met Mussert als leider.
De term 'nationaal-socialistisch' hield nog geen bewuste keuze
voor het Duitse nazi-voorbeeld in; wel had Mussert het Programma van de
NSB ten dele van dat van de NSDAP overgeschreven, maar de racistische
en antisemitische elementen had hij niet overgenomen. Over het geheel
genomen was de NSB bij haar oprichting meer een algemeen-fascistische
dan een nationaal-socialistische organisatie.&lt;/p&gt;
&lt;p&gt;Na een jaar van voorbereiding in beperkte kring trad de NSB naar
buiten en enige jaren lang maakte zij een snelle groei door: van circa
1000 leden begin 1933 tot 52.000 op 1 januari 1936. Ook werd het eerste
electorale optreden van de NSB - bij de Provinciale-Statenverkiezingen
van april 1935 -een opzienbarend succes voor de nieuwe beweging: 7,94%
van de stemmen. Kort daarop (juli-september) maakte Mussert een reis
naar Ned.-Indi&amp;euml;, waar hij tweemaal door de gouverneur-generaal,
jhr. B.C. de Jonge, in audi&amp;euml;ntie ontvangen werd.&lt;/p&gt;
&lt;p&gt;Het aanvankelijke succes van de NSB - te opmerkelijker, omdat tot
dan toe alle fascistische partijen in Nederland onbetekenend van omvang
waren gebleven - is stellig grotendeels toe te schrijven aan de persoon
van Mussert, die als eerste in Nederland de anti-democratische stroming
van die tijd organisatorisch een meer duurzame gestalte wist te geven.
Niet alleen stak Mussert, als bekwaam ingenieur, gunstig af bij de
meeste leiders der andere fascistische partijen. Hij had daarnaast oog
voor de betekenis van organisatie (zelfs een manie voor het organiseren
van details: rangen, uniformen, groet enz.) en had er plezier in zijn
tijd aan het organisatiewerk te geven. Toen de NSB aan de lijst van
voor ambtenaren verboden organisaties werd toegevoegd, kreeg Mussert
per 1 mei 1934 ontslag bij de Provinciale Waterstaat; sedertdien kon
hij al zijn tijd aan de NSB wijden. Rijk aan politieke denkbeelden was
hij bepaald niet, maar zelfs dat kwam de groei van de NSB ten goede:
daar Mussert geen sterk ideologisch stempel op de beweging zette,
konden vogels van diverse pluimage zich onder zijn leiding
verenigen.&lt;/p&gt;
&lt;p&gt;Ondanks de veelheid van denkbeelden en stromingen in de NSB is
Mussert altijd de werkelijke leider gebleven. Hij alleen nam de
besluiten en het waren de door hem in het partijweekblad 
&lt;em&gt;Volk en Vaderland&lt;/em&gt;

geschreven hoofdartikelen, die zijn aanhangers de richting aangaven
(rivalen in de NSB, zoals eerst ds. Van Duyl, daarna mr. Rost van
Tonningen en ten slotte vooral Feldmeijer, hebben wel zijn positie naar
buiten kunnen schaden, maar nooit zijn leiderschap binnen de beweging
weten te ondergraven). Daarom is de teruggang van de NSB vanaf 1936 ook
vooral toe te schrijven aan de radicalisering, die Mussert onder
nazi-invloed onderging. In oktober 1935 koos hij nadrukkelijk de zijde
van Itali&amp;euml; bij de aanval van dat land op Ethiopi&amp;euml;. Vanaf dat
moment heeft hij alle agressieve daden van Mussolini en Hitler
goedgepraat. Op 16 november 1936 werd hij door Hitler in audi&amp;euml;ntie
ontvangen. Geleidelijk werden de banden met nazi-Duitsland sterker. In
oktober 1937 verscheen de door Mussert geschreven brochure 
&lt;em&gt;De bronnen van het Nederlandsch nationaal-socialisme,&lt;/em&gt;

waarin de rassenleer omhelsd en een scherpe aanval op de joden gedaan
werd; sedertdien was in de NSB-pers voor antisemitische propaganda het
hek van de dam en in september 1938 verklaarde Mussert de beweging
voortaan voor joden gesloten. Deze radicalisatie heeft er - naast de
verscherpte bestrijding van de NSB door regering, partijen, kerken en
andere organisaties - toe geleid, dat het ledental van de beweging
tussen januari 1936 en mei 1940 terugviel van 52.000 tot circa 30.000.
Ook de kiezersaanhang van de NSB liep sterk terug: 4,22 % bij de
kamerverkiezingen van mei 1937, 3,89 % bij de statenverkiezingen van
april 1939.&lt;/p&gt;
&lt;p&gt;Nadat de Tweede Wereldoorlog was uitgebroken, eiste Mussert van
Nederland strikte neutraliteit, maar zijn sympathie was geheel aan de
kant van Duitsland. Hij verwachtte, dat de oorlog zou leiden tot een
'nieuw Europa' op fascistische grondslag onder leiding van
Duitsland en Itali&amp;euml;. De Duitse inval in Nederland werd door hem
voorzien en eigenlijk ook gewenst: onder Duitse bezetting zou de NSB
haar kans krijgen. Tot actieve hulp aan de invallers was hij echter
niet geneigd en hij stond deze ook zijn aanhangers niet toe.&lt;/p&gt;
&lt;p&gt;Tijdens de oorlogsdagen van mei 1940 wist Mussert zich schuil te
houden en aldus aan internering te ontkomen. Na de capitulatie bepaalde
hij zijn politieke houding aldus: de oorlog met Duitsland was voor
Nederland voorbij, het Oranjehuis had door zijn 'vlucht' de
troon verspeeld en in het nieuwe Europa (de totale Duitse overwinning
stond voor hem vast) had Nederland alleen nog een kans op een
zelfstandig bestaan, als het zich onder zijn (Musserts) leiding stelde.
Deze lijn gaf hij op 22 juni 1940 voor zijn aanhangers aan op een
massameeting te Lunteren.&lt;/p&gt;
&lt;p&gt;Zijn politiek tegenover de Duitsers heeft hij neergelegd in een
nota, die hij op 27 augustus 1940 voor Hitler geschreven heeft. Daarin
pleitte hij voor een 'Bond der Germaanse volkeren' onder
leiding van Duitsland, waarvan Nederland lid zou zijn; Nederland zou
moeten worden uitgebreid met Belgi&amp;euml; en een deel van
Noord-Frankrijk (de Franstalige bewoners moesten worden uitgewezen !);
in het tot de Germaanse bond behorende Nederland zou Mussert
staatshoofd en de NSB de enig toegelaten partij moeten zijn. Als Hitler
duidelijk zou maken, dat Nederland alleen dank zij de NSB aan inlijving
kon ontkomen, aldus de nota, dan zou het Nederlandse volk die NSB niet
meer als landverraderlijk, maar als reddingbrengster zien.&lt;/p&gt;
&lt;p&gt;Aan deze denkbeelden is Mussert tijdens de bezetting trouw gebleven
(alleen van zijn Groot-Nederlandse droom zag hij vanaf 1942 af). Vier
maal (in september 1940, december 1941, december 1942 en december 1943)
heeft hij deze bij Hitler persoonlijk kunnen bepleiten. Kans op
verwezenlijking ervan heeft hij eigenlijk nooit gehad, omdat de
Duitsers uit waren op annexatie van Nederland in enigerlei vorm.
Daarbij werd hij in eigen rijen gehinderd door de SS-richting, die in
de aansluiting bij Duitsland veel verder wilde gaan dan een statenbond
(Feldmeijer, Rost van Tonningen). Bovendien: Mussert slaagde er niet in
van de NSB een zo grote beweging te maken, dat hij zich bij de Duitsers
als volksleider kon presenteren. In de eerste twee bezettingsjaren
groeide het ledental van de NSB -vooral door toeloop van opportunisten
- wel tot ruim 100.000, maar de overgrote meerderheid van het volk
stond vijandiger dan ooit tegenover deze beweging. Haar optreden - haar
pro-Duitse propaganda, de door haar leden aan de bezetters bewezen
diensten en bovenal het provocerende optreden (vooral anti-joodse
acties) van de Weerafdeling (WA) - kon deze vijandigheid slechts
vergroten. Daar staat tegenover, dat de bezetters door hun starre
politiek alle niet-nationaal-socialistische steunpunten in het
Nederlandse volk verspeelden en dus weldra de NSB niet konden missen;
bovendien bood de rivaliteit tussen de diverse Duitse instanties
Mussert bepaalde kansen.&lt;/p&gt;
&lt;p&gt;In ieder geval: vanaf september 1940 rees zijn ster enige tijd.
NSB'ers werden in steeds groeiend aantal in bestuursfuncties
benoemd. Op 27 juni 1941, kort na het begin van de Duits-Russische
oorlog, mocht Mussert op het Amsterdamse IJsclubterrein 'namens het
Nederlandse volk' een rede van rijkscommissaris Seyss-Inquart
beantwoorden. Op 13 december 1941 - bij het 10-jarig bestaan van de NSB
- werd deze beweging door de bezetter tot enig toegelaten politieke
partij gemaakt. In 1942 is er door de Duitsers - Seyss-Inquart en
commissaris-generaal Schmidt - serieus aan gedacht om Mussert
minister-president te maken; Hitler, die daarvan onrust onder het
Nederlandse volk verwachtte, wilde er echter niet van weten. Wel
erkenden de Duitsers in december 1942 Mussert als 'leider van het
Nederlandse volk' en een maand later stelde hij een 'Secretarie
van Staat' in met gemachtigden, die de Duitse autoriteiten zouden
adviseren. Veel had dit echter niet om het lijf.&lt;/p&gt;
&lt;p&gt;De verslechtering van Duitslands militaire positie vanaf eind 1942
versterkte de positie van de SS en verzwakte die van de politieke
plannenmakers. Nadat commissaris-generaal Schmidt - Musserts
voornaamste protector - op 26 juni 1943 overleden was, kreeg de
SS-richting geheel de overhand en waren Musserts kansen verkeken. De
laatste twee bezettingsjaren zijn een donkere periode in Musserts
leven: zonder hoop op verwezenlijking van zijn plannen, maar op leven
en dood met de Duitse zaak verbonden en niet in staat zich van Hitler
los te maken, speelde hij de rol, die hij nooit gewild had, nl. van
satelliet van de Duitsers. Hij mocht mensen leveren voor de bestuurs-
en politiefuncties en voor de Duitse oorlogvoering (duizenden
NSB'ers hebben in de Waffen-SS gevochten) en hij mocht in
redevoeringen en artikelen de Duitse zaak verdedigen, maar re&amp;euml;le
invloed op de zaken had hij niet. Na september 1944 viel de NSB
grotendeels uit elkaar: vele leden waren naar Duitsland gevlucht,
terwijl in Nederland de richting-Feldmeijer zich geheel aan Musserts
leiding onttrok. Eind 1944 heeft Mussert nog Rost van Tonningen en
zelfs Van Geelkerken, zijn oudste medewerker, uit de NSB gestoten.&lt;/p&gt;
&lt;p&gt;Op 7 mei 1945 werd hij in het bevrijde Den Haag gearresteerd. Op 27
en 28 november 1945 vond de behandeling van zijn zaak plaats voor het
Haagse Bijzonder Gerechtshof, dat hem op 12 december ter dood
veroordeelde op grond van een drievoudige aanklacht nl.: poging om
Nederland onder vreemde heerschappij te brengen, aanslag op de
grondwettige regeringsvorm en hulpverlening aan de vijand; tijdens het
proces heeft Mussert zich verdedigd op waardige, maar tevens van zijn
geestelijke en morele beperkingen getuigende wijze. De Bijzondere Raad
van Cassatie bevestigde op 20 maart 1946 het doodvonnis, dat op 7 mei
1946 op de Waalsdorper vlakte voltrokken werd.&lt;/p&gt;
&lt;p&gt;Tijdens de bezetting was Mussert de meest gehate man van Nederland.
Zijn feitelijke rol maakt die haatgevoelens begrijpelijk, zijn persoon
echter rechtvaardigt deze niet: hij was geen boosaardig mens, doch een
'kleine man', die in een bewogen tijd een rol wilde spelen,
waarvoor hij het formaat miste. Het meest opvallend, naast zijn
ijdelheid, is zijn gebrek aan een vaste geestelijke en morele
grondslag; daardoor liet hij zich zonder innerlijke weerstand meevoeren
in radicale richting: van autoritair nationalist via fascist tot nazi
en antisemiet. Zoals bij innerlijk zwakke figuren meer voorkomt, zocht
hij zijn kracht in het onvoorwaardelijk steunen op een ander; vanaf
1940 was die ander Hitler, in wiens genialiteit en wijsheid hij
onschokbaar geloofde.&lt;/p&gt;
&lt;p&gt;
  &lt;a href='pgedeelte'&gt;P: &lt;/a&gt;
  &lt;em&gt;Richtlijnen voor een N ederlandsch-Belgische overeenkomst&lt;/em&gt;

(Utrecht, 1927); 
&lt;em&gt;De plannen voor de scheepvaartverbinding Amsterdam-Rijn&lt;/em&gt;

(Utrecht, 1929); 
&lt;em&gt;Vrij baan voor de toekomst. Bijdrage tot de kennis van het
wegenvraagstuk&lt;/em&gt;

(Utrecht, 1931); 
&lt;em&gt;De bronnen van het Nederlandsche Nationaal-Socialisme&lt;/em&gt;

[S.l., 1937]; 
&lt;em&gt;Grondslagen voor het lager- en middelbaar onderwijs in den
nationaal-socialistischen staat&lt;/em&gt;

(Utrecht, 1940); 
&lt;em&gt;Vijf nota's van Mussert aan Hitler over de samenwerking van
Duitschland en Nederland in een Bond van Germaansche Volkeren
1940-1944&lt;/em&gt;

('s-Gravenhage, 1947). Voorts talrijke artikelen in 
&lt;em&gt;Volk. en Vaderland&lt;/em&gt;

en als brochure uitgegeven redevoeringen.&lt;/p&gt;
&lt;p&gt;
  &lt;a href='lgedeelte'&gt;L: &lt;/a&gt;
  &lt;em&gt;Het proces Mussert&lt;/em&gt;

('s-Gravenhage, 1948); M.M.Rost van Tonningen, 
&lt;em&gt;Correspondentie . ..&lt;/em&gt;

Ingel. en uitg. door E. Fraenkel-Verkade in samenw. met A.J. van der
Leeuw ('s-Gravenhage, 1967) I.; A.A. de Jonge, 
&lt;em&gt;Het nationaal-socialisme in Nederland&lt;/em&gt;

(Den Haag, 1968); L. de Jong, 
&lt;em&gt;Het Koninkrijk der Nederlanden in de Tweede Wereldoorlog&lt;/em&gt;

('s-Gravenhage, 1969- dln.); R.L. Schuursma, 
&lt;em&gt;Het onaannemelijk traclaat. Het verdrag met Belgi&amp;euml; van 3 april
1925 in de Nederlandse publieke opinie&lt;/em&gt;

[Groningen, 1975]. Proefschrift Utrecht; 
&lt;em&gt;De SS en Nederland. Documenten uit SS-archieven 1935-1945.&lt;/em&gt;

Ingel. en uitg. door N.K.C.A. in 't Veld ('s-Gravenhage, 1976.
2 dln.); R. Havenaar. 
&lt;em&gt;Verrader voor het vaderland&lt;/em&gt;

('s-Gravenhage, 1978).&lt;/p&gt;

&lt;p&gt;
&lt;a href=&amp;quot;igedeelte&amp;quot;&gt;I: &lt;/a&gt;Beeldbank van het Nationaal Archief in Den Haag [Collectie ANEFO].

&lt;p&gt;A.A. de Jonge&lt;/p&gt; 
&lt;dtml-var bwn_footer&gt;</text>
  </biography>
</biodes>

