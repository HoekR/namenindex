<biodes version="1.0">
  <fileDesc>
    <title>Wijnkoop, David (1876-1941)</title>
    <ref target="http://resources.huygens.knaw.nl/bwn1880-2000/lemmata/bwn1/wijnkoop"/>
    <publisher>
      <name>Biografisch Woordenboek van Nederland:1880-2000</name>
      <ref target="http://resources.huygens.knaw.nl/bwn1880-2000"/>
    </publisher>
  </fileDesc>
  <person>
    <idno type="id">wijnkoop</idno>
    <persName><name type="geslachtsnaam">Wijnkoop</name>, David</persName>
    <sex value="1"/>
    <event type="birth" when="1876"/>
    <event type="death" when="1941"/>
    <state type="occupation">politicus</state>
  </person>
  <biography>
    <text>&lt;dtml-var bwn_header&gt;
 &lt;p class='genealogie'&gt;
  &lt;strong&gt;Wijnkoop, David&lt;/strong&gt;, communistisch politicus (Amsterdam 11-3-1876 - Amsterdam 7-5-1941).

Zoon van Joseph Wijnkoop, rabbijn, en Mietje Nijburg. Gehuwd met Emma
Josephine Hess op 7-8-1907; na echtscheiding (12-9-1910) op 27-6-1912
hertrouwd met Johanna van Rees. Uit het tweede huwelijk werd 1 zoon
geboren.



&lt;/p&gt;
&lt;p&gt;Na zijn schooltijd aan het Barlaeus-Gymnasium studeerde hij
Nederlandse letteren aan de Universiteit van Amsterdam en legde op 14
april 1899 het kandidaatsexamen af. Reeds in het begin van zijn
studententijd werd hij voor het socialisme gewonnen hetgeen gepaard
ging met een breuk met het ouderlijk geloof; in 1898 werd hij lid van
de SDAP. Van februari tot november 1900 was hij redacteur van het
studentenblad 
&lt;em&gt;Propria Cures&lt;/em&gt;

; de agressieve wijze, waarop hij daarin zijn socialisme beleed, wekte
verzet en een artikel van zijn hand over de verloving van koningin
Wilhelmina ('Leugenpers') leidde tot zoveel moeilijkheden, dat
hij zijn redacteurschap moest neerleggen. Na 1900 nam het werk voor de
SDAP hem volledig in beslag: van 1901-1909 was hij - met een korte
onderbreking - voorzitter van de afdeling Amsterdam III, daarnaast
enige jaren voorzitter van de federatie Amsterdam en in 1905-1906 lid
van het Partijbestuur; voorts trad hij vaak als propagandist op en
werkte hij mee aan het theoretisch maandblad 
&lt;em&gt;De Nieuwe Tijd.&lt;/em&gt;

Van afstuderen kwam door al deze activiteiten ten slotte niets en in
1904 aanvaardde hij een werkkring als inspecteur van de socialistische
verzekeringsmaatschappij De Centrale; een heftig conflict met zijn
directeur, het soc. dem. kamerlid F.W.N. Hugenholtz, leidde in 1907 tot
zijn ontslag. Daarna was hij tot 1909 inspecteur van de
verzekeringsmaatschappij De Globe.&lt;/p&gt;
&lt;p&gt;In de strijd binnen de SDAP stond Wijnkoop aan de kant van de
rechtzinnige marxisten tegen de 'revisionistisch' geachte
leiders P.J. Troelstra, J.H.A. Schaper, W.H. Vliegen e.a. Toen de
oudere marxisten (F. van der Goes, Henriette Roland Holst etc.) in 1907
bukten voor de eisen van de partijleiding, verzette hij zich fel tegen
die 'capitulatie' en vanaf 19 oktober 1907 verscheen onder
redactie van Wijnkoop en zijn vrienden en leeftijdsgenoten W. van
Ravesteyn en J.C. Ceton het weekblad 
&lt;em&gt;De Tribune,&lt;/em&gt;

waarin propaganda voor de marxistische denkbeelden verbonden werd met
heftige aanvallen op de sociaal-democratische Tweede-Kamerfractie. Een
scherp artikel van Wijnkoop tegen Troelstra (eind 1908) leidde ertoe,
dat laatstgenoemde maatregelen tegen 
&lt;em&gt;De Tribune&lt;/em&gt;

eiste. Een buitengewoon congres van de SDAP te Deventer (13-14 februari
1909) eiste opheffing van het blad en besloot, toen deze geweigerd
werd, tot royement van Wijnkoop en zijn beide mederedacteuren uit de
partij.&lt;/p&gt;
&lt;p&gt;Op 14 maart 1909 richtten de drie geroyeerden samen met enige
honderden, die uit protest tegen het besluit van Deventer de SDAP
verlaten hadden (onder wie destijds vooraanstaande sociaal-democraten
als H. Gorter, P. Wiedijk, J. Mendels en S. de Wolff), de 
&lt;em&gt;Sociaal-Democratische Partij&lt;/em&gt;

(SDP) op; in 1918 veranderde deze partij haar naam in 
&lt;em&gt;Communistische Partij van Nederland&lt;/em&gt;

(CPN) (tot 1935 echter werd zij onder buitenlandse invloed doorgaans
aangeduid als Comm. Partij Holland of CPH). Vanaf de oprichting tot
1925 was Wijnkoop voorzitter van de partij, tot 1916 bovendien
voorzitter van de afdeling Amsterdam. Sedert 1909 was hij tevens
bezoldigd propagandist van de SDP, totdat hij in april 1916 deze
functie verwisselde voor die van hoofdredacteur van de sedertdien als
dagblad verschijnende 
&lt;em&gt;De Tribune.&lt;/em&gt;
&lt;/p&gt;
&lt;p&gt;Wijnkoop heeft in hoge mate zijn stempel gedrukt op de tactiek van
de nieuwe partij, een tactiek, die gekenmerkt wordt door een combinatie
van marxistische steilheid ten aanzien van de doelstellingen en
onkieskeurig opportunisme ten aanzien van de middelen. Terwijl de SDAP
vanaf 1909 door Wijnkoop fel bestreden werd (waarbij hij ook
persoonlijke aantijgingen tegen de leiders niet schuwde), zocht hij
anderzijds samenwerking met uiterst-linkse groepen, die principieel
veel verder van het marxisme afstonden dan Troelstra c.s.: de
anarcho-syndicalisten van het NAS en de Bond van Christen-Democraten
o.l.v. de predikanten B. de Ligt en J.W. Kruyt; met laatstgenoemde bond
sloot de SDP zelfs in 1917 een stembusaccoord. De eerste jaren bleef de
SDP een zeer kleine partij, die door haar onscrupuleuze methoden
bovendien enige van haar beste krachten (Mendels, Wiedijk, De Wolft)
spoedig van zich afstootte. Na het uitbreken van de Eerste Wereldoorlog
begon de door Wijnkoop toegepaste tactiek echter vrucht af te werpen.
Onder zijn leiding werd grootscheeps actie gevoerd voor demobilisatie
van het Nederlandse leger, voor verbod van levensmiddelenuitvoer etc.
De nood ten gevolge van de oorlogsomstandigheden maakte velen vatbaar
voor de SDP-propaganda en vanaf 1916 steeg het ledental van de partij
snel; in juli 1918 kreeg zij twee zetels in de Tweede Kamer, die door
Wijnkoop en Van Ravesteyn bezet werden.&lt;/p&gt;
&lt;p&gt;Hoewel propaganda voerend voor demobilisatie, deelde Wijnkoop niet
het standpunt van Lenin en de bolsjewiki, dat twee
'imperialistische' partijen in de Wereldoorlog even slecht
waren en dat de arbeiders in elk oorlogvoerend land naar de nederlaag
van hun eigen regering dienden te streven; hij hoopte, integendeel, op
een Engels-Franse overwinning in de oorlog en weigerde zijn medewerking
aan vredesinitiatieven (zoals de conferenties van Zimmerwald en
Kienthal), die met dit doel in strijd waren. Dit standpunt, dat door
Van Ravesteyn en Ceton gedeeld werd, leidde in 1917 tot een politieke
breuk tussen genoemd driemanschap enerzijds, H. Gorter en zijn vriend
A. Pannekoek anderzijds.&lt;/p&gt;
&lt;p&gt;Hoewel hij in 
&lt;em&gt;De Tribune&lt;/em&gt;

de Russische Oktoberrevolutie met vreugde begroette, keurde Wijnkoop
Lenins buitenlandse politiek (vrede met Duitsland) af. Toen revoluties
in andere landen uitbleven of mislukten, ging hij meer en meer
Sowjet-Rusland als het lichtbaken van de revolutie zien en in 1919
sloot de CPH zich aan bij de door Lenin opgerichte Communistische
Internationale (Komintern), maar Wijnkoop en zijn vrienden bleven de
ontwikkeling in Rusland met een onafhankelijk-kritische blik bekijken;
hoofdzaak daarbij is wel, dat zij, als oprichters van de op
&amp;eacute;&amp;eacute;n na oudste orthodox-marxistische partij in Europa, zich
als marxisten geenszins inferieur voelden aan de bolsjewiki.&lt;/p&gt;
&lt;p&gt;Vanaf 1920 begon het gezag van het 'driemanschap' in de
partij te tanen. Jonge partijgenoten, zoals J. de Kadt, misten het
historisch gegroeide respect van de ouderen voor Wijnkoop, Van
Ravesteyn en Ceton en verdroegen hun autoritaire wijze van leiding
geven dan ook slecht. Een bron van moeilijkheden was voorts de
vakbondspolitiek: het streven van Wijnkoop om de hoofdaandacht van de
communisten op het NVV te richten stuitte op verzet bij de
syndicalisten, die vanaf 1918 lid van de CPH geworden waren en die
alleen het NAS als vakbeweging erkenden.&lt;/p&gt;
&lt;p&gt;Ook met de leiders van de Komintern, welker Tweede Congres te Moskou
in 1920 hij bijwoonde, vooral met Zinowjew en Radek, kwam Wijnkoop op
slechte voet te staan; zijn zelfverzekerde houding en zijn ongeloof in
een succesvolle proletarische revolutie in Duitsland - zetten in Moskou
kwaad bloed. De positie van het driemanschap in de partij werd
hachelijk doordat oppositionelen de hulp inriepen van de Komintern. In
1924 slaagden Wijnkoop en Van Ravesteyn er nog in de oppositie-De Kadt
te verslaan. Aan de vooravond van de Kamerverkiezingen van 1925 echter
eiste de Komintern - op instigatie van een nieuwe oppositiegroep o.l.v.
R. Manuel (Van Riel) -, dat Van Ravesteyn zijn verkiesbare plaats op de
kandidatenlijst aan een arbeider zou afstaan. Uit solidariteit met zijn
vriend trok ook Wijnkoop zich als kandidaat terug en op 18 mei 1925
trad hij, samen met op twee na alle andere bestuursleden, uit het
Partijbestuur.&lt;/p&gt;
&lt;p&gt;Na een jaar van conflicten werd Wijnkoop in mei 1926 uit de CPH
geroyeerd. Op 17 oktober 1926 richtte hij samen met o.a. Van Ravesteyn
en Ceton een dissidente partij op, de 'Communistische Partij
Holland - Centraal Comit&amp;eacute;' (CPH-CC). Voor deze partij werd hij
in mei 1927 herkozen als lid van de Amsterdamse Gemeenteraad en keerde
hij ook in juli 1929 terug in de Tweede Kamer. Ook was hij van
1926-1930 redacteur van een dissident communistisch tijdschrift, 
&lt;em&gt;De Communistische Gids.&lt;/em&gt;
&lt;/p&gt;
&lt;p&gt;De afgescheiden partij toonde geen duidelijke politieke verschillen
met de oude CPH en onderscheidde zich van deze alleen door het feit,
dat de Komintern haar niet erkende; zij bleek dan ook op de duur niet
levensvatbaar. Van Ravesteyn had er al na een jaar genoeg van en maakte
zich geheel van het communisme los. Toen begin 1930 de
'offici&amp;euml;le' CPH een nieuwe leiding kreeg (J.P. Schalker,
N. Beuzemaker, S.(Paul) de Groot), besloot Wijnkoop de strijd te
staken. In juli 1930 hief de CPH-CC zichzelf op, de meeste leden
keerden terug in de CPH; Wijnkoop moest, om in de
'moederpartij' te mogen terugkeren, een schuldbelijdenis
publiceren, die hij later mondeling herhaald heeft in de Tweede Kamer.
Van een eigenlijke 'verzoening' kan men niet spreken: Wijnkoop
mocht zijn zetel in Kamer en Gemeenteraad behouden, maar hij kreeg geen
leidinggevende functies meer, trad nog slechts sporadisch als spreker
op en bleef in de CPN-pers het voorwerp van kritiek. Tijdens de
oorlogsdagen 10-15 mei 1940 was hij ge&amp;iuml;nterneerd in Hoorn. Daarna
hervatte hij zijn raadslidmaatschap tot de bezetters hem op 30 juli
1940 om zijn joodse afkomst zijn zetel ontnamen. Hij dook toen onder;
op 7 mei 1941 overleed hij op een Amsterdams 'duikadres' aan
een hartaanval.&lt;/p&gt;
&lt;p&gt;Als mens was Wijnkoop gecompliceerd, waardoor de over hem gevelde
oordelen niet eensluidend en ten dele zelfs tegenstrijdig zijn. In de
huiselijke en vriendschappelijke omgang was hij hartelijk en vaak
fijngevoelig, maar tegenover politieke tegenstanders - ook in de
interne partijstrijd - toonde hij zich vinnig en fanatiek (al werd dat
fanatisme soms verzacht door een scherp gevoel voor humor). Als lid van
de Tweede Kamer heeft hij bij zijn medeleden weinig waardering geoogst;
daarbij moet echter wel opgemerkt worden, dat de negatieve, vooral op
propaganda en ontmaskering gerichte wijze, waarop hij zijn taak in de
Kamer opvatte, niet alleen een uiting van zijn karakter was, maar ook
en vooral toepassing van een destijds in alle communistische partijen
gangbaar patroon. Dat hij ook constructief parlementair werk kon doen,
bleek in de Amsterdamse Gemeenteraad, waar hij vooral de problemen van
onderwijs en kunst tot zijn specialiteit maakte. Hoewel goed onderlegd
in het marxisme, was hij geen theoreticus; zijn element was de
politieke agitatie, en vooral de polemische kant daarvan. Op de
geschiedenis van het Nederlandse communisme heeft Wijnkoop - evenals
Van Ravesteyn - een invloed uitgeoefend, die doorgewerkt heeft ook lang
nadat zijn eigen rol uitgespeeld was. Als persoonlijkheid vormt hij als
het ware een overgangstype tussen de marxistische intellectueel van het
begin dezer eeuw en de stalinistische 'apparatsjik'. Zijn
verbinding van doctrinaire starheid in de theorie met opportunisme in
de praktijk doet hem bij laatstgenoemd type behoren, evenals zijn
bereidheid om eigen persoon in hoge mate ondergeschikt te maken aan het
belang van de partij. Aan de andere kant had hij een breedheid van
ontwikkeling en een culturele belangstelling ook buiten elk verband met
de politiek, die de 'apparatsjik' vreemd zijn en die nog geheel
stammen uit de sfeer van de tijd, waarin hij tot het socialisme
kwam.&lt;/p&gt;
&lt;p&gt;
  &lt;a href='pgedeelte'&gt;P: &lt;/a&gt;Talrijke artikelen in de socialistische en communistische pers, o.a.
in 
&lt;em&gt;De Nieuwe Tijd, De Tribune&lt;/em&gt;

en 
&lt;em&gt;De Communistische Gids;&lt;/em&gt;

verder vele brochures (grotendeels redevoeringen), waaronder 
&lt;em&gt;De SDP, haar geschiedenis en haar beginselen&lt;/em&gt;

(Baarn, 1918) en 
&lt;em&gt;De internationale situatie&lt;/em&gt;

(Amsterdam, 1927).&lt;/p&gt;
&lt;p&gt;
  &lt;a href='lgedeelte'&gt;L: &lt;/a&gt;A.F. Mellink, 
&lt;em&gt;Pioniers der Nederlandse arbeidersbeweging&lt;/em&gt;

(Amsterdam, 1946); W. van Ravesteyn, 
&lt;em&gt;De wording van het communisme in Nederland&lt;/em&gt;

(Amsterdam, 1948); J. de Kadt, 
&lt;em&gt;Uit mijn communistentijd&lt;/em&gt;

(Amsterdam, 1965); A.J. Koejemans, 
&lt;em&gt;David Wijnkoop, een mens in de strijd voor het socialisme&lt;/em&gt;

(Amsterdam, 1967); A.A. de Jonge, 
&lt;em&gt;Het communisme in Nederland&lt;/em&gt;

(Den Haag, 1972); H. de Liagre B&amp;ouml;hl, 
&lt;em&gt;Herman Gorter. Zijn politieke activiteiten van 1909 tot 1920 in de
opkomende kommunistische beweging in Nederland&lt;/em&gt;

(Nijmegen, 1973).&lt;/p&gt;
&lt;p&gt;A.A. de Jonge&lt;/p&gt; 
&lt;dtml-var bwn_footer&gt;</text>
  </biography>
</biodes>

