<biodes version="1.0">
  <fileDesc>
    <title>Caron, Willem Johannes Hubertus (1901-1988)</title>
    <ref target="http://resources.huygens.knaw.nl/bwn1880-2000/lemmata/bwn4/caron"/>
    <publisher>
      <name>Biografisch Woordenboek van Nederland:1880-2000</name>
      <ref target="http://resources.huygens.knaw.nl/bwn1880-2000"/>
    </publisher>
  </fileDesc>
  <person>
    <idno type="id">caron</idno>
    <persName><name type="geslachtsnaam">Caron</name>, Willem Johannes Hubertus</persName>
    <sex value="1"/>
    <event type="birth" when="1901"/>
    <event type="death" when="1988"/>
    <state type="occupation">taalkundige</state>
  </person>
  <biography>
    <text>&lt;dtml-var bwn_header&gt;
 &lt;p class='genealogie'&gt;
  &lt;strong&gt;Caron, Willem Johannes Hubertus&lt;/strong&gt;, taalkundige (Epe (Gld.) 19-7-1901 - Driebergen 3-3-1988). Zoon van Willem Alexander Paul Frederik Lodewijk Caron,
  (hoofd)conducteur bij de Nederlandsche Spoorwegen, en Johanna
  Willemina van de Wetering. Gehuwd op 12-4-1928 met Bernarda
  Richters. Uit dit huwelijk werden 3 zoons en 3 dochters
  geboren.
  

  
  &lt;/p&gt;
&lt;p&gt;Van vaderszijde stamde Wim Caron uit een eenvoudige,
    Nederlands-hervormde hugenotenfamilie. Zijn moeder was streng
    gereformeerd, en haar godsdienstige opvattingen domineerden
    in het vier kinderen tellende gezin. Bedeeld met een goed
    verstand, maar een wat broze gezondheid werd hij na de lagere
    school in staat gesteld een onderwijzersopleiding te volgen.
    Reeds twee jaar v&amp;oacute;&amp;oacute;r het behalen van de hoofdakte
    in augustus 1922 werd hij benoemd tot onderwijzer aan de
    Rotterdamse Da Costaschool.&lt;/p&gt;
&lt;p&gt;Begin april 1928 verruilde Caron deze betrekking voor het
    onderwijzerschap aan de Groen van Prinstererschool, een
    school met de Bijbel in de Amsterdamse Veerstraat. Deze
    verhuizing lijkt samen te hangen met zijn voornemen een
    academische studie te beginnen: na een afgebroken
    MO-opleiding kreeg hij via het staatsexamen toegang tot de
    Vrije Universiteit, waar hij van 1929 tot 1936 Nederlands
    studeerde. Caron zegde daarop het lager onderwijs vaarwel en
    werd in maart 1937 leraar Nederlands en geschiedenis aan de
    Christelijke HBS aan de Moreelsestraat te Amsterdam en
    tevens, in september van dat jaar, aan het Gereformeerd
    Gymnasium aldaar. Van september 1944 tot aan zijn benoeming
    tot hoogleraar was hij docent en onderdirecteur van de
    Christelijke HBS aan het Oosterpark. Als leraar publiceerde
    hij samen met P. Vink, vooral ten behoeve van het
    taalonderwijs, in 1948 een bundel boekbesprekingen, 
    &lt;em&gt;Analyse en critiek&lt;/em&gt;

    , die talrijke malen werd herdrukt.&lt;/p&gt;
&lt;p&gt;Daartoe op het spoor gezet door prof. J. Wille promoveerde
    Caron op 26 september 1947 cum laude op het proefschrift 
    &lt;em&gt;Klank en teken bij Erasmus en onze oudste grammatici&lt;/em&gt;

    . Deze dissertatie over de Nederlandse spraakkunstenaars uit
    de 16de tot de 18de eeuw - een in Nederland nogal
    verwaarloosd deelterrein van de taalkunde - vormde een
    belangrijke bijdrage tot de herwaardering van hun teksten.
    Caron benaderde deze niet met de wantrouwende
    vooringenomenheid die nogal eens te vinden is in de
    publikaties van C.G.N. de Vooys, K. Kooiman, W. Hellinga en
    vooral L.P.H. Eykman, maar ging uit van de juistheid van de
    informatie uit de vroegere spraakkunsten. Interpreterend
    vanuit dit standpunt kwam Caron in zijn dissertatie met
    betrekking tot vooral de fonetische beschrijvingen en
    opvattingen van de oude grammatici en de uitspraak van het
    oudere Nederlands tot verscheidene andere conclusies dan zijn
    voorgangers.&lt;/p&gt;
&lt;p&gt;Deze dissertatie vormde de belangrijkste reden voor Carons
    benoeming, in 1952, aan de Vrije Universiteit tot hoogleraar
    in de Nederlandse en Oudgermaanse taalkunde en de algemene
    taalwetenschap; het laatste onderdeel van zijn leeropdracht
    kon hij overigens - tot zijn opluchting - in 1960 overdragen
    aan mevrouw B. Siertsema. De geschriften van de oude
    grammatici bleven Caron ook na zijn promotie bezighouden,
    waarbij hij zich gesteund wist door zijn collega proximus, G.
    Kuiper. Met hem en met Wille zette Caron de reeks 
    &lt;em&gt;Trivium&lt;/em&gt;

    op, waarin oude Nederlandse geschriften op het gebied van de
    grammatica, de dialectica en de retorica verschenen. Van de
    zeven boeken die deze reeks van 1953 tot 1972 zou gaan
    omvatten, bezorgde Caron er vijf. Zijn heruitgave van twee
    grammatica's van Christiaen van Heule uit 1625 en 1633 vormde
    het eerste deel van 
    &lt;em&gt;Trivium&lt;/em&gt;

    . Carons inleidingen op deze uitgaven en zijn annotaties
    getuigen van de goede greep die hij op de stof had.&lt;/p&gt;
&lt;p&gt;Ook bij andere gelegenheden vroeg Caron de aandacht voor
    de oude grammatici, die zijn universitaire loopbaan van het
    begin tot het einde omklemden en door wie hij zich in zijn
    publikaties tot wetenschappelijke eenzijdigheid liet
    verleiden. Carons inaugurele rede op 10 oktober 1952 over 
    &lt;em&gt;De reductievocaal in het verleden&lt;/em&gt;

    stelde de uitspraak van de zwakgeaccentueerde klinker in het
    Nederlands aan de orde en was op gegevens uit de oude
    grammatica's gestoeld. In zijn afscheidsrede op 27 november
    1971 zou hij spreken over 
    &lt;em&gt;Vondels uitspraak&lt;/em&gt;

    , waarbij hij zijn informatie al evenzeer ontleende aan de
    geschriften van Samuel Ampzing, Petrus Montanus, Lambert ten
    Kate en hun tijdgenoten. Tussen deze offici&amp;euml;le
    universitaire toespraken in onderwees hij in voordrachten en
    publikaties over problemen die de hem zo vertrouwde
    spraakkunstenaars uit de periode v&amp;oacute;&amp;oacute;r 1800 hem
    aanreikten. Van Carons scherpzinnigheid getuigen zijn
    opstellen omtrent het Oudnederlandse penneprobeersel uit
    Oxford, en zijn muzikaliteit - hij was een verdienstelijk
    pianist en violist - kwam hem niet alleen goed van pas bij
    zijn fonetische studies maar ook bij opstellen over verband
    tussen muziek en taal.&lt;/p&gt;
&lt;p&gt;Carons hoogleraarschap aan de Vrije Universiteit deed hem
    in aanmerking komen voor een aantal andere functies. Als lid
    van de Rijkscommissie van Bijstand van het Woordenboek der
    Nederlandsche taal, van 1965 tot 1974, en als lid van het
    bestuur van de Stichting voor Nederlandse Lexicologie, van
    1969 tot 1974, verwierf hij uit waardering voor zijn
    verdiensten de Matthias de Vries-penning. Maar ook buiten
    zijn directe vakgebied ontliep hij het bestuurlijke werk
    niet. Zo was hij sinds 1947 secretaris en van 1956 tot 1971
    voorzitter van de vereniging Het Bilderdijk-Museum en
    voorzitter van het Nationaal Comit&amp;eacute;
    Bilderdijk-Herdenking in 1956. Het onderwijs buiten de
    universiteit vroeg eveneens Carons bestuurlijke aandacht bij
    schoolbesturen van verscheidene onderwijsinstellingen en
    leiding van zomercursussen Nederlands voor Belgische leraren,
    terwijl ook het kerkelijk leven van hem tijd vroeg, onder
    meer als diaken van de Gereformeerde Kerk in
    Amsterdam-zuid.&lt;/p&gt;
&lt;p&gt;Caron werd door de studenten ervaren als een nauwgezette,
    gestrenge en weinig flexibele leermeester met een
    afstandelijke vriendelijkheid, en door collega's als een
    gereserveerde, maar vriendelijke en kwetsbare man. Overigens
    versoepelde hij de regels van de strenge gereformeerde
    opvoeding die hij had gekregen: de zondag was voor hem een
    rustdag, waarop hij zich echter niet gebonden voelde door de
    strakke voorschriften rond de zondagsheiliging.&lt;/p&gt;
&lt;p&gt;Kort voordat hij op 1 augustus 1971 met emeritaat zou
    gaan, vestigde Caron zich met zijn vrouw - die hem ten koste
    van haarzelf en van hun gezin in zijn werkzame jaren zo vaak
    de stilte van zijn studeerkamer had gegund - in Driebergen om
    te genieten van de rust en de natuur. Toch zou hij daar
    slechts weinig wetenschappelijke geschriften op zijn naam
    brengen. Weliswaar was de behoefte tot publiceren aanwezig,
    maar het lukte hem nauwelijks nog een bijdrage te schrijven:
    na zijn afscheidscollege verschenen van zijn hand nog slechts
    twee artikelen. Het overlijden van zijn vrouw in 1979 deed
    zijn wereld blijvend ineenstorten. Carons wetenschappelijke
    verdiensten lagen duidelijk in het door hem verzorgde
    onderwijs. Moeilijke en voor velen droge taalkundige, vooral
    taalhistorische onderwerpen wist de geboren onderwijzer
    helder te analyseren en uiteen te zetten, hoewel hij er
    meestal niet in slaagde deze stof voor iedereen boeiend te
    maken&lt;/p&gt;
&lt;p&gt;
  &lt;a href='pgedeelte'&gt;P: &lt;/a&gt;'Bibliografie van prof.dr. W.J.H. Caron', in 
    &lt;em&gt;Klank en teken. Verzamelde taalkundige studies&lt;/em&gt;

    (Groningen, 1972) 207-208. Verder: 'Al tee voor Willem
    P&amp;eacute;e', in 
    &lt;em&gt;Album Willem P&amp;eacute;e&lt;/em&gt;

    (Tongeren, 1973) 51-56 en 'Diftongeerde Jan Luyken?', in 
    &lt;em&gt;Spel van zinnen. Album A. van Loey&lt;/em&gt;

    . Samengest. door R. Jansen-Sieben (Brussel, 1975) 15-20.
    Caron leverde bijdragen aan de rubriek 'Godsdienstwetenschap'
    van de 
    &lt;em&gt;Christelijke encyclopedie&lt;/em&gt;

    (2e herz. dr.; 6 dln., Kampen, 1956-1961).&lt;/p&gt;
&lt;p&gt;
  &lt;a href='lgedeelte'&gt;L: &lt;/a&gt;Necrologie&amp;euml;n o.a. door J. Knol, in 
  &lt;em&gt;Jaarboek Vrije Universiteit Amsterdam 1988/1989&lt;/em&gt;

  (Amsterdam, 1989) 92-95; door A. Weijnen, 
  &lt;em&gt;Taal en Tongval. Tijdschrift voor Dialectologie&lt;/em&gt;

  40 (1988) 97-98.&lt;/p&gt;
&lt;p&gt;G.R.W. Dibbets&lt;/p&gt; 
&lt;dtml-var bwn_footer&gt;</text>
  </biography>
</biodes>

