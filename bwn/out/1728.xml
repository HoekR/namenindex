<biodes version="1.0">
  <fileDesc>
    <title>Staal, Gerard Johan (1870-1936)</title>
    <ref target="http://resources.huygens.knaw.nl/bwn1880-2000/lemmata/bwn2/staal"/>
    <publisher>
      <name>Biografisch Woordenboek van Nederland:1880-2000</name>
      <ref target="http://resources.huygens.knaw.nl/bwn1880-2000"/>
    </publisher>
  </fileDesc>
  <person>
    <idno type="id">staal_2</idno>
    <persName><name type="geslachtsnaam">Staal</name>, Gerard Johan</persName>
    <sex value="1"/>
    <event type="birth" when="1870"/>
    <event type="death" when="1936"/>
    <state type="occupation">koloniaal gouverneur</state>
  </person>
  <biography>
    <text>&lt;dtml-var bwn_header&gt;
 &lt;p class='genealogie'&gt;
  &lt;strong&gt;Staal, Gerard Johan&lt;/strong&gt;, gouverneur van Suriname ('s-Gravenhage 5-9-1870 - 's-Gravenhage 15-11-1936).

Zoon van Martinus Gerardus Staal, ambtenaar, en Cornelia Engels. Gehuwd
op 28-9-1892 met Johanna Maria Giese. Uit dit huwelijk werd 1 dochter
geboren.



&lt;/p&gt;
&lt;p&gt;Na de middelbare school volgde Staal de opleiding aan de Indische
Instelling te Delft, die met succes werd afgesloten. In deze tijd
verkeerde hij in een kring van jonge kunstenaars en intellectuelen en
ontmoette daar o.a. Jan Toorop en Paul Verlaine.&lt;/p&gt;
&lt;p&gt;In 1892 vertrok hij met zijn echtgenote naar Ned.-Indi&amp;euml; waar
hij tewerk werd gesteld aan de Algemene Secretarie in Buitenzorg. Hier
klom hij op tot referendaris, en daarna volgde in 1903 zijn terugkeer
naar Nederland.&lt;/p&gt;
&lt;p&gt;In 1906 werd hij benoemd tot secretaris van het gouvernement van
Suriname, waar hij onder gouverneur A.W.F. Idenburg werkte. Met deze
ontstond een uitstekende samenwerking. Staal prees zijn grote inzet, in
het bijzonder voor de bestudering van de bacoventeelt. Met diens
aftreden in 1908 nam Staal ontslag, waarna hij, na een korte
werkperiode op het departement van Koloni&amp;euml;n, in 1909 tot algemeen
secretaris van het gouvernement van Nederlandsch-Indi&amp;euml; werd
benoemd. Deze functie, die opnieuw onder Idenburg werd vervuld, duurde
tot 1912, waarop bij terugkeer naar Nederland zijn benoeming volgde tot
secretaris-generaal van het departement van Koloni&amp;euml;n.&lt;/p&gt;
&lt;p&gt;In 1916 werd hij gouverneur van Suriname, welk ambt Staal, met een
onderbreking van eind 1919 tot half 1920, tot eind 1920 vervulde. De
kolonie verkeerde, mede ten gevolge van de Eerste Wereldoorlog, in vrij
grote moeilijkheden, in het bijzonder als gevolg van voedselschaarste.
Tevoren aangelegde voorraden uit Nederland en de Verenigde Staten boden
aanvankelijk nog soelaas. Maar de situatie werd precair doordat door de
onbeperkte duikboot-oorlog (vanaf 1 februari 1917) in- en uitvoer bijna
stil kwamen te liggen. Toen ging de regering rijst importeren uit
Demerara en Java, ma&amp;iuml;s uit Venezuela en meel uit Argentini&amp;euml;.
De kleinlandbouwers werden aangespoord veel voedselgewassen te planten,
waardoor de rijstproduktie in enkele jaren met &amp;plusmn; 70% steeg,
terwijl de uitvoer verboden werd. Staals activiteiten op dit gebied
werden door de bevolking zeer gewaardeerd. Na de Eerste Wereldoorlog
trad weer een normale toestand in.&lt;/p&gt;
&lt;p&gt;Omdat hij ervan overtuigd was dat Suriname primair een landbouwland
was, waaraan door veel uitgebreidere exploitatie nog heel wat gedaan
kon worden, had Staal al v&amp;oacute;&amp;oacute;r zijn vertrek uit Nederland de
impuls gegeven tot de oprichting van het Suriname Studie-Syndicaat,
onder meer gevormd door grote Oostindische cultuurmaatschappijen. De
studiecommissie uit het Syndicaat kon als gevolg van de
oorlogsomstandigheden het land pas in 1919 bezoeken. Haar
aanbevelingen: bevordering van de immigratie, verbetering van het
irrigatiesysteem, uitbreiding van het wegennet en oprichting van een
cultuurbank, werden helaas niet opgevolgd. Wat Staal had gehoopt: dat
Nederlandse ondernemers hun kapitaal en energie voor het land
beschikbaar zouden stellen, waardoor de produktieve krachten ontwikkeld
zouden worden - zoals in Oost-Indi&amp;euml; - gebeurde niet.&lt;/p&gt;
&lt;p&gt;Staal was een aanhanger van de ethische richting in de koloniale
politiek en liberaal: 'De &amp;eacute;&amp;eacute;nige wezenlijke oplossing
[voor Suriname] is uiteraard de natuurlijke, de automatisch werkende;
zij ligt besloten in eene krachtige economische opleving van
Suriname.' Hij kwam met vele plannen naar Suriname, maar kon, extra
geremd als gevolg van de Eerste Wereldoorlog, niet meer doen dan zijn
voorgangers. De werkelijkheid was dat er tientallen jaren lang een
subsidie uit Nederland naar Suriname moest worden gezonden om de zaak
draaiende te houden.&lt;/p&gt;
&lt;p&gt;Aan de mijnbouw, en in het bijzonder aan de winning van bauxiet, de
grondstof voor aluminium, besteedde Staal veel aandacht. Als
dochteronderneming van de Aluminium Company of America (Alcoa) werd
eind 1916 de Surinaamsche Bauxite Maatschappij opgericht. Staal,
overtuigd van het belang van deze activiteit, verbood, omdat er nog
geen bauxietwetgeving bestond, voorlopig de export van het materiaal.
De minister van Koloni&amp;euml;n kon zich met de eerste Surinaamse
bauxietverordening niet verenigen, omdat hij de daarin voorgestelde
rechten te laag achtte. Pas in 1919 kwam er een verordening tot stand
die voor beide partijen aanvaardbaar was. De eerste verscheping van
bauxiet naar de Verenigde Staten vond, door de naoorlogse recessie en
enkele nieuwe wijzigingen in de verordening van 1919, pas plaats in
1922. Van landswege was er een onderzoek naar bauxiet ingesteld op de
voormalige plantage Rorac. Dit ertsrijke terrein werd op aantrekkelijke
voorwaarden aan een Nederlands-Noors syndicaat in exploitatie gegeven,
wat Staal veel onaangenaamheden bezorgde. In deze tijd werd overigens
ook ijzererts ontdekt in het Nassaugebergte.&lt;/p&gt;
&lt;p&gt;Staal streefde ernaar de bosnegers meer bij de Surinaamse
samenleving te betrekken, van groot belang in verband met de behoefte
aan arbeidskrachten. Hiervoor werd in 1919 W.F. van Lier aangesteld als
'posthouder' bij de Djuka's. Het kostte wel enige moeite
het grootopperhoofd Amakti van Otterloo van het nut van Van Liers
aanwezigheid te overtuigen. Met de overige bevolking onderhield Staal
een goed contact, maar geleidelijk aan kwam er in de pers en in de
Koloniale Staten kritiek op zijn beleid, in het bijzonder ten aanzien
van zijn politiek op het gebied van de houten bauxietexploitatie. Ten
slotte vlotte de samenwerking met de Koloniale Staten niet meer, mede
omdat bleek dat Staal tijdens zijn verblijf in het voorjaar van 1920 in
Nederland, waarheen hij wegens gezondheidsredenen was gegaan, tevens
over Surinaamse zaken (o.a. zijn ontslag als gouverneur) had gesproken,
waarover de leden van de Koloniale Staten hem wantrouwend tegemoet
traden. Tegen het einde van 1920 legde hij het bestuur over Suriname
neer. Na terugkeer in Nederland werd op Staal herhaaldelijk een beroep
gedaan om te adviseren over zaken van Oost- en West-Indi&amp;euml;.&lt;/p&gt;
&lt;p&gt;In 1922 werd hij benoemd tot voorzitter van de Commissie van advies
omtrent de herziening van de Westindische Regeeringsreglementen, die in
1923 waardevolle aanbevelingen uitbracht. Pas in 1936 kregen de
voorgestelde wijzigingen kracht van wet. Verder was Staal lid van de
raad van beheer van het Steunfonds van studeerenden uit West-Indi&amp;euml;
en voorzitter van de Commissie voor het aannemen van
aspirant-ambtenaren. Voor het werk van de zending, in het bijzonder dat
van de Evangelische Broedergemeente, had hij grote belangstelling.&lt;/p&gt;
&lt;p&gt;Staal was een uitstekend stilist en een begaafd redenaar, die van
beeldspraak hield, en hij wist door zijn grote warmte de mensen te
boeien.&lt;/p&gt;
&lt;p&gt;
  &lt;a href='agedeelte'&gt;A: &lt;/a&gt;Ambtelijke correspondentie in Archief-ministerie van
Koloni&amp;euml;n. Tweede afdeling. Algemeen Rijksarchief te
's-Gravenhage.&lt;/p&gt;
&lt;p&gt;
  &lt;a href='pgedeelte'&gt;P: &lt;/a&gt;Behalve een aantal artikelen in de 
&lt;em&gt;West-Indische Gids,&lt;/em&gt;

een monografie over Suriname: 
&lt;em&gt;Nederlandsch Guyana. Een kort begrip van Suriname&lt;/em&gt;

(Amsterdam, [1928]); samen met H.G. Steinberg 
&lt;em&gt;Ons Suriname. De Zending der Evangelische Broedergemeenten in
Nederlandsch Guyana&lt;/em&gt;

('s-Gravenhage, [1933]).&lt;/p&gt;
&lt;p&gt;
  &lt;a href='lgedeelte'&gt;L: &lt;/a&gt;Necrologie G.J. Staal, in 
&lt;em&gt;Het Vaderland,&lt;/em&gt;

16-11-1936; C. Lamur, 
&lt;em&gt;The American take-over, ...Alcoa's expansion... Suriname
1914-1921&lt;/em&gt;

(The Hague, 1983) passim.&lt;/p&gt;
&lt;p&gt;E. van Laar&lt;/p&gt; 
&lt;dtml-var bwn_footer&gt;</text>
  </biography>
</biodes>

