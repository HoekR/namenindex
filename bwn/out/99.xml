<biodes version="1.0">
  <fileDesc>
    <title>Beijen, Hendrik Gerard (1901-1965)</title>
    <ref target="http://resources.huygens.knaw.nl/bwn1880-2000/lemmata/bwn1/beijen"/>
    <publisher>
      <name>Biografisch Woordenboek van Nederland:1880-2000</name>
      <ref target="http://resources.huygens.knaw.nl/bwn1880-2000"/>
    </publisher>
  </fileDesc>
  <person>
    <idno type="id">beijen_1</idno>
    <persName><name type="geslachtsnaam">Beijen</name>, Hendrik Gerard</persName>
    <sex value="1"/>
    <event type="birth" when="1901"/>
    <event type="death" when="1965"/>
    <state type="occupation">archeoloog</state>
  </person>
  <biography>
    <text>&lt;dtml-var bwn_header&gt;
 &lt;p class='genealogie'&gt;
  &lt;strong&gt;Beijen, Hendrik Gerard&lt;/strong&gt;

(bekend onder de naam &lt;b&gt;
Beyen&lt;/b&gt;), archeoloog (Utrecht 17-8-1901 - Oegstgeest 15-11-1965).

Zoon van Karel Hendrik Beijen, secretaris van de Maatschappij tot
Exploitatie van Staats Spoorwegen te Utrecht, en Louisa Maria Coenen.
Gehuwd op 7-4-1953 met Maria Johanna Reiniera Romijn, waardoor hij
stiefvader werd van 1 dochter uit een eerder huwelijk van de laatste.



&lt;/p&gt;
&lt;p&gt;Beyen legde zich na het eindexamen gymnasium in 1919 aanvankelijk
toe op tekenen en schilderen. In 1920 ging hij te Utrecht klassieke
letteren en archeologie studeren. Deze periode sloot hij in 1928 af met
een dissertatie cum laude 
&lt;em&gt;Ueber Stilleben aus Pompeji und Herculaneum.&lt;/em&gt;

Leerling van C.W. Vollgraff en G. van Hoorn, schoolde hij zich
bovendien te Bonn bij Richard Delbrueck en ondernam hij al vroeg vele
reizen naar Itali&amp;euml;, waar hij te Napels en in de opgravingen van
Pompeji en Herculaneum materiaal verzamelde voor een opus magnum over
de antieke wandschilderkunst. Ook de Renaissance boeide hem, getuige
zijn boek over 
&lt;em&gt;Andrea Mantegna&lt;/em&gt;

(1913). Sedert 1938 was hij privaatdocent aan de Universiteit van
Utrecht, met als leeropdracht de geschiedenis der grote schilderkunst
in de Oudheid. In dat zelfde jaar verscheen deel I van zijn monumentale

&lt;em&gt;Die Pompejanische Wanddekoration vom zweiten bis zum vierten
Stil,&lt;/em&gt;

waarin hij de ontwikkeling van de Pompejaanse schilderingen door
nauwgezette vormanalyse trachtte vast te stellen. Het werk werd door de
oorlog onderbroken. In 1951 aanvaardde Beyen een benoeming tot
buitengewoon hoogleraar in de klassieke archeologie te Groningen. Hij
bleef daar tot 1954, toen hij te Leiden als gewoon hoogleraar in de
archeologie opvolger werd van A.W. Byvanck, die met emeritaat ging. In
1960 zag deel II
1

van zijn werk het licht. Een ernstige ziekte noodzaakte hem echter
spoedig de pen neer te leggen, zodat de aanvankelijk in vijf delen
opgezette studie niet verder verschenen is. Sedert 1964 was hij in
wezen niet meer aan de universiteit werkzaam. Daarna ging zijn
gezondheid snel verder achteruit, tot hij in 1965 toch nog vrij
plotseling overleed.&lt;/p&gt;
&lt;p&gt;Met zijn werk beoogde hij vooral de 19de-eeuwse studies van August
Mau voort te zetten, maar dan op een meer gedetailleerde manier.
Uitgaande van o.a. de muurconstructies kon hij de datering van de
wandschilderingen uit de republikeinse periode nauwkeuriger
vaststellen. Hij hield daarbij de wandsystemen in hun totaliteit in het
oog. Het iconologische aspect kreeg minder aandacht. Ook voor de
keizertijd heeft hij in de vorm van artikelen een aantal onmisbare
fundamenten weten te leggen. Zijn conclusie was, dat de indeling van
Mau geen wezenlijke wijziging behoefde. Studies van het antieke
perspectief en van het werken in fresco en stucco verleenden Beyens
observaties een onmisbare technische basis. Zijn inzichten verwierven
de erkenning waar hij recht op had. In de Italiaanse 
&lt;em&gt;Enciclopedia dell' Arte Antica&lt;/em&gt;

is in 1965 s.v. 'Pompeiani, Stili' de synthese van de
stijlontwikkeling, zoals hij die zag, opgenomen.&lt;/p&gt;
&lt;p&gt;Andere studies van zijn hand hebben betrekking op de zg. Strenge
Stijl - met nadruk op de kunst van Argos en Sikyon -, op de
Hellenistische kunst en op het ontstaan van wat men gewend is Romeinse
kunst te noemen. Zijn boekbesprekingen bestrijken eveneens vrijwel alle
hier genoemde onderwerpen. Invloed van zijn werk valt waar te nemen
o.a. in Duitsland, Zwitserland, Itali&amp;euml; en Nederland waar jongere
archeologen doorgaans de door hem gegeven indelingen volgen.
Detailkritiek is slechts gegeven op o.a. zijn opvattingen betreffende
de herkomst van antieke landschapsschilderingen.&lt;/p&gt;
&lt;p&gt;
  &lt;a href='pgedeelte'&gt;P: &lt;/a&gt;Volledige bibliografie van A. Kooreman in hieronder genoemd 
&lt;em&gt;Bulletin_ ,&lt;/em&gt;

4-6.&lt;/p&gt;
&lt;p&gt;
  &lt;a href='lgedeelte'&gt;L: &lt;/a&gt;F.L. Bastet, 'In memoriam Hendrik Gerard Beyen', in 
&lt;em&gt;Bulletin van de Vereeniging tot bevordering der kennis van de
Antieke Beschaving&lt;/em&gt;

41 (1966) 2-3; H. van de Waal, 'In Memoriam H.G. Beyen', in 
&lt;em&gt;Jaarboek der Rijksuniversiteit te Leiden 1966-1967,&lt;/em&gt;

248-249; F.L. Bastet, 'Hendrik Gerard Beyen', in 
&lt;em&gt;Jaarboek van de Maatschappij der Nederlandse Letterkunde te Leiden
1967-1968. Levensberichten&lt;/em&gt;

51-55.&lt;/p&gt;
&lt;p&gt;F.L. Bastet&lt;/p&gt; 
&lt;dtml-var bwn_footer&gt;</text>
  </biography>
</biodes>

