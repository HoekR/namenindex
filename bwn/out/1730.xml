<biodes version="1.0">
  <fileDesc>
    <title>Staalman, Andries Popke (1858-1938)</title>
    <ref target="http://resources.huygens.knaw.nl/bwn1880-2000/lemmata/bwn4/staalma"/>
    <publisher>
      <name>Biografisch Woordenboek van Nederland:1880-2000</name>
      <ref target="http://resources.huygens.knaw.nl/bwn1880-2000"/>
    </publisher>
  </fileDesc>
  <person>
    <idno type="id">staalma</idno>
    <persName><name type="geslachtsnaam">Staalman</name>, Andries Popke</persName>
    <sex value="1"/>
    <event type="birth" when="1858"/>
    <event type="death" when="1938"/>
    <state type="occupation">politicus</state>
  </person>
  <biography>
    <graphic url="http://resources.huygens.knaw.nl/bwn1880-2000/lemmata/bwn4/images/images/STAALMAN.jpg"/>
    <text>&lt;dtml-var bwn_header&gt;
 &lt;p class='genealogie'&gt;
  &lt;strong&gt;Staalman, Andries Popke&lt;/strong&gt;, politicus (Hellevoetsluis 2-11-1858 - Driebergen-Rijsenburg 6-3-1938). Zoon van Gerrit Staalman, zeilmaker, en Catharina Jannetje
  Vosseveld. Gehuwd op 19-3-1885 met Elisabeth Federmann. Uit dit
  huwelijk werden 3 zoons en 6 dochters geboren.
  
&lt;img src=&amp;quot;images/STAALMAN.jpg&amp;quot; align=&amp;quot;right&amp;quot; BORDER=&amp;quot;0&amp;quot; alt=&amp;quot;afbeelding van Staalman, Andries Popke&amp;quot; class=&amp;quot;bwnimg&amp;quot;&gt;
  
  &lt;/p&gt;
&lt;p&gt;De jonge Staalman groeide op in Den Helder, waar zijn vader
    chef van de zeilmakerij op de Rijkswerf was. Na de lagere
    school werd hij op twaalfjarige leeftijd klerkje bij de
    gemeenteontvanger in het naburige Nieuwediep. Zijn dienstplicht
    vervulde hij als milici&amp;euml;n in zijn woonplaats. De slechte
    arbeidsomstandigheden van het lagere marinepersoneel vormden
    het uitgangspunt voor zijn latere politieke optreden.&lt;/p&gt;
&lt;p&gt;Na zijn diensttijd begon Staalman een boekwinkel, annex
    boekbinderij in Den Helder. Enige tijd later - de zaken liepen
    redelijk voorspoedig - ging Staalman het 
    &lt;em&gt;Noord-Hollandsch Nieuws- en Advertentieblad 'Extra
    Tijding'&lt;/em&gt;

    uitgeven, waarin hij in scherpe bewoordingen de
    arbeidsomstandigheden bij de Koninklijke Marine kritiseerde.
    Ook plaatselijke autoriteiten moesten het ontgelden, zodat het
    blad ten slotte op de marineschepen werd verboden en de
    redacteur in 1891, na een veroordeling wegens smaad, een korte
    gevangenisstraf moest uitzitten.&lt;/p&gt;
&lt;p&gt;Staalman koos de Bijbel als leidraad voor zijn leven. Hij
    was kerkelijk aangesloten bij de orthodox-protestantse
    'Vergadering der Gelovigen', een kleine sekte zonder
    voorgangers. Politiek voelde hij zich aangetrokken tot de
    Anti-Revolutionaire Partij (ARP). Aangezien hij zelf in woord
    en geschrift voor de 'gewone man' opkwam, volgde hij graag
    ARP-voorman A. Kuyper, die zich in het laatste decennium van de
    19e eeuw als pleitbezorger voor de armen en verdrukten had
    opgeworpen en belangstelling begon te tonen voor de sociale
    kwestie.&lt;/p&gt;
&lt;p&gt;In Den Helder, traditioneel een liberaal kiesdistrict,
    organiseerde Staalman de antirevolutionairen in de
    kiesvereniging 'Nederland en Oranje' en maakte hij van 1896 tot
    1911 deel uit van de gemeenteraad. Een tussentijdse verkiezing
    bracht hem op 27 november 1894 in de Tweede Kamer. Daar de
    antirevolutionairen in Den Helder een minderheid vormden, moest
    het toen jongste kamerlid dan ook eerder als een
    vertegenwoordiger van alle 'kleine luyden' dan als een typisch
    ARP'er worden beschouwd. Staalman achtte zich wel aan het
    antirevolutionaire partijprogramma gebonden, maar zijn
    stemgedrag week op sommige punten - de sociale kwestie, het
    kiesrechtvraagstuk - vaak af van dat van de meer pragmatisch
    ingestelde ARP-kamerclub. Zijn inspanning voor de belangen van
    het lagere marinepersoneel, de vissers en het personeel op de
    rijkswerven ontmoette aanvankelijk in zijn kiesdistrict veel
    instemming: bij de verkiezingen van 1897 en 1901 werd hij in
    zijn district herkozen, in het laatstgenoemde jaar zelfs al in
    de eerste ronde.&lt;/p&gt;
&lt;p&gt;Ernstig teleurgesteld was Staalman over het resultaat van de
    kabinetsformatie van 1901: verscheidene bewindslieden in het
    toen aangetreden ministerie-Kuyper (1901-1905) waren naar zijn
    mening te weinig democratisch gezind, en wel in die zin dat er
    bij hen te weinig echte belangstelling bestond voor de sociale
    nood van het volk. Hij herinnerde kabinetsleider Kuyper
    persoonlijk aan diens vroegere redevoeringen over de sociale
    kwestie: de deputatenrede 
    &lt;em&gt;Maranatha&lt;/em&gt;

    en 
    &lt;em&gt;Het sociale vraagstuk en de christelijke religie&lt;/em&gt;

    , beide uit 1891. Mede naar aanleiding van soortgelijke
    verwijzingen van andere kamerleden, wenste Kuyper deze 'oude
    plunje' thans echter af te leggen.&lt;/p&gt;
&lt;p&gt;Staalmans oppositie tegen de machtige Kuyper, die behalve in
    de Tweede Kamer ook in het door hem sinds 1902 geredigeerde
    periodiek 
    &lt;em&gt;De Christen-Democraat. Weekblad voor Nederland&lt;/em&gt;

    werd verwoord, nam de antirevolutionaire achterban hem niet
    bepaald in dank af. Verscheidene kiesverenigingen in het land
    protesteerden bij de ARP-leiding, die na aanvankelijke
    besluiteloosheid in februari 1903 in Den Helder een tweede
    antirevolutionaire kiesvereniging, 'Vaderland en Oranje',
    erkende. Daarmee onderstreepte het Centraal Comit&amp;eacute; min of
    meer dat de banden met Staalman en 'Nederland en Oranje' reeds
    erg los waren geworden. Een besluit van het Provinciaal
    Comit&amp;eacute; van Anti-Revolutionaire Kiesvereenigingen in
    Noord-Holland om Staalman en de zijnen uit de ARP te stoten,
    werd door de partijleiding evenwel nog ongedaan gemaakt. Nadat
    in 1903 en de daaropvolgende jaren de eerste
    christen-democratische kiesverenigingen en propagandaclubs
    waren opgericht bleek de breuk ten slotte onvermijdelijk.&lt;/p&gt;
&lt;p&gt;Toen het voorstel van 'Nederland en Oranje' tot 'invoering
    van kiesrecht voor gezinshoofden en daarmee gelijkgestelden' -
    het aloude huismanskiesrecht - op de deputatenvergadering van
    13 april 1905 werd verworpen, verlieten Staalman cum suis de
    ARP en richtten zij op 24 april 1905 de Christen-Democratische
    Partij (CDP) op. Naast het huismanskiesrecht, bevatte het
    Program van Actie van de nieuwe partij vooral wensen op sociaal
    gebied, die zeker voor die tijd progressief waren, zoals een
    verplichte ziekte-, ouderdoms- en invaliditeitsverzekering. Bij
    de in juni 1905 gehouden kamerverkiezingen wist de CDP echter
    geen enkele zetel te verwerven. Aangezien bij de herstemmingen
    in enkele districten aanvankelijke christen-democratische
    kiezers niet vanzelfsprekend de antirevolutionaire kandidaten
    kozen, verloor de rechtse coalitie haar meerderheid en moest
    het kabinet-Kuyper in augustus 1905 zijn ontslag indienen.
    Kuyper weet later zijn nederlaag voor een belangrijk deel aan
    deze 'ontrouw en afval' van Staalman en zijn aanhang (&lt;em&gt;Starrentritsen&lt;/em&gt;

    (1915) 46).&lt;/p&gt;
&lt;p&gt;Pas op 17 september 1918 - na de invoering van het stelsel
    van evenredige vertegenwoordiging - maakte Staalman zijn
    rentree in de Tweede Kamer, ditmaal voor de CDP. Daar viel hij
    nog slechts op door zich opnieuw voor het inmiddels
    achterhaalde idee van het huismanskiesrecht uit te spreken en
    een enkele keer een minister op ondubbelzinnige wijze de mantel
    uit te vegen. Bij de verkiezingen van 1922 en 1925 bleef zijn
    partij telkens onder de kiesdrempel, waarna hij zich in dat
    laatste jaar uit de politiek terugtrok. Dat Staalman bij zijn
    overlijden in 1938 door zijn vroegere kiezers nog niet geheel
    was vergeten, bleek toen bij de begrafenis in zijn latere
    woonplaats Driebergen het woord werd gevoerd door een
    vertegenwoordiger van de Heldersche Visschersvereeniging, die
    herinnerde aan Staalmans verdiensten voor de oudere vissers en
    vissersweduwen.&lt;/p&gt;
&lt;p&gt;Ofschoon zijn electorale aanhang gering is gebleven en
    bovendien sterk regionaal was gebonden, heeft Staalman zeker
    een plaats in de parlementaire geschiedenis verdiend. Hij, die
    wel het 'christen- democratische geweten van Kuyper' is
    genoemd, stond voor zijn principes, waarvan hij de vaste
    overtuiging had dat deze, voortvloeiend uit het eerste
    beginselprogramma van de ARP ten aanzien van de sociale
    rechtvaardigheid en het kiesrecht, de enige juiste waren. Deze
    vasthoudendheid - door sommigen uitgelegd als starheid -, het
    feit dat hij binnen zijn groepering niet over medestanders van
    gelijkwaardige kwaliteiten beschikte, alsmede de grote
    machtspositie die Kuyper hiertegenover als voorman van het
    gereformeerde volksdeel innam, hebben uiteindelijk een echte
    ontplooiing en blijvende invloed van Staalmans
    Christen-Democratische Partij verhinderd.&lt;/p&gt;
&lt;p&gt;
  &lt;a href='pgedeelte'&gt;P: &lt;/a&gt;Behalve artikelen, commentaren en satires in 
    &lt;em&gt;Eigen Tijding&lt;/em&gt;

    en 
    &lt;em&gt;De Christen-Democraat&lt;/em&gt;

    : 
    &lt;em&gt;Zijn de gebroeders Hogerhuis werkelijk onschuldig
    veroordeeld?&lt;/em&gt;

    (Aalsmeer, 1899); 
    &lt;em&gt;De Christen-Democratische Partij&lt;/em&gt;

    [Onze politieke partijen nr. 8] (Baarn [1909]).&lt;/p&gt;
&lt;p&gt;
  &lt;a href='lgedeelte'&gt;L: &lt;/a&gt;[Frans Netscher,] 'Karakterschets A.P. Staalman', in 
  &lt;em&gt;De Hollandsche Revue&lt;/em&gt;

  7 (1902) 781-796; 
  &lt;em&gt;De Standaard&lt;/em&gt;

  , 7-3-1938; J.A. de Wilde en C. Smeenk, 
  &lt;em&gt;Het volk ten baat. De geschiedenis van de A.R.-partij&lt;/em&gt;

  (Groningen, 1949); H.G. Ouwerkerk, 'Het optreden van Andries
  Popke Staalman binnen de Anti-Revolutionaire Partij 1858-1905'
  [Ongepubliceerde doctoraalscriptie, subfaculteit Geschiedenis RU
  Leiden] (Leiden, 1965); I. Lipschits, 
  &lt;em&gt;De protestants-christelijke stroming tot 1940&lt;/em&gt;

  (Deventer, 1977); H.J. Langeveld, 
  &lt;em&gt;Protestants en progressief. De Christelijk-Democratische Unie
  1926-1946&lt;/em&gt;

  ('s-Gravenhage, 1988); 'Andries Popke Staalman
  (Anti-Revolutionair)', in Marinus Vermooten en Wim Kalkman, 
  &lt;em&gt;100 jaar Den Helder en het bestuur van de stad van 1890 tot
  1900&lt;/em&gt;

  (Schagen, 1990) 30-31; lemma door H.G. Ouwerkerk, in 
  &lt;em&gt;Biografisch Woordenboek van het socialisme en de
  arbeidersbeweging in Nederland&lt;/em&gt;

  V (Amsterdam, 1992) 279-282.&lt;/p&gt;


&lt;p&gt;
&lt;a href=&amp;quot;igedeelte&amp;quot;&gt;I: &lt;/a&gt;Marinus Vermooten en Wim Kalkman, 
  &lt;em&gt;100 jaar Den Helder en het bestuur van de stad van 1890 tot
  1900&lt;/em&gt;

  (Schagen, 1990) 30.&lt;/p&gt; 




&lt;p&gt;W. Slagter&lt;/p&gt; 
&lt;dtml-var bwn_footer&gt;</text>
  </biography>
</biodes>

