<biodes version="1.0">
  <fileDesc>
    <title>Mandele, Karel Paul van der (1880-1975)</title>
    <ref target="http://resources.huygens.knaw.nl/bwn1880-2000/lemmata/bwn2/mandele"/>
    <publisher>
      <name>Biografisch Woordenboek van Nederland:1880-2000</name>
      <ref target="http://resources.huygens.knaw.nl/bwn1880-2000"/>
    </publisher>
  </fileDesc>
  <person>
    <idno type="id">mandele</idno>
    <persName><name type="geslachtsnaam">Mandele</name>, Karel Paul van der</persName>
    <sex value="1"/>
    <event type="birth" when="1880"/>
    <event type="death" when="1975"/>
    <state type="occupation">bankier</state>
    <state type="occupation">bestuurder</state>
  </person>
  <biography>
    <text>&lt;dtml-var bwn_header&gt;
 &lt;p class='genealogie'&gt;
  &lt;strong&gt;Mandele, Karel Paul van der&lt;/strong&gt;, bankier en voorzitter van de Kamer van Koophandel en Fabrieken voor Rotterdam (Delft 1-11-1880 - Rotterdam 23-1-1975).

Zoon van Willem Karel Samuel Van der Mandele, kassier en commissionair
in effecten, wethouder van Delft, dijkgraaf van Delfland, en Pauline
Cornelia Engelbrecht. Gehuwd op 5-6-1906 met Hermine Sophie Marie van
Bosse. Uit dit huwelijk werden 1 zoon en 3 dochters geboren.





&lt;/p&gt;
&lt;p&gt;Van der Mandele beleefde zijn lagere-schooltijd en genoot zijn
gymnasiale opleiding in Delft. De sfeer in het ouderlijk huis was
liberaal en de familie stond in aanzien. Wegens afkeuring voor zijn
ogen bleek een carri&amp;egrave;re bij de marine onmogelijk en na een kort
verblijf in Lausanne koos hij in 1899 voor een rechtenstudie in Leiden,
hoewel zijn voorkeur naar geschiedenis uitging. Onder de vriendschappen
voor het leven, in Leiden gevonden, is de hechte band met prof. C. van
Vollenhoven richtinggevend gebleken voor zijn levensgang. Wanneer in
het najaar van 1901 de firma Van der Mandele en Zoonen in moeilijkheden
geraakt en zijn vader in opspraak komt, zou deze smaad Van der Mandele
hebben gebroken als niet toen vooral Van Vollenhoven hem de
verantwoordelijkheid had doen beseffen voor het delgen van schuld en
het aanvaarden van plicht jegens mensen in de samenleving. Hij voltooit
zijn studi&amp;euml;n in 1902 met een proefschrift op stellingen en gaat
aan de slag als advocaat op het kantoor van mrs. De Brauw in Den Haag.
In volgende jaren vergoedt hij de crediteuren van zijn familie ten
volle: maar het lidteken blijft.&lt;/p&gt;
&lt;p&gt;Van der Mandele komt in 1906 naar Rotterdam, waar hij de functie van
secretaris van de directie van de Rotterdamsche Bankvereeniging
aanvaardt. In 1910 wordt hij de directeur van de Bank. Hij blijft dat
tot 1940. Eigenlijk wordt deze periode reeds afgesloten in 1938: dan
wordt hij, na zes jaren lidmaatschap, voorzitter van de Kamer van
Koophandel en Fabrieken voor Rotterdam. De ondernemer wordt regent, dit
bleek hem veeleer op het lijf geschreven. Stellig heeft hij zich in de
jaren twintig en dertig ten volle ingezet, al zal hij - zoals prof.
C.F. Karsten in 
&lt;em&gt;NRC Handelsblad&lt;/em&gt;

van 8-2-1980 schrijft - uit die periode niet blijvend erkend worden als
een vooraanstaand bankier en zijn bepaalde moeilijkheden uit die tijd
met vragen belast over de betekenis van zijn beleid. Maar zijn
onbekrompen werk voor maatschappelijke, sociale en culturele belangen
in Rotterdam verschaft hem het prestige dat in 1938 zijn verkiezing tot
president van de Kamer van Koophandel onbetwist maakt. Al in 1928
schetst hij 'zijn program van dienstbaarheid' ten behoeve van
de schoonheid van Rotterdam en omgeving (tuindorpen Vreewijk en
's-Gravenhof), het natuurbehoud van de provincie (Stad en Landschap
voor Zuid-Holland), voor wetenschap in Rotterdam (de uitbreiding van de
in 1913 gestichte Nederlandsche Handels-Hoogeschool, de verbreding van
de in 1916 opgerichte 
&lt;em&gt;Economisch-Statistische Berichten&lt;/em&gt;

(ESB), het Rotterdamsch Genootschap 'Gijsbert Karel van
Hogendorp'), voor geestelijk en moreel Rotterdam (de volkshuizen en
de fondsen). Hij spant zich verder in voor de ontwikkeling van de
zogenaamde Club Rotterdam, uit wier midden in 1929 het Rotterdamsch
Beleggingsconsortium (Robeco) voortkomt, en voor de behartiging van de
door de kapitalen van de heren G.W. en W.S. Burger gevormde stichting
Volkskracht, waaruit talloze sociale belangen in de stad zijn gesteund.
In die periode ijvert hij tevens voor het stedeschoon van Dordrecht,
voor het behoud van historische waarden van Delft en zeer in het
bijzonder voor de Leidse Academie: het Leidsch Universiteits Fonds
groeit dank zij zijn initiatieven tot een fundament van zijn Alma
Mater.&lt;/p&gt;
&lt;p&gt;Ondanks crisistijden werd in Rotterdam in het decennium
v&amp;oacute;&amp;oacute;r de oorlog veel tot stand gebracht, met als zichtbare
monumenten het Museum Boymans, de Maastunnel, het Stadion Feijenoord,
het behoud van de Holland-Amerika Lijn en de bouw van de 'Nieuw
Amsterdam', de Beurs van Koophandel en het Havenziekenhuis. Van der
Mandele oefende zich in die jaren in het opzetten van financieringen,
wanneer anderen, onder wie met name D.G. van Beuningen en Willem van
der Vorm, de stoot hadden gegeven. Wanneer hij zich terugtrekt als
bankier nadat de verbinding van de Rotterdamsche Bankvereeniging met de
Amsterdamsche Bank een feit is, blijkt zijn belangrijkste levensfase
als voorzitter van de Rotterdamse Kamer van Koophandel al te zijn
begonnen en is hij algemeen bekend als 'K.P'.&lt;/p&gt;
&lt;p&gt;In oorlogstijd blijkt het voor deze voorzitter uiterst moeilijk
enerzijds de belangen van stad en bevolking te behartigen en anderzijds
de bezetter niet te zeer voor het hoofd te stoten. Hij houdt zich
daarom aanvankelijk verre van enig verzet, maar weet met de steun van
een vaardige staf van de Kamer van Koophandel onder leiding van W.F.
Lichtenauer de voor de stad zo belangrijke functie van het instituut te
behouden, vooral dank zij de schikking van de organisatie-Woltersom: in
Zuid-Holland verkrijgt de Rotterdamse Kamer met bijkantoren in de
overige steden der provincie de leiding. Talloze initiatieven werden
genomen om aan bevolking en bedrijfsleven hulp te bieden, schade te
regelen in de vernielde stad, plannen te maken voor herstel na de
oorlog - maar bovenal om trefpunt te blijven toen het openbaar bestuur
meer en meer in verkeerde handen kwam te liggen. Wanneer in 1943 op
verzoek van de regering in Londen een groep vertrouwensmannen in bezet
gebied het Vaderlands Comit&amp;eacute; onder leiding van W. Drees vormt,
maakt Van der Mandele daarvan deel uit. Zo had hij o.a. een werkzaam
aandeel in de financiering van de spoorwegstaking van 1944/1945. Hem
zouden de contouren van wat na de strijd te doen zou zijn voor ons land
in de wereld niet zo helder voor ogen hebben gestaan zonder de steun en
het inzicht van mevrouw Lilli Hedwig van der Schalk-Schuster (&amp;#134;
5-6-1982). Haar betrokkenheid bij leidende Duitse zakenkringen en haar
scherp internationaal waarnemingsvermogen hadden haar reeds bij de
aanvang van de oorlog overtuigd van het echec van het Duitse militaire
avontuur, omdat Duitsland niet opgewassen was tegen de bondgenoten in
Oost en West. Van der Mandele won haar vertrouwen en stelde zich open
voor de functie van onverdacht bemiddelaar. Heel de oorlog door was hij
zodoende op de hoogte van geheime contacten en internationale
toekomstplannen in Duitse leidende zakenkringen die afkerig stonden
tegenover Hitlers volgehouden en tot nederlaag gedoemde oorlog. Deze
contacten buiten de grenzen zouden voor hem waardevolle openingen
bieden voor Nederlands en Rotterdams naoorlogse toekomst. Zijn analyses
van de functie van Rotterdam na de oorlog zijn in toenemende mate
gevoed door de inzichten van mevrouw Van der Schalk.&lt;/p&gt;
&lt;p&gt;Dank zij een geestelijke en lichamelijke onbuigzaamheid kwam
'K.P.' de oorlog ongeschonden door. In vrijheid komen
menselijke zwakheden ter discussie - de neiging van 'K.P.' om
dingen te beoordelen op 'haalbaarheid' bezorgt hem soms de
kritiek van 'schipperen' - maar hij was en bleef in Rotterdam
de hoofdfiguur van een nadien langzaam verschralend tijdperk. Samen met
burgemeester P.J. Oud belichaamt Van der Mandele de zo doeltreffende
werkformule van gezamenlijke actie van openbaar bestuur en particulier
initiatief voor de wederopbouw van Rotterdam als draaischijf in het
wereldverkeer. Ruim 20 jaren lang zal de maandelijkse samenkomst van
bestuurderen der stad met prominenten uit de werkzame burgerij inhoud
geven aan de wil Rotterdam bekend te maken, elke vijf jaar opnieuw door
een klinkende manifestatie -Rotterdam Ahoy in 1950, de E55 in 1955, de
Floriade in 1960. Om initiatieven op talloze gebieden snel van de grond
te krijgen koestert hij zijn geliefde werkvorm van het oprichten van
stichtingen die velen aan het werk zet om gelden bijeen te brengen. Hij
is geen politicus - al heeft hij goede diensten bewezen bij de vorming
van de Partij van de Vrijheid in 1946 en opnieuw, in 1948, bij het
ontstaan van de Volkspartij voor Vrijheid en Democratie, nu door eind
1947 de groep-Oud te verzoenen met de liberalen van D.U. Stikker -;
geen 'diehard', zoals burgemeester G.E. van Walsum, in de
groeiende spanningen tussen Amsterdam en Rotterdam; geen vakman met
kennis van details, zoals bijvoorbeeld in havenontwikkeling en
vliegveldzaken vereist is.Maar als commissaris van vennootschappen, als
voorzitter, als curator is hij onovertroffen, naar het oordeel van een
Engelse vriend 'the most unsophisticated and the least
self-conscious man' die hij ooit had ontmoet.&lt;/p&gt;
&lt;p&gt;Mocht Van der Mandele in oorlogstijd al zijn opgevallen door zijn
overtuiging dat na de strijd nieuwe waarden en andere concepties aan de
orde zouden zijn - dit leidde toen o.a. tot een vertrouwensrelatie met
de aartsbisschop van Utrecht, de latere kardinaal J. de Jong -, in
vredestijd treedt hij onder de stimulerende invloed van mevrouw Van der
Schalk in woord en geschrift (artikelen in 
&lt;em&gt;ESB&lt;/em&gt;

in 1947 en 1948) krachtig naar voren. Eerder dan politieke constructie
wil hij functionele hervormingen, samenwerkingsmogelijkheden door
bundeling van belangen in internationale corporatieve formules waarin
Nederland een historische rol zou vervullen. Gijsbert Karel, wiens
beeld de trappen van de Rotterdamse Beurs siert, wordt zijn nationaal
idool. Zijn vroegere denkbeelden over een ontwikkelingscorporatie voor
het Rijngebied staan model voor het in 1946 in Engeland gelanceerde
idee in het Verre Oosten te komen tot een South East Asian Trading and
Development Corporation. Oost en West zouden in een paritaire
ondernemingsvorm samenwerken tot verheffing van de landen rond de
evenaar en de weg naar nieuwe vrijheid effenen. Onmiskenbaar blijkt de
invloed van zijn leermeester Van Vollenhoven. Hij wekt grote
belangstelling in kringen van overheid en bedrijfsleven. In Paul
Rijkens en de Roemeense prof. D. Mitrany - de vader van het
functionalisme - , topfunctionarissen van Unilever, ontmoet hij
vrienden die openingen bieden naar het internationale bedrijfsleven.
Hardnekkig houdt hij vast aan de poging Duitsland binnen West-Europa
een nieuwe plaats te geven: langs functionele weg, niet door politiek
dictaat.&lt;/p&gt;
&lt;p&gt;De voorzitter van de Rotterdamse Kamer kiest voor een verband van
Kamers van Koophandel van het gehele Rijngebied tot in Oostenrijk toe
en wint het pleit voor samenwerking. In september 1949 verenigen zich
40 Kamers in de Unie van Rijnkamers - Rotterdam is bakermat en neemt de
leiding zolang Van der Mandele het heft in handen heeft. De betekenis
van de Unie ligt in het feit dat de Duitse deelnemers geheel volwaardig
werden aanvaard.&lt;/p&gt;
&lt;p&gt;In het instrumentarium van Rotterdam zal zichtbaar moeten zijn
waarom de wereldhaven een leidende rol tot buiten de grenzen
pretendeert. Al tijdens de oorlog was de bundeling van bedrijvigheid in
het Groothandelsgebouw, dat in 1950 geopend werd, daartoe een bijdrage.
Het Bouwcentrum zal internationaal richting geven aan betere leef- en
werkmogelijkheden; gespecialiseerde instituten dienen voor het
zakenleven de kennis van internationale ontwikkelingen te verdiepen en
zakelijke bedrijvigheid te bundelen. Ook animeert 'K.P.'
instituten voor Afrika, Canada, de USSR, Scandinavi&amp;euml;,
Australi&amp;euml; en Zuid-Amerika, overkoepeld door het Overzee Instituut:
handelsbevorde-ring in de looppas; verder legt hij de basis voor de
latere uitbreiding van de Nederlandsche Economische Hoogeschool (NEH).
Maar niet alles vermag hij in Rotterdam naar zijn hand te zetten:
centralisatie vanuit Den Haag verdringt de roep 'wat goed is voor
Rotterdam is goed voor Nederland'.&lt;/p&gt;
&lt;p&gt;Wanneer in 1960 K.P. afscheid neemt als voorzitter van zijn Kamer
vibreert Rotterdam: havenuitbreiding tot in de zee, enorme
industri&amp;euml;le ontplooiing, de stad alom in opbouw. De NEH - die in
1958 haar president-curator eerder door een doctoraat honoris causa met
als promotor J. Tinbergen -maakt zich gereed de grondslag te bieden
voor de Erasmus Universiteit. De Kamers van Koophandel verenigd rondom
de Kamer voor Rotterdam, de Noordzeehavens gebundeld in een
Noordzee-havenoverleg maken het internationaal respect voor Rotterdam
onbetwist. In de Kamer zelf heerst een stemming van onderling
vertrouwen tussen ondernemers in groot- en kleinbedrijf en hun
werknemers. Het was geen wonder dat hem zeer veel eerbetoon, ook
v&amp;oacute;&amp;oacute;r dit afscheid, toeviel zoals talrijke binnen- en
buitenlandse onderscheidingen. Veel van al het werk dat Van der Mandele
tot dan toe verrichtte vond neerslag in geschriften en toespraken.
Hoewel hij een man van de praktijk was schrok hij niet voor enige
theoretische beschouwing terug. In zijn jaarlijkse redevoeringen voor
zijn Kamer vindt men veel van zijn gedachtengangen, maar zijn
levensverhaal legt hij in zijn markant handschrift vast in wekelijkse
brieven aan zijn zoon en tot in de jaren '30 in een bewogen
correspondentie met Van Vollenhoven. Er zijn geen memoires, wel twee
produkties die zijn credo bevatten: zijn bijdrage in de 
&lt;em&gt;ESB&lt;/em&gt;

van 20-3-1957 'Een sprong in het duister' (224-229) als
waarschuwing tegen de opzet van de Europese Economische Gemeenschap en
zijn rede bij het aanvaarden van het doctoraat h.c. van de NEH over
'Volkskapitalisme'.&lt;/p&gt;
&lt;p&gt;Na 1960 gaat Van der Mandele door - hij kan niet anders. De
kamerheer in b.d. van H.M. rust niet alvorens hij in Rotterdam een
standbeeld voor koningin Wilhelmina heeft doen oprichten (1968), hij
blijft de voorvechter van het korps Mariniers in de Maasstad, hij vecht
voor de Universiteit tot 1964, hij behartigt zijn commissariaten en
andere functies tot het laatst - maar de tijden veranderen, de
vanzelfsprekendheid van het persoonlijk gezag vervaagt, de
maatschappelijke verhoudingen wijzigen zich. Ook de Kamer komt in het
geding. Toch was er alle reden hem in de Laurenskerk in Rotterdam in
1975 te gedenken met de woorden 'Honestum petimus usque'.&lt;/p&gt;
&lt;p&gt;
  &lt;a href='agedeelte'&gt;A: &lt;/a&gt;Archivalia in familiebezit en nog niet algemeen
toegankelijk.&lt;/p&gt;
&lt;p&gt;
  &lt;a href='pgedeelte'&gt;P: &lt;/a&gt;Behalve de reeds genoemde publikaties, bijdragen in 
&lt;em&gt;ESB&lt;/em&gt;

van 1947 en 1948, 
&lt;em&gt;Hafenkurier&lt;/em&gt;

van 1952 en 1954, 
&lt;em&gt;Revue de la Societ&amp;eacute; belge d'&amp;eacute;tudes et
d'expansion&lt;/em&gt;

van 1961 en 
&lt;em&gt;Strom und See&lt;/em&gt;

van 1962.&lt;/p&gt;
&lt;p&gt;
  &lt;a href='lgedeelte'&gt;L: &lt;/a&gt;L.H. van der Schalk-Schuster, 
&lt;em&gt;De Unie van Pijnkamers&lt;/em&gt;

[Straatsburg: secretariaat van Unie van Pijnkamers, ca. 1972]; A.J.
Teychm&amp;eacute; Stakenburg, 
&lt;em&gt;Beelden beeidenaar. Rotterdam en mr. K.P. van der Mandele&lt;/em&gt;

(Rotterdam, 1979).&lt;/p&gt;
&lt;p&gt;W.H. Fockema Andreae&lt;/p&gt; 
&lt;dtml-var bwn_footer&gt;</text>
  </biography>
</biodes>

