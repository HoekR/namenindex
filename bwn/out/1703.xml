<biodes version="1.0">
  <fileDesc>
    <title>Smitskamp, Hendrik (1907-1970)</title>
    <ref target="http://resources.huygens.knaw.nl/bwn1880-2000/lemmata/bwn1/smitskamp"/>
    <publisher>
      <name>Biografisch Woordenboek van Nederland:1880-2000</name>
      <ref target="http://resources.huygens.knaw.nl/bwn1880-2000"/>
    </publisher>
  </fileDesc>
  <person>
    <idno type="id">smitskamp</idno>
    <persName><name type="geslachtsnaam">Smitskamp</name>, Hendrik</persName>
    <sex value="1"/>
    <event type="birth" when="1907"/>
    <event type="death" when="1970"/>
    <state type="occupation">historicus</state>
  </person>
  <biography>
    <text>&lt;dtml-var bwn_header&gt;
 &lt;p class='genealogie'&gt;
  &lt;strong&gt;Smitskamp, Hendrik&lt;/strong&gt;, hoogleraar geschiedenis ('s-Gravenhage 7-3-1907 - Amsterdam 5-8-1970).

Zoon van Herman Smitskamp, broodfabrikant, en Jannetje Adriana Ceelen.
Gehuwd 1-4-1937 met Alida Gijsberta de Gooijer. Uit dit huwelijk werden
3 zoons en 1 dochter geboren. 



&lt;/p&gt;
&lt;p&gt;Smitskamp doorliep in zijn geboortestad de christelijke HBS en deed
in 1926 staatsexamen om de studie in de geschiedenis te kunnen volgen.
Zijn kandidaatsexamen legde hij af in 1931, het doctoraal in 1934,
beide aan de Vrije Universiteit te Amsterdam. Die keus sprak voor
Smitskamp vanzelf. Bij zijn intrede als hoogleraar aan diezelfde
universiteit in 1947 getuigde hij nadrukkelijk van zijn 'liefde
voor de gereformeerde beginselen', hem van jongs af door zijn
ouders ingeprent. Geestelijke herkomst en studiekeuze hebben beide
gelijkelijk Smitskamps levensloop bepaald. Smitskamp de historicus was
nuchter, zakelijk en professioneel; kamergeleerde uit overtuiging, niet
omdat hij de aanleg voor breder maatschappelijke ontplooiing miste.
Maar er was ook Smitskamp de adept van Kuypers Vrije Universiteit, die
door haar stichter niet alleen bedoeld was om geestverwanten te vormen
in de wetenschap, doch tevens om hen te leren de verworven kennis in
eigen kring vruchtbaar te maken. Die twee motieven waren in Smitskamps
leven naast elkaar aanwezig vanaf het ogenblik dat hij in de
openbaarheid trad. Als jong leraar in Alphen aan de Rijn en later Den
Haag begon hij dadelijk zijn dissertatie voor te bereiden, die in 1940
verscheen onder de titel 
&lt;em&gt;Groen van Prinsterer als historicus&lt;/em&gt;

(Amsterdam, 1940). Tegelijk deed men weldra van vele kanten een beroep
op hem om een breder publiek van dienst te zijn. Smitskamp werd
gevraagd voor radiolezingen van de NCRV, artikelen in 
&lt;em&gt;De Standaard,&lt;/em&gt;

studieschetsen voor gereformeerde jeugdverenigingen. Het uitbreken van
de oorlog in mei 1940 leek beide wegen af te snijden. Op uitdrukkelijk
verzoek van Colijn bleef Smitskamp een tijd lang aan 
&lt;em&gt;De Standaard&lt;/em&gt;

meewerken, Maar voor zijn beschouwingswijze van het verleden bleek
spoedig de ruimte te ontbreken. Een populair boekje onder de titel
'Wat heeft Groen van Prinsterer ons vandaag te zeggen?' kwam
begin 1941 niet door de censuur heen. Het zou pas in 1945 onder
dezelfde titel verschijnen. Een kans tot wetenschappelijk werk bood hem
zijn leermeester A.A. van Schelven, die Smitskamps medewerking vroeg
voor zijn uitgave 'Het calvinisme gedurende zijn bloeitijd'.
Smitskamp voelde zich met auteur en onderwerp sterk verbonden, doch
wees het aanbod om politieke redenen af. Misschien hebben de
oorlogservaringen hem wel geholpen zijn keus te maken tussen
popularisatie en wetenschap. 'Mijn populaire boekje over Groen,
mijn krantengeschrijf, drongen mij in een richting die ik toch
eigenlijk niet uitwilde', zei hij zelf in 1943 (archief-Risseeuw in
VU). Een enkele maal liet hij zich sindsdien nog weleens overhalen.
Maar hij kwam er gaandeweg minder toe de popularisatie te beoefenen in
de verlangde trant, 'evangeliserend-apologetisch', zoals een
Weekbladredactie het in 1945 uitdrukte. Wel aanvaardde hij in 1954 het
voorzitterschap van de Vereniging voor Christelijk Nationaal
Schoolonderwijs, een functie die hij tot 1966 heeft bekleed. Doch het
tijdvak van de evangelische apologetiek had hij achter zich
gelaten.&lt;/p&gt;
&lt;p&gt;Smitskamps herori&amp;euml;ntatie op de zuivere wetenschap wordt
gemarkeerd door zijn benoeming tot hoogleraar aan de Vrije Universiteit
in 1947. Zijn leeropdracht omvatte eerst geschiedenis van de
middeleeuwen en de tijd van reformatie en contrareformatie, na
Goslinga's aftreden in 1956, werd het geschiedenis van de nieuwe
tijd en historiografie, in 1967 vaderlandse geschiedenis van de nieuwe
tijd, met behoud van de historiografie. Smitskamp bleef geneigd zijn
onderzoek af te stemmen op de vraag die hem vanuit het veld bereikte.
Het resultaat ligt daarom verspreid in artikelen voor een groot aantal
bundels en verzamelwerken. Zijn beste bijdragen betreffen de
Nederlandse historiografie (Stijl, Perizonius) en het gereformeerd
protestantisme van de negentiende eeuw. De beide lijnen vallen samen in
wat Smitskamps belangrijkste publikatie is gebleven, het proefschrift
over 
&lt;em&gt;Groen van Prinsterer als historicus.&lt;/em&gt;

Smitskamp was Groeniaan in die zin, dat hij de geschiedenis vooral
beschouwde als een strijd der geesten. De Franse revolutie omschreef
hij eens als 'de toepassing van verlichte denkbeelden op het
staatkundige en sociale leven'. Anderzijds was zijn benadering van
Groen koeler en afstandelijker dan men in 1940 aan de Vrije
Universiteit wellicht verwacht zou hebben. Zijn werk had daardoor een
algemenere bruikbaarheid. Als voorzitter van de examencommissie
MO-geschiedenis en als eerste voorzitter van de onder zijn leiding
gevormde Sectie Geschiedenis van de Academische Raad nam hij meer dan
zijn voorgangers deel aan het Nederlandse historische bedrijf. Zeker
heeft daartoe ook zijn weinig polemische natuur bijgedragen, die in
zijn wetenschappelijk werk eveneens goed zichtbaar is. Hij nam in zijn
publikaties duidelijk stelling, maar prikkelde niet tot discussie.&lt;/p&gt;
&lt;p&gt;Smitskamps produktiviteit is in de jaren zestig sterk afgenomen. Een
ernstige ziekte dwong hem zich te beperken tot de allernoodzakelijkste
plichten. Een manuscript over de geschiedenis van de antirevolutionaire
richting in de negentiende eeuw bleef onvoltooid achter.&lt;/p&gt;
&lt;p&gt;
  &lt;a href='agedeelte'&gt;A: &lt;/a&gt;Collectie-Smitskamp in Archief Vrije
Universiteit.&lt;/p&gt;
&lt;p&gt;
  &lt;a href='pgedeelte'&gt;P: &lt;/a&gt;
  &lt;em&gt;Calvinistisch nationaal besef in Nederland v&amp;oacute;&amp;oacute;r het midden
der 17de eeuw&lt;/em&gt;

('s-Gravenhage, 1947); 
&lt;em&gt;Oranje en Nederland (Amsterdam,&lt;/em&gt;

1949); 'Inleiding' op 'Christelijk verweer', en
'Reformatorisch verweer', in 
&lt;em&gt;Cultuurgeschiedenis van het Christendom.&lt;/em&gt;

[Onder red. van J. Waterink e.a.]. (Amsterdam [enz.], 1951) IV,
228-276; Groen van Prinsterer, 
&lt;em&gt;Ongeloof en revolutie.&lt;/em&gt;

Nieuwe uitgaaf door H. Smitskamp (Franeker, [1952]); 'Simon Stijl
als verlicht geschiedschrijver', in 
&lt;em&gt;Bijdragen voor de geschiedenis der Nederlanden&lt;/em&gt;

6 (1952) 199-217; 'Perizonius en de crisis der geschiedwetenschap
in de 17de eeuw. (Het historisch pyrrhonisme)' in 
&lt;em&gt;Verslag . . . van het Historisch Genootschap&lt;/em&gt;

... 68 (1953) 47-68; 
&lt;em&gt;Een keerpunt in de voorgeschiedenis der vrije Universiteit&lt;/em&gt;

(Kampen, 1961); 'Van lotwissel en menigerlei geval
(1553-1593)', in 
&lt;em&gt;500 jaren Staten-Generaal in de Nederlanden&lt;/em&gt;

(Assen, 1964) 28-63.&lt;/p&gt;
&lt;p&gt;
  &lt;a href='lgedeelte'&gt;L: &lt;/a&gt;
  &lt;em&gt;Gegevens betreffende de Vrije Universiteit&lt;/em&gt;

(Kampen, 1955) ; W.J. Wieringa, in 
&lt;em&gt;Jaarboek van de Vrije Universiteit 1970,&lt;/em&gt;

29-38; M. van Os, 'Klein eerbetoon aan prof.dr. H. Smitskamp',
in 
&lt;em&gt;De Standaard. Orgaan van de vereniging van studenten geschiedenis
aan de Vrije Universiteit 1971,&lt;/em&gt;

17-19. VU Bibliotheek.&lt;/p&gt;
&lt;p&gt;A.Th. van Deursen&lt;/p&gt; 
&lt;dtml-var bwn_footer&gt;</text>
  </biography>
</biodes>

