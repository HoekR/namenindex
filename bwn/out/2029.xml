<biodes version="1.0">
  <fileDesc>
    <title>Wilton, John Henry (1869-1934)</title>
    <ref target="http://resources.huygens.knaw.nl/bwn1880-2000/lemmata/bwn1/wiltonjh"/>
    <publisher>
      <name>Biografisch Woordenboek van Nederland:1880-2000</name>
      <ref target="http://resources.huygens.knaw.nl/bwn1880-2000"/>
    </publisher>
  </fileDesc>
  <person>
    <idno type="id">wiltonjh</idno>
    <persName><name type="geslachtsnaam">Wilton</name>, John Henry</persName>
    <sex value="1"/>
    <event type="birth" when="1869"/>
    <event type="death" when="1934"/>
    <state type="occupation">ondernemer</state>
  </person>
  <biography>
    <text>&lt;dtml-var bwn_header&gt;
 &lt;p class='genealogie'&gt;
  &lt;strong&gt;Wilton, John Henry&lt;/strong&gt;, ondernemer (Rotterdam 10-10-1869 - 's-Gravenhage 29-6-1934).

Zoon van Bartel Wilton, smid en oprichter van de scheepswerf Wilton, en
Hendrika Stork. Gehuwd met Cornelia Maria Bladergroen op 7-7-1898. Uit
dit huwelijk werden 2 zoons en 2 dochters geboren.



&lt;/p&gt;
&lt;p&gt;John Henry Wilton studeerde aan de Polytechnische School te Delft,
waar hij in 1893 de diploma's werktuigbouwkundig en
scheepsbouwkundig ingenieur behaalde. Na praktisch werken in de
machinebouw bij Earle's Shipbuilding and Engineering Company te
Hull kwam hij in april 1894 in de fabriek van zijn vader aan de
Westzeedijk te Rotterdam. Dit bedrijf, dat zich van smederij tot
scheepsreparatiewerf had ontwikkeld, had in de jaren '90 een steeds
uitgebreider klantenkring verkregen. Op deze wijze lukte het om het
bedrijf een stevige commerci&amp;euml;le basis te geven. Vader Bartel en
zijn oudste zoon Bart, die al sinds 1884 in het bedrijf werkzaam was,
hadden in verband met de uitbreiding van de werkzaamheden, waaronder
ook de nieuwbouw van schepen en baggermolens, de ingenieurskennis van
John Henry nodig.&lt;/p&gt;
&lt;p&gt;In 1895 kwam John Henry in de directie en werd belast met de leiding
van de nieuwbouw. Hij liet het commerci&amp;euml;le beleid graag over aan
zijn oudere broer Bart, die tevens de reparatie voor zijn rekening
bleef nemen. Intussen was het terrein aan de Westzeedijk voor het zich
uitbreidende bedrijf, dat sedert 1901 werd voortgezet onder de naam
N.V. Wilton's Machinefabriek en Scheepswerf te klein geworden. Toen
een nieuw terrein aan de Ruigeplaat (Westkousdijk) was aangekocht
leidde John Henry de bouw van de nieuwe fabriek persoonlijk. Hij stelde
er een eer in het bedrijf aan de Westkousdijk zo modern mogelijk in te
richten. Hij maakte een studiereis in het buitenland naar aanleiding
van de vraag of het bedrijf door stoom dan wel door elektrische energie
moest worden gedreven. Het resultaat was dat hij er in 1902 een
elektrische centrale liet bouwen met drie stoommachines, die ieder een
draaistroomgenerator aandreven. In 1903 kwam het nieuwe bedrijf aan de
Westkousdijk in gebruik en in het daarop volgdende jaar werden daar al
312 zee- en rivierschepen gerepareerd.&lt;/p&gt;
&lt;p&gt;John Henry was van mening dat de afdeling scheepsbouw moest worden
uitgebreid. Juist in een tijd waarin men steeds ingewikkelder
reparaties van grote schepen mocht verwachten was een combinatie van
reparatie en nieuwbouw van belang, aldus zijn pleidooi. Uiteindelijk
heeft zijn visie de doorslag gegeven en werd voor het bedrijf Wilton
mede door de aanmoediging van de directie van de Holland-Amerika Lijn
een terrein in de gemeente Schiedam gekocht. Door de financi&amp;euml;le
hulp van deze rederij was Wilton in staat een 46.000-tons dok te
verwerven voor het repareren van grote passagiersschepen. Hoewel zijn
broer Bart betreurde dat de onderneming op deze wijze een deel van de
onafhankelijkheid verloor en als directeur terugtrad, groeide het
bedrijf zodanig dat in 1928 al 4700 mensen werk vonden bij de bedrijven
in Rotterdam en Schiedam.&lt;/p&gt;
&lt;p&gt;John Henry heeft zich gemakkelijker dan zijn broer kunnen schikken
in het feit dat de groei van het bedrijf te groot was om het karakter
van familieonderneming te kunnen bewaren. Dit blijkt uit zijn
gedachtenwisseling met de directie van de Maatschappij voor Scheeps- en
Werktuigbouw Fijenoord, waaruit in 1929 een fusie resulteerde en de
oprichting van de N.V. Dok- en Werf Maatschappij Wilton-Fijenoord. Dit
bedrijf te Schiedam bood een goede technische grondslag voor verdere
expansie. Het succes van de fusie heeft John Henry door zijn overlijden
niet meer kunnen beleven.&lt;/p&gt;
&lt;p&gt;John Henry nam deel aan vele ondernemingen en verenigingen. Zo was
hij &amp;eacute;&amp;eacute;n der oprichters van de Koninklijke Nederlandsche
Hoogovens en Staalfabrieken N.V. (1918), waarvan hij gedelegeerd
commissaris was. Een belangrijke overweging voor deze deelname was de
ervaring met de beperkte Duitse staalleveranties tijdens de Eerste
Wereldoorlog. Een zelfde overweging gold ook voor zijn commissariaat
van de Nederlandsche Staalgieterij v.h. J.M. de Muinck Keizer te
Utrecht. Door deze relatie behoefde er geen smeedstaal uit het
buitenland te komen en konden reparaties in veel korter tijd worden
uitgevoerd. Verder was hij een van de steunpilaren van de Vereniging
van Technici op Scheepvaartgebied te Rotterdam en o.a. bestuurslid van
de ambachtschool. Hij was een man van grote werkkracht en kennis; hij
was streng maar rechtvaardig voor zijn ondergeschikten. Van zichzelf
eiste hij het meest.&lt;/p&gt;
&lt;p&gt;
  &lt;a href='lgedeelte'&gt;L: &lt;/a&gt;M.J. Brusse, 
&lt;em&gt;Wilton 1854-1929. Vijfenzeventig jaar geschiedenis van Wilton's
machinefabriek en scheepswerf&lt;/em&gt;

(Rotterdam, 1929); J.J.H. Verloop, in 
&lt;em&gt;De Ingenieur&lt;/em&gt;

49 (1934) A 275; [G. Zanen], in 
&lt;em&gt;Schip en Werf&lt;/em&gt;

1 (1934) 238; B. Stroman, 'De Wiltons...' in 
&lt;em&gt;Bekende Rotterdammers door hun stadgenoten beschreven&lt;/em&gt;

(Rotterdam, 1951) 51-54; P.J. Bouman, 
&lt;em&gt;Gedenkboek Wilton-Fijenoord, 1854-1954&lt;/em&gt;

(Schiedam, 1954 [1953]); Joh. de Vries, 
&lt;em&gt;Hoogovens IJmuiden 1918-1968. Ontstaan en groei van een
basisindustrie&lt;/em&gt;

[IJmuiden, 1968] passim; Bob den Uyl, 'Profiel van een
scheepsbouwer' [Bartel Wilton] in 
&lt;em&gt;Werkers aan de Waterweg.&lt;/em&gt;

Onder red. van A.J. Teychin&amp;eacute; Stakenburg [e.a. Rotterdam, 1972]
1,4.&lt;/p&gt;
&lt;p&gt;J.M. Dirkzwager&lt;/p&gt; 
&lt;dtml-var bwn_footer&gt;</text>
  </biography>
</biodes>

