<biodes version="1.0">
  <fileDesc>
    <title>Koopmans, Tjalling (1910-1985)</title>
    <ref target="http://resources.huygens.knaw.nl/bwn1880-2000/lemmata/bwn4/koopman"/>
    <publisher>
      <name>Biografisch Woordenboek van Nederland:1880-2000</name>
      <ref target="http://resources.huygens.knaw.nl/bwn1880-2000"/>
    </publisher>
  </fileDesc>
  <person>
    <idno type="id">koopman</idno>
    <persName><name type="geslachtsnaam">Koopmans</name>, Tjalling</persName>
    <sex value="1"/>
    <event type="birth" when="1910"/>
    <event type="death" when="1985"/>
    <state type="occupation">econoom</state>
  </person>
  <biography>
    <text>&lt;dtml-var bwn_header&gt;
 &lt;p class='genealogie'&gt;
  &lt;strong&gt;Koopmans, Tjalling&lt;/strong&gt;, (bekend onder de naam &lt;b&gt;Tjalling Charles Koopmans&lt;/b&gt;), econoom ('s-Graveland 28-8-1910 - New Haven (Connecticut, Verenigde Staten) 26-2-1985). Zoon van Sjoerd Koopmans, hoofdonderwijzer, en Wijtske van der
  Zee. Gehuwd op 22-10-1936 met Trijntje Wanningen. Uit dit
  huwelijk werden 1 zoon en 2 dochters geboren. In 1946 verkreeg
  hij het Amerikaanse staatsburgerschap.
  

  
  &lt;/p&gt;
&lt;p&gt;Tjalling Koopmans groeide op, als jongste van drie zonen, in
    een onderwijzersgezin, met uit Friesland afkomstige ouders. De
    familie woonde in 's-Graveland, waar zijn vader hoofd van de
    school met de bijbel was. Na de gymnasiale afdeling van het
    Christelijk Lyceum in Hilversum te hebben doorlopen, studeerde
    hij vanaf 1927 als bursaal van het Friese Sint-Geertruidsteen
    te Abbega wis- en natuurkunde aan de Rijksuniversiteit te
    Utrecht, waar de fysicus prof. H.A. Kramers zijn voornaamste
    leermeester was. Op 7 juli 1933 legde Koopmans cum laude het
    doctoraal examen af.&lt;/p&gt;
&lt;p&gt;Vervolgens begon Koopmans aan een dissertatieonderzoek,
    waarvoor hij in 1935 enige maanden in Oslo verbleef en hier
    samenwerkte met de econometrist en latere Nobelprijswinnaar
    Ragnar Frisch. Een jaar eerder had Koopmans een tweetal
    bijdragen over de quantummechanica gepubliceerd, waarvan het
    artikel '&amp;uuml;ber die Zuordnung von Wellenfunktionen und
    Eigenwerten zu den einzelnen Elektronen eines Atoms' (in 
    &lt;em&gt;Physica&lt;/em&gt;

    1 (1934) 104-113) beroemd werd en nog steeds door
    natuurkundigen wordt aangehaald. Op 26 november 1936
    promoveerde Koopmans aan de Leidse universiteit - waar zijn
    promotor Kramers inmiddels een benoeming had aanvaard - op een
    dissertatie over regressieanalyse: 
    &lt;em&gt;Linear regression analysis of economic time series&lt;/em&gt;

    . Dit proefschrift, een wiskundig-statistische studie met
    economische toepassingen, illustreert zijn verschuivende
    belangstelling van de theoretische fysica naar de economie.
    Deze overgang moet worden gezien tegen de achtergrond van de
    recessie van de jaren dertig en werd ingegeven door Koopmans'
    overtuiging dat toepassing van de in de natuurkunde gebruikte
    methoden op economische vraagstukken nuttig zou kunnen zijn
    voor de oplossing van de praktische problemen op dit
    terrein.&lt;/p&gt;
&lt;p&gt;Na zijn promotie keerde Koopmans de natuurkunde definitief
    de rug toe om zich geheel toe te leggen op de economie, met
    bijzondere aandacht voor de wiskundige en econometrische
    benadering daarvan. Zijn maatschappelijke belangstelling werd
    daarbij mede gevormd door zijn vriendschap met de historici Jan
    en Annie Romein en hun kring en de invloed van de enige jaren
    oudere J. Tinbergen, hoogleraar in de statistiek en hogere
    wiskunde aan de Nederlandsche Handels-Hoogeschool in Rotterdam.
    Van 1936 tot 1938 verving Koopmans laatstgenoemde in Rotterdam,
    toen deze gedurende twee jaar werkzaam was bij de Volkenbond te
    Gen&amp;egrave;ve. Daarnaast was hij in die jaren tevens als
    onderzoeker verbonden aan het aan de Handels-Hoogeschool
    gelieerde Nederlandsch Economisch Instituut. Hier verrichtte
    Koopmans een wetenschappelijk-empirische studie van de
    tankerbouw en tankvaarttarieven. In 1938 trad Koopmans in
    dienst van de Volkenbond te Gen&amp;egrave;ve om er het onderzoek van
    Tinbergen naar de macro-economische modelbouw voort te
    zetten.&lt;/p&gt;
&lt;p&gt;Met het uitbreken van de Tweede Wereldoorlog week Koopmans
    met zijn gezin uit naar de Verenigde Staten. Sindsdien is hij
    daar blijven wonen en werken. In 1946 verwierf hij het
    Amerikaans staatsburgerschap en de tweede initiaal 'C.', die
    staat voor Charles of 'Charlie', zoals zijn Amerikaanse
    collega's hem plachten te noemen. Koopmans werkte
    achtereenvolgens als research associate bij de Universiteit van
    Princeton, als docent aan de School of Business van de
    Universiteit van New York en als econoom bij een
    verzekeringsmaatschappij in Philadelphia. Van 1942 tot 1944 was
    hij als statisticus in dienst van de British Merchant Shipping
    Mission en Combined Shipping Adjustment Board te Washington. In
    deze functie ontwikkelde hij een wiskundige techniek om de
    meest effici&amp;euml;nte aanwending van de beschikbare
    scheepsruimte van de geallieerde oorlogsvloot te kunnen
    bepalen. Hiermede werd hij een van de grondleggers van de
    lineaire programmering. In 1944 trad Koopmans toe tot de Cowles
    Commission for Research in Economics, een belangrijke
    onderzoeksgroep, toentertijd verbonden aan de Universiteit van
    Chicago. In 1948 zou hij hiervan directeur worden; dit zou hij
    blijven tot haar verplaatsing in 1955 naar de Universiteit van
    Yale, waar zij werd omgedoopt tot Cowles Foundation. Inmiddels
    was Koopmans in 1946 hoogleraar geworden, eerst tot 1955 in
    Chicago en nadien tot zijn emeritaat in 1980 te Yale.&lt;/p&gt;
&lt;p&gt;Sinds zijn vestiging in de Verenigde Staten ontwikkelde
    Koopmans zich van een vooral mathematisch-statistisch
    geori&amp;euml;nteerde onderzoeker tot een van 's werelds meest
    vooraanstaande economen. Aanvankelijk betrof zijn
    onderzoeksterrein vooral de statistische en econometrische
    methoden en gaf hij te zamen met zijn medeonderzoekers van de
    Cowles Commission een zeer belangrijke impuls tot de
    ontwikkeling van simultane schattingsmethoden voor
    econometrische modellen en de oplossing van het
    identificatievraagstuk in de econometrie. Belangrijke
    publicistische vruchten van deze periode zijn de door hem
    geredigeerde Cowles Commission Monograph nr. 10, 
    &lt;em&gt;Statistical inference in dynamic economic models&lt;/em&gt;

    (New York, 1950), en nr. 14 - samen met W.C. Hood -, 
    &lt;em&gt;Studies in econometric method&lt;/em&gt;

    (New York, 1953), dat hierop een vervolg is. Befaamd werd ook
    zijn besprekingsartikel uit 1947: 'Measurement without theory'
    (in 
    &lt;em&gt;Review of Economic Statistics&lt;/em&gt;

    29 (1947) 3 (aug.) 161-172), waarin hij het werk van Burns en
    Mitchell uit 1946 over conjunctuur-barometers aan een kritische
    aanlyse onderwierp.&lt;/p&gt;
&lt;p&gt;Intussen verplaatste de belangstelling van Koopman zich
    geleidelijk van de econometrie naar activiteitsanalyse en
    planningsvraagstukken. Met dit onderzoek leverde hij opnieuw
    een belangrijke en innoverende bijdrage tot de economische
    wetenschap. Ook hierover verscheen in 1951 een mede door
    Koopmans geredigeerde Monograph (nr. 13) van de Cowles
    Commission, alsook een aantal artikelen. Het gebruik van
    wiskundige methoden voor de analyse van zuiver economische
    vraagstukken was een derde terrein waar Koopmans'
    belangstelling naar uitging. Hiervan legde hij in een reeks van
    oorspronkelijke publikaties in toonaangevende vaktijdschriften
    als 
    &lt;em&gt;Econometrica&lt;/em&gt;

    getuigenis af. Heel belangrijk, ook voor zijn faam als algemeen
    econoom, was zijn in 1957 verschenen boek, 
    &lt;em&gt;Three essays on the state of economic science&lt;/em&gt;

    (New York [etc.], 1957).&lt;/p&gt;
&lt;p&gt;Sindsdien verschoof Koopmans' aandacht zich steeds meer naar
    vraagstukken van algemene economische aard, waarbij hij
    telkens, bij wijze van constante, gebruik maakte van de
    wiskunde als analysemethode. Belangrijke terreinen die hij in
    dit verband bestudeerde zijn de vraagstukken van de optimale
    economische groei, van de uitputbare hulpbronnen en van de
    werking van economische stelsels. Zo verscheen in 
    &lt;em&gt;Toward a new Iron Age? Quantitative modeling of resource
    exhaustion&lt;/em&gt;

    . Ed. by Robert B. Gordon [e.a.] (Cambridge, Mass., 1987)
    postuum zijn bijdrage tot de analyse van de schaarse en niet
    vernieuwbare hulpbronnen, met koper als voorbeeld. In 1975
    aanvaardde Koopmans het voorzitterschap van de Modelling
    Resources Group of the Committee on Nuclear and Alternative
    Energy Systems, ingesteld door de Amerikaanse Academy of
    Sciences. In dit verband werd een vergelijkende analyse gemaakt
    van de verschillende lange-termijnenergiemodellen en hun
    economische betekenis. Zelf wijdde hij verschillende
    publikaties aan dit vraagstuk en werkte hij in 1974 binnen het
    toen nieuwe International Institute of Applied Systems Analysis
    in het Oostenrijkse Laxenburg op dit onderzoeksterrein samen
    met Oost- en Westeuropese geleerden, in de verwachting daarmee
    bij te dragen tot beter wederzijds begrip.&lt;/p&gt;
&lt;p&gt;Hoewel hij zich tot Amerikaan had laten naturaliseren, bleef
    Koopmans veel contact met Nederland houden, waar zijn broer en
    sommigen van zijn wetenschappelijke vrienden woonden. Door zijn
    werk en belangstelling was hij echter vooral een
    wetenschappelijk wereldburger. Daarnaast was Koopmans een
    fijnzinnig en muzikaal begaafd mens, die zijn studenten en
    medewerkers steeds wist te stimuleren.&lt;/p&gt;
&lt;p&gt;Met zijn publikaties, onderwijs en onderzoek heeft Koopmans
    grote invloed uitgeoefend op de ontwikkeling van de economische
    wetenschap gedurende meer dan veertig jaar. Erkenning hiervoor
    kreeg hij door de verlening van een viertal eredoctoraten,
    onder meer te Rotterdam in 1963 en te Leuven in 1967; voorts
    door het voorzitterschap van de voornaamste Amerikaanse en
    internationale beroepsverenigingen, zijn lidmaatschap van de
    Amerikaanse National Academy of Sciences en zijn verkiezing in
    1950 tot buitenlands lid van de Koninklijke Nederlandse
    Akademie van Wetenschappen. De grootste wetenschappelijke
    erkenning die Koopmans ten deel viel, was ongetwijfeld de
    toekenning in 1975 van de Nobelprijs voor economie, samen met
    de Russische econoom L.V. Kantorovitsj, voor hun theoretische
    werk over de optimale aanwending van natuurlijke
    hulpbronnen.&lt;/p&gt;
&lt;p&gt;
  &lt;a href='pgedeelte'&gt;P: &lt;/a&gt;De belangrijkste publikaties van Koopmans werden
    bijeengebracht in 
    &lt;em&gt;Scientific papers of Tjalling C. Koopmans&lt;/em&gt;

    I (Berlijn [etc.], 1970) en II (Cambridge, Mass., 1985). Hierin
    is een volledige bibliografie opgenomen.&lt;/p&gt;
&lt;p&gt;
  &lt;a href='lgedeelte'&gt;L: &lt;/a&gt;Behalve herdenkingsartikelen in 
  &lt;em&gt;Algemeen Dagblad&lt;/em&gt;

  , 18-10-1975; 
  &lt;em&gt;NRC Handelsblad&lt;/em&gt;

  , 20-10-1975 en 9-3-1985; 
  &lt;em&gt;Het Parool&lt;/em&gt;

  , 23-10-1975: A. Romein-Verschoor, 
  &lt;em&gt;Omzien in verwondering&lt;/em&gt;

  (2 dln.; Amsterdam, 1970-1971) I, 281-282; L. Werin and K.G.
  Jugenfelt, 'Tjalling Koopmans' contribution to economics', in 
  &lt;em&gt;Scandinavian Journal of Economics&lt;/em&gt;

  78 (1976) 81-102; J. Tinbergen, in 
  &lt;em&gt;Jaarboek [der] Koninklijke Nederlandse Akademie van
  Wetenschappen 1986&lt;/em&gt;

  (Amsterdam [etc.], 1986) 190-194.&lt;/p&gt;
&lt;p&gt;M.M.G. Fase&lt;/p&gt; 
&lt;dtml-var bwn_footer&gt;</text>
  </biography>
</biodes>

