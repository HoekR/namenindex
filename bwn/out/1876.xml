<biodes version="1.0">
  <fileDesc>
    <title>Verboom, Jan (1891-1956)</title>
    <ref target="http://resources.huygens.knaw.nl/bwn1880-2000/lemmata/bwn5/verboom"/>
    <publisher>
      <name>Biografisch Woordenboek van Nederland:1880-2000</name>
      <ref target="http://resources.huygens.knaw.nl/bwn1880-2000"/>
    </publisher>
  </fileDesc>
  <person>
    <idno type="id">verboom</idno>
    <persName><name type="geslachtsnaam">Verboom</name>, Jan</persName>
    <sex value="1"/>
    <event type="birth" when="1891"/>
    <event type="death" when="1956"/>
    <state type="occupation">politicus</state>
  </person>
  <biography>
    <graphic url="http://resources.huygens.knaw.nl/bwn1880-2000/lemmata/bwn5/images/images/verboom.jpg"/>
    <text>&lt;dtml-var bwn_header&gt;
 &lt;p class='genealogie'&gt;
  &lt;strong&gt;Verboom, Jan&lt;/strong&gt;, politicus in Nederlands-Indi&amp;euml; (Schiedam 4-2-1891 - Djakarta (Indonesi&amp;euml;) 11-11-1956). 
Zoon van Frans Verboom, behanger-stoffeerder, en Teuntje van
  Balen. Gehuwd op 15-12-1921 met Emeline Victorien van den Broek
  (1901-1990). Uit dit huwelijk werd 1 dochter geboren. Na
  echtscheiding (10-8-1934) gehuwd op 10-5-1935 met Maria Frederika
  Wangka (1902-1973). Dit huwelijk bleef kinderloos.
  

  
  &lt;/p&gt;
&lt;p&gt;
  &lt;img class='bwnimg' BORDER='0' align='right' src='images/verboom.jpg' alt='afbeelding van Verboom, Jan'&gt;Jan Verboom groeide op als de oudste van zeven kinderen. Hij
    was 'een bijzonder begaafde leerling, maar in zichzelf gekeerd
    en niet gemakkelijk in de omgang' (Ritman). Van 1903 tot 1908
    doorliep hij de Rijks-HBS in zijn geboortestad om daarna de
    Rijks-Normaallessen te volgen. In mei 1909 slaagde hij voor de
    akte Lager Onderwijs. Daarna stond hij vier jaar voor de klas,
    eerst in Enschede en vervolgens vanaf 1912 in Amsterdam. In de
    zomer van 1913 vertrok hij naar Klaten op Midden-Java, waar hij
    de betrekking aanvaardde van onderwijzer-gouverneur aan de
    priv&amp;eacute;-school van de suikerondernemer H.A.
    D&amp;eacute;zentj&amp;eacute;. Na diens overlijden in 1921 kreeg Verboom
    een aanstelling als - aanvankelijk derde - secretaris van het
    Algemeen Syndicaat van Suikerfabrikanten in
    Nederlandsch-Indi&amp;euml; te Soerabaja. In deze functie toonde
    hij zich een bekwaam en toegewijd administrateur. Verder werd
    hij al spoedig bestuurslid van de in Batavia gevestigde Bond
    van Nederlandsch-Indische Kunstkringen, waarvoor hij tot 1942
    actief bleef.&lt;/p&gt;
&lt;p&gt;Met dit alles leefde en werkte Verboom in Soerabaja nu in
    het hart van de Oost-Javaanse planterswereld. Naarmate het
    Indonesische nationalisme zich aan het eind van de jaren
    twintig nadrukkelijker manifesteerde, was daar - maar daar niet
    alleen - toenemende ongerustheid ontstaan over de toekomst van
    de Nederlandse leiding over Indi&amp;euml;. Vanuit Soerabaja werd,
    binnen een kleine kring rond de journalist H.C. Zentgraaff, het
    initiatief genomen tot de oprichting van een nieuwe
    organisatie, de Vaderlandsche Club. In scherpe bewoordingen
    zette deze de tegenaanval tegen het Indonesische nationalisme
    in. In 1929 formeerde de Club zich tot een politieke partij,
    die onverbloemd voor het Nederlandse belang, en voor dat van de
    Nederlanders in Indi&amp;euml;, wilde opkomen.&lt;/p&gt;
&lt;p&gt;Verboom was als secretaris van het Suikersyndicaat en
    vooraanstaand man in de kleine Soerabajase elite nauw betrokken
    bij de totstandkoming van de Vaderlandsche Club. Zo werd hem -
    als 'intellectueel' binnen een wereld van zakenlui - de taak
    toevertrouwd om samen met G.H.Ch. Hart, eveneens een
    topfunctionaris van het Suikersyndicaat, een politiek program
    samen te stellen. Verboom maakte carri&amp;egrave;re als
    afdelingsbestuurder in Soerabaja en liet in het
    verenigingsorgaan 
    &lt;em&gt;Nederlandsch-Indi&amp;euml;&lt;/em&gt;

    en op de jaarlijkse ledenvergaderingen in Batavia geregeld van
    zich horen. Hierbij vestigde hij een reputatie van voorzichtig
    bestuurder, terwijl de leiding van de Club in de eerste jaren
    vooral in handen was van scherpslijpers. Zo nam Verboom steeds
    duidelijk afstand van de radicale Zentgraaff, die hij overigens
    wel bewonderde. Zijn glansrol in de Vaderlandsche Club kwam na
    1935, toen er bij de vermindering van de dreiging van crisis en
    nationalisme behoefte ontstond aan een gematigder type
    leiderschap, dat garantie bood voor overleven.&lt;/p&gt;
&lt;p&gt;Verboom werd op 15 juni 1935 lid van de Volksraad en tevens
    benoemd tot lid van het College van Gedelegeerden, dat de Raad
    vertegenwoordigde buiten de halfjaarlijkse vergaderrondes om.
    Daartoe verhuisde hij van Soerabaja naar Batavia. Deze goed
    betaalde betrekking stelde hem in staat zijn werkzaamheden voor
    het Suikersyndicaat te be&amp;euml;indigen. Verboom was nu
    toegetreden tot het kleine gilde van Indische beroepspolitici.
    Hij aanvaardde de leiding van de fractie, trad toe tot het
    hoofdbestuur en werd tevens hoofdredacteur van het
    verenigingsorgaan. Deze functies zou hij tot 1942 bekleden.
    Daarnaast was hij actief als voorzitter van de
    Nederlandsch-Indische Vereeniging tot Natuurbescherming.&lt;/p&gt;
&lt;p&gt;Als fractieleider in de Volksraad bevestigde Verboom zijn
    reputatie van voorzichtig en behoudend politicus. Onder zijn
    leiding ontwikkelde de Vaderlandsche Club zich van een
    reactionaire tot een conservatieve organisatie. In economisch
    opzicht voer Verboom een koers die niet ver aflag van die van
    de gematigder Indonesische nationalisten. Zo uitte hij een
    tijdlang scherpe kritiek op het financieel-economische beleid
    van de Nederlandse regering, die zijns inziens handelde tegen
    het belang van Indi&amp;euml; en de inheemse bevolking. Een breuk
    met zijn verleden als secretaris van het Suikersyndicaat
    behoeft men hierin niet te zien, daar zijns inziens de belangen
    van het grootbedrijf niet strijdig waren met die van de 'kleine
    man'. Bij zijn denken over staatkundige hervormingen zocht hij
    aansluiting bij de Leidse hoogleraar rechtswetenschap C. van
    Vollenhoven, voorzover deze ageerde tegen klakkeloze toepassing
    van westerse bestuurlijke concepten.&lt;/p&gt;
&lt;p&gt;Wat de staatkundige toekomst van Nederlands-Indi&amp;euml;
    betreft, hoopte Verboom op een nauwer samengaan tussen
    Nederlanders en de inheemse bevolking. Zijn voorzichtigheid
    verhinderde evenwel dat deze opvatting in praktische
    voorstellen werd omgezet. Voorgestelde hervormingen - van welke
    zijde ook - werden angstvallig-kritisch bezien. Zo stelde de
    Vaderlandsche Club van Verboom zich niet alleen afhoudend op
    tegenover voorstellen van de kant van de regering en gematigde
    nationalisten, maar ook ten aanzien van initiatieven van
    Nederlandse Indocentristen als J.A. Jonkman en W.M.F. Mansvelt,
    die een zelfbewuster Indische gemeenschap wilden organiseren,
    waarin de Indonesische bovenlaag meer aansluiting zou kunnen
    vinden bij de Europese groep, en 'Indi&amp;euml;' als staatkundige
    en economische entiteit sterker zou komen te staan tegenover
    aanspraken vanuit Nederland. Hoewel voor al deze zaken in
    eerste instantie enig begrip werd getoond, was Verbooms streven
    er vervolgens vooral op gericht het hele probleem van tafel te
    vegen; de schrijver E. du Perron bedacht voor deze
    discussietechniek dan ook het werkwoord 'verbomen'. Het adagium
    van 'blijf zitten waar je zit en verroer je niet' werd zo
    verheven tot de hoogste bestuurlijke wijsheid.&lt;/p&gt;
&lt;p&gt;Tijdens de Japanse bezetting van Nederlands-Indi&amp;euml; zat
    Verboom vanaf eind maart 1942 gevangen in de
    Soekamiskin-gevangenis bij Bandoeng. Begin februari 1944 werd
    hij overgebracht naar het interneringskamp Tjimahi, eveneens in
    de buurt van Bandoeng. De ontberingen van de internering
    doorstond hij redelijk goed. Na de Japanse capitulatie in
    augustus 1945 was hij actief binnen een ad hoc
    samenwerkingsverband, de Verbonden Politieke Partijen, dat
    desgewenst kon optreden als politieke vertegenwoordiging van de
    Europese groep. Als zodanig was hij in oktober 1946 aanwezig op
    de minderhedenconferentie te Pangkal Pinang en woonde hij van
    augustus tot november 1949 de Ronde-Tafelconferentie in Den
    Haag bij. Bij deze gelegenheden wierp Verboom zich op als
    verdediger van de belangen van de Indische ambtenaren en
    Indo-europeanen. Ook steunde hij pogingen op westelijk
    Nieuw-Guinea een vestigingsplaats voor deze groep te maken.
    Vooral zijn optreden op de Ronde-Tafelconferentie voor het
    behoud van Nieuw-Guinea was niet zonder betekenis.&lt;/p&gt;
&lt;p&gt;Niet op het terrein van de politieke besluitvorming, maar op
    dat van de praktische behartiging van de belangen van de
    Nederlandse groep vond Verboom in de naoorlogse jaren emplooi.
    Hoewel hij naar Indische normen de pensioengerechtigde leeftijd
    ruimschoots was gepasseerd, kwam hij er maar niet toe, het
    verdwijnende 'Indi&amp;euml;' de rug toe te keren. Er bleef te veel
    werk te doen waarvoor hij zich verantwoordelijk achtte. Hij was
    actief binnen de Nederlands-Indische Bond van
    Ex-Krijgsgevangenen, -Ge&amp;iuml;nterneerden en Gerepatrieerden
    (NIBEG). Tot aan de soevereiniteitsoverdracht van december 1949
    nam hij als secretaris van die bond deel aan het overleg met de
    Voorlopige Federale Regering over de voorbereiding van de
    diverse rehabilitatiemaatregelen. Verder bleef Verboom tot aan
    zijn plotselinge overlijden in 1956 een stuwende kracht achter
    de Stichting 'Pelita', die in 1947 in Batavia was opgericht met
    financi&amp;euml;le steun van de Indische regering, voor
    hulpverlening aan Nederlandse oorlogsgetroffenen. Nadat het
    bestuur naar Nederland was verlegd, bleef hij in Djakarta
    achter als gedelegeerd lid van het dagelijks bestuur van deze
    organisatie.&lt;/p&gt;
&lt;p&gt;In deze jaren ontwikkelde Verboom zich tot een soort
    &amp;eacute;minence grise van de Nederlandse gemeenschap in Djakarta,
    aarzelend en ogenschijnlijk schuchter, maar met vaste
    standpunten. Vermeldenswaard is Verbooms advies (in 1952) aan
    de onderlaag van de Indo-europese groep om niet het
    Indonesische burgerschap te aanvaarden, maar te emigreren naar
    Nederland. Daarmee keerde hij zich vierkant tegen de politiek
    van het Nederlandse Hoge Commissariaat, dat er de voorkeur aan
    gaf voor deze groep in Indonesi&amp;euml; zelf een reeks (goedkope)
    sociale voorzieningen op te bouwen.&lt;/p&gt;
&lt;p&gt;
  &lt;a href='lgedeelte'&gt;L: &lt;/a&gt;Behalve necrologie&amp;euml;n in o.a. de 
  &lt;em&gt;Indische Courant voor Nederland&lt;/em&gt;

  , 17-11-1956, 
  &lt;em&gt;NIBEG-Orgaan&lt;/em&gt;

  , 23-11-1956 en 7-12-1956 en door J.H. Ritman, in 
  &lt;em&gt;Tong Tong&lt;/em&gt;

  7 (1956) 19: P.J. Drooglever, 
  &lt;em&gt;De Vaderlandse Club, 1929-1942. Totoks en de Indische
  politiek&lt;/em&gt;

  (Franeker 1980); J.Th. Gantvoort, 'Jan Verboom (1891-1956), een
  Schiedammer die carri&amp;egrave;re maakte in Nederlands-Indi&amp;euml;',
  in 
  &lt;em&gt;Scyedam. Blad van de Historische Vereniging Schiedam&lt;/em&gt;

  17 (1991) 5 (dec.) 179-187.&lt;/p&gt;
&lt;p&gt;
  &lt;a href='igedeelte'&gt;I: &lt;/a&gt;
  &lt;em&gt;Scyedam. Blad van de Historische Vereniging Schiedam&lt;/em&gt;

  17 (1991) 5 (dec.) 186 [Verboom in 1936/1937; foto: collectie Van
  Helsdingen].&lt;/p&gt;
&lt;p&gt;P.J. Drooglever&lt;/p&gt; 
&lt;dtml-var bwn_footer&gt;</text>
  </biography>
</biodes>

