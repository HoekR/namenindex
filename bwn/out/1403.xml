<biodes version="1.0">
  <fileDesc>
    <title>Plas, Charles Olke van der (1891-1977)</title>
    <ref target="http://resources.huygens.knaw.nl/bwn1880-2000/lemmata/bwn2/plas"/>
    <publisher>
      <name>Biografisch Woordenboek van Nederland:1880-2000</name>
      <ref target="http://resources.huygens.knaw.nl/bwn1880-2000"/>
    </publisher>
  </fileDesc>
  <person>
    <idno type="id">plas</idno>
    <persName><name type="geslachtsnaam">Plas</name>, Charles Olke van der</persName>
    <sex value="1"/>
    <event type="birth" when="1891"/>
    <event type="death" when="1977"/>
    <state type="occupation">koloniaal ambtenaar</state>
    <state type="occupation">bestuurder</state>
  </person>
  <biography>
    <graphic url="http://resources.huygens.knaw.nl/bwn1880-2000/lemmata/bwn2/images/images/PLAS.jpg"/>
    <text>&lt;dtml-var bwn_header&gt;
 &lt;p class='genealogie'&gt;
  &lt;strong&gt;Plas, Charles Olke van der&lt;/strong&gt;, Raad van Indi&amp;euml; (Buitenzorg (Ned.-Indi&amp;euml;) 15-5-1891 - Zwolle 7-6-1977).

Zoon van Charles Olke van der Plas, administrateur in de cultures, en
jkvr. Catharina Cornelia Eleonora Clifford Kocq van Breugel. Gehuwd op
30-4-1919 met Lilian Mabel Skerrett Rogers. Uit dit huwelijk werden 1
zoon en 1 dochter geboren. Na haar overlijden (10-12-1924) gehuwd op
8-11-1933 met Johanna Jacoba Willemina Hermine Pleijte. Uit dit
huwelijk werden geen kinderen geboren.


&lt;img src=&amp;quot;images/PLAS.jpg&amp;quot; align=&amp;quot;right&amp;quot; BORDER=&amp;quot;0&amp;quot; alt=&amp;quot;afbeelding van Plas, Charles Olke van der&amp;quot; class=&amp;quot;bwnimg&amp;quot;&gt;


&lt;/p&gt;
&lt;p&gt;Van der Plas gaat na zijn middelbare school op 22 september 1908 aan
de Leidse universiteit studeren om zich voor te bereiden op het examen
voor de Ned.-Indische bestuursdienst op 20 juni 1911. In 1912 begint
hij als administratief ambtenaar bij het Binnenlandsch Bestuur (BB) op
Java en sinds 1913 is hij controleur BB. Vervulling van bijzondere
werkzaamheden vestigde reeds vroeg de aandacht op hem. In 1919 werd hij
in Nederland tot de Bestuursacademie toegelaten en dong hij naar de
functie van Nederlands consul te Djeddah. Het was de vermaarde Leidse
hoogleraar C. Snouck Hurgronje die hem verkoos voor deze, in wezen
diplomatieke, post.&lt;/p&gt;
&lt;p&gt;Te Djeddah, plaats met een onbarmhartig klimaat, heeft Van der Plas
van 1921 tot 1926 de vleugels wijd uitgeslagen. Bij het beschermen van
de hem bij Allah's buren, de Mekkanen, toevertrouwde tienduizenden
argeloze Indonesische pelgrims heeft hij zich doen kennen als een
kundig, beleidvol en onverschrokken diplomaat. Van feilloos politiek
inzicht getuigde zijn uitlokken van de snelle Nederlandse erkenning in
begin 1926 van koning Abdoelaziez Ibn Saoud als de nieuwe heerser in
Arabie. Te Addis-Abbeba sloot hij voor Nederland in het najaar van 1926
twee verdragen met de negus Ras Tafari, sinds 1930 keizer Haile
Selassie, van Ethiopi&amp;euml;. De Britse consul (later ambassadeur Sir)
R.W. Bullard getuigde: 'My colleagues included Van der Plas,
Netherlands Consul, a distinguished member of the Java Civil Service
and a cultivated man who would have been welcome anywhere and in Jedda
was a godsend.'&lt;/p&gt;
&lt;p&gt;Toen Van der Plas in 1927 na acht jaren afwezigheid op Java
terugkeerde als plaatsvervangend c.q. waarnemend Adviseur voor Inlandse
Zaken, raakte hij midden in de situatie die sinds de Eerste
Wereldoorlog in toenemende mate de politieke gemoederen in
Ned.-Indi&amp;euml; vervulde: tussen enerzijds de even omstreden als
vaststaande wil aan Nederlandse zijde tot verder gaande
machtsoverdracht aan de inheemsen, en anderzijds de wens tot
machtsovername van het in verschillende richtingen zoekende
Indonesische nationalisme. Het was de taak van de Adviseur - een
functie indertijd voor Snouck Hurgronje geschapen - de
gouverneur-generaal rechtstreeks te dienen met adviezen betreffende
'de Inlandse beweging'. De onstuimige ontwikkelingen van dit
nationalisme in de jaren waarin Van der Plas zijn adviezen uitbracht
(1927-1929) hebben hem de reputatie bezorgd 'progressief te zijn.
Maar hoezeer hij als 'ethisch' ging gelden en 'b&amp;ecirc;te
noire' werd van andersdenkende Nederlanders, bij de belangrijkste
nationalisten was hij niet geheel re&amp;ccedil;u. Van der Plas benaderde het
nationalisme bij voorkeur vanuit de moslimse hoek, en dit gaf hem wel
een ruime entree bij Indonesische moslims, maar niet bij s&amp;eacute;culaire
nationalisten van het type Soekarno. Aan deze laatsten zou de toekomst
blijken te zijn, en dit moest meebrengen dat de progressieve Van der
Plas eenmaal uitgerangeerd zou worden.&lt;/p&gt;
&lt;p&gt;Na de periode op Inlandsche Zaken volgden opdrachten betreffende
onderwijs en kolonisatie. In 1932 werd Van der Plas resident van
Cheribon en terzelfder tijd voorzitter van de Overdracht-Commissie.
Deze had in wezen tot taak de voltooiing van de in 1919 aangevangen
machtsoverdracht vanuit het centrale bewind naar vertegenwoordigende
lichamen met ruime Indonesische meerderheid, een taak die om een figuur
met het prestige van Van der Plas vroeg. In 1936 volgde zijn benoeming
tot gouverneur van Oost-Java. In deze belangrijkste provincie van
Ned.-Indi&amp;euml; kon hij op grote schaal zijn creatieve bestuurlijke
visies ontplooien, daarbij blijk gevend van zijn bijzondere
belangstelling voor de opheffing van de kleine man op sociaal en
economisch gebied. Mogelijk is dit de gelukkigste tijd van zijn leven
geweest, maar voor velen - meeliggers of dwarsliggers - moet het een
soort verademing geweest zijn toen in 1941 deze dynamische, zo niet
rusteloze figuur in de Raad van Indi&amp;euml; geroepen werd.&lt;/p&gt;
&lt;p&gt;Nog hoger steeg Van der Plas toen hij bij de ineenstorting van
Ned.-Indi&amp;euml; begin 1942 naar Australi&amp;euml; werd gezonden om daar
met H.J. van Mook de Ned.-Indische regering voort te zetten. Ook tegen
deze taak zou hij zich geheel opgewassen tonen. Inventief, resoluut en
inspirerend hield hij tot in de VS het licht van de Nederlandse zaak
hoog. Het heeft niet aan hem gelegen dat bij de 'bevrijding' in
augustus 1945 maar heel weinig is terechtgekomen van een herstel van
Nederlands gezag over Ned.-Indi&amp;euml;. In het tumult van de
gebeurtenissen aldaar, najaar 1945, raakte Van der Plas zijn leidende
functie kwijt, erger nog, hij bleek persona non grata bij de
Indonesische leiders die het heft in handen genomen hadden. Nog
vervulde hij enkele functies, maar in 1947 werd hij gepensioneerd. Wel
verre van zijn carri&amp;egrave;re voor gezien te houden nam hij een nieuwe
taak op zich. Gelijk een bevoegd beoordelaar (H.N. Boon) schreef:
'de mysterieuze van der Plas met de groengrijze ogen, een speelse
glimlach om zijn mond, die het intrigespel van de Arabische wereld
gaarne uitdroeg in het naoorlogse Indonesi&amp;euml;, waar hij als
organisator van de &amp;quot;volksstemming&amp;quot; moest zorgen, dat de
deelstaat Oost-Java en Madura in het gareel bleef lopen.' (H.H.
Dingemans, 
&lt;em&gt;Bij Allah's buren,&lt;/em&gt;

7.) Met het einde van het Nederlandse tijdperk van Indonesi&amp;euml; is
ook Van der Plas gerepatrieerd.&lt;/p&gt;
&lt;p&gt;Voor hem geen otium cum dignitate, maar twintig jaren van detailwerk
van onderaf in het kader van de Verenigde Naties, en - als men zijn
brieven en rapporten leest - even zovele jaren van frustratie. Van 1951
tot 1952 adviseert hij de Food and Agricultural Organization (FAO) over
bevloeiingsmogelijkheden in Z.-W. Saoedi-Arabi&amp;euml;, van 1956 tot 1958
ontwikkelt hij het Chrysoupolis-Nestos landbouwproject in N.-O.
Griekenland, en in 1960/1961 gaat hij in Laos bij de rivier de Mekong
de rijstverbouw reorganiseren. Maar zijn hart heeft hij verpand aan het
minuscule tropische staatje Gambia in West-Afrika. Hier heeft hij vanaf
1954 intermitterend meer dan tien jaren 'community development'
gepropageerd aan kleine landbouwers om dezen weerbaar te maken tegen
handelaren-uitbuiters aan de Atlantische kust. In 1961, wanneer hij 70
is en steeds meer last heeft van zijn chronische dysenterie, malaria,
bronchitis, en bovendien zijn enkel breekt met ski&amp;euml;n bij Davos,
kan de FAO hem niet meer gebruiken. In Gambia zet hij met steun van de
Nederlandse Organisatie voor Internationale Bijstand (NOVIB) en met
eigen middelen zijn gevecht tegen de overmacht der handelaren voort tot
aan zijn 82e jaar.&lt;/p&gt;
&lt;p&gt;Edeleer Van der Plas ('Edeleer' was de sinds de tijd der VOC
gereserveerde titel voor de leden van de Raad van Indi&amp;euml;, het
hoogste regeringscollege naast de gouvemeur-generaal) is een van de
meest markante leidende figuren in Ned.-Indi&amp;euml; tussen de beide
wereldoorlogen geweest. Zijn leven en werken bieden het contrast tussen
enerzijds de man van visie, van organiserende en uitvoerende
bekwaamheden en prestaties van het hoogste niveau, en anderzijds iemand
met de rusteloze ambitie om sociaal detailwerk te verrichten.&lt;/p&gt;
&lt;p&gt;
  &lt;a href='agedeelte'&gt;A: &lt;/a&gt;Collectie-Van der Plas in Algemeen Rijksarchief te
's-Gravenhage.&lt;/p&gt;
&lt;p&gt;
  &lt;a href='pgedeelte'&gt;P: &lt;/a&gt;Behalve 
&lt;em&gt;Brawidjaja&lt;/em&gt;

(Amsterdam, 1951) artikelen op bestuursgebied in het 
&lt;em&gt;Koloniaal Tijdschrift.&lt;/em&gt;
&lt;/p&gt;
&lt;p&gt;
  &lt;a href='lgedeelte'&gt;L: &lt;/a&gt;Reader [W.] Bullard, 
&lt;em&gt;The Camels must go&lt;/em&gt;

(London, [1961]) 130-131, 135-136; H.H. Dingemans, 
&lt;em&gt;Bij Allah's Buren&lt;/em&gt;

(Rotterdam, 1973) passim.&lt;/p&gt;


&lt;p&gt;
&lt;a href=&amp;quot;igedeelte&amp;quot;&gt;I: &lt;/a&gt;Beeldbank van het Nationaal Archief in Den Haag [Collectie ANEFO; Van der Plas omstreeks 1945].&lt;/p&gt;




&lt;p&gt;H.H. Dingemans&lt;/p&gt; 
&lt;dtml-var bwn_footer&gt;</text>
  </biography>
</biodes>

