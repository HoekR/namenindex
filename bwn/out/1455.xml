<biodes version="1.0">
  <fileDesc>
    <title>Pulle, August Adriaan (1878-1955)</title>
    <ref target="http://resources.huygens.knaw.nl/bwn1880-2000/lemmata/bwn4/pulle"/>
    <publisher>
      <name>Biografisch Woordenboek van Nederland:1880-2000</name>
      <ref target="http://resources.huygens.knaw.nl/bwn1880-2000"/>
    </publisher>
  </fileDesc>
  <person>
    <idno type="id">pulle</idno>
    <persName><name type="geslachtsnaam">Pulle</name>, August Adriaan</persName>
    <sex value="1"/>
    <event type="birth" when="1878"/>
    <event type="death" when="1955"/>
    <state type="occupation">plantkundige</state>
  </person>
  <biography>
    <graphic url="http://resources.huygens.knaw.nl/bwn1880-2000/lemmata/bwn4/images/images/PULLE.jpg"/>
    <text>&lt;dtml-var bwn_header&gt;
 &lt;p class='genealogie'&gt;
  &lt;strong&gt;Pulle, August Adriaan&lt;/strong&gt;, plantkundige (Arnhem 10-1-1878 - Utrecht 28-2-1955).
Zoon van Reinirus Johannes Cornelis Pulle, boekhouder, en
  Sophia Mathilda Reudler. Gehuwd op 27-12-1906 met Elisabeth
  Kamerling. Uit dit huwelijk werden 3 zoons en 1 dochter geboren.
  Na haar overlijden (19-5-1947) gehuwd op 11-4-1951 met Nora
  Starke. Uit dit huwelijk werden geen kinderen geboren.
  &lt;/p&gt;

&lt;img src=&amp;quot;images/PULLE.jpg&amp;quot; align=&amp;quot;right&amp;quot; BORDER=&amp;quot;0&amp;quot; alt=&amp;quot;afbeelding van Pulle, August Adriaan&amp;quot; class=&amp;quot;bwnimg&amp;quot;&gt;

&lt;p&gt;August Pulle bezocht de lagere en middelbare school in
    Arnhem. Van jongs af aan bracht hij een grote deel van zijn
    vrije tijd door in de bosrijke omgeving van zijn geboortestad.
    Hier werd zijn liefde voor de natuur, in het bijzonder voor de
    plantenwereld gewekt. Op de vijfjarige HBS kwam daar nog de
    belangstelling voor scheikunde bij, wat hem deed besluiten om,
    na het behalen van het diploma-B in 1896, in Utrecht farmacie
    te studeren. Het voor toelating tot de universitaire examens
    vereiste staatsexamen Grieks en Latijn legde hij in 1897 af, en
    nog dat zelfde jaar begon hij met zijn studie. In januari 1899
    deed hij het kandidaatsexamen.&lt;/p&gt;
&lt;p&gt;Als farmaciestudent volgde Pulle ook colleges en practica
    bij de plantenfysioloog F.A.F.C. Went. Deze jonge en
    enthousiaste hoogleraar wist zijn latente belangstelling voor
    de plantkunde zozeer te wekken dat hij besloot over te stappen
    naar de biologiestudie en botanicus te worden. Reeds in
    december 1899 deed hij kandidaatsexamen plant- en dierkunde en
    op 26 september 1902 studeerde hij af. Pulle was een
    veelbelovende student: al in 1900 kreeg hij een aanstelling als
    assistent op het door Went geleide Botanisch Laboratorium en
    Herbarium. Daarnaast had hij van 1904 tot 1906 een baan als
    leraar natuurlijke historie aan de gemeentelijke vijfjarige HBS
    te Utrecht.&lt;/p&gt;
&lt;p&gt;Reeds onmiddellijk na zijn doctoraal examen kon Pulle door
    toedoen van Went naar Suriname vertrekken om daar in 1902/1903
    deel te nemen aan de Saramacca-expeditie. De op deze tocht
    verzamelde planten, verschaften hem het basismateriaal voor
    zijn proefschrift, 
    &lt;em&gt;An enumeration of the vascular plants known from Surinam,
    together with their distribution and synonymy&lt;/em&gt;

    , waarop hij op 30 januari 1906 cum laude promoveerde. Nog geen
    twee maanden later, op 21 maart 1906, volgde Pulle's benoeming
    tot lector in de plantensystematiek en de farmaceutische
    plantkunde aan de Utrechtse universiteit. Aangezien het
    lectorsalaris ontoereikend was om een gezin van te onderhouden
    - eind 1906 was hij getrouwd en begin 1908 werd het eerste kind
    geboren - zag Pulle zich genoodzaakt deze betrekking met het
    leraarschap te blijven combineren: van 1906 tot en met 1912 gaf
    hij les in de natuurlijke historie aan het gemeentelijke
    gymnasium in Amersfoort.&lt;/p&gt;
&lt;p&gt;Pulle kon zich pas volledig op de botanie toeleggen na zijn
    benoeming op 18 mei 1914 tot gewoon hoogleraar in de bijzondere
    plantkunde (: plantensystematiek) en de leer van de
    verspreiding der planten aan de Rijksuniversiteit te Utrecht.
    Zijn onderzoek was vanaf het begin gericht op de inventarisatie
    en de beschrijving van de nog grotendeels onbekende
    plantenwereld in de toenmalige Nederlandse koloni&amp;euml;n, eerst
    in Suriname en daarna in Nederlands-Indi&amp;euml;. Zo was hij in
    1906 enkele maanden werkzaam op West-Java en nam hij in
    1912/1913 deel aan de Derde Zuid Nieuw-Guinea Expeditie,
    waarover in 1914 een ge&amp;iuml;llustreerd reisverslag, 
    &lt;em&gt;Naar het sneeuwgebergte van Nieuw-Guinea&lt;/em&gt;

    , van zijn hand verscheen. In de zomer van 1920 bezocht hij
    nogmaals Suriname. Pulle had een brede wetenschappelijke
    belangstelling, maar na enige aarzeling besloot hij zich toch
    in de Surinaamse flora te specialiseren. Het grootste deel van
    zijn wetenschappelijke publikaties zou hij hieraan wijden, met
    als hoogtepunt het door hem opgezette Engelstalige
    standaardwerk 
    &lt;em&gt;Flora of Surinam&lt;/em&gt;

    , waarvan in 1932 het eerste deel verscheen.&lt;/p&gt;
&lt;p&gt;Toen Pulle in Utrecht zijn werkzaamheden begon, zag hij zich
    voor de taak gesteld de plantensystematiek - die daar, evenals
    aan de overige Nederlandse universiteiten, lange tijd sterk was
    verwaarloosd - nieuw op te zetten. Naar zijn overtuiging kon
    dit doel alleen worden bereikt door bekwame botanici op te
    leiden. Als hoogleraar heeft hij dan ook de voorrang gegeven
    aan het onderwijs boven het verrichten van eigen onderzoek.
    Pulle was een goed en gewaardeerd docent. Hij gaf uitstekend
    college, was toegankelijk voor de studenten en stimuleerde hen
    op allerlei manieren in hun wetenschappelijke ontwikkeling.
    Zonder echt een school te hebben gevormd, heeft hij toch velen
    blijvend voor zijn vak weten te interesseren. Niet allen van
    zijn in totaal 25 promovendi waren op Pulle's favoriete
    onderzoeksterrein werkzaam. Uiteraard werden er onder zijn
    leiding verscheidene dissertaties over de Surinaamse
    plantenwereld geschreven, maar daarnaast verschenen er ook
    proefschriften over onderwerpen uit, onder meer, de
    plantensociologie, de paleobotanie en de flora van
    Nederlands-Indi&amp;euml;.&lt;/p&gt;
&lt;p&gt;Pulle heeft zich bijzonder ingespannen om de
    onderwijsfaciliteiten te verbeteren. Daarbij richtte zijn
    aandacht zich in de eerste plaats op de hoogst noodzakelijke
    uitbreiding van het Herbarium. Bij de opening van het nieuwe
    herbariumgebouw in 1938 hield hij een redevoering, waarin hij
    trots meldde dat sedert zijn aantreden het aantal gedroogde
    planten dat hier werd bewaard, was verzesvoudigd.&lt;/p&gt;
&lt;p&gt;Om de studenten in staat te stellen met eigen ogen kennis te
    nemen van de levende planten was het volgens Pulle zaak de
    botanische tuin uit te breiden. De mogelijkheid daartoe had
    zich in 1920 voorgedaan, toen de Utrechtse universiteit door
    een schenking het Cantonspark in Baarn verwierf. Pulle was
    hiervan de eerste directeur - in 1925 verhuisde hij met zijn
    gezin van Utrecht naar Baarn - en hij slaagde erin 'zijn' park
    tot een systeemtuin te maken, waar generaties biologiestudenten
    zich in de elementaire taxonomie hebben geoefend. Een onmisbaar
    hulpmiddel daarbij was Pulles in 1938 gepubliceerde en nadien
    verschillende malen herdrukte leerboek 
    &lt;em&gt;Compendium van de terminologie, nomenclatuur en systematiek
    der zaadplanten&lt;/em&gt;

    .&lt;/p&gt;
&lt;p&gt;In het verlengde van het onderwijs in de botanische tuin
    stonden de binnen- en buitenlandse excursies. Pulle beschouwde
    deze een wezenlijk onderdeel van de studie. Aankomende
    plantkundigen konden zo immers kennis maken met de planten in
    hun natuurlijke omgeving, terwijl de excursies bovendien het
    sociale contact bevorderden. Het was een vorm van onderwijs die
    door Went in Utrecht was ge&amp;iuml;ntroduceerd en door Pulle werd
    uitgebreid, onder meer door fondsen in het leven te roepen om
    deelneming door financieel minder draagkrachtige studenten
    mogelijk te maken.&lt;/p&gt;
&lt;p&gt;Een niet onaanzienlijk deel van zijn tijd en energie stak
    Pulle in zijn lidmaatschappen van allerlei commissies,
    stichtingen en verenigingen. Vooral bij instellingen die het
    wetenschappelijk onderzoek in de koloni&amp;euml;n trachtten te
    bevorderen, was hij betrokken. Op internationaal vlak beperkte
    zijn optreden zich hoofdzakelijk tot de commissie voor de
    nomenclatuur van botanische congressen. De waardering die Pulle
    onder buitenlandse collega's genoot, kwam onder meer tot uiting
    in zijn benoeming tot erepresident van het eerste
    Zuidamerikaanse Botanische Congres in Rio de Janeiro in
    1938.&lt;/p&gt;
&lt;p&gt;Pulle heeft ook enkele bestuurlijke functies binnen de
    universiteit vervuld. In het academisch jaar 1929/1930 was hij
    rector magnificus, en in deze hoedanigheid hield hij in 1930 de
    diesrede, 
    &lt;em&gt;Mensch en natuur&lt;/em&gt;

    , waarin hij een kritische beschouwing gaf over de
    natuurbescherming. Pulle verdedigde de stelling dat ingrijpen
    van de mens in de natuurlijke omgeving, bijvoorbeeld door het
    ontginnen van woeste gronden, niet per definitie mocht worden
    verworpen, aangezien de natuur ook uit zichzelf veranderde. Het
    was een redevoering die indertijd veel aandacht in de pers
    trok.&lt;/p&gt;
&lt;p&gt;In november 1948 ging Pulle met emeritaat. Een jaar later
    vertrok hij uit Baarn om zich weer in Utrecht te vestigen, waar
    hij in 1951 hertrouwde met een 42 jaar jongere vrouw. Vier jaar
    later overleed hij, na een lang en pijnlijk ziekbed. Met hem
    ging de man heen die de plantensystematiek tot een zelfstandige
    discipline aan de Utrechtse universiteit had gemaakt. De nadruk
    die Pulle legde op tropisch onderzoek, gaf het vak een eigen
    gezicht. Het is zijn belangrijkste verdienste dat hij een groep
    botanici heeft opgeleid die zijn idealen en doelstellingen
    hebben uitgedragen en de plantensystematiek aan andere
    Nederlandse universiteiten een nieuw aanzien gaven.&lt;/p&gt;
&lt;p&gt;
  &lt;a href='agedeelte'&gt;A: &lt;/a&gt;Collectie-A.A. Pulle in het Instituut voor
  Geschiedenis der Natuurwetenschappen van de Rijksuniversiteit te
  Utrecht. Stukken betreffende Pulle in het archief van het college
  van curatoren van de Rijksuniversiteit te Utrecht in het
  Rijksarchief te Utrecht.&lt;/p&gt;
&lt;p&gt;
  &lt;a href='pgedeelte'&gt;P: &lt;/a&gt;Een overzicht van Pulle's voornaamste wetenschappelijke
    publikaties in Frans A. Stafleu and Richard S. Cowan, 
    &lt;em&gt;Taxonomic literature. A selective guide to botanical
    publications and collections...&lt;/em&gt;

    IV (2e dr.; Utrecht, 1983) 425-442.&lt;/p&gt;
&lt;p&gt;
  &lt;a href='lgedeelte'&gt;L: &lt;/a&gt;Herdenkingsartikelen door D.F. van Slooten en C.G.G.J.
  van Steenis, in 
  &lt;em&gt;Bulletin du Jardin botanique de Buitenzorg&lt;/em&gt;

  , 3e serie, XVI (1939) 103-105 en door J. Lanjouw, in 
  &lt;em&gt;Mededeelingen van het Botanisch Museum en Herbarium van de
  Rijksuniversiteit te Utrecht&lt;/em&gt;

  (1939) nr. 55. Necrologie&amp;euml;n door J. Lanjouw, in 
  &lt;em&gt;Jaarboek der Rijksuniversiteit te Utrecht 1954/1955&lt;/em&gt;

  ([Utrecht] s.a.) 23-27, idem, in 
  &lt;em&gt;Taxon. Official News Bulletin of the International Association
  for Plant Taxonomy&lt;/em&gt;

  4 (1955) 54-57, idem, in 
  &lt;em&gt;West-Indische Gids&lt;/em&gt;

  36 (1955/1956) 13-17 en door H.J. Lam, in 
  &lt;em&gt;Vakblad voor Biologen&lt;/em&gt;

  35 (1955) 65-67.&lt;/p&gt;
&lt;p&gt;
&lt;a href=&amp;quot;igedeelte&amp;quot;&gt;I: &lt;/a&gt;&lt;i&gt;Persoonlijkheden in het Koninkrijk der Nederlanden in woord en beeld.&lt;/i&gt; Onder hoofdred. van H.P. van den Aardweg (Amsterdam 1938) 1184.
&lt;/p&gt;
&lt;p&gt;R.P.W. Visser&lt;/p&gt; 
&lt;dtml-var bwn_footer&gt;</text>
  </biography>
</biodes>

