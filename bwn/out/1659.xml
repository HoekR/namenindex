<biodes version="1.0">
  <fileDesc>
    <title>Schuiling, Roelof (1854-1936)</title>
    <ref target="http://resources.huygens.knaw.nl/bwn1880-2000/lemmata/bwn3/schuiling"/>
    <publisher>
      <name>Biografisch Woordenboek van Nederland:1880-2000</name>
      <ref target="http://resources.huygens.knaw.nl/bwn1880-2000"/>
    </publisher>
  </fileDesc>
  <person>
    <idno type="id">schuiling</idno>
    <persName><name type="geslachtsnaam">Schuiling</name>, Roelof</persName>
    <sex value="1"/>
    <event type="birth" when="1854"/>
    <event type="death" when="1936"/>
    <state type="occupation">geograaf</state>
  </person>
  <biography>
    <text>&lt;dtml-var bwn_header&gt;
 &lt;p class='genealogie'&gt;
  &lt;strong&gt;Schuiling, Roelof&lt;/strong&gt;, geograaf (Annen, gem. Anloo 27-5-1854 - Deventer 21-6-1936).

  Zoon van Jan Wanders Schuiling, landbouwer, en Hinderkien
  Houwing. Gehuwd op 17-8-1878 met Johanna Rodenburg. Uit dit
  huwelijk werden 3 zoons en 1 dochter geboren.
  

  
  &lt;/p&gt;
&lt;p&gt;De jonge Schuiling had zijn bestemming moeten vinden in het
    bloeiende ouderlijke boerenbedrijf. Sinds de dag echter waarop
    de schrandere en wakkere leerling voor het eerst door de
    dorpsschoolmeester bij het lesgeven werd ingeschakeld - het
    eenmansschooltje had 's winters soms over de 100 leerlingen -,
    heeft hij de roeping gevoeld het onderwijs te dienen: een taak
    die hij zijn hele lange leven trouw zou vervullen.&lt;/p&gt;
&lt;p&gt;Het waren vooruitziende schoolinspecteurs die Schuilings weg
    naar het onderwijzerschap hebben geopend; hijzelf heeft zijn
    weg naar het leraarschap gebaand. Na in drie jaar niet minder
    dan zes LO-akten en bovendien de zg. hoofdakte te hebben
    behaald, werd hij in 1879 benoemd tot leraar aan de
    Rijkskweekschool voor onderwijzers te Deventer. Zijn beide
    lievelingsvakken waren aardrijkskunde en Nederlands, waarvoor
    hij resp. in 1888 en 1892 de MO-akte verwierf. Het lijdt geen
    twijfel dat hij ook een academische studie met elan zou hebben
    volbracht, waarna hij een serieuze kanshebber op een
    universitaire benoeming zou zijn geworden.&lt;/p&gt;
&lt;p&gt;Het moet wel een diepe overtuiging zijn geweest die
    Schuiling, in weerwil van aandrang van wetenschappelijke
    zijden, tevreden heeft gesteld met het leraarschap aan de
    Deventer Kweekschool. Gaarne had hij deze functie tot zijn 70e
    vervuld, maar hij heeft zich genoopt gezien met ingang van 1
    december 1909 eervol ontslag te vragen. Hij behoefde toen niet
    tevens van woonplaats te veranderen: van 1909 tot 1924 is hij
    aan de HBS en het gymnasium in Deventer leraar aardrijkskunde
    (en aanvankelijk ook geschiedenis) geweest. Hij kon overigens
    daarnaast, als directeur van diverse hoofdaktecursussen, en als
    opleider (en incidenteel examinator) voor beide al genoemde
    MO-akten, op de vorming van leerkrachten voor het lager zowel
    als het middelbaar en gymnasiaal onderwijs een onuitwisbaar
    stempel blijven drukken.&lt;/p&gt;
&lt;p&gt;Schuiling moet een begenadigd docent zijn geweest, die zijn
    talrijke leerlingen voor het leven met liefde voor het
    onderwijs, en inzonderheid voor dat in de aardrijkskunde en
    aangrenzende vakken zoals de geologie, heeft bezield. Dit is
    evenwel niet de voornaamste reden waarom hij in brede kringen
    aanzien heeft genoten. Hij is met recht herhaaldelijk in
    &amp;eacute;&amp;eacute;n adem genoemd met zijn tijdgenoten A.A. Beekman en
    H. Blink: alle drie hebben, ieder op zijn eigen wijze, in het
    laatst van de vorige eeuw de schoolaardrijkskunde in &amp;eacute;n
    van Nederland vernieuwd, alsmede in het begin van deze eeuw de
    ontplooiing van de universitaire geografiebeoefening
    gestimuleerd.&lt;/p&gt;
&lt;p&gt;Schuilings roem berustte primair op een groot aantal
    schoolboeken en andere leermiddelen (atlassen, kaarten, enz.).
    Zijn naam heeft o.m. (samen met die van Beekman) gestaan voor
    een gewaardeerde schoolatlas: de enige die bijna 30 jaar de
    concurrentie van de zg. Bosatlas heeft volgehouden. Zijn naam
    heeft ook gestaan (aanvankelijk samen met die van J.M. de
    Feyter) voor een nimmer ge&amp;euml;venaarde reeks van
    schoolwandplaten van Nederlandse landschappen. Aan de
    bijbehorende monografie&amp;euml;n hebben eerst E. Heimans en, na
    diens dood, Jac.P. Thijsse medewerking verleend. 
    &lt;em&gt;De Wandplaten ten gebruike bij het onderwijs in de
    aardrijkskunde&lt;/em&gt;

    (Groningen, 1912-ca. 1919) vormen, met de uitvoerige
    toelichtingen, een sprekend getuigenis van drie beginselen die
    Schuiling steeds voor ogen heeft gehouden. Deze betreffen resp.
    de inhoud, de methode en de vormgeving van zijn onderwijs.&lt;/p&gt;
&lt;p&gt;De auteur is er prat op gegaan als eerste bij de behandeling
    van de Nederlandse geografie consequent te zijn uitgegaan van
    'natuurlijke landschappen' in plaats van provincies; dit
    principe zou in de toen toonaangevende Duitse geografie eerst
    enkele jaren later in praktijk worden gebracht. Hij heeft zich
    reeds in 1884 op het standpunt gesteld 'dat de aard van den
    bodem de diepstliggende oorzaak is van het verschillend
    voorkomen der afzonderlijke deelen van ons vaderland'.
    Schuilings visie zou later door vele vakgenoten als verouderd
    worden afgedaan. De laatste tijd is echter de belangstelling
    voor het landschap onder hen weer sterk toegenomen en heeft ook
    het inzicht weer veld gewonnen dat het menselijk bestaan sterk
    door fysische factoren wordt be&amp;iuml;nvloed.&lt;/p&gt;
&lt;p&gt;Wat de methode betreft, heeft Schuiling niet nagelaten te
    pleiten voor aanschouwelijk onderricht in het landschap; zijn
    wandplaten moesten ook tot 'veldwerk' opwekken. Zijn sinds 1906
    in verschillende streken georganiseerde vakantiecursussen
    kunnen het eerste postacademiale onderwijs in de geografie
    worden genoemd. Schuiling huldigde tevens het beginsel dat de
    taal en de verluchting van zijn uitgaven niet alleen didactisch
    maar ook esthetisch verantwoord moesten zijn. Zo heeft hij zijn
    wandplaten alle door gerenommeerde kunstenaars, zoals F. Hart
    Nibbrig en L.W.R. Wenckebach, laten vervaardigen.&lt;/p&gt;
&lt;p&gt;Wat Schuiling als zijn levenswerk heeft beschouwd, is zijn
    leerboek, later handboek, van de geografie van Nederland. De
    eerste druk daarvan is verschenen onder de titel 
    &lt;em&gt;Aardrijkskunde van Nederland&lt;/em&gt;

    (Zwolle, 1884). Telde deze reeds een kleine 400 bladzijden, de
    vijfde druk, onder de titel 
    &lt;em&gt;Nederland. Handboek der aardrijkskunde&lt;/em&gt;

    (Zwolle, 1915), was al bijna tweemaal zo dik. De schrijver
    heeft nog de voltooiing van de zesde (en laatste) 'verbeterde
    en vermeerderde' druk mogen beleven, die tot niet minder dan
    1900 bladzijden was uitgedijd (Zwolle, 1934-1936). De auteur
    werd op het laatst geassisteerd door twee leerlingen, H.J.
    Moerman en G.J.A. Mulder, die ook nog twee supplementdelen
    hebben verzorgd (Zwolle, 1938 en 1941).&lt;/p&gt;
&lt;p&gt;Het is een raadsel hoe Schuiling naast alle genoemde
    tijdrovende activiteiten nog gelegenheid heeft gevonden tot
    verschillende vaktijdschriften bij te dragen. Hij is o.m.
    redacteur geweest van het 
    &lt;em&gt;Tijdschrift voor Geschiedenis,&lt;/em&gt;

    dat in zijn tijd de titels 
    &lt;em&gt;Geschiedenis en aardrijkskunde. Tijdschrift voor lager en
    middelbaar onderwijs&lt;/em&gt;

    (1892-1893) en 
    &lt;em&gt;Tijdschrift voor geschiedenis, land- en volkenkunde&lt;/em&gt;

    (1894-1919) heeft gevoerd.&lt;/p&gt;
&lt;p&gt;De 'stoere Drent', zoals hij vaak genoemd werd, is voor
    alles wat hij verricht en aangericht heeft, in zijn levensavond
    enkele malen gehuldigd. Bij een van die gelegenheden heeft hij
    getuigd in een volgend leven opnieuw schoolmeester te willen
    worden, en een andere maal dat als iets aan zijn leven waarlijk
    glans had gegeven, dit de achting van zijn leerlingen was.&lt;/p&gt;
&lt;p&gt;
  &lt;a href='agedeelte'&gt;A: &lt;/a&gt;Oud-archief van het Koninklijk Nederlands
  Aardrijkskundig Genootschap in het Rijksarchief te
  Utrecht.&lt;/p&gt;
&lt;p&gt;
  &lt;a href='pgedeelte'&gt;P: &lt;/a&gt;Behalve de reeds genoemde publikaties: 
    &lt;em&gt;Tien vacantie-cursussen voor geografen 1906-1924&lt;/em&gt;

    (Zutphen, [1924]); 
    &lt;em&gt;Overijssel.&lt;/em&gt;

    Samengest. onder red. van G.A.J. van Engelen van der Veen, G.J.
    ter Kuile en R. Schuiling (Deventer, [1931]).&lt;/p&gt;
&lt;p&gt;
  &lt;a href='lgedeelte'&gt;L: &lt;/a&gt;
  &lt;em&gt;Gedenkboek ter herinnering aan den 70sten verjaardag van R.
  Schuiling 27 Mei 1924&lt;/em&gt;

  (Groningen, [1924]); W.E. Boerman, in 
  &lt;em&gt;Tijdschrift van het Koninklijk Nederlandsch Aardrijkskundig
  Genootschap.&lt;/em&gt;

  Tweede serie 41 (1924) 442-447; H.E. Becht, in 
  &lt;em&gt;Weekblad voor het gymnasiaal en middelbaar onderwijs&lt;/em&gt;

  30 (1933-1934) 1151-1154; W.E. Boerman, in 
  &lt;em&gt;Handelingen en levensberichten van de Maatschappij der
  Nederlandsche Letterkunde te Leiden 1941-1942,&lt;/em&gt;

  130-135; H.J. Moerman, 'Roelof Schuiling', in 
  &lt;em&gt;Nieuwe Drentse volksalmanak&lt;/em&gt;

  (1955) 16-17; M.W. Heslinga, 'Anton Albert Beekman en de
  vaderlandse aardrijkskunde in het laatst van de negentiende
  eeuw', in 
  &lt;em&gt;Geografisch Tijdschrift.&lt;/em&gt;

  NR 11 (1977) 324-338.&lt;/p&gt;
&lt;p&gt;M.W. Heslinga&lt;/p&gt; 
&lt;dtml-var bwn_footer&gt;</text>
  </biography>
</biodes>

