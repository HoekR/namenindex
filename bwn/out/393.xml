<biodes version="1.0">
  <fileDesc>
    <title>Deterding, Henri Wilhelm August (1866-1939)</title>
    <ref target="http://resources.huygens.knaw.nl/bwn1880-2000/lemmata/bwn2/deterding"/>
    <publisher>
      <name>Biografisch Woordenboek van Nederland:1880-2000</name>
      <ref target="http://resources.huygens.knaw.nl/bwn1880-2000"/>
    </publisher>
  </fileDesc>
  <person>
    <idno type="id">deterding</idno>
    <persName><name type="geslachtsnaam">Deterding</name>, Henri Wilhelm August</persName>
    <sex value="1"/>
    <event type="birth" when="1866"/>
    <event type="death" when="1939"/>
    <state type="occupation">ondernemer</state>
  </person>
  <biography>
    <graphic url="http://resources.huygens.knaw.nl/bwn1880-2000/lemmata/bwn2/images/images/DETERDING.jpg"/>
    <text>&lt;dtml-var bwn_header&gt;
 &lt;p class='genealogie'&gt;
  &lt;strong&gt;Deterding, Henri Wilhelm August&lt;/strong&gt;, directeur-generaal der Koninklijke Nederlandsche Petroleum Maatschappij (Amsterdam 19-4-1866 - St. Moritz (Zwitserland) 4-2-1939).

Zoon van Philip Jacob Deterding, gezagvoerder ter koopvaardij, en
Catharina Adolphina Geertruida Kayser. Gehuwd in 1894 met Catharina
Louisa Neubronner. Uit dit huwelijk werden 2 zoons en 1 dochter
geboren. Na haar overlijden (in 1916) gehuwd op 4-12-1924 met Lydia
Pavlovna Koudoyaroff. Uit dit huwelijk werden 2 dochters geboren. Na
echtscheiding (vonnis Arr. Rb. 15-5-1936) gehuwd op 2-6-1936 met
Charlotte Minna Knaack. Uit dit huwelijk werden 2 dochters geboren.
&lt;/p&gt;

&lt;img src=&amp;quot;images/DETERDING.jpg&amp;quot; align=&amp;quot;right&amp;quot; BORDER=&amp;quot;0&amp;quot; alt=&amp;quot;afbeelding van Deterding, Henri Wilhelm August&amp;quot; class=&amp;quot;bwnimg&amp;quot;&gt;

&lt;p&gt;Deterding stamde niet alleen van vaders maar ook van moeders zijde
uit een geslacht van zeekapiteins en werd genoemd naar zijn grootvader
H. Kayser, kapitein van de bark 'De Zeemeeuw'. Deterding heeft
zijn vader niet gekend. Deze verliet Amsterdam in 1869 en stierf in 1871 aan boord van zijn schip in de haven van Nagasaki.&lt;/p&gt;
&lt;p&gt;In Amsterdam bezocht Deterding de lagere school 'De
Zeemanshoop' en vervolgens de driejarige HBS. In augustus 1882 trad
hij als jongste bediende in dienst bij de Twentsche Bankvereeniging op
het Spui, waar hij een all-round opleiding kreeg en opviel door zijn
uitzonderlijk rekentalent. In september 1888 solliciteerde hij bij de
Nederlandsche Handel-Maatschappij (NHM) voor uitzending naar
Nederlands-Indi&amp;euml;. Na een vergelijkend examen, waarvoor hij als
eerste slaagde, werd hij eind van dat jaar uitgezonden. In Indi&amp;euml;
kreeg hij spoedig de kans zich waar te maken toen hij de opdracht kreeg
naar Medan (Sumatra) te gaan om daar de vastgelopen boekhouding te
ontwarren. Dit kostte hem enkele maanden, maar zijn reputatie was
hiermee gemaakt. In 1890 werd hij benoemd tot waarnemend agent Medan,
in 1891 tot sub-agent op het eiland Penang. Hier leerde hij J.B. August
Kessler kennen, die in opdracht van de in 1890 opgerichte Koninklijke
Nederlandsche Petroleum Maatschappij (KNPM) doende was haar
olieconcessie op Sumatra's oostkust in bedrijf te brengen. Toen
Kessler in 1894 in liquiditeitsmoeilijkheden raakte en noch in Batavia,
noch in Singapore bij de banken een lening kon krijgen, bleek
Deterding, na zorgvuldige controle van Kesslers
rentabiliteitsberekeningen, voor de NHM bereid het jonge bedrijf met
een overbruggingskrediet te helpen.&lt;/p&gt;
&lt;p&gt;Begin 1895 ging Kessler naar Holland terug en bood hij Deterding aan
in dienst te komen voor de verkoop. Deze accepteerde, maar het duurde
tot medio 1896 eer Kessler zijn aanbod bekrachtigde. Begin 1897
vestigde Deterding zich met zijn gezin in Den Haag, waar hij op het
vier man tellende kantoor de titel boekhouder kreeg. In 1898 raakte de
Koninklijke in ernstige moeilijkheden toen op Sumatra haar putten
verwaterden en de produktie snel terugliep. In Amsterdam daalde de
beurskoers, die 900 was geweest, tot bijna pari. Nu volgden twee jaar
tevergeefs boren op het voor veel geld aangekochte reserveterrein,
totdat een uitgezonden Italiaanse geoloog dit als kansloos bestempelde.
Al deze tegenslagen ondermijnden Kesslers toch al niet sterke
gezondheid. Hij stierf in december 1900. V&amp;oacute;&amp;oacute;r zijn overlijden
had hij de commissarissen nog geadviseerd Deterding tot zijn opvolger
als directeur van de KNPM te benoemen.&lt;/p&gt;
&lt;p&gt;Toen Deterding overnam was de Koninklijke slechts &amp;eacute;&amp;eacute;n van
zes olieproducenten in Nederlands-Indi&amp;euml;, wier gezamenlijke
produktie nog geen twee procent van de wereldproduktie bedroeg. Veruit
de grootste oliemaatschappij ter wereld was Rockefellers Standard Oil
(SO = Esso), die 90% van de Amerikaanse en 85% van de exportmarkten
bediende. De kracht van de SO lag in het feit dat zij Amerikaanse
overproduktie, indien nodig met verlies, op de exportmarkten kon lozen
en zo prijsbederf in de eigen markt kon voorkomen. Het gevolg was dat
oliemaatschappijen zoals de Koninklijke, die voor de verkoop van hun
produkt op de exportmarkten aangewezen waren, een marginaal bestaan
leidden telkens wanneer de wereldolieproduktie groter was dan het
verbruik, en dat was meer regel dan uitzondering. Deterdings beleid was
erop gericht de SO te dwingen Amerikaanse export te limiteren tot die
hoeveelheid die niet-Amerikaanse producenten niet konden leveren,
vooropstellend dat zij op die exportmarkten een geografisch voordeel
tegenover Amerikaanse olie bezaten. Olie, betoogde hij, was een niet
reproduceerbare en dus op lange termijn schaarse grondstof. Waarom dan
meer produceren dan verbruikt kon worden en dit surplus duizenden
mijlen van de vindplaats met verlies lozen in de natuurlijke markt van
een andere producent?&lt;/p&gt;
&lt;p&gt;Het was duidelijk dat de SO alleen tot samenwerking gedwongen kon
worden door een coalitie van de belangrijkste niet-Amerikaanse
producenten. Direct na zijn benoeming nam Deterding hierover contact op
met Frederick Lane, een Londense olie- en olietankermakelaar die sedert
1885 voor de Franse Rothschilds de export van hun Russisch oliebedrijf
verzorgde. In 1890 had Lane samen met de gebroeders Samuel het
'Eastern Tanksyndicate' opgezet, dat de
alleenvertegenwoordiging van Rothschilds lampolie voor Azi&amp;euml; had en
in 1898 was omgezet in de Shell Transport &amp;amp; Trading Co., nadat de
Samuels op een concessie in Borneo olie hadden aangeboord. Samen met
Lane en de Samuels richtte Deterding in juli 1902 de Asiatic Petroleum
Co. op, waarvan de Koninklijke, Rothschild en Shell ieder 
1

/
3

van de aandelen hielden. Pogingen om de gebroeders Nobel en grote
Russische producenten over te halen zich bij de Asiatic aan te sluiten
mislukten echter. Deterding werd benoemd tot 'managing
director' van de Asiatic en verhuisde eind 1902 met zijn gezin naar
Engeland. In Den Haag werd de directie van de Koninklijke uitgebreid
tot drie man en Deterding benoemd tot directeur-generaal.&lt;/p&gt;
&lt;p&gt;In 1906 raakte de Shell, overgekapitaliseerd en slecht geleid, in
financi&amp;euml;le moeilijkheden en moest zij haar aandeel in een
Duits-Engelse verkooporganisatie aan haar Duitse partner verkopen. De
Samuels boden nu Deterding aan het restant van de Shell met de
Koninklijke te fusioneren. Deze fusie kwam in 1907 tot stand. Deterding
reisde nu naar New York om met de SO-directie mogelijkheden van
samenwerking op de exportmarkten te bespreken. Dit leidde tot diverse
afspraken, die echter in 1910 door de SO werden opgezegd. Dit gaf
Deterding de door hem begeerde vrijheid de Koninklijke/Shell Groep als
producent in Amerika te vestigen. Via aandelenruil nam hij in 1911/1912
de nog onafhankelijke Nederlands-Indische producenten over en het
gigantische Russische bedrijf van de Rothschilds. Samen met de
Rothschilds vormde hij syndicaten om beslag te leggen op
olieconcessies, waar ook ter wereld. Toen in 1914 de oorlog uitbrak was
de Groep de grootste olieproducent ter wereld, beschikte zij over de
grootste tankvloot en controleerde zij, via syndicaten, wat in de
toekomst de rijkste olievelden ter wereld zouden blijken.&lt;/p&gt;
&lt;p&gt;Eind 1918 zag het ernaar uit dat Deterdings grote ambitie - alle
niet-Amerikaanse producenten te verenigen in de Groep - met steun van
de Engelse regering verwerkelijkt kon worden, toen deze met het plan
kwam een 'Imperial Oil Co.' op te richten. Begin 1919 tekende
hij een voorlopige overeenkomst met de Engelse regering, waarin hij
ermee akkoord ging de 60-40 Hollands-Engelse stemverhouding in de Shell
te wijzigen in een Engelse meerderheid. Dit hield in dat hij dan zelf
moest aftreden. Als zijn opvolgers koos hij de Engelse generaal Sir
John Cowans voor de Shell en H. Colijn, die in 1914 directeur van de
Bataafsche Petroleum Maatschappij (BPM) was geworden, voor de
Koninklijke. De Engelse regering was echter minder resoluut, en toen
zij eind 1920 nog steeds geen beslissing had genomen, besloot hij de
teugels weer in eigen handen te nemen. In 1921 onderhandelde hij met
L.B. Krassin, de sovjetcommissaris voor buitenlandse handel in de
regering-Lenin, over een gezamenlijk op te richten exportsyndicaat voor
Russische olie, en in 1922 reisde hij naar New York, waar hij de SO een
plaats aanbood zowel in zijn exportsyndicaat met de sovjets als in dat
met de Engelse en Franse regering voor de ontwikkeling van de
olievelden in het voormalige Ottomaanse Rijk. In ruil vroeg hij
samenwerking in Amerika, waar hij de dochteronderneming van de Groep,
de Shell Union, had uitgebouwd tot &amp;eacute;&amp;eacute;n van de vijf grootste
Amerikaanse oliemaatschappijen, en de SO, gesteund door de corrupte
regering-Harding, in de pers en Washington een felle anti-Shell
campagne voerde.&lt;/p&gt;
&lt;p&gt;Toen in 1926/1927 de wereldolieproduktie aanzienlijk sneller toenam
dan het verbruik, werkte hij samen met de SO een stabilisatieplan uit,
dat in de zomer van 1928 op het kasteeel Achnacarry in Schotland in een
memorandum werd vastgelegd. Uitvoering van dit plan vooronderstelde
wetgeving in Amerika om een einde aan het euvel van verkwisting in de
produktie te maken. Pogingen deze wetgeving aangenomen te krijgen
faalden echter en het plan, in de literatuur vaak geciteerd als de
'As-Is'-overeenkomsten, werd niet uitgevoerd.&lt;/p&gt;
&lt;p&gt;Deterding interesseerde zich bijzonder voor het probleem van
zwevende valuta, gevolg van het opschorten van de gouden standaard in
augustus 1914. Toen in 1919 in Engeland gepleit werd voor een herstel
van de convertibiliteit van het pond sterling in goud wees hij erop dat
dit praktisch niet mogelijk was door de debiteurpositie van Europa
tegenover Amerika. Hij stelde daarom voor dat Europa en zijn
koloni&amp;euml;n onder Engelse leiding een sterlingblok zouden vormen. Dit
blok, betoogde hij, was voldoende autarkisch om met Amerika handel te
drijven op een andere ruilbasis dan goud. In Londen, Parijs en Den Haag
wees men zijn voorstellen als theoretisch onjuist af. Toen in 1931
Engeland, dat in 1925 de convertibiliteit van het pond had hersteld,
gedwongen was dit weer te staken en vervolgens met zijn dominions en
koloni&amp;euml;n een sterlingblok vormde, waarbij ook Scandinavi&amp;euml; en
Japan zich aansloten, probeerde Deterding de Nederlandse regering over
te halen zich hierbij aan te sluiten. Tevergeefs wees hij Colijn op de
fatale gevolgen voor Nederlandse en Indische exporten als de regering
de gouden gulden handhaafde. Toen hij eind 1936 als directeur-generaal
van de Koninklijke aftrad, had Colijn juist de gulden gedevalueerd.
Deterding kwam nu aanstonds met een plan dat aansluiting van zowel
Nederland als Duitsland bij het sterlingblok beoogde. Menend dat
Nederland, als neutrale mogendheid, hier een initiatief kon nemen
besloot hij, na overleg met Colijn, zelf het voorbeeld te geven en
stichtte hij hiervoor in januari 1937 een fonds waaraan hij 10 miljoen
gulden schonk. In de gespannen politieke atmosfeer van die dagen werd
zijn plan door sommige kringen als pro-Duits en daarom fascistisch
ge&amp;iuml;nterpreteerd. Zonder twijfel was Deterding in zijn laatste
levensjaren, ondanks zijn Engelse ori&amp;euml;ntatie, een bewonderaar van
Hitlers 'Wirtschaftswunder', misschien ook in dit opzicht
be&amp;iuml;nvloed door zijn Duitse relaties dank zij zijn derde huwelijk.
Toenadering en samenwerking met een naar zijn overtuiging te
ge&amp;iuml;soleerd blijvend Duitsland zou wellicht de oorlog kunnen
voorkomen. In deze geest ook steunde hij de uitgave door zijn
landbouwkundig adviseur M.D. Dijt van een Nederlands weekblad 
&lt;em&gt;De Waag,&lt;/em&gt;

bedoeld om meer begrip aan te kweken voor het nieuwe Duitsland. Van
zijn laatste economische plannen, ofschoon ook in Engelse kringen
v&amp;oacute;&amp;oacute;r M&amp;uuml;nchen verwante toenaderingspogingen tot Duitsland
werden aangemoedigd, kwam weinig terecht. Nog voordat de ook door
Deterding gevreesde Tweede Wereldoorlog uitbrak, overleed hij.&lt;/p&gt;
&lt;p&gt;Deterding was zijn leven lang een fanatiek sportbeoefenaar en
overtuigd dat er geen betere manier was om zelfdiscipline te leren dan
door in sport te excelleren. ledere ochtend voor het ontbijt ging hij
zwemmen, ook in de winter; hij reed veel paard, hield van jagen en
vissen, van ski&amp;euml;n en schaatsen, en speelde redelijk tennis. Hij
was matig in eten en drinken, maar zijn voorstel op kantoor in de hal
een weegschaal te plaatsen werd niet aangenomen. Meer dadenmens en
sportsman dan erudiet, toonde hij toch, misschien ook als
beleggingsobject, belangstelling voor oude kunst. Zijn groot vermogen
stelde hem ook in staat belangrijke aankopen te doen. Dat hij in dit
opzicht ook een echte mecenas kon zijn, bleek uit de grote schenking
die hij bij zijn aftreden bij de Koninklijke aan de Nederlandse staat
deed: een aantal beroemde schilderijen kwamen op deze wijze definitief
in het Mauritshuis en het Rijksmuseum te hangen (o.a. 
&lt;em&gt;Het straatje van Vermeer}.&lt;/em&gt;
&lt;/p&gt;
&lt;p&gt;Deterdings kennis van de olie-industrie en het eigen bedrijf was
encyclopedisch en bezorgde hem in Den Haag de bijnaam 'Hij Weet
Alles', acroniem van zijn initialen. Het is echter niet juist dat
hiermee op betweterigheid gezinspeeld werd. Hoewel agressief in debat
had hij de gave te luisteren en kon hij spontaan ongelijk bekennen.
Zijn levensbeschouwing was klassiek puriteins: arbeid is plicht en zo
is sparen, maar ook anderen uit het gespaarde aan arbeid helpen. Hij
haatte verkwisting met passie, maar ook de renteniersmentaliteit. Hij
liet zich niet imponeren door titels, ge&amp;euml;rfde rijkdom of
studeerkamerwijsheid. Hij stond altijd open voor nieuwe idee&amp;euml;n en
geloofde oprecht dat je ook van de jongste bediende nog wat kon leren.
Geen van zijn tijdgenoten heeft in de wereldolie-industrie een zo
belangrijke en constructieve rol gespeeld.&lt;/p&gt;
&lt;p&gt;
  &lt;a href='agedeelte'&gt;A: &lt;/a&gt;Deterding-archief berustend bij Shell Internationale
Petroleum Maatschappij(SIPM) in Den Haag; archief-
&lt;em&gt;De&lt;/em&gt;
  &lt;em&gt;Waag&lt;/em&gt;

in Rijksinstituut voor Oorlogsdocumentatie te Amsterdam; Science
Museum, Cowdray-papers, in Londen. Verder het archief-Rothschild
(corresp. Jules Aron) in Parijs en de Deutsche Bank (Europ&amp;auml;ische
Petroleum Union) in Frankfort.&lt;/p&gt;
&lt;p&gt;
  &lt;a href='pgedeelte'&gt;P: &lt;/a&gt;
  &lt;em&gt;An international oilman. As told to Stanley Naylor&lt;/em&gt;

(London, 1934).&lt;/p&gt;
&lt;p&gt;
  &lt;a href='lgedeelte'&gt;L: &lt;/a&gt;F. van Amstel, 'H.W.A. Deterding', in 
&lt;em&gt;Eigen Haard&lt;/em&gt;

47 (1921) 564-574; speciaal nummer van het 
&lt;em&gt;Maandblad van het personeel der verbonden
petroleum-maatschappijen&lt;/em&gt;

t.g.v. het 25-jarig jubileum van Sir Henry Deterding 4 (1921) 9-10
(juli/augustus) 139-202; H.A. Gerritsen, 'De schenkingen van Sir
Henry Deterding aan de Nederlandsche musea', in 
&lt;em&gt;De Stuwdam&lt;/em&gt;

1 (1936) 56 (26 september) 19; Glyn Roberts, 
&lt;em&gt;The most powerful man in the world&lt;/em&gt;

(New York, 1938); J.C. Alders, 'Deterding. De
petroleumindustrie', in 
&lt;em&gt;Nederlandsche baanbrekers der wetenschap&lt;/em&gt;

(Amsterdam, [1940]) 91-105; Kendall Beaton, 
&lt;em&gt;Enterprise in oil. A history of Shell in the United States&lt;/em&gt;

(New York, 1957); L. de Jong, 
&lt;em&gt;Het Koninkrijk der Nederlanden in de Tweede Wereldoorlog&lt;/em&gt;

('s-Gravenhage, 1969) I, 390-401; C. Gerretson. 
&lt;em&gt;Geschiedenis der&lt;/em&gt;

&amp;quot;&lt;em&gt;Koninklijke&amp;quot;&lt;/em&gt;

(Baarn, 1971-1973. 5 dl.); Paul A. Hendrix, 'Deterding' in
voorbereiding.&lt;/p&gt;
&lt;p&gt;
&lt;a href=&amp;quot;igedeelte&amp;quot;&gt;I: &lt;/a&gt;'Henri Deterding (1866-1939)', in Wim Wennekes, &lt;i&gt;De Aartsvaders. Grondleggers van het Nederlandse bedrijfsleven&lt;/i&gt; [1993] (9e druk: Amsterdam 2005) 340.
&lt;/p&gt;

&lt;p&gt;Paul A. Hendrix&lt;/p&gt; 
&lt;dtml-var bwn_footer&gt;</text>
  </biography>
</biodes>

