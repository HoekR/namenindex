<biodes version="1.0">
  <fileDesc>
    <title>Snouck Hurgronje jhr. Aarnout Marinus (1882-1951)</title>
    <ref target="http://resources.huygens.knaw.nl/bwn1880-2000/lemmata/bwn2/snouckam"/>
    <publisher>
      <name>Biografisch Woordenboek van Nederland:1880-2000</name>
      <ref target="http://resources.huygens.knaw.nl/bwn1880-2000"/>
    </publisher>
  </fileDesc>
  <person>
    <idno type="id">snouckam</idno>
    <persName><name type="geslachtsnaam">Snouck Hurgronje jhr. Aarnout Marinu</name>s</persName>
    <sex value="1"/>
    <event type="birth" when="1882"/>
    <event type="death" when="1951"/>
    <state type="occupation">departementaal ambtenaar</state>
  </person>
  <biography>
    <graphic url="http://resources.huygens.knaw.nl/bwn1880-2000/lemmata/bwn2/images/images/SNOUCKAM.jpg"/>
    <text>&lt;dtml-var bwn_header&gt;
 &lt;p class='genealogie'&gt;
  &lt;strong&gt;Snouck Hurgronje Jhr. Aarnout Marinus&lt;/strong&gt;

(verheven in de Ned. adel bij KB van 1-8-1911 nr. 84), secretaris-generaal van Buitenlandse Zaken ('s-Gravenhage 24-9-1882 - 's-Gravenhage 26-3-1951).

Zoon van jhr. Willem Johan Snouck Hurgronje (verheven in de Ned. adel
bij KB van 1-8-1911 nr. 84), schoolopziener, en jkvr. Anne Boreel.
Gehuwd op 28-9-1911 met jkvr. Henriette van Tets. Uit dit huwelijk
werden 1 zoon en 3 dochters geboren.

&lt;img src=&amp;quot;images/SNOUCKAM.jpg&amp;quot; align=&amp;quot;right&amp;quot; BORDER=&amp;quot;0&amp;quot; alt=&amp;quot;afbeelding van Snouck Hurgronje Jhr. Aarnout Marinus&amp;quot; class=&amp;quot;bwnimg&amp;quot;&gt;

&lt;/p&gt;
&lt;p&gt;Snouck Hurgronje stamde uit een Zeeuws, van oorsprong Artesisch,
geslacht. Zijn vader vestigde zich uit Middelburg in Den Haag, waar hij
jarenlang lid van de gemeenteraad was als liberaal onderwijsspecialist.
Aarnout studeerde na zijn Haagse gymnasiumopleiding in de rechten te
Leiden, waar hij in 1907 op stellingen promoveerde. In hetzelfde jaar
werd hij adjunct-commies bij de eerste afdeling van het departement van
Buitenlandse Zaken. Een snelle carri&amp;egrave;re volgde: in 1913 chef van
de onderafdeling B van de Tweede afdeling (voornamelijk
handelspolitieke zaken), in 1918 chef van de directie van Economische
Zaken en in 1921 secretaris-generaal.&lt;/p&gt;
&lt;p&gt;De Eerste Wereldoorlog heeft Snoucks loopbaan in zoverre begunstigd,
dat hij de aangewezen persoon was voor het voorzitterschap van de
Commissie voor het handelsverkeer met het buitenland, toen de noodzaak
van een geregeld overleg tussen bedrijfsleven en overheid zich in de
verscherpte oorlogssituatie van augustus 1917 deed gevoelen. Snouck
leidde daarna de veelvuldige economische onderhandelingen met de Britse
en Duitse regeringen; hij deed dit met zoveel succes, dat Ch.J.M. Ruijs
de Beerenbrouck hem in maart 1919 al een gezantschap te Londen
toedacht. Snouck had toen juist de leiding gekregen van de, door
minister H.A. van Karnebeek in oktober 1918 in het leven geroepen,
directie van Economische Zaken, en zeker na zijn benoeming tot
secretaris-generaal voelde hij niet meer voor het bekleden van een
functie in het buitenland (met uitzondering van het
gouvemeurschap-generaal, dat hij in 1936 op medisch advies niet
aannam).&lt;/p&gt;
&lt;p&gt;Wellicht mede door zijn aanleg tot stotteren had Snouck een
voorliefde voor het binnenskamers opereren. Met buitenlandse gezanten
bouwde hij zo mogelijk een vertrouwelijk contact op; tegenover jonge
Nederlandse diplomatieke ambtenaren nam hij een vaderlijke, en zo nodig
strenge, houding aan. Snouck raadpleegde graag belangrijke figuren uit
het bedrijfsleven, zoals C.J.K. van Aalst, F.H. Fentener van
Vlissingen, E. Heldring, A.G. Kr&amp;ouml;ller en F.G. Waller, die naast
B.C.J. Loder en H. Colijn een plaats kregen in de Raad van Bijstand
voor de directie van Economische Zaken. De opeenvolgende ministers van
Buitenlandse Zaken was Snouck evenzeer toegedaan; in de departementale
praktijk was hij hun rechterhand, en Van Karnebeek belastte hem zelfs
met het voeren van officieuze onderhandelingen met een Russische
delegatie in 1924 te Berlijn. Toch koesterde A.C.D. de Graeff(in een
particuliere brief aan J.P. graaf Van Limburg Stirum d.d. 13 augustus
1933) de vrees 'dat hij al te lang in de tradities van het
Departement verstrikt zit om de fouten te kunnen zien of de energie te
hebben die te verbeteren'.&lt;/p&gt;
&lt;p&gt;Aparte vermelding verdient het naar Snouck genoemde plan dat in
maart 1937 te Brussel werd overhandigd (zie 
&lt;em&gt;Documents Diplomatiques Belges 1920-1940&lt;/em&gt;

(Brussel, 1965) IV, annexe no. 225, 559-561: cf. 
&lt;em&gt;ibidem,&lt;/em&gt;

190-191; 203-205). In dit plan werd de gedachte geopperd dat de Britse,
Franse en Duitse regeringen zich tegenover elkaar zouden binden aan de
onschendbaarheid van de Nederlandse en Belgische grondgebieden.
Verwezenlijking hiervan zou een garantie van de grenzen van Belgi&amp;euml;
en Nederland opgeleverd hebben, zonder dat getornd werd aan de
neutraliteitspolitiek van beide landen. Het plan-Snouck vond echter
geen weerklank, omdat het wel iets vroeg van Duitsland, Engeland en
Frankrijk, maar niets aan die mogendheden gaf.&lt;/p&gt;
&lt;p&gt;De Duitse bezetting in mei 1940 betekende ook voor Snouck een
krachtproef. Na het vertrek van de Nederlandse ministers naar Londen
hield hij een vertrouwde medewerker de volgende, enigszins
tweeslachtige, gedragslijn voor: 'De taak van de Heeren in Londen
is ertoe medewerken dat de oorlog gewonnen wordt, onze taak is ervan
uitgaande dat wij een bezette mogendheid zijn, ervoor te zorgen, dat
voor het geval de oorlog wordt verloren onze verhouding met de
Duitschers zo zij, dat Nederland er zoo goed mogelijk afkome'
(kopie van hs. 'M&amp;eacute;moires 1940-1945' van C.J.M. Schaepman
['s-Gravenhage, ca. 1945] I,34 in archief ministerie van
Buitenlandse Zaken). Als voorzitter van het college van
secretarissen-generaal werd Snouck de natuurlijke bemiddelaar tussen
het Nederlandse ambtenarenapparaat, dat hij draaiende wilde houden, en
het Reichskommissariat, waarmee hij loyaal wilde samenwerken zonder in
strijd te komen met het geldende volkenrecht.&lt;/p&gt;
&lt;p&gt;Nadat vijf van de negen collegae hem al waren voorgegaan (als
laatste L.J.A. Trip), trad Snouck op 29 juli 1941 af, naar aanleiding
van de oprichting van een Nederlands vrijwilligerslegioen dat in het
kader van de Waffen-ss dienst zou gaan doen in Rusland. De daarop
volgende jaren kon hij wijden aan het lezen van boeken en aan zijn
lievelingssport, het golfspel. Na de capitulatie van de Duitsers in mei
1945 werd Snouck weer secretaris-generaal van Buitenlandse Zaken, een
nu snel groeiend ministerie. Per 1 januari 1948 verruilde hij zijn
werkkamer aan het Plein voor een aan de Carnegielaan in Den Haag: tot
zijn dood bekleedde hij de functie van secretaris-generaal van het
Permanente Hof van Arbitrage.&lt;/p&gt;
&lt;p&gt;Snouck Hurgronje is door E. Heldring (in diens 
&lt;em&gt;Dagboek&lt;/em&gt;

d.d. 11 juni 1936) scherp getypeerd als 'een allerprettigste,
vlotte man, met geringe kennis, maar met een onmiskenbaar talent soms
de kern der moeilijkheden dadelijk te begrijpen'. Hij was gewend
snel te werken - als afdelingschef schreef hij al in telegramstijl - en
de zaken op een praktische wijze, zoveel mogelijk mondeling, af te
doen. Daaraan gepaard gingen een zeker cynisme en een geneigdheid tot
conformisme aan de economische machthebbers. Hij nam met zijn
echtgenote intensief deel aan het uitgaansleven van de Haagse society
en ontving talloze onderscheidingen; bijbanen nam hij nauwelijks aan
(wel in 1921 het curatorschap van de Nederlandsche Handelshoogeschool,
later Nederlandsche Economische Hoogeschool te Rotterdam). Kortom,
Snouck Hurgronje was een bekwame secretaris-generaal, die een kwart
eeuw lang zijn stempel op het ministerie van Buitenlandse Zaken gedrukt
heeft.&lt;/p&gt;
&lt;p&gt;
  &lt;a href='agedeelte'&gt;A: &lt;/a&gt;Archief ministerie van Buitenlandse Zaken te
's-Gravenhage. Archief van de waarnemende hoofden van dat
ministerie 1940-1945. Archief van de secretaris van het College van
secretarissen-generaal 1940-1945, alsmede collectie-Schaepman in
archief ministerie van Buitenlandse Zaken.&lt;/p&gt;
&lt;p&gt;
  &lt;a href='pgedeelte'&gt;P: &lt;/a&gt;Ambtelijke correspondentie van Snoucks hand is opgenomen in
de 
&lt;em&gt;Bescheiden betreffende de buitenlandse politiek van Nederland
1848-1919.&lt;/em&gt;

Derde periode, 1899-1919. Uitg. door C. Smit ('s-Gravenhage, 1964)
V, passim en in de 
&lt;em&gt;Documenten betreffende de buitenlandse politiek van Nederland
1919-1945.&lt;/em&gt;

Periode A, 1919-1930. Bew. door J. Woltring ('s-Gravenhage,
1976-1983) I-IV, passim.&lt;/p&gt;
&lt;p&gt;
  &lt;a href='lgedeelte'&gt;L: &lt;/a&gt;Ch.A. van Manen, 
&lt;em&gt;De Nederlandsche Overzee Trustmaatschappy...&lt;/em&gt;

('s-Gravenhage, 1935) IV, passim; 
&lt;em&gt;Verslag houdende de uitkomsten van het onderzoek [der]
Enqu&amp;ecirc;te-commissie regeringsbeleid 1940-1945&lt;/em&gt;

('s-Gravenhage, 1949) 2c, 18-20, 167-177 en 504-506; B.G. Sniffen, 
&lt;em&gt;The secretaries-general of the Dutch civil service 1940-1945. A
study in conflicting loyalties&lt;/em&gt;

(Ann Arbor (Michigan): xerox University Microfilms, 1969) passim.
Proefschrift Tulane University 1969); H.N. Boon, 
&lt;em&gt;Bagatellen uit de Diplomatieke Dienst. Herinneringen van 35 jaar
Buitenlandse Zaken&lt;/em&gt;

(Rotterdam, 1972) 48, 72 en 176; L. de Jong, 
&lt;em&gt;Het Koninkrijk der Nederlanden in de Tweede Wereldoorlog&lt;/em&gt;

('s-Gravenhage, 1972) IV, 142-145; 
&lt;em&gt;ibidem,&lt;/em&gt;

1974, V, 20-128; E.N. van Kleffens, 'E. Michiels van Verduynen en
A.W.L. Tjarda van Starkenborgh', in 
&lt;em&gt;Jaarboek van het Ministerie van Buitenlandse Zaken 1950/195],&lt;/em&gt;

XIII-XIV; E.N. van Kleffens, 
&lt;em&gt;Belevenissen I, 1894-1940&lt;/em&gt;

(Alphen aan den Rijn, [1980]) passim; W.J.M. Klaassen, 'Het
plan-Snouck Hurgronje, een staal van Nederlandse afzijdigheidspolitiek
in 1936-1937', in 
&lt;em&gt;Jaarboek van het Departement van Buitenlandse Zaken&lt;/em&gt;

1982-1983,165-173.&lt;/p&gt;



&lt;p&gt;
&lt;a href=&amp;quot;igedeelte&amp;quot;&gt;I: &lt;/a&gt;&lt;em&gt;Nederland&#146;s Adelsboek&lt;/em&gt; 85 (1995) (&#146;s-Gravenhage 1996) 505 [Portret: H.V.B. Wijnmalen].&lt;/p&gt;




&lt;p&gt;W.J.M. Klaassen&lt;/p&gt; 
&lt;dtml-var bwn_footer&gt;</text>
  </biography>
</biodes>

