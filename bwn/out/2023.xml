<biodes version="1.0">
  <fileDesc>
    <title>Wilhelmina Helena Pauline Maria (1880-1962)</title>
    <ref target="http://resources.huygens.knaw.nl/bwn1880-2000/lemmata/bwn2/wilhelmina"/>
    <publisher>
      <name>Biografisch Woordenboek van Nederland:1880-2000</name>
      <ref target="http://resources.huygens.knaw.nl/bwn1880-2000"/>
    </publisher>
  </fileDesc>
  <person>
    <idno type="id">wilhelmina</idno>
    <persName><name type="geslachtsnaam">Wilhelmina Helena Pauline Mari</name>a</persName>
    <sex value="2"/>
    <event type="birth" when="1880"/>
    <event type="death" when="1962"/>
    <state type="occupation">Koningin der Nederlanden</state>
  </person>
  <biography>
    <graphic url="http://resources.huygens.knaw.nl/bwn1880-2000/lemmata/bwn2/images/images/WILHELMINA.jpg"/>
    <text>&lt;dtml-var bwn_header&gt;
 &lt;p class='genealogie'&gt;
  &lt;strong&gt;Wilhelmina Helena Pauline Maria&lt;/strong&gt; prinses van Oranje-Nassau, hertogin van Mecklenburg, enz. enz..
Koningin der Nederlanden ('s-Gravenhage 31-8-1880 - Apeldoorn 28-11-1962).

Dochter van Willem Alexander Paul Frederik Lodewijk. Koning der
Nederlanden, prins van Oranje-Nassau en groothertog van Luxemburg, en
Adelheid Emma Wilhelmine Th&amp;eacute;r&amp;egrave;se, prinses van Waldeck en
Pyrmont. Gehuwd op 7-2-1901 met Heinrich (Hendrik) Wladimir Albrecht
Ernst, hertog van Mecklenburg, vorst van Wenden, Schwerin en Ratzeburg,
graaf van Schwerin, heer van de landen Rostock en Stargard, Prins der
Nederlanden. Uit dit huwelijk werd 1 dochter geboren.

&lt;img src=&amp;quot;images/WILHELMINA.jpg&amp;quot; align=&amp;quot;right&amp;quot; BORDER=&amp;quot;0&amp;quot; alt=&amp;quot;afbeelding van Wilhelmina Helena Pauline Maria&amp;quot; class=&amp;quot;bwnimg&amp;quot;&gt;

&lt;/p&gt;
&lt;p&gt;De geboorte van prinses Wilhelmina zou het voortbestaan van het
Oranjehuis in de op koning Willem III volgende generatie redden. Juist
met dat doel was de Koning, bijna 62 jaar oud, in 1879 met een
19-jarige Duitse prinses hertrouwd. Van de uit het eerste huwelijk
geboren zoons was op het moment van Wilhelmina's geboorte nog
slechts &amp;eacute;&amp;eacute;n zoon, prins Alexander, in leven. Toen het
prinsesje nog geen vier jaar oud was stierf deze laatste halfbroer aan
tyfo&amp;iuml;de koortsen. Daartoe aangebrachte wijzingen in de grondwet
van 1884 en 1887 regelden de opvolging, ook in directe vrouwelijke
lijn, nader. De Koning zelf stierf, na een lange tijd van lichamelijke
en geestelijke achteruitgang, op 23 november 1890 en Wilhelmina werd
Koningin der Nederlanden, zij het tot haar achttiende jaar onder
regentschap van koningin-moeder Emma.&lt;/p&gt;
&lt;p&gt;Door het vooruitzicht op een spoedig koningschap stond de opvoeding
van het prinsesje van den beginne af aan in het teken van voorbereiding
daartoe. De moeder, zelf aan een klein vorstenhof in Arolsen
(Midden-Duitsland) opgegroeid, gevoelde de zwaarte van haar taak die
haar door het huwelijk plotseling toeviel in hoge mate. Ook als
regentes zou zij, zorgelijk en onzeker, uiterst voorzichtig te werk
gaan. Misschien was zij daarom voor haar enig kind enigszins
krampachtig streng en strikt. De directe opvoeders, aanvankelijk een
Engelse gouvernante en een Nederlandse gouverneur, hielden de teugels
strak. Ook toen Wilhelmina koningin-onder-regentschap was geworden,
bleef zij een van de wereld afgesloten priv&amp;eacute;-opvoeding ondergaan,
die geleidelijk van de eerste opvoeders werd overgenomen door oudere
heren-hoogleraren, dominees en hofdignitarissen.&lt;/p&gt;
&lt;p&gt;Een dergelijke opvoeding voor een prins of een prinses was in die
tijd bepaald niet ongewoon. Dat was het vroege koningschap uiteraard
wel. Twee omstandigheden maakten nu juist deze opvolging geen
gemakkelijke. In de eerste plaats was het koningschap van Willem III
geen succes geweest. Men was er daarom in hofkringen, koningin Emma
vooraan, van doordrongen dat er alle moeite gedaan moest worden om de
reputatie van het Huis te herstellen. Enige stroming van echt
republikanisme bestond er in Nederland echter niet en de opvolging zou
wat dit betreft slechts met weinig openlijke kritiek plaatsvinden.
Zwaarder woog nog dat nu voor het eerst in Nederland een vrouw als
koning zou optreden. Daartegen bestond in die tijd veel vooroordeel.
Was het om die reden dat Wilhelmina iets verbetens, iets martiaals in
haar houding en gedrag legde? Was het daarom dat zij zich gedroeg op
haast mannelijke wijze, zoals men althans toen typisch mannelijk
vond?&lt;/p&gt;
&lt;p&gt;Wilhelmina werd inderdaad, eenmaal zelfstandig Koningin (op 6
september 1898 vond de inhuldiging plaats), een bijzonder kordate
vrouw, hooghartig en driftig soms, altijd actief en energiek, bijna
gedurig plichtsgetrouw. Zij spiegelde zich aan haar grote voorvaderen,
Willem van Oranje en de Stadhouder-Koning, aan Nederlandse zeehelden
als De Ruyter en Tromp; zij trok zich op aan de jeugdherinnering aan
een rijzige en fiere vader en stelde zich in de pacificator J.B. van
Heutsz een voorbeeld. Zij genoot ervan te paard 'haar' troepen
in open veld te inspecteren. Nog in 1958 zou zij weigeren de
herbegrafenis van stadhouder Willem V te Delft bij te wonen - 'Ik
ben niet gewoon de baar van sufferds te volgen' (Th. Booy, 
&lt;em&gt;De levensavond van koningin Wilhelmina,&lt;/em&gt;

200).&lt;/p&gt;
&lt;p&gt;In die zelfde, zichzelf over de schouders getrokken pantsering was
Wilhelmina tegenover haar omgeving vaak 'lastig' en misschien
zelfs in de eerste jaren wat nukkig. Haar eerste adviseur, minister
N.G. Pierson, had nog een vaderlijk gezag, maar de opvolger Abraham
Kuyper (kabinet 1901-1905), een man met sterk tot overheersing neigende
karakterstructuur, was voor Wilhelmina moeilijker te verteren - 'Ik
haat die man', liet zij zich ontvallen (De Beaufort, 
&lt;em&gt;Wilhelmina,&lt;/em&gt;

64). Misschien vergaf zij het vooral Kuyper nooit dat hij juist
destijds in 
&lt;em&gt;De Standaard&lt;/em&gt;

als een der weinigen openlijk voorbehoud had gemaakt tegen een vrouw op
de Nederlandse troon. Het overleg tussen Koningin en kabinet verliep in
die jaren moeizaam en stroef.&lt;/p&gt;
&lt;p&gt;De geprikkelde houding tegenover Kuyper had overigens iets sterk
persoonlijks, want in overtuiging stond zij eigenlijk dicht bij de
antirevolutionairen. Haar visie op de Nederlandse staat werd duidelijk
christelijk-historisch bepaald: sterk nationalistisch, vast gelovend in
de onontbindbare trits van God-Nederland-Oranje. Groen van Prinsterers
werken, diens 
&lt;em&gt;Handboek&lt;/em&gt;

(1841-1846) en zijn 
&lt;em&gt;Ongeloof en revolutie&lt;/em&gt;

(1847), waren haar persoonlijke 'ontdekkingen' - zij zou het
haar opvoeders blijven verwijten dat zij als geborneerde liberalen en
positivisten haar nooit op Gods leiding over de Nederlandse natie
hadden gewezen. Politici als A.F. de Savornin Lohman, A.W.F. Idenburg
en H. Colijn schonk zij haar (altijd gereserveerde) vertrouwen,
staatsdienaren van katholieken huize kregen bij haar maar al te
duidelijk te voelen dat haar sympathie niet bij het Vaticaan lag, al
vermeed zij het al te direct tegenover katholieke onderdanen haar
vooroordeel te doen blijken en hield zij zich aan de grondwettelijke
regels van gelijkheid in burgerrechten. In haar geloofsleven was
Wilhelmina vromer dan haar voorgangers op de troon, zij het met een
door egocentrisme be&amp;iuml;nvloede sterk individualistische inslag. Zij
had weinig met kerkorganisatie op, vond dogmatisch getwist dwaas en
werd later enigszins mystiek en pi&amp;euml;tistisch in haar
geloofsbeleven.&lt;/p&gt;
&lt;p&gt;Ook in de omgeving van haar meest nabijen bleef zij op zichzelf
gericht. Zo was er sprake van een zekere afstandelijkheid tot haar
moeder, die zeer spoedig na haar regentschap zich niet meer wilde
bemoeien met staatszaken, maar door haar dochter ook wel heel
uitdrukkelijk buiten alles gelaten werd. Ook de mislukking van haar
huwelijk was -althans gedeeltelijk - aan haar afgeslotenheid, ook
tegenover haar man, te wijten. Bij de keuze van haar echtgenoot, die
ten slotte viel op Hendrik, hertog van Mecklenburg, heeft zij zonder
twijfel een stem gehad. Maar tijdens het huwelijk - in 1901 gesloten -
bleken de echtgenoten niet bij elkaar te passen. Er waren ook vroege
tegenslagen: tot drie keer toe eindigden zwangerschappen in een
miskraam en pas in 1909 werd een dochter - Juliana - geboren, die enig
kind zou blijven. In latere jaren leefden de echtgenoten geheel langs
elkaar heen, in de jaren twintig heeft Wilhelmina zelfs echtscheiding
overwogen. In het kleine gezin was het eigenlijk alleen Juliana die
voor haar richtpunt van gehechtheid en aanhankelijkheid zou zijn.&lt;/p&gt;
&lt;p&gt;Tegenover een wijdere omgeving bleef Wilhelmina tot ver in de jaren
dertig distantie behouden, vaak wantrouwig en kritisch, heerszuchtig en
koppig soms, maar altijd doordrongen van haar boven-partijdige positie
en beheerst door een toenemend respect voor de grondwettige
verplichtingen en beperkingen van haar ambt. Zij zag zichzelf in de
traditie van haar Huis bovenal als behoeder van de landsverdediging.
Interessant in dit opzicht zijn twee voor het kabinet gemaakte
nota's van 1905 -reactie misschien op wat zij bij Kuyper een
riskante buitenlandse politiek had gevonden 
&lt;em&gt;(Bescheiden buitenlandse politiek 1848-1919. Periode 1899-1919.&lt;/em&gt;

Dl. 2 nr. 412 en dl. 6 nr. 492). Daarin waarschuwde zij dringend voor
de verwaarlozing van de defensie en zette zij een logisch-consequente
redenering omtrent de internationale positie van Nederland op, waarbij
volgens haar enig militair bondgenootschap voor Nederland slechts
mogelijk zou zijn nadat het land bij een oorlog werd betrokken -te meer
reden om volle aandacht aan een sterk leger te wijden. Hevig
verontrustten haar de kabinetsvoornemens in 1906 en 1907 om juist op
defensie te bezuinigen. Zij stelde alles in het werk, tot een (geheime)
kabinetsraad op 24 november 1906 toe, om deze ongedaan te maken.
Ongetwijfeld had Colijns militiewet van 1912 haar instemming.&lt;/p&gt;
&lt;p&gt;Toen de wereldoorlog uitbrak - meer dan anderen had zij deze reeds
lang gevreesd - werd Wilhelmina de echte 'soldatenkoningin',
onvermoeibaar en energiek zich bij veldoefening of in kazerne vertonend
om er bij de gemobiliseerden de moed in te houden. Haar aanvankelijk
vertrouwen in het extraparlementair kabinet-Cort van der Linden, dat
sedert 1913 was opgetreden, begon in de loop van de oorlogsjaren,
waarin Nederlands neutraliteit herhaaldelijk werd bedreigd, te slijten.
Ten slotte bleven botsingen met het kabinet of individuele ministers
niet uit. Fel verzette Wilhelmina zich bijvoorbeeld tegen te grote
toegeeflijkheid aan druk van de oorlogvoerenden om de vrije vaart van
de Nederlandse koopvaardij ter wille van de oorlogs-blokkade aan banden
te leggen. Toen op 16 maart 1918 de Nederlandse schepen in Amerikaanse
havens in beslag werden genomen, was voor Wilhelmina deze
'schepenroof niet minder dan een casus belli. Met enige moeite
hield het kabinet tegenover haar protesten vast aan een voorzichtig
beleid. Bij een conflict tussen de opperbevelhebber C.J. Snijders en
het kabinet stelde de Koningin zich zo vierkant achter hem op dat het
ministerie van een voorgenomen ontslag (voorlopig) afzag (8 juni 1918).
Het is een interessante vraag of Wilhelmina met deze en andere
bemoeiingen haar grondwettige bevoegdheden al of niet te buiten ging.
Zeker is het wel dat, ook door Wilhelmina, een echte constitutionele
crisis steeds vermeden werd. Herhaaldelijk werd het adagium van
ministeri&amp;euml;le verantwoordelijkheid en koninklijke onschendbaarheid
tegenover haar aangevoerd, en dat hielp dan wel.&lt;/p&gt;
&lt;p&gt;Van dergelijke conflicten en spanningen lijkt overigens na 1918
weinig sprake meer te zijn geweest. Misschien bleven zij binnenskamers,
maar dat bewijst al dat zij minder hevig waren. Gedeeltelijk lag het
aan de veranderde omstandigheden: ook Nederland kwam in rustiger internationaal vaarwater terecht.
Mogelijk ook was Wilhelmina, zelf ouder wordend en soms enigszins
neerslachtig, berustender. Maar ook de revoluties van 1917 en 1918
kunnen van invloed zijn geweest. Toen in november 1918 zelfs voor
Nederland een revolutie dreigde - P.J. Troelstra meende althans dat de
kans gegrepen moest worden - was het gevaar direct in huis. Graag
verleende Wilhelmina haar medewerking aan een door anderen
georganiseerde manifestatie op het Malieveld in Den Haag waarbij de
trouw aan het vorstenhuis zou worden gemanifesteerd: in een open
cal&amp;egrave;che begaf zij zich met haar echtgenoot en dochter in een
juichende menigte (18 november 1918). Misschien was het revolutiegevaar
voor Wilhelmina een maning - niet om voorzichtig te zijn, want van
slapheid en lafheid gruwde zij -maar om ook meer positieve kanten van
een consti-tutioneel-parlementair koningschap te waarderen.&lt;/p&gt;
&lt;p&gt;Voor zover de grondwet het haar echter toeliet deed zij zich, vooral
bij kabinetscrises en -formaties wel gelden, al kan worden vastgesteld
dat er ten slotte steeds - met &amp;eacute;&amp;eacute;n uitzondering - kabinetten
kwamen die overeenstemden met adviezen en opvattingen van redelijke
kamermeerderheden en de invloed van de Koningin slechts in de
persoonlijke sfeer lag. Ook in haar overtuiging was het bijv. ongewenst
dat een rooms-katholiek priester als mgr. W.H. Nolens in 1918 aan een
kabinet leiding zou geven en zij berustte er pas na vergeefse pogingen
in andere richting in dat een ander katholiek politicus deze taak op
zich nam (kabinetten-Ruijs de Beerenbrouck 1918-1922 en 1922-1925). In
de parlementaire moeilijkheden in de jaren 1924 tot in 1926 deed zij
bij aanwijzingen voor formateurs soms originele en onverwachte
oplossingen aan de hand, die zij echter nooit eigenzinnig wilde
doordrijven. Toen in 1939 haar zo vertrouwde minister Colijn de
politieke wildernis leek te worden ingestuurd, was het experiment van
een zakenkabinet-Colijn waarschijnlijk haar initiatief, maar toen dit
kabinet binnen enkele dagen ten val werd gebracht (27 juli 1939) moest
zij zich erbij neerleggen dat er een regering kwam zonder Colijn
(kabinet-De Geer 1939-1940).&lt;/p&gt;
&lt;p&gt;Bij dit berusten nam ondertussen Wilhelmina's ontzag voor het
parlementaire bedrijf en de politieke partijen eerder af dan toe. De
meeste politici met wie zij in aanraking kwam vond zij maar al te gauw
onbekwaam of slap. De moeizame kabinetsformaties bewezen voor haar dat
vaak partij belang boven dat van het land werd gesteld, en van het
parlementaire spel kreeg zij een indruk van verdeeldheid en
besluiteloosheid. In het bijzonder verontrustte haar, opnieuw, de
verwaarlozing van 's lands defensie. Zij zag Hitlers
machtsaanvaarding in 1933 als een teken aan de wand, ook voor
Nederland, en het ergerde haar dat anderen die waarschuwing niet wilden
zien. Bij de nadering van de Tweede Wereldoorlog zou zij dan ook op 7
juli 1939 enige veteranen uit de politiek met de militaire bevelhebbers
bijeenroepen om, hevig ongerust, de militaire situatie van Nederland in
een komende oorlog met hen te bespreken. Toen eenmaal die oorlog
uitbrak en Nederland mobiliseerde zou zij haar altijd zwaar gevoelde
verantwoordelijkheid ten aanzien van land- en zeemacht even ernstig
nemen als zij dat tijdens de Eerste Wereldoorlog had gedaan. Mede op
haar aandringen en door haar bemoeienis werd bijv. de opperbevelhebber
I.H. Reynders op 6 februari 1940 eervol ontslagen en opgevolgd door
H.G. Winkelman.&lt;/p&gt;
&lt;p&gt;In de jaren dertig onderging Wilhelmina's persoonlijk leven
ingrijpende veranderingen. Het overlijden van haar moeder en van haar
echtgenoot in 1934 trof haar diep, het stemde haar wellicht milder en
zachter. Dat trad in ieder geval aan de dag bij de verloving en het
huwelijk van haar dierbare dochter met Bernhard, prins van
Lippe-Biesterfeld (resp. 1936 en 1937). Opener en hartelijker dan zij
vroeger gekund lijkt te hebben nam zij prins Bernhard op in haar
familie. Soepel verdroeg zij diens verstoringen van protocol en
traditie, en haast gretig scheen zij deel te nemen aan festiviteiten.
Het ontging haar niet dat in Nederland een doorbraak van tevoren
ongekende populariteit van het vorstenhuis plaatsvond. Die bleek ook
bij de viering van het veertigjarig regeringsjubileum en bij de
geboorten van de eerste twee kleindochters (resp. 1938 en 1939). In de
door de oorlogsdreiging steeds meer benarde omstandigheden voor kleine
staten zou zij ook de toenadering van Belgi&amp;euml; tot Nederland - nadat
Belgi&amp;euml; zich in 1936 van het bondgenootschap met Frankrijk had
losgemaakt - toejuichen. Aan het statiebezoek van Leopold III van
Belgi&amp;euml; aan Nederland in november 1938 verleende zij haar
enthousiaste medewerking.&lt;/p&gt;
&lt;p&gt;In deze stemming van opverende energie en wederoplevend
roepingsgevoel onderging zij ook de overrompeling van Nederland door
Hitlers krijgsmacht in mei 1940. Op zich zelf was dat natuurlijk ook
voor haar een verschrikkelijke ervaring. Het onrecht van de Duitse
aanval kwetste haar diep - Hitler was voor haar een nieuwe Alva, een
afgezant van de duivel. De noodzaak om voor Hitlers legers - waartoe
zij overigens besloot zonder nader overleg met haar ministers - de wijk
naar Engeland te nemen (13 mei) was schokkend en vernederend. Maar zij
bleef vast geloven in de eindoverwinning en een volledige bevrijding
van Nederland. Eenmaal met haar regering in ballingschap, greep zij de
kans die er lag om nu, zonder parlement en de daarmee samenhangende
ministeri&amp;euml;le verantwoordelijkheid, zelf echt invloed uit te
oefenen op alle staatszaken. Zij zag dat als haar plicht, ook tegenover
'haar' volk. Dicht bij Londen, de residentie van haar
regering-in-ballingschap, zocht zij onderdak, en van den beginne af aan
hield zij de gang van zaken nauwgezet in de gaten. Haar persoonlijke
invloed was inderdaad groot. Aan haar was het te danken dat
minister-president De Geer -in haar ogen een laffe capitulant - de laan
uitging (4 september 1940) en werd opgevolgd door de krachtige P.S.
Gerbrandy; zij verhinderde dat de regeringszetel van Londen naar het te
verre Batavia in Nederlands-Indi&amp;euml; zou worden verplaatst. Van grote
betekenis voor de goede verhoudingen met de bondgenoten was de wijze
waarop zij ook naar die kant optrad. Machtigen als Churchill en
Roosevelt nam zij voor zich in en een officieel bezoek aan de Verenigde
Staten in de zomer van 1942 werd een ongemeen succes voor de goodwill
van de Amerikaanse publieke opinie tegenover de kleine bondgenoot.
Haarscherp voelde zij ook aan hoezeer men in bezet Nederland behoefte
had aan aanmoediging en troost van Engeland uit. Haar zorgvuldig en
weloverwogen voorbereide radiotoespraken vonden een gretig en dankbaar
gehoor, en meer nog dan anders het geval zou zijn geweest werd koningin
Wilhelmina hierdoor in bezet Nederland het symbool van nationale
eenheid en verzetswil, van belofte voor een komende bevrijding.&lt;/p&gt;
&lt;p&gt;Natuurlijk had dit persoonlijke bewind en beleid van Wilhelmina ook
zwakke kanten. Overleg met de ministers verliep stroef. De meeste van
haar radioredes stelde zij op naar eigen inzicht en vaak op eigen
initiatief. Principieel maar onpraktisch was haar langdurige verzet
tegen de diplomatieke erkenningen van het Vaticaan en van de
Sovjetunie, het moest er toch van komen. Tegenover haar ministers kon
zij onredelijk en grillig zijn. Sympathie&amp;euml;n sloegen te gemakkelijk
om in antipathie&amp;euml;n en benoemingen en ontslagen werden wel eens
doorgezet zonder goede gronden - zelfs Gerbrandy geraakte bij haar uit
de gunst, al handhaafde zij hem wel tot de bevrijding als
minister-president.&lt;/p&gt;
&lt;p&gt;Groter vertrouwen dan in ministers en ambtenaren stelde Wilhelmina
in actieve strijders: in Nederlandse militairen van de vrije wereld,
haar schoonzoon prins Bernhard bovenal, in Engelandvaarders die uit
bezet Nederland ontsnapten en haar vertelden hoe het daar toeging, in
mannen van het Verzet die in Nederland bleven, maar op den duur
geregelde radioverbinding legden met Engeland. Zij dacht van hen te
horen - en dat was vaak het geval -wat zij voor zichzelf reeds lang
wist: dat in Nederland de oude partij-politieke verdeeldheid en de
confessionele hokjesgeest voorbij waren en dat het Nederlandse volk,
met uitzondering van slechts enkele 'schobbejakken' voor wie in
bevrijd Nederland 'geen plaats' meer zou zijn, als
&amp;eacute;&amp;eacute;n man in verzet was gekomen tegen de 'moffen'. Op
deze simpele maar stevige basis bouwde zij een vage maar weidse
toekomstverwachting: in alle geledingen van 'haar' volk zou er
sprake zijn van vernieuwing, politiek en moreel, en na de bevrijding
zou het eensgezinde volk bij volksuitspraak aan Nederland een nieuwe
grondwet en een nieuw bestel geven, waarbij politici en partijen hun
invloed moesten opgeven ten gunste van een jongere generatie uit het
Verzet en aan het Oranjehuis meer gezag en macht zouden toevallen. Toen
het zuiden van Nederland na september 1944 bevrijd werd, leken deze
denkbeelden nieuw voedsel te krijgen door hetgeen zij vandaar omtrent
de voorgenomen 'Vernieuwing' vernam (o.a. van een delegatie van
vooraanstaande Nederlanders die zij uit het zuiden naar Engeland liet
overkomen in februari 1945).&lt;/p&gt;
&lt;p&gt;De bevrijding van Nederland verliep anders dan was voorzien. Een
triomfantelijke intocht was onmogelijk. Het tiendaags koninklijk bezoek
aan het bevrijde zuiden in maart 1945 kon niet anders zijn dan een
blijk van medeleven met de nood in het land. De terugkeer naar het
westen van Nederland in mei 1945 was opzettelijk sober en ingetogen. De
grote moeilijkheden voor het bevrijde land bij het noodzakelijke
herstel en de wederopbouw overtuigden Wilhelmina ervan dat zij
'gewoon' en 'eenvoudig' moest zijn, vertoon en
ceremonie pasten daar niet bij.&lt;/p&gt;
&lt;p&gt;De laatste jaren van dit koningschap liepen ten slotte voor
Wilhelmina op een desillusie uit. Van een wezenlijke politieke of
geestelijke vernieuwing was weinig sprake: het Verzet, zo bovenmatig
door de Koningin vereerd, bleek intern verdeeld en verloor als zodanig
spoedig alle politieke invloed, de partijen keerden terug, aan het
staatkundig bestel en daarmee aan de constitutionele positie van de
Koning werd niets veranderd. Bij de formaties van haar twee laatste
kabinetten (Schermerhorn-Drees 1945-1946 en Beel 1946-1948) moest de
Koningin dan ook terugvallen in het oude patroon van overleg en advies
vragen. Al had zij persoonlijk juist veel op met de
'vernieuwer' W. Schermerhorn, zij begreep dat zij hem in 1946
moest laten vallen. Berustender dan in de Londense jaren haar gewoonte
was geweest legde zij zich nu bij de gang van zaken neer. Slechts op
&amp;eacute;&amp;eacute;n punt heeft zij de regering weerstreefd: aan
gratieverlening voor ter dood veroordeelden bij de bijzondere
rechtspleging wilde zij geen medewerking verlenen, de stukken bleven
ter tekening voor haar opvolgster liggen.&lt;/p&gt;
&lt;p&gt;Moeilijk was het ook voor de Koningin de gebeurtenissen in
Nederlands-Indi&amp;euml; te verwerken. De Japanse verovering van dat
koloniale rijk had zij nooit voor mogelijk gehouden en verschrikkelijk
gevonden. Haar radiorede van 6 december 1942 (7 december in
Indi&amp;euml;), overigens door het kabinet gevraagd en onder zijn
verantwoordelijkheid uitgesproken, had weliswaar een staatkundige
herziening in de koloniale verhoudingen voor het rijk der Nederlanden
in het vooruitzicht gesteld, maar een zo snelle en vergaande losmaking
van Indonesi&amp;euml; zoals die van 1947 af werkelijkheid bleek te worden,
wilde zij niet. Aanvankelijk had zij na het einde van de oorlog met
Japan de voornemens tot een regeling met de Republik Indonesia te komen
nog het voordeel van de twijfel gegund - een vroegtijdig
kabinetsvoornemen de luitenant-gouverneur-generaal H.J. van Mook te
ontslaan vond zij inopportuun en hield zij zelfs met succes tegen (2
november 1945) -maar het verdere verloop scheen toch te leiden tot een
liquidatie van het Koninkrijk, waaraan zij niet wilde meewerken.&lt;/p&gt;
&lt;p&gt;In hoeverre deze laatste overweging voor Wilhelmina de doorslag gaf
bij haar besluit om ten gunste van haar dochter Juliana af te treden is
moeilijk vast te stellen. Er waren ook andere overwegingen: zij voelde
zich 'uitgeregeerd' en had reeds tot tweemaal toe aan haar
dochter een tijdelijk regentschap toevertrouwd, zij zag op tegen de
huldigingen bij het vijftigjarig regeringsjubileum en leed meer dan
vroeger onder fysieke kwalen. Uitdrukkelijk wilde zij zich na haar
aftreden en de inhuldiging van haar dochter (4 september 1948) uit
alles terugtrekken -zij symboliseerde dit in een titelverandering:
voortaan wilde zij als prinses Wilhelmina door het leven gaan.&lt;/p&gt;
&lt;p&gt;Hierna trad de prinses nog zelden in het openbaar op. Bij de
watersnoodramp van februari 1953 bezocht zij het geteisterde gebied.
Soms was zij bereid een ceremonie ter ere van het Verzet bij te wonen.
Maar verder leefde zij teruggetrokken op paleis Het Loo en wijdde zij
zich aan 'geestelijk' werk ten behoeve van godsdienstige
vernieuwing, vooral ten aanzien van de oecumene, jeugdbeweging en
zending. In de gebouwen van Het Loo verleende zij bovendien
herhaaldelijk gastvrijheid aan vluchtelingen, o.a. aan repatrianten uit
Indonesi&amp;euml; en aan uitgewekenen na de Hongaarse opstand van 1956.
Tussen 1951 en 1957 schreef Wilhelmina haar terugblik op haar leven: 
&lt;em&gt;Eenzaam maar niet alleen.&lt;/em&gt;

Zij publiceerde dit boek met het doel aan de hand van eigen zoeken en
vinden van Christus anderen de weg naar het geloof te wijzen. Langzaam
verval van krachten bracht ten slotte een kalme dood.&lt;/p&gt;
&lt;p&gt;
  &lt;a href='agedeelte'&gt;A: &lt;/a&gt;Archief-prinses Wilhelmina in Koninklijk Huisarchief te
's-Gravenhage.&lt;/p&gt;
&lt;p&gt;
  &lt;a href='pgedeelte'&gt;P: &lt;/a&gt;M.G. Schenk en J.B.Th. Spaan, 
&lt;em&gt;De Koningin sprak.&lt;/em&gt;

Proclamaties en radio-toespraken... gedurende de oorlogsjaren 1940/1945
([Utrecht], 1945); 
&lt;em&gt;Eenzaam maar niet alleen&lt;/em&gt;

(Amsterdam, 1959) en enige brochures op godsdienstig
gebied.&lt;/p&gt;
&lt;p&gt;
  &lt;a href='lgedeelte'&gt;L: &lt;/a&gt;E. Saxton Winter, 
&lt;em&gt;Toen onze koningin nog prinsesje was.&lt;/em&gt;

Persoonlijke herinneringen uit de kinderjaren van onze koningin. 2e
herz. dr. (Amsterdam, 1913); D.H. Couv&amp;eacute;e, 
&lt;em&gt;Leve de Willemien. Het jaar 1898 van Wilhelmina's inhuldiging
opnieuw beleefd&lt;/em&gt;

(Den Haag, 1958); L.W.G. Scholten, 
&lt;em&gt;Het koningschap onder Wilhelmina&lt;/em&gt;

(Assen, 1958); H.H. Felderhof en C.A.M. Middelhoff, 
&lt;em&gt;Temidden van haar volk.&lt;/em&gt;

Ontmoetingen met koningin Wilhelmina (Amsterdam, 1963); 
&lt;em&gt;Adieu van een volk.&lt;/em&gt;

Stemmen van pers, radio en televisie bij het heengaan van koningin
Wilhelmina. Samengest. door J. Roelfs (Amsterdam, 1963); Th. Booy, 
&lt;em&gt;Het is stil op Het Loo.&lt;/em&gt;

Overpeinzingen in memoriam koningin Wilhelmina (Amsterdam, 1963);
Henriette L.T. de Beaufort, 
&lt;em&gt;Wilhelmina 1880-1962&lt;/em&gt;

(Den Haag, [1965]); Th. Booy, 
&lt;em&gt;De levensavond van koningin Wilhelmina&lt;/em&gt;

(Amsterdam, 1965); G. Puchinger, 
&lt;em&gt;Colijn en het einde van de coalitie.&lt;/em&gt;

De geschiedenis van de kabinetsformaties (Kampen, 1969, 1980. 2 dl.);
L. de Jong, 
&lt;em&gt;Het Koninkrijk der Nederlanden in de Tweede Wereldoorlog&lt;/em&gt;

(Den Haag, 1969- dl.) II, IX, X; E. van Raalte, 
&lt;em&gt;Staatshoofd en ministers.&lt;/em&gt;

Nederlands constitutionele monarchie historisch-staatsrechtelijk
belicht (Zwolle, [1971]); C. Smit, 'Het persoonlijk aandeel van
koningin Wilhelmina in het regeringsbeleid gedurende het jaar
1918', in 
&lt;em&gt;Tien studi&amp;euml;n betreffende Nederland in de Eerste
Wereldoorlog&lt;/em&gt;

(Groningen, 1975) 142-159; L. de Jong, 'Koningin Wilhelmina in
Londen', in 
&lt;em&gt;Tussentijds.&lt;/em&gt;

Historische studies (Amsterdam, 1977) 91-114; A.F. Manning,
'Koningin Wilhelmina', in 
&lt;em&gt;Nassau en Oranje in de Nederlandse geschiedenis.&lt;/em&gt;

Onder red. van C.A. Tamse (Alphen a.d. Rijn, 1979) 359-397; 
&lt;em&gt;Wilhelmina in Londen 1940-1945.&lt;/em&gt;

Samengest. door G. van der Ham. Met inl. van A. den Doolaard (Haarlem,
1981); 
&lt;em&gt;Koningin Wilhelmina.&lt;/em&gt;

Onder red. van C.A. Tamse (Alphen a.d. Rijn, 1981).&lt;/p&gt;

&lt;p&gt;
&lt;a href=&amp;quot;igedeelte&amp;quot;&gt;I: &lt;/a&gt;Beeldbank van het Nationaal Archief in Den Haag [Foto: Franz Ziegler 1930].
&lt;/p&gt;
&lt;p&gt;I. Sch&amp;ouml;ffer&lt;/p&gt; 
&lt;dtml-var bwn_footer&gt;</text>
  </biography>
</biodes>

