<biodes version="1.0">
  <fileDesc>
    <title>Dix, Johan Frederik Christiaan (1881-1988)</title>
    <ref target="http://resources.huygens.knaw.nl/bwn1880-2000/lemmata/bwn4/dix"/>
    <publisher>
      <name>Biografisch Woordenboek van Nederland:1880-2000</name>
      <ref target="http://resources.huygens.knaw.nl/bwn1880-2000"/>
    </publisher>
  </fileDesc>
  <person>
    <idno type="id">dix</idno>
    <persName><name type="geslachtsnaam">Dix</name>, Johan Frederik Christiaan</persName>
    <sex value="1"/>
    <event type="birth" when="1881"/>
    <event type="death" when="1988"/>
    <state type="occupation">ondernemer</state>
    <state type="occupation">plantkundige</state>
  </person>
  <biography>
    <text>&lt;dtml-var bwn_header&gt;
 &lt;p class='genealogie'&gt;
  &lt;strong&gt;Dix, Johan Frederik Christiaan&lt;/strong&gt;, siergewassenveredelaar, publicist en bestuurder van tuinbouwvakorganisaties (Maartensdijk (U.) 20-7-1881 - Heemstede 27-12-1988). Zoon van Karel Constant Dix, tuinbaas, en Sophia Cornelia
  Au&amp;eacute;. Gehuwd op 5-8-1909 met Antonia van Nes. Uit dit
  huwelijk werden 1 zoon en 1 dochter geboren.
  

  

  
  &lt;/p&gt;
&lt;p&gt;Tijdens zijn kinderjaren zwierf Johan Dix dikwijls rond op
    het landgoed 'Persijn' van de familie Van Hengst te
    Maartensdijk, waar zijn vader tuinbaas was. Aanvankelijk leek
    Johan in diens voetsporen te treden. Na de lagere school hielp
    hij zijn vader op het landgoed, om vervolgens als tuinknecht in
    dienst te treden van de burgemeester van Jaarsveld. Dit werk
    beviel hem echter slecht, zodat hij in 1899 jongste bediende
    werd bij de Hortus Botanicus in Utrecht. Vanaf maart 1901
    werkte hij achtereenvolgens op kwekerijen te Iserlohn en Burg
    in Duitsland, waardoor hij veel vakkennis opdeed. Het jaar
    daarop verbleef hij enige maanden in Londen; bijna dagelijks
    was hij in de befaamde Kew Gardens om er zijn kennis van de
    plantennomenclatuur te verrijken.&lt;/p&gt;
&lt;p&gt;Op 1 april 1902 trad Dix in dienst van de firma E.H. Krelage
    &amp;amp; Zn. Bij deze vermaarde Haarlemse handelskwekerij legde
    hij zich toe op het doelgericht veredelen van
    bloembollengewassen. Men was toen namelijk tot het inzicht
    gekomen dat bestuiving met behulp van pincet en penseel
    aanzienlijk betere resultaten opleverde dan bestuiving door
    insecten of de wind. De geslaagdste aanwinsten die Dix op deze
    manier won, waren de leliebloemige tulpen omstreeks 1910 en de
    groep der Mendeltulpen in 1915, die ontstonden na kruisingen
    van onderscheidenlijk Retroflex- en Duc van Toltulpen met
    Darwintulpen. Ook de witte trompetnarcis 'Mrs. E.H. Krelage'
    behoorde tot zijn succesrijkste aanwinsten. Naast nieuwe
    cultuurvari&amp;euml;teiten (cultivars) van tulpen en narcissen
    heeft Dix ook veel nieuwe verscheidenheden van gladiolen,
    irissen, hippeastrums, phloxen, dahlia's, delphiniums, pioenen
    en tal van andere siergewassen gewonnen. Vele malen behaalden
    deze cultivars, die op naam van de firma Krelage geregistreerd
    werden, hoge onderscheidingen en getuigschriften 'van
    verdienste' en 'eerste klasse'. Door zijn inspanning en inzicht
    heeft Dix een belangrijke bijdrage geleverd aan de verbetering
    en uitbreiding van het siergewassensortiment.&lt;/p&gt;
&lt;p&gt;Behalve als hybridisateur was Johan Dix ook als 'reiziger'
    werkzaam. Hij verbleef vaak in het buitenland om er zich op de
    hoogte te stellen van de jongste ontwikkelingen op
    sierteeltgebied. Dank zij zijn handelsgeest wist hij hoge
    prijzen te bedingen voor de nieuwe aanwinsten van zijn
    werkgever. Later heeft Dix ook ten eigen bate nieuwigheden
    gewonnen, geteeld en verhandeld, hetgeen hem geen windeieren
    heeft gelegd. Te zamen met zijn zoon stichtte Dix in 1933 de
    bloembollenhandel en -kwekerij NV Jan Dix jr. te Heemstede.
    Deze firma bracht een groot aantal nieuwe cultivars op de
    markt. Nog in 1962 werd hij met zijn kleinzoon Jan Willem Dix
    compagnon in de eveneens te Heemstede gevestigde firma
    Dix-Zijerveld.&lt;/p&gt;
&lt;p&gt;Reeds als knechtje in de Utrechtse hortus schreef Dix op
    aandrang van hortulanus J.K. Budde zo'n vierhonderd opstellen
    over de daar aanwezige flora, waardoor zijn
    uitdrukkingsvaardigheid ontwikkeld werd. Vanaf 1899 publiceerde
    hij onafgebroken artikelen in tuinbouwvakbladen. In juli 1907
    werd hij aangesteld als mederedacteur van het 
    &lt;em&gt;Weekblad voor Bloembollencultuur&lt;/em&gt;

    . In verband met de gevorderde leeftijd en ziekte van A. Fiet,
    hoofdredacteur van het vak- en liefhebbersblad 
    &lt;em&gt;Floralia&lt;/em&gt;

    , zocht de uitgever, W. van Gorcum te Assen, eind 1919 naar een
    opvolger. Het oog viel op Dix, die na langdurige
    onderhandelingen zwichtte voor het hoge salaris dat men hem
    bood. Met pijn in het hart verliet hij in januari 1920 de firma
    Krelage en de hem vertrouwde omgeving van de
    bloembollencultuur, om zich met zijn gezin in de Drentse
    hoofdstad te vestigen. Mede door Dix' vindingrijkheid,
    enthousiasme en werklust werd het aanzien van 
    &lt;em&gt;Floralia&lt;/em&gt;

    verbeterd, waardoor het aantal abonnees gestadig groeide. Vanaf
    eind 1920 was hij tevens hoofdredacteur van het door hem
    opgerichte 
    &lt;em&gt;Handelsblad voor den Tuinbouw&lt;/em&gt;

    .&lt;/p&gt;
&lt;p&gt;Spoedig werd echter duidelijk dat Assen te ver verwijderd
    lag van de sierteeltcentra in het westen van het land om
    actuele berichtgeving mogelijk te maken. Eind april 1926
    verhuisde Dix dan ook naar Heemstede, van waaruit hij 
    &lt;em&gt;Floralia&lt;/em&gt;

    tot 1946 bleef redigeren. Twee jaar na die verhuizing kwam hier
    nog het hoofdredacteurschap van het 
    &lt;em&gt;Kweekersblad&lt;/em&gt;

    bij, dat in januari 1942 opging in het 
    &lt;em&gt;Weekblad voor Bloembollencultuur&lt;/em&gt;

    , waar hij dus na 22 jaar terugkeerde. Voor uitgeverij Van
    Gorcum redigeerde Dix van 1922 tot 1928 in de serie
    populair-wetenschappelijke boekjes 'Weten en Kunnen' de
    afdeling plant, boom en vrucht. Van de in totaal 44 delen nam
    hij er zelf negen voor zijn rekening. Verder publiceerde Dix
    nog verscheidene brochures en negentien boeken, die zowel in
    het Nederlands als in een aantal vreemde talen verschenen,
    waarvan 
    &lt;em&gt;Gekweekte planten ...&lt;/em&gt;

    (1926) het best verkocht werd. Ten einde tuinieren bij het
    grote publiek populair te maken, hield hij in de tweede helft
    van de jaren twintig ook radiopraatjes. Op doktersadvies legde
    Dix in mei 1946, kort voor zijn 65e verjaardag, al zijn
    redactionele functies neer. Wel bleef hij daarna, rusteloos als
    hij was, de vakliteratuur rijkelijk voorzien van lezenswaardige
    artikelen.&lt;/p&gt;
&lt;p&gt;In zijn lange, werkzame leven heeft Johan Dix verschillende
    bestuursfuncties bekleed. Onder andere was hij van 1913 tot
    1972 lid van de Vaste Keuringscommissie van de Koninklijke
    (Nederlandsche) Maatschappij (voor) Tuinbouw en Plantkunde, die
    cultivars van allerlei tuinbouwgewassen aan een scherp kritisch
    oordeel onderwerpt. Nog groter is Dix' invloed geweest binnen
    de (Koninklijke) Algemeene Vereeniging voor Bloembollencultuur.
    Daarnaast had hij jarenlang zitting in verscheidene commissies
    en subcommissies, zoals de Commissie voor de Nomenclatuur,
    keurings- en tentoonstellingscommissies. Tevens was hij een
    gerespecteerd jurylid bij bloemententoonstellingen. Als groot
    dahlialiefhebber was hij in 1918 een van de oprichters,
    bestuurslid (1918-1930) en voorzitter (1930-1959) van de
    Nederlandsche Dahlia Vereeniging. Daarenboven was hij in 1911
    medeoprichter en bestuurslid (1931-1951) van de Nederlandsche
    Gladiolus Vereeniging.&lt;/p&gt;
&lt;p&gt;Dix, die bekend stond als een vlotte prater en een innemend
    en hulpvaardig mens, mocht zich heel lang in een goede
    gezondheid verheugen, waardoor hij tot op hoge leeftijd zeer
    actief kon blijven. Ook na zijn honderdste verjaardag bezocht
    hij steeds tentoonstellingen en bijeenkomsten, want zijn
    belangstelling voor de sierteelt bleef onverflauwd. Bijna tot
    zijn overlijden - hij werd 107 jaar oud - woonde 'de nestor van
    het bloembollenvak' zelfstandig in zijn villa te Heemstede.
    Wegens zijn vele verdiensten werd Dix op latere leeftijd
    ge&amp;euml;erd met tal van onderscheidingen en eerbewijzen,
    terwijl verscheidene nieuw gewonnen sierplantenvari&amp;euml;teiten
    zijn naam dragen&lt;/p&gt;
&lt;p&gt;
  &lt;a href='agedeelte'&gt;A: &lt;/a&gt;De boekerij van J.F.Ch. Dix en zijn notitieboekjes met
  aantekeningen van verricht kruisingswerk etc. berusten bij de
  familie Dix.&lt;/p&gt;
&lt;p&gt;
  &lt;a href='pgedeelte'&gt;P: &lt;/a&gt;Bibliografie in het onder L genoemde werk van R.A.J. Dix,
    66-74.&lt;/p&gt;
&lt;p&gt;
  &lt;a href='lgedeelte'&gt;L: &lt;/a&gt;Behalve artikelen in o.a. 
  &lt;em&gt;Groei en Bloei&lt;/em&gt;

  28 (1980) 2 (febr.) 10-11; 
  &lt;em&gt;Bloemenkrant&lt;/em&gt;

  , 19-7-1988 en necrologie&amp;euml;n in 
  &lt;em&gt;Haerlem. Jaarboek 1988&lt;/em&gt;

  (Haarlem, 1989) 207-209 en 
  &lt;em&gt;Bloembollencultuur&lt;/em&gt;

  , 12-1-1989: E.H. Krelage, 
  &lt;em&gt;Drie eeuwen bloembollenexport. De geschiedenis van den
  bloembollenhandel en der Hollandsche bloembollen tot 1938&lt;/em&gt;

  ('s-Gravenhage, 1946); H.J. Voors, 
  &lt;em&gt;Honderd jaren bloembollencultuur&lt;/em&gt;

  [Haarlem, 1960]; R.A.J. Dix, 
  &lt;em&gt;Een eeuw lang tussen de bloemen. J.F.Ch. Dix 1881-1981&lt;/em&gt;

  ([Hillegom] 1981).&lt;/p&gt;
&lt;p&gt;A.W.J. de Jonge&lt;/p&gt; 
&lt;dtml-var bwn_footer&gt;</text>
  </biography>
</biodes>

