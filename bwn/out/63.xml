<biodes version="1.0">
  <fileDesc>
    <title>Badings, Hendrik Herman (1907-1987)</title>
    <ref target="http://resources.huygens.knaw.nl/bwn1880-2000/lemmata/bwn4/badings"/>
    <publisher>
      <name>Biografisch Woordenboek van Nederland:1880-2000</name>
      <ref target="http://resources.huygens.knaw.nl/bwn1880-2000"/>
    </publisher>
  </fileDesc>
  <person>
    <idno type="id">badings</idno>
    <persName><name type="geslachtsnaam">Badings</name>, Hendrik Herman</persName>
    <sex value="1"/>
    <event type="birth" when="1907"/>
    <event type="death" when="1987"/>
    <state type="occupation">componist</state>
  </person>
  <biography>
    <graphic url="http://resources.huygens.knaw.nl/bwn1880-2000/lemmata/bwn4/images/images/BADINGS.jpg"/>
    <text>&lt;dtml-var bwn_header&gt;
 &lt;p class='genealogie'&gt;
  &lt;strong&gt;Badings, Hendrik Herman&lt;/strong&gt;, componist en muziektheoreticus (Bandoeng (Nederlands-Indi&amp;euml;) 17-1-1907 - Maarheeze (N.B.) 26-6-1987). Zoon van Herman Louis Johan Badings, officier in het
  Nederlands-Indische leger, en Maria Susanna Polvliet. Gehuwd op
  31-7-1937 met Margrieta Elisabeth Smit (bekend onder de naam Olly
  Folge Fonden), violiste. Uit dit huwelijk werden 2 dochters
  geboren. Na echtscheiding (2-3-1946) gehuwd op 1-10-1946 met
  Jeannette Margaretha Tukke. Uit dit huwelijk werd 1 dochter
  geboren.
  
&lt;img src=&amp;quot;images/BADINGS.jpg&amp;quot; align=&amp;quot;right&amp;quot; BORDER=&amp;quot;0&amp;quot; alt=&amp;quot;afbeelding van Badings, Hendrik Herman&amp;quot; class=&amp;quot;bwnimg&amp;quot;&gt;
  
  &lt;/p&gt;
&lt;p&gt;Het leven van Henk Badings werd al vroeg door verdriet
    overschaduwd. Toen hij acht jaar oud was overleed zijn vader in
    Batavia, waarna zijn moeder met haar twee kinderen - Henk had
    nog een tien jaar oudere broer - naar Nederland terugkeerde.
    Maar reeds een jaar later overleed ook zij, niet meer bestand
    tegen het alleen-zijn na een gelukkig huwelijk. Haar jongste
    zoon moest een vreugdeloze jeugd in een pleeggezin doorbrengen,
    voortdurend gekweld door de angst in een weeshuis te worden
    geplaatst, zodra er op zijn gedrag iets zou zijn aan te merken.
    Niettemin kreeg hij gelegenheid verschillende begaafdheden te
    ontwikkelen. Als kind al toonde hij een bijzondere aanleg te
    bezitten voor wiskunde, maar ook voor muziek, schilderen,
    boetseren en dichten.&lt;/p&gt;
&lt;p&gt;Na de HBS in Gorinchem te hebben afgelopen ging Badings aan
    de Technische Hoogeschool te Delft geologie en mijnbouwkunde
    studeren. Hier behaalde hij in 1931 cum laude het
    ingenieursdiploma. Vervolgens was hij tot 1934 werkzaam als
    assistent bij de afdeling historische geologie en paleontologie
    van de Delftse hogeschool, wat talrijke studiereizen, onder
    meer naar de Balkan, met zich bracht.&lt;/p&gt;
&lt;p&gt;Intussen had Badings zich als autodidact, op basis van
    vioollessen bij Charles van de Rosi&amp;egrave;re, een grondige
    muzikale scholing eigen gemaakt, die hij alleen nog met enige
    instrumentatielessen bij de componist Willem Pijper aanvulde.
    Reeds als twaalfjarige was hij begonnen te componeren, maar de
    vroegste werken die hij later in zijn oeuvrecatalogus heeft
    opgenomen, dateren uit 1927. In 1930 verscheen Badings' naam
    voor het eerst in het openbaar, toen dirigent L.M.G. Arntzenius
    in het Concertgebouw te Amsterdam zijn (nadien omgewerkte) 
    &lt;em&gt;Eerste Symfonie&lt;/em&gt;

    voor 16 solo-instrumenten ten doop hield. In 1933 volgde de 
    &lt;em&gt;Tweede Symfonie&lt;/em&gt;

    , opgedragen aan dirigent Eduard van Beinum, die het werk na de
    Amsterdamse premi&amp;egrave;re herhaaldelijk, ook in het buitenland,
    ten gehore heeft gebracht.&lt;/p&gt;
&lt;p&gt;In 1934 nam Badings het besluit zich uitsluitend aan de
    muziek te wijden. Hij werd toen benoemd tot leraar voor
    compositie aan het Conservatorium-Holthaus in Rotterdam en
    tevens aan het Muzieklyceum te Amsterdam, van welke instelling
    hij in 1937 mededirecteur werd. Sinds 1935 kon Badings zijn
    naam als gevestigd beschouwen. In dat jaar introduceerde Willem
    Mengelberg tijdens het Nederlandse muziekfeest ter gelegenheid
    van zijn veertigjarig jubileum als dirigent van het
    Concertgebouworkest de aan hem opgedragen 
    &lt;em&gt;Derde Symfonie&lt;/em&gt;

    van Badings, die toen allerwege als een meesterwerk werd
    geroemd. Terzelfder tijd waren behalve Nederlandse ook
    buitenlandse muziekuitgeverijen - onder andere Schott in Mainz
    en de Universal-Edition in Wenen - zich voor de muziek van
    Badings gaan interesseren. Ook kwamen er opdrachten los, zoals
    die van de Wiener Philharmoniker, voor wier honderdjarig
    bestaan in 1941 Badings zijn 
    &lt;em&gt;Symphonischer Prolog&lt;/em&gt;

    componeerde.&lt;/p&gt;
&lt;p&gt;Intussen was de Tweede Wereldoorlog uitgebroken en Nederland
    door de Duitsers bezet. Hoewel Badings niet in politiek was
    ge&amp;iuml;nteresseerd - of wellicht juist daardoor -, had hij er
    geen bezwaar tegen zich als exponent van 'De Nieuwe Orde' te
    etaleren, zonder te beseffen daardoor als 'collaborateur' te
    kunnen worden gebrandmerkt. Dat hij in 1941 tot directeur van
    het toenmalige Rijksconservatorium in Den Haag werd benoemd -
    zijn voorganger, Sem Dresden, was als jood door de overheid
    afgezet - was op zichzelf niet aanvechtbaar, te minder omdat
    hij in die functie Dresden en zijn vrouw voor deportatie heeft
    kunnen vrijwaren en vele studenten aan tewerkstelling in
    Duitsland heeft weten te onttrekken. Maar dat Badings - al was
    het slechts gedurende enkele maanden - te zamen met onder
    anderen prof. G.A.S. Snijder, W. Mengelberg en D. Hannema
    zitting heeft genomen in de zogeheten Nederlandsche
    Kultuurraad, bedoeld als adviesorgaan van de op te richten
    Nederlandsche Kultuurkamer, heeft zijn reputatie wel afbreuk
    gedaan, evenals het aanvaarden van een opdracht tot het
    componeren van een opera - 
    &lt;em&gt;De Nachtwacht&lt;/em&gt;

    -, hem in 1942 verstrekt door de Nederlandsche Kameropera in
    Den Haag, een schepping van de Nederlandsch-Duitsche
    Kultuurgemeenschap.&lt;/p&gt;
&lt;p&gt;Op 21 juli 1945 werd Badings door een ereraad - overigens
    zonder zelfs maar te zijn gehoord - tot tien jaar uitsluiting
    veroordeeld, een termijn die later door de Centrale Eereraad
    voor de Kunst werd ingekort tot 5 november 1947. Na de
    bevrijding is Badings jarenlang uitsluitend als free-lance
    componist werkzaam geweest. In deze periode ging hij zich
    intensief bezighouden met radiofonische en elektronische
    geluidsbronnen. Op dit gebied heeft hij pionierswerk verricht,
    vooral toen hij de mogelijkheid kreeg in het Philips
    Laboratorium te Eindhoven een elektronische studio in te
    richten. Hij was de eerste componist aan wie in 1954 de Prix
    Italia werd toegekend, en wel voor zijn radiofonische opera 
    &lt;em&gt;Orestes&lt;/em&gt;

    ; in 1959 werd in Salzburg zijn kameropera 
    &lt;em&gt;Salto mortale&lt;/em&gt;

    (als eerste geheel elektronische opera die ooit is geschreven)
    bekroond. In 1960 raakte Badings betrokken bij de oprichting
    van een studio van elektronische muziek aan de
    Rijksuniversiteit te Utrecht, waaruit in 1961 een benoeming tot
    docent in de geluidsleer en de informatica aan het Instituut
    voor Muziekwetenschap aldaar is voortgekomen.&lt;/p&gt;
&lt;p&gt;Deze functie heeft Badings tot 1977 vervuld, van 1962 tot
    1972 in combinatie met een professoraat in de compositieleer
    aan de Hochschule f&amp;uuml;r Musik te Stuttgart. Dit leidde ertoe
    dat hij zich met zijn gezin in T&amp;uuml;bingen vestigde. In de
    jaren 1962 en 1963 heeft hij bovendien als gasthoogleraar aan
    de Universiteit van Adelaide in Australi&amp;euml; en aan het Point
    Park College te Pittsburgh (USA) gedoceerd. In 1972 kwam hij
    weer in Nederland te wonen, en wel in het landhuis 'De Hugten'
    in het Noordbrabantse Maarheeze, waar hij enkele maanden na
    zijn luisterrijk gevierde tachtigste verjaardag plotseling aan
    een hartaanval is overleden.&lt;/p&gt;
&lt;p&gt;Het muzikale oeuvre van Badings is van een zeldzame
    uitgebreidheid en veelzijdigheid, wat onder meer blijkt uit 15
    symfonie&amp;euml;n, 50 andere orkestwerken, 48 concerten, 140
    werken op het gebied van de kamermuziek, 20 koorwerken met
    orkest, 60 a capella-koren, 25 liederen, 7 declamatoria, 1
    oratorium, 10 balletten en 6 opera's. Kenmerkend is een
    volstrekte beheersing van alle denkbare compositieproblemen.
    Terwijl zijn vormbehandeling voornamelijk is gebaseerd op die
    van de 'klassieken' - vooral zijn levenslange voorliefde voor
    de zogeheten hoofdvorm met verwerking van twee contrasterende
    thema's is opmerkelijk -, heeft zijn melodisch-harmonische
    schrijfwijze in technisch opzicht allerlei nieuwe vergezichten
    geopend, in het bijzonder door het toepassen van nieuwe
    toonladders, zoals de combinatie van de 'lydische' en
    'mixolydische' (bijvoorbeeld c d e fis g a bes c) en de
    symmetrisch-octotonische (met afwisselend kleine en grote
    secunden). In harmonisch opzicht vertonen vele van zijn
    composities bitonale en zelfs polytonale aspecten, zonder dat
    de monotonale functionaliteit uit het oog wordt verloren.
    Behalve elektronische muziek heeft Badings ook werken in de
    31-toonsstemming geschreven, waarbij het octaaf niet in 12,
    maar in 31 tonen is verdeeld. Ook met verrijking van muzikale
    timbres door toepassing van geprononceerde boventonen heeft
    Badings zich beziggehouden en daarbij tevens nieuwe technische
    mogelijkheden op allerlei instrumenten - in het bijzonder de
    harp - aangegeven.&lt;/p&gt;
&lt;p&gt;In emotioneel opzicht dankt de muziek van Badings haar
    zeggingskracht eensdeels aan een tragisch pathos, dat vooral
    aan zijn adagio's een grote spanning en diepgang verleent,
    anderdeels aan een spirituele speelsheid, die in
    contrapuntische episoden alle gecompliceerdheid kan doen
    vergeten. In zijn 'romantische' expressiviteit onderscheidt
    Badings zich van een tijdgenoot als Paul Hindemith, met wie hij
    overigens een hang naar het ambachtelijke en instructieve
    gemeen had, evenals een onvermoeibare werkkracht en
    zelfdiscipline, gepaard aan eenvoud en bescheidenheid in het
    persoonlijke optreden.&lt;/p&gt;
&lt;p&gt;Ondanks Badings omstreden gedrag tijdens de Duitse bezetting
    werd zijn muziek al direct na de bevrijding overal in Nederland
    zonder enig protest uitgevoerd. Eerst een jongere generatie van
    muziekjournalisten voelde zich na 1960 geroepen zijn
    oorlogsverleden telkens weer op te rakelen, zelfs nog in 1981,
    toen de stad Eindhoven hem opdroeg een orkestwerk te
    componeren. Onder deze omstandigheden is vooral in de grote
    muziekcentra een stilzwijgende boycot van Badings' muziek
    ontstaan, waarin zelfs zijn overlijden nog geen verandering
    heeft kunnen brengen.&lt;/p&gt;
&lt;p&gt;In de amateuristische muziekwereld daarentegen is de muziek
    van Badings juist na 1960 in hoog aanzien komen te staan, daar
    hij bij uitstek de kunst verstond voor koorverenigingen en
    harmoniegezelschappen eenvoudig en dankbaar uit te voeren
    composities te schrijven, die toch in elke maat zijn eigen
    signatuur dragen. Ook in het buitenland wordt Badings als een
    van de belangrijkste componisten van zijn tijd beschouwd. Tot
    het eind van zijn leven zijn Badings geregeld opdrachten,
    prijzen en onderscheidingen uit vele landen - ook Nederland -
    ten deel gevallen, vooral uit de Verenigde Staten, waar hij bij
    de universitaire 'brassbands' bewondering heeft geoogst en waar
    ook enkele dissertaties aan bepaalde aspecten van zijn muziek
    zijn gewijd&lt;/p&gt;
&lt;p&gt;
  &lt;a href='agedeelte'&gt;A: &lt;/a&gt;Particulier archief-Badings bij de Badings-Stichting
  te Maarheeze.&lt;/p&gt;
&lt;p&gt;
  &lt;a href='pgedeelte'&gt;P: &lt;/a&gt;
  &lt;em&gt;Catalogue of the works of Henk Badings&lt;/em&gt;

    [Samengest. door H.H. Badings met hulp van E. van Griensven en
    E. Reeser] ([S.l.] 1977); 
    &lt;em&gt;Catalogus van de koorwerken van Henk Badings&lt;/em&gt;

    . Samengest. door Pieter van Moergastel (Tilburg, 1988).
    Thematische catalogus van de symfonische blaasmuziek van Henk
    Badings in het onder L genoemde werk van Becx, 66-144; 
    &lt;em&gt;Henk Badings, 1907-1987. Catalogue of works&lt;/em&gt;

    . Samengest. door Paul T. Klemme (Warren, Michigan, 1993).&lt;/p&gt;
&lt;p&gt;
  &lt;a href='lgedeelte'&gt;L: &lt;/a&gt;H.G. Cannegieter, 'Persoonlijkheden: Henk Badings', in
  
  &lt;em&gt;Morks-Magazijn&lt;/em&gt;

  39 (1937) 561-571; Eduard Reeser, 'Kroniek van het Nederlandsche
  muziekleven' [over 
  &lt;em&gt;Orpheus en Euridice&lt;/em&gt;

  van Badings], in 
  &lt;em&gt;De Gids&lt;/em&gt;

  105 (1941) IV, 68-77; 
  &lt;em&gt;Tribunalen in Nederland en andere na-oorlogsche
  rechtspraak&lt;/em&gt;

  . Onder red. van G.C.M. van Nijnatten en J.H.H. van der Burg 2
  (1946) 511-513; Chester Howell McDaniel, Henk Badings - A
  musical-technical Study of his woodwind chamber-music (Diss.
  Univ. of Texas, 1960); Jos Wouters, 'Henk Badings', in 
  &lt;em&gt;Nederlandse componisten galerij&lt;/em&gt;

  . I: 
  &lt;em&gt;Negen portretten van Nederlandse componisten&lt;/em&gt;

  (Amsterdam, 1971-) 50-70; John Allen Ditto, The four preludes
  and fugues, the 'Ricercar' and the 'Passacaglia for Timpane' and
  'Organ' by Henk Badings (Diss. Univ. of Rochester, 1979); Frances
  van Dam, The opera's of Henk Badings (Diss. Univ. of Berkeley,
  1985); Leo Samama, 
  &lt;em&gt;Zeventig jaar Nederlandse muziek 1915-1985&lt;/em&gt;

  (Amsterdam, 1986); Caspar Becx, 
  &lt;em&gt;De symfonische blaasmuziek van Henk Badings&lt;/em&gt;

  (Utrecht [1993]); Pauline Micheels, 
  &lt;em&gt;Muziek in de schaduw van het Derde Rijk. De Nederlandse
  symfonie-orkesten 1933-1945&lt;/em&gt;

  (Zutphen, 1993).&lt;/p&gt;
&lt;p&gt;
&lt;a href=&amp;quot;igedeelte&amp;quot;&gt;I: &lt;/a&gt;&lt;i&gt;Persoonlijkheden in het Koninkrijk der Nederlanden in woord en beeld&lt;/i&gt;. Onder hoofdred. van H.P. van den Aardweg (Amsterdam 1938) 1 (Verbeterblad).
&lt;/p&gt;
&lt;p&gt;Eduard Reeser&lt;/p&gt; 
&lt;dtml-var bwn_footer&gt;</text>
  </biography>
</biodes>

