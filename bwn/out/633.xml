<biodes version="1.0">
  <fileDesc>
    <title>Gruijters, Johannes Petrus Adrianus (1931-2005)</title>
    <author>Alexander  van Kessel</author>
    <ref target="http://resources.huygens.knaw.nl/bwn1880-2000/lemmata/bwn6/gruijters"/>
    <date when="2008-01-15"/>
    <publisher>
      <name>Biografisch Woordenboek van Nederland:1880-2000</name>
      <ref target="http://resources.huygens.knaw.nl/bwn1880-2000"/>
    </publisher>
  </fileDesc>
  <person>
    <idno type="id">gruijters</idno>
    <persName><name type="geslachtsnaam">Gruijters</name>, Johannes Petrus Adrianus</persName>
    <sex value="1"/>
    <event type="birth" when="1931"/>
    <event type="death" when="2005"/>
    <state type="occupation">politicus</state>
  </person>
  <biography>
    <graphic url="http://resources.huygens.knaw.nl/bwn1880-2000/lemmata/bwn6/images/images/GRUIJTERS.jpg"/>
    <text>&lt;dtml-var bwn_header&gt;
 &lt;p class=&amp;quot;genealogie&amp;quot;&gt;

&lt;strong&gt;Gruijters, Johannes Petrus Adrianus&lt;/strong&gt;, politicus (Helmond 30-6-1931 - Lelystad 17-4-2005). Zoon van 
Theodorus Johannes Gruijters, eigenaar van een radiozaak, en Adriana Maria Agatha Dirks, onderwijzeres. Gehuwd op 
17-10-1960 met Jannetje Mol (geb. 1936). Uit dit huwelijk werd 1 zoon geboren.
&lt;/p&gt;


&lt;img src=&amp;quot;images/GRUIJTERS.jpg&amp;quot; align=&amp;quot;right&amp;quot; BORDER=&amp;quot;0&amp;quot; alt=&amp;quot;afbeelding van Gruijters, Johannes Petrus Adrianus&amp;quot; 
class=&amp;quot;bwnimg&amp;quot;&gt;


&lt;p&gt;Hans Gruijters werd geboren als oudste zoon in een katholiek middenstandsgezin met vijf kinderen. Zijn vader was 
een elektricien die winkelier in radioapparatuur en stofzuigers was geworden; zijn moeder was onderwijzeres. In zijn 
geboorteplaats Helmond genoot Hans lager onderwijs op de RK Parochieschool. Hij was een pientere leerling met een enorme 
leeslust. Van 1943 tot 1949 volgde hij op het prestigieuze katholieke Augustinianum in Eindhoven zowel het gymnasium-a 
als -b. Al op jonge leeftijd manifesteerde hij zich als onafhankelijk denker. Dat liet zich niet verenigen met het op 
school beleden katholieke geloof, dat voor Gruijters in zijn jeugd al niet meer was dan 'een reeks van praktijken' 
(Puchinger, 7).&lt;/p&gt;

&lt;p&gt;Toen Gruijters in het najaar van 1949 psychologie en politicologie ging studeren, was dat dan ook aan de Universiteit 
van Amsterdam en niet aan de Rooms-Katholieke Universiteit te Nijmegen. In november 1951 rondde hij in &#233;&#233;n week het 
kandidaatsexamen voor beide studies af. In maart 1954 studeerde hij af als psycholoog. De politicologische studie zou 
hij nooit afmaken, al heeft hij nog wel jarenlang gewerkt aan een proefschrift over kiezersonderzoek in Amsterdam. Van 
1953 tot 1958 verdeelde Gruijters zijn tijd tussen Amsterdam, waar hij van het uitgaansleven genoot, en zijn geboorteplaats, 
waar hij zijn eerste betaalde baan had als directiesecretaris bij De Wit's Textiel Nijverheid NV. In Amsterdam ontmoette 
hij de Haagse Jannetje Mol, met wie hij in 1960 trouwde. Uit dit huwelijk zou in 1965 hun enige kind, Theo, worden geboren.&lt;/p&gt;

&lt;p&gt;In 1958 verliet Gruijters De Wit om zich definitief te vestigen in Amsterdam. Hij werd er eigenaar van drie caf&#233;s, 
waaronder sinds 1956 de 'Bamboo Bar' bij het Leidseplein. Het was voor Gruijters onvoldoende. Zijn belezenheid en 
belangstelling voor de Amerikaanse politiek - in 1957 had hij tijdens een onbetaald verlof een half jaar door de 
Verenigde Staten gereisd - brachten hem in 1960 bij de redactie buitenland van het liberale &lt;i&gt;Algemeen Handelsblad&lt;/i&gt;. 
Het hem kenmerkende zelfvertrouwen bezorgde hem al snel een aanstelling als chef van de redactie buitenland. Datzelfde jaar 
was hij getuige van de campagne voor de Amerikaanse presidentsverkiezingen.&lt;/p&gt;

&lt;p&gt;Terzelfder tijd werd Gruijters ook politiek actief. Al in 1950 had hij zich als negentienjarige aangemeld bij de 
Volkspartij voor Vrijheid en Democratie (VVD). In 1959 werd hij voorzitter van de Amsterdamse afdeling van de Jongeren 
Organisatie Vrijheid en Democratie (JOVD), en in november 1962 kwam hij voor de VVD in de Amsterdamse gemeenteraad. 
Gruijters toonde zich een handig en scherp debater, maar ook een dwarsligger, die zich ergerde aan intellectuele middelmaat. 
Hij stoorde zich ook meer en meer aan de conservatieve koers van de VVD-leiding. Ondanks deze kritische houding werd hij 
lijsttrekker bij de gemeenteraadsverkiezingen van juni 1966.&lt;/p&gt;

&lt;p&gt;In maart van dat jaar kwam het echter tot een conflict met de partijtop, toen de republikein Gruijters weigerde de 
receptie bij te wonen ter gelegenheid van het huwelijk van kroonprinses Beatrix en Claus van Amsberg op 10 maart 1966. 
'Ik heb wel wat beters te doen', was in eerste instantie zijn provocerende reactie. Hij verklaarde later het niet eens 
te zijn met de controversi&#235;le partnerkeuze van de kroonprinses, die afbreuk deed aan 'de samenbindende functie van de 
monarchie' (Van der Land, 21). Gruijters' houding werd niet geaccepteerd door de koningsgezinde partijleiding. Toen hij 
daarop in de gemeenteraad ook nog het optreden van de politie rond het huwelijk ter discussie wilde stellen, werd hij 
door partijleider E.H. Toxopeus ter verantwoording geroepen. Op 21 maart besloot hij de VVD en de gemeenteraad te verlaten.&lt;/p&gt;

&lt;p&gt;In april 1966 nam Gruijters, samen met een aantal jonge niet-partijgebonden intellectuelen die ontevreden waren over 
het functioneren van het Nederlandse politieke bestel, het initiatief tot de oprichting van Democraten '66 (D'66). Deze 
nieuwe vrijzinnig-liberale partij beoogde het staatsbestel te hervormen en verder te democratiseren. Gruijters toonde 
zich daarbij ge&#239;nspireerd door de Verenigde Staten. Al in 1965 had Gruijters een serie artikelen geschreven in het 
&lt;i&gt;Algemeen Handelsblad&lt;/i&gt; over de wenselijkheid van staatkundige vernieuwing naar Amerikaanse snit, met een scherpe 
scheiding van de staatsmachten en een direct gekozen regeringsleider. Verzoeken om zelf de nieuwe partij te leiden wees 
Gruijters van de hand. Hij wilde geen beroepspoliticus worden en vond zichzelf meer een solist dan een teamleider. Bij 
het opstellen van de kandidatenlijst voor de Tweede-Kamerverkiezingen van februari 1967 liet hij zich dan ook op de 
laatste plaats van de lijst zetten. H.A.F.M.O. van Mierlo, voormalig collega bij het &lt;i&gt;Algemeen Handelsblad&lt;/i&gt;, werd 
de partijleider.&lt;/p&gt;

&lt;p&gt;Intellectuele bevrediging haalde Gruijters uit het lidmaatschap van de staatscommissie-Cals/Donner over de herziening 
van de Grondwet en de kieswet, die in augustus 1967 werd ingesteld. Uitdagend was voor hem ook het werk in de commissie-
Mansholt, in december 1971 op voorstel van Van Mierlo ingesteld ter wegbereiding van een 'progressieve concentratie' van 
Partij van de Arbeid (PvdA), Politieke Partij Radicalen (PPR) en D'66. Deze zes leden tellende commissie boog zich tot 
maart 1972 over de gevolgen voor Nederland van de in het rapport van de Club van Rome, &lt;i&gt;Grenzen aan de groei&lt;/i&gt;, 
gesignaleerde ontwikkelingen. De commissie bepleitte in haar eindrapport maatschappelijke, politieke en ecologische 
hervormingen.&lt;/p&gt;

&lt;p&gt;Intussen had Gruijters in 1967 ontslag genomen bij het &lt;i&gt;Algemeen Handelsblad&lt;/i&gt;, uit onvrede met het besluit tot 
een technisch samenwerkingsverband met de 'foute' &lt;i&gt;Telegraaf&lt;/i&gt;. Van 1971 tot 1973 was hij hoofdredacteur wetenschappelijke 
uitgaven bij Verenigde Nederlandse Uitgeversbedrijven (VNU), waar hij verantwoordelijk was voor de uitgave van de &lt;i&gt;Grote 
Spectrum Encyclopedie&lt;/i&gt;. Verder schreef hij columns voor de &lt;i&gt;Haagse Post&lt;/i&gt; en &lt;i&gt;Het Parool&lt;/i&gt;.&lt;/p&gt;

&lt;p&gt;In juni 1970 nam Gruijters toch een politieke functie op zich door voor D'66 zitting te nemen in de Provinciale Staten 
van Noord-Holland. Maar al in april 1971 trok hij zich hieruit verveeld terug. In het najaar van 1972 toonde Gruijters zich 
ten slotte bereid de tweede plaats op de kandidatenlijst van D'66 voor de Tweede Kamer in te nemen. Voor de staatkundige 
hervorming van Nederland begon de tijd immers te dringen, zo vond hij. Tijdens zijn sterk persoonlijke, op Amerikaanse 
leest geschoeide campagne zette hij zich stevig af tegen de confessionele partijen. Legendarisch werd zijn aantijging: 
'Bij de confessionelen blijf ik mijn vingers natellen, nadat ik handen heb geschud' (&lt;i&gt;NRC Handelsblad&lt;/i&gt;, 18-8-1972). 
Voor Gruijters stonden de confessionelen voor '2 millennia van onbetrouwbaarheid' (Jansen van Galen).&lt;/p&gt;

&lt;p&gt;Op 7 december 1972 kwam Gruijters in de Tweede Kamer. Hij bleef slechts enkele maanden parlementslid, want tijdens de 
lange formatie werd hem een plaats toebedeeld in het kabinet-Den Uyl, dat bestond uit bewindslieden uit PvdA, KVP, 
Anti-Revolutionaire Partij (ARP), PPR en D'66. Op 11 mei 1973 werd Gruijters minister van Volkshuisvesting en Ruimtelijke 
Ordening, ondanks bezwaren van de Katholieke Volkspartij (KVP) vanwege zijn onvriendelijke teksten tijdens de campagne. 
Hij was daarmee de eerste D'66-minister.&lt;/p&gt;

&lt;p&gt;Gruijters liet het volkshuisvestingsbeleid goeddeels over aan zijn twee staatssecretarissen M.P.A. van Dam en J.L.N. 
Schaefer - beiden PvdA - en richtte zich vooral op de ruimtelijke ordening en het milieu. Tijdens zijn bewindsperiode 
zagen de &lt;i&gt;Ori&#235;ntatienota ruimtelijke ordening &lt;/i&gt;(1974) en de Verstedelijkingsnota (1976) het licht en vond de 
behandeling van de nota Openbaarheid bij de voorbereiding van ruimtelijk beleid plaats.&lt;/p&gt;

&lt;p&gt;Gruijters droeg met zijn scherpe humor op geheel eigen wijze bij aan de sfeer in de ministersploeg. Zo zat hij 
tijdens de vergaderingen van de ministerraad tijdens agendapunten die niet zijn directe belangstelling hadden soms 
een boek te lezen. Toen premier J.M. den Uyl daarover een opmerking maakte, zou hij gezegd hebben: 'Anders dan u, 
mijnheer de voorzitter, kan ik wel twee dingen tegelijk doen' (Rogmans, 109). In de Tweede Kamer sprak hij veelal 
uit zijn hoofd, tot ergernis van enkele parlementari&#235;rs, die zich niet helemaal serieus genomen voelden.&lt;/p&gt;

&lt;p&gt;Gruijters was de enige minister van D'66 in Den Uyls 'rode kabinet met de witte rand'. Hierdoor, maar ook doordat 
hij nauwelijks contact onderhield met zijn fractie en geen deel uitmaakte van de sociaal-economische driehoek in de 
ministerraad, bleef zijn politieke invloed beperkt, zo vond hij zelf. De electorale neergang van zijn partij tussen 
1974 en 1977 - op het partijcongres in 1975 werd opheffing van D'66 nipt voorkomen - tastte zijn politieke positie 
verder aan.&lt;/p&gt;

&lt;p&gt;Na zijn aftreden op 19 december 1977 bleef Gruijters twee jaar ambteloos burger, een periode die hij vooral benutte 
om te lezen. Hij ging deel uitmaken van de zogeheten 'Herenclub'. Deze groep bevriende journalisten, schrijvers, 
kunstenaars en (ex-)politici, onder wie H.J.A. Hofland, Harry Mulisch en Van Mierlo, dineerde eenmaal per week met 
elkaar in een Amsterdams restaurant.&lt;/p&gt;

&lt;p&gt;Nadat in 1979 de post van commissaris van de Koningin in Utrecht nog aan Gruijters' neus voorbij was gegaan, 
werd hij per 1 januari 1980 de eerste burgemeester van Lelystad. Hij aanvaardde deze functie, omdat de hoofdstad van 
de nieuwe provincie Flevoland 'niet zo ver van Amsterdam ligt. Als ik buiten Amsterdam naar bed ga, dan heb ik heimwee' 
(&lt;i&gt;Het Parool&lt;/i&gt;, 17-9-1992). Gruijters maakte zich in Lelystad niet altijd populair; hij had de naam moeilijk benaderbaar 
te zijn en tijdens gemeenteraadsvergaderingen bruuskeerde hij geregeld raadsleden met zijn scherpe opmerkingen. 
In 1983 solliciteerde hij nog naar de post van - eerste - commissaris van de Koningin in Flevoland, maar hij werd 
pijnlijk gepasseerd ten faveure van zijn vriend J.C.J. Lammers - die hem gezworen had niet te solliciteren. Het betekende 
het einde van de vriendschap.&lt;/p&gt;

&lt;p&gt;Gruijters combineerde het burgemeesterschap steeds met andere publieke functies. Vanaf 1980 was hij tevens voorzitter van de 
interdepartementale commissie voor het Binnenlands Bestuur. Van mei 1982 tot maart 1984 was hij ook lid van de staatscommissie inzake de 
relatie kiezers-beleidsvorming, de zogeheten commissie-Biesheuvel. Verder was Gruijters vanaf 1982 voorzitter van de Rijks Planologische Commissie, waarmee hij achter 
de schermen grote invloed uitoefende op het overheidsbeleid inzake de ruimtelijke ordening. In 1984 kwam daar het 
voorzitterschap van de Rijks Milieuhygi&#235;nische Commissie bij. Beide overheidsfuncties zou hij tot april 2002 bekleden.&lt;/p&gt;

&lt;p&gt;Een enkele keer haalde Gruijters nog de publiciteit. Tijdens de parlementaire enqu&#234;te naar de bouwsubsidies (1986-1988) 
werd hij als oud-minister van Volkshuisvesting en Ruimtelijke Ordening door de onderzoekscommissie gehoord over overheidssteun 
aan woningbouwprojecten van het Algemeen Burgerlijk Pensioenfonds. Met zijn lucide optreden - 'U bent bezig punaises te poetsen 
en u vergeet de kist' (&lt;i&gt;Handelingen Tweede Kamer&lt;/i&gt; (1987/1988) 19 623, nr. 31) - leek hij de verantwoordelijkheid voor het 
gerommel met subsidies af te wimpelen. Zijn rol werd door de commissie uiteindelijk toch als 'ontoelaatbaar' beoordeeld. 
Opschudding veroorzaakte Gruijters met zijn standpunt over de immigratiepolitiek. Begin jaren tachtig verklaarde hij dat 
Nederland geen immigratieland was. In 1993 bepleitte hij een stop op het toelaten van asielzoekers. Zelfs zijn partijgenoten 
vielen massaal over hem heen.&lt;/p&gt;

&lt;p&gt;Na zijn pensionering als burgemeester, op 1 juli 1996, schreef Gruijters in het weekblad &lt;i&gt;HP/De Tijd&lt;/i&gt; columns over 
buitenlandse politiek. In januari 2004 verliet hij D'66, waarin hij eigenlijk al in de jaren zeventig het vertrouwen had 
verloren. Gruijters overleed drie maanden later onverwacht aan een hartaanval.&lt;/p&gt;

&lt;p&gt;Hans Gruijters werd bewonderd &#232;n gevreesd vanwege zijn scherpe verstand en dito opmerkingen. Hij riep met zijn bijtende 
humor nogal eens weerstand op, wat zijn politieke carri&#232;re niet bevorderde. Datzelfde effect hadden zijn karakteristieke 
dwarsheid en individualisme. 'Ik kan mijn mond niet houden, ook al komt er rotzooi van, moest hij zelf toegeven' 
(L&#246;wenhardt). Hierdoor bleef zijn politieke invloed geringer dan zijn talenten beloofden.&lt;/p&gt;



&lt;p&gt;
&lt;a href=&amp;quot;pgedeelte&amp;quot;&gt;P: &lt;/a&gt;'&amp;quot;Wisselende kiezers&amp;quot; bij de verkiezingen van 23 maart 1966. Enige gegevens uit een Amsterdams 
onderzoek', in &lt;i&gt;Acta Politica&lt;/i&gt; 2 (1966) 3-28; &lt;i&gt;Daarom D'66. Politiek program van de Democraten '66&lt;/i&gt; 
(Amsterdam 1967); samen met K. Schermer en K. Slootman, &lt;i&gt;Experimenten in democratie&lt;/i&gt; (Amsterdam 1967); samen met 
Frans Backer, &lt;i&gt;Nixon, McGovern?&lt;/i&gt; (Utrecht 1972); samen met J.J. Vis, &lt;i&gt;29.11.72: Verkiezingen&lt;/i&gt; (Utrecht 1972).
&lt;/p&gt;

&lt;p&gt;
&lt;a href=&amp;quot;lgedeelte&amp;quot;&gt;L: &lt;/a&gt;Behalve necrologie&#235;n o.a. door Hans Goslinga, in &lt;i&gt;Trouw&lt;/i&gt;, 20-4-2005, door Jeroen Hoorn, 
in &lt;i&gt;Leeuwarder Courant&lt;/i&gt;, 20-4-2005, door Michiel Kruijt, in &lt;i&gt;de Volkskrant&lt;/i&gt;, 20-4-2005, door J.M. Bik, in 
&lt;i&gt;NRC Handelsblad&lt;/i&gt;, 20-4-2005, door Roel Bekker, in &lt;i&gt;Trouw&lt;/i&gt; 23-4-2005 en door J.Th.J. van den Berg, in 
&lt;i&gt;Jaarboek Parlementaire Geschiedenis 2005&lt;/i&gt; ('s-Gravenhage [etc.] 2005) 156-158: interview door John Jansen van 
Galen, in &lt;i&gt;Haagse Post&lt;/i&gt;, 30-8-1972; Igor Cornelissen, 'Gruijters blijft bang voor de revolutie', in &lt;i&gt;Vrij 
Nederland&lt;/i&gt;, 25-11-1972; 'Dr. J.P.A. Gruijters', in &lt;i&gt;Toekomst van het Christendom&lt;/i&gt;. Samengest. door G. Puchinger 
(Delft 1974) 23-48; interview door Bibeb, in &lt;i&gt;Vrij Nederland&lt;/i&gt;, 20-12-1975; 'Den Uyl als premier', in 
&lt;i&gt;Joop den Uyl. Politiek als hartstocht. Een portret in twintig interviews&lt;/i&gt;. Onder red. van John Jansen van Galen 
en Bert Vuijsje (Weesp 1985) 180-198; Ben Rogmans, &lt;i&gt;Hans van Mierlo. Een bon-vivant in de politiek&lt;/i&gt; (Utrecht 1991);
Henk Snijders, 'Lelystad moet een beetje te vroeg een feestje vieren', in &lt;i&gt;Het 
Parool&lt;/i&gt;, 17-9-1992; Jan Hoedeman, &lt;i&gt;Hans Wiegel en het spel om de macht&lt;/i&gt; (Utrecht 1993) 28-34; 
H.T. Siraa, A.J. van der Valk en W.L. Wissink, &lt;i&gt;Met het oog op de omgeving. Een geschiedenis van de zorg voor de kwaliteit 
van de leefomgeving. Het ministerie van Volkshuisvesting, Ruimtelijke Ordening en Milieubeheer (1965-1995) &lt;/i&gt;('s-Gravenhage 1995);
Anita L&#246;wenhardt, 
'Knapste jongetje van de klas, maar zonder vrienden', in &lt;i&gt;Trouw&lt;/i&gt;, 15-6-1996; Peter Bootsma en Willem Breedveld, 
&lt;i&gt;De verbeelding aan de macht. Het kabinet-Den Uyl, 1973-1977&lt;/i&gt; ('s-Gravenhage 1999); Menno van der Land, &lt;i&gt;Tussen 
ideaal en illusie. De geschiedenis van D66, 1966-2003&lt;/i&gt; ('s-Gravenhage 2003).
&lt;/p&gt;

&lt;p&gt;
&lt;a href=&amp;quot;igedeelte&amp;quot;&gt;I: &lt;/a&gt;Beeldbank van het Nationaal Archief in Den Haag [Foto: Bert Verhoeff; Collectie ANEFO; 
Gruijters december 1972].
&lt;/p&gt;


&lt;p&gt;Alexander van Kessel&lt;/p&gt;
 
&lt;dtml-var bwn_footer&gt;

</text>
  </biography>
</biodes>

