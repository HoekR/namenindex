<biodes version="1.0">
  <fileDesc>
    <title>Kreling, Gerhardus Mattheus Bernardus (1888-1973)</title>
    <ref target="http://resources.huygens.knaw.nl/bwn1880-2000/lemmata/bwn2/kreling"/>
    <publisher>
      <name>Biografisch Woordenboek van Nederland:1880-2000</name>
      <ref target="http://resources.huygens.knaw.nl/bwn1880-2000"/>
    </publisher>
  </fileDesc>
  <person>
    <idno type="id">kreling</idno>
    <persName><name type="geslachtsnaam">Kreling</name>, Gerhardus Mattheus Bernardus</persName>
    <event type="birth" when="1888"/>
    <event type="death" when="1973"/>
  </person>
  <biography>
    <graphic url="http://resources.huygens.knaw.nl/bwn1880-2000/lemmata/bwn2/images/images/KRELING.jpg"/>
    <text>&lt;dtml-var bwn_header&gt;
 &lt;p class='genealogie'&gt;
  &lt;strong&gt;Kreling, Gerhardus Mattheus Bernardus&lt;/strong&gt;

(kloosternaam &lt;b&gt;Petrus&lt;/b&gt;), theoloog (Nijmegen 23-9-1888 - Groesbeek 28-2-1973).

Zoon van Gerhardus Kreling, kleermaker, en Johanna Maria de
Bekker.&lt;/p&gt;

&lt;img src=&amp;quot;images/KRELING.jpg&amp;quot; align=&amp;quot;right&amp;quot; BORDER=&amp;quot;0&amp;quot; alt=&amp;quot;afbeelding van Kreling, Gerhardus Mattheus Bernardus&amp;quot; class=&amp;quot;bwnimg&amp;quot;&gt;



&lt;p&gt;Kreling bezocht de openbare lagere school te Nijmegen en was van
1901 tot 1907 leerling van het Dominicuscollege aldaar. In 1907 trad
hij in de orde der Dominicanen. Na het noviciaat studeerde hij
filosofie te Zwolle en theologie te Huissen (Gld). In 1916 sloot hij
zijn studie af met het lectoraatsexamen, dat hem de bevoegdheid gaf tot
doceren in zijn orde. Van 1916-1918 vervolgde hij zijn studie in de
wijsbegeerte te Fribourg (Zwitserland).&lt;/p&gt;
&lt;p&gt;In zijn wetenschappelijke loopbaan zijn drie perioden te
onderscheiden. Van 1918 tot 1926 doceerde Kreling als lector aan de
studiehuizen van zijn orde in Nederland, aanvankelijk filosofie te
Zwolle (1918-1921), daarna theologie te Huissen (1921-1926). Al spoedig
drong zijn faam als denker en docent door tot het internationale
bestuur van zijn orde te Rome. Het gevolg was dat hij in 1926 benoemd
werd tot hoogleraar in de filosofie aan het Romeinse college van zijn
orde, het Angelicum. In 1928 ontving hij bij zijn afscheid van het
instituut een eredoctoraat in de filosofie. Ofschoon zeer gezien bij
collega's en studenten, keerde hij na twee jaar naar Nederland
terug, om benoemd te worden tot hoogleraar aan de theologische
faculteit van de Katholieke Universiteit te Nijmegen. Daarmee begint de
derde periode, die duurt van 1928 tot zijn emeritaat in 1957 met als
wetenschappelijk hoogtepunt in 1934 de onderscheiding met de graad van
magister, hem verleend door zijn orde. Zijn leeropdracht omvatte
dogmatiek, geschiedenis der theologie en apologie; het laatste vak
droeg hij in 1939 over aan zijn collega A.J.M. Mulders.&lt;/p&gt;
&lt;p&gt;Als theoloog was Kreling in zekere zin 'homo unius libri',
en dat ene boek was het werk van Thomas van Aquino (1225-1274), zijn
grote ordegenoot uit de Middeleeuwen. In tegenstelling tot de indertijd
gangbare neoscholastiek stelde hij zich niet tevreden met het slappe
aftreksel van de latere commentatoren en de theologische handboeken,
maar verdiepte hij zich in de oorspronkelijke teksten. Zijn nieuwe
Thomas-interpretatie werd zo een bijdrage tot de bevrijding van de
katholieke theologie uit het slop van een rationalistisch ingestelde,
contrareformatorische eenzijdigheid. In zijn rectorale rede van 1939, 
&lt;em&gt;Het goddelijk geheim in de theologie,&lt;/em&gt;

heeft hij zijn theologische positie het scherpst omlijnd. Daarin
verdedigt hij het intellectualisme van Thomas als een radicale openheid
van de menselijke geest voor heel de werkelijkheid, ook voor de
werkelijkheid van de zich openbarende God. Daarmee zet hij zich af
tegen een irrationalisme dat de waarde van het menselijk denken
ondergraaft, maar tegelijk wijst hij iedere vorm van rationalisme af
waarin geen plaats is voor het goddelijk geheim. Alleen door de genade
van het geloof heeft de mens toegang tot Gods openbaring. De
onderwerpen die hij in zijn colleges bij voorkeur behandelde, waren de
godsleer, de christologie en het tractaat over de genade. In talloze
publikaties heeft hij zijn visie op de theologie als gelovig denken
over God uiteengezet en toegepast. Werken van grote omvang heeft hij
echter niet geschreven.&lt;/p&gt;
&lt;p&gt;Krelings betekenis voor de beoefening van de theologie in Nederland
is daarom vooral gelegen in het onderwijs dat hij gedurende bijna
dertig jaar aan de Nijmeegse faculteit heeft gegeven. Daarbij moet men
bedenken dat in zijn tijd (tot 1964) in Nijmegen alleen een zg. cursus
maior werd gegeven, die uitsluitend toegankelijk was voor studenten die
reeds een volledige priesteropleiding van zes jaar hadden gevolgd. Dit
betekent dat hij een hele generatie van theologiedocenten aan de tot in
de jaren zestig zo talrijke groot seminaries heeft gevormd. Bij hen
leeft hij voort als een begenadigd docent, wars van retoriek, en van
een ongemene luciditeit, wiens onderwijs werd gekenmerkt door eerbied
voor het mysterie van God, intellectuele openheid, kritische zin,
denktucht, een diep geloofsbesef en een grote, ofschoon geenszins
blinde, trouw aan de kerk. Indirect heeft Kreling zo zijn stempel
gedrukt op een groot deel van de katholieke theologen in Nederland en
mede het klimaat geschapen waarin de theologische vernieuwing,
vooruitlopend op en gedeeltelijk bevestigd door het tweede Vaticaanse
Concilie, zo'n opvallende weerklank kon vinden.&lt;/p&gt;
&lt;p&gt;Krelings arbeidsveld bleef niet beperkt tot de theologische
faculteit. Jarenlang heeft hij algemene colleges in de theologie
gegeven voor studenten van andere faculteiten, die druk werden bezocht.
Ook buiten de universiteit ontplooide hij zijn wetenschappelijke
activiteiten. Zo is hij van 1931 tot 1957 redacteur geweest van het
tijdschrift 
&lt;em&gt;Studio C-tholica,&lt;/em&gt;

was hij in 1935 mede-oprichter en eerste voorzitter van de Vereniging
voor Thomistische Wijsbegeerte en in 1947 medeoprichter en eerste
voorzitter van het Werkgenootschap van Katholieke Theologen in
Nederland. Van 1938-1949 was hij voorzitter van het Geert Groote
Genootschap; van 1931-1962 actief en zeer gezien lid van de Kring van
Katholieke en Protestantse Hoogleraren, die door Gerard Brom en
Gerardus van der Leeuw was opgericht ten behoeve van het oecumenisch
gesprek. Hij schreef vele artikelen voor het 
&lt;em&gt;Theologisch Woordenboek&lt;/em&gt;

en voor de 
&lt;em&gt;Katholieke Encyclopedie.&lt;/em&gt;
&lt;/p&gt;
&lt;p&gt;Ten slotte, de theoloog Kreling is niet te scheiden van de priester
Kreling; vanaf zijn lectoraat te Huissen tot in zijn emeritaat heeft
hij zich gewijd aan de prediking en de zielzorg. Hij hield voordrachten
en ging preken, hij leidde retraites en was een gezocht biechtvader en
geestelijk leidsman.&lt;/p&gt;
&lt;p&gt;Ofschoon hij in de eerste jaren van zijn lectoraat in Huissen
dikwijls werd geraadpleegd door katholieke politici als jhr. Ch.J.M.
Ruijs de Beeren-brouck en W.H.Nolens, was hij niet echt in de politiek
ge&amp;iuml;nteresseerd en heeft hij slechts een marginale rol gespeeld in
het sociale leven van zijn tijd.&lt;/p&gt;
&lt;p&gt;Toen na de Tweede Wereldoorlog de zg. Nouvelle Th&amp;eacute;ologie vanuit
Frankrijk in Nederland doordrong, vond deze bij Kreling een welwillend
gehoor, maar een creatieve rol heeft hij in de nieuwe ontwikkelingen
van de theologie niet meer gespeeld. Ook ten opzichte van de latere
hermeneutische theologie bleef hij eerder een sympathieke, maar
kritische buitenstaander. Gaandeweg moest hij toezien hoe de kritische
theologie&amp;euml;n, die geloof en openbaring zelf op hun
vooronderstellingen gingen onderzoeken, geen ruimte meer lieten voor
zijn beschouwende theologie, waarin dat geloof en die openbaring het
vanzelfsprekende uitgangspunt waren. Door deze ontwikkeling dreigde hij
het contact met zijn studenten te verliezen. Dit heeft, samen met zijn
zwakke gezondheid, geleid tot zijn vervroegd emeritaat in 1957.&lt;/p&gt;
&lt;p&gt;
  &lt;a href='agedeelte'&gt;A: &lt;/a&gt;Archief-Kreling in Katholiek Documentatie Centrum,
Katholieke Universiteit Nijmegen.&lt;/p&gt;
&lt;p&gt;
  &lt;a href='pgedeelte'&gt;P: &lt;/a&gt;
  &lt;em&gt;Het goddelijk geheim.&lt;/em&gt;

Theologisch werk van G.P. Kreling O.P. Uitg. en ingel. door F.J.A. de
Grijs [et al.] (Kampen, 1979). Dit bevat een keuze uit zijn
publikaties, een volledige bibliografie en uitvoerige documentatie.&lt;/p&gt;
&lt;p&gt;
  &lt;a href='lgedeelte'&gt;L: &lt;/a&gt;G. Brom, 'Inleiding', in 
&lt;em&gt;Jubileumbundel voor Prof. Mag. Dr. G. P. Kreling O.P. Aangeboden ter
gelegenheid van zijn 25 jarig Nijmeegs professoraat in zijn 65e
levensjaar&lt;/em&gt;

(Nijmegen [Utrecht etc.], 1953) 7-12; N. Versluis, 'De theoloog
Kreling', in 
&lt;em&gt;De Bazuin&lt;/em&gt;

56 (1973) 25 (18 maart) 1; F. Haarsma en F. de Grijs, 'Petrus
Kreling als theoloog: open voor Gods geheim', in 
&lt;em&gt;Tijdschrift voor Theologie&lt;/em&gt;

13 (1973) 190-202.&lt;/p&gt;

&lt;p&gt;&lt;a href=&amp;quot;igedeelte&amp;quot;&gt;I: &lt;/a&gt;
Katholiek Documentatie Centrum te Nijmegen, Collectie personen: afb. 2a13392 [Kreling in april 1947].&lt;/p&gt;





&lt;p&gt;F. Haarsma&lt;/p&gt; 
&lt;dtml-var bwn_footer&gt;</text>
  </biography>
</biodes>

