<biodes version="1.0">
  <fileDesc>
    <title>Jongh, Gerrit Johannes de (1845-1917)</title>
    <ref target="http://resources.huygens.knaw.nl/bwn1880-2000/lemmata/bwn1/jongh"/>
    <publisher>
      <name>Biografisch Woordenboek van Nederland:1880-2000</name>
      <ref target="http://resources.huygens.knaw.nl/bwn1880-2000"/>
    </publisher>
  </fileDesc>
  <person>
    <idno type="id">jongh</idno>
    <persName><name type="geslachtsnaam">Jongh</name>, Gerrit Johannes de</persName>
    <sex value="1"/>
    <event type="birth" when="1845"/>
    <event type="death" when="1917"/>
    <state type="occupation">stedenbouwkundige</state>
    <state type="occupation">politicus</state>
  </person>
  <biography>
    <graphic url="http://resources.huygens.knaw.nl/bwn1880-2000/lemmata/bwn1/images/images/JONGH.jpg"/>
    <text>&lt;dtml-var bwn_header&gt;
 &lt;p class='genealogie'&gt;
  &lt;strong&gt;Jongh, Gerrit Johannes de&lt;/strong&gt;, directeur gemeentewerken en politicus 
(Willemstad 4-7-1845 - 's-Gravenhage 31-1-1917). Zoon van Teunis Gerardus de Jongh, 
officier van gezondheid, en Cornelia Johanna Maris. Gehuwd op 25-8-1869 met Henrietta 
Martina Bax (1847-1914). Uit dit huwelijk werden 4 zoons en 4 dochters geboren, van 
wie 2 zoons en 1 dochter jong overleden.


&lt;img src=&amp;quot;images/JONGH.jpg&amp;quot; align=&amp;quot;right&amp;quot; BORDER=&amp;quot;0&amp;quot; alt=&amp;quot;afbeelding van Jongh, Gerrit Johannes de&amp;quot; class=&amp;quot;bwnimg&amp;quot;&gt;

&lt;/p&gt;
&lt;p&gt;De Jongh ontving na toestemming van de minister van Oorlog een
militaire en technische opleiding aan de Koninklijke Militaire Academie
te Breda van 1861 tot 1865. Op twintigjarige leeftijd werd hij 2e
luitenant-ingenieur bij de genie. Als vestingbouwkundige trok hij de
aandacht door de technisch moeilijke bouw van het fort Uitermeer bij
Weesperkarspel. Voorts was hij de ontwerper en bouwer van het kamp bij
Oldenbroek. Ook andere militaire bouwerken werden door hem tot stand
gebracht. Daarnaast nam hij ook particuliere opdrachten aan, onder meer
tot de restauratie van een kerk in 's-Hertogenbosch. Intussen werd
hij op 29-jarige leeftijd kapitein.&lt;/p&gt;
&lt;p&gt;In 1879 komt er een grote verandering in zijn leven. Het jaar
daarvoor was C.B. van der Tak, directeur van gemeentewerken te
Rotterdam, de tweede opvolger van de bekwame W.N. Rose, overleden. Over
de opvolging van Van der Tak is meer dan een jaar gestreden. Op 1
oktober 1879 kwam de outsider De Jongh uit de bus. Hiermede brak ook
voor Rotterdam een geheel nieuw tijdvak aan. Rose was voornamelijk een
stedebouwer geweest in een tijdvak van bescheiden technische
mogelijkheden en een benepen financieel beheer, volgens Rogier mede
gedrenkt in utopische ethiek. Zijn eerste twee opvolgers waren minder
krachtige persoonlijkheden, eerder dienaars van het stadsbestuur dan
vernieuwers en wegbereiders. De Jongh was uit ander hout gesneden. Hij
aanvaardde zijn ambt in een zeer somber tijdsgewricht. Het werk aan de
Nieuwe Waterweg stokte en de val van de zakenman L. Pincoffs in mei
1879 had een financi&amp;euml;le en bestuurscrisis betekend. De Jongh was
technisch een harde realist maar tevens een man die in staat was mensen
aan zich te binden en tot overeenstemming te brengen, spoedig daardoor
het voorwerp van bewondering voor het na de benauwde dagen omstreeks
1880 opnieuw ondernemende Rotterdam en afgod van zijn eigen dienst. De
Jongh was niet welbespraakt, maar door zijn degelijke kennis van zaken,
versterkt door veelvuldige studiereizen, inspireerde hij en kon hij een
paar decennia lang het gemeentebestuur naar zijn hand zetten. Deze
gedragslijn bezorgde hem de bijnaam 'brutale Gerrit'. De Jongh
heeft de kansen die de opkomst van Rotterdam hem bood, tot het uiterste
bekwaam benut. In aansluiting aan de bescheiden havenwerken van
Pincoffs schiep hij op de uit commercieel oogpunt nog vrijwel
maagdelijke linker Maasoever een groot complex havenbekkens, waaronder
vooral de Rijnhaven en de Maashaven, terwijl hij de enorme Waalhaven
althans buitendijks voltooide. Deze werken werden vooral aangepast aan
het zich in De Jonghs tijd ontwikkelende transitoverkeer van
massagoederen. Hij hechtte voor zijn scheppingen, meer dan aan
kadelengte, aan 'een grote plas water'. Dit gezichtspunt is
door de techniek achterhaald, maar toen was het doorslaggevend om te
zorgen, dat, naar een gevleugeld woord uit die dagen van stormachtige
ontwikkeling, de baggermachine steeds het zeeschip juist v&amp;oacute;&amp;oacute;r
was. Op den duur verplaatste zich in die zelfde tijd het
stukgoedvervoer hoofdzakelijk naar de rechteroever, waar De Jongh
eveneens havenbekkens aanlegde of ontwierp. Daarnaast zorgde hij voor
de aanpassing van de havenoutillage aan de moderne techniek, onder meer
door de vroegtijdige invoering van elektrische werktuigen. Ook de
industri&amp;euml;le ontwikkeling werd door hem bevorderd door de aanleg
van de havenspoorweg.&lt;/p&gt;
&lt;p&gt;De toenmalige organisatie van de gemeentelijke diensten bracht mede,
dat De Jongh zich ook bezig hield met de stadsontwikkeling. Hij
verbeterde in verschillende opzichten de infrastructuur, zo het
rioleringsstelsel, de voorziening met gas en elektriciteit, de
scholenbouw, de wandelweg aan de rivierzijde van het stadspark 'De
Bult' en de aanleg van het bos in Kralingen. Wat de modernisering
en planning van de woonwijken betreft kan gewezen worden op de aanleg
van de nieuwe vismarkt en het Gymnasium, het archiefgebouw en de bouw
van het winkelcomplex 'Plan-C'. Toch is het een algemeen
aanvaarde opvatting, dat De Jongh in dit opzicht minder goed slaagde
dan met zijn groots opgezette havenprojecten, waarvoor hij in 1904,
toen zijn roem in het zenith stond, bij zijn vijfentwintigjarig
ambtsjubileum uitbundig werd gehuldigd. Deze kritiek is wel overdreven
als men rekening houdt met de in zijn tijd beperkte mogelijkheden. Doch
anderzijds is het een feit, dat hij meende aan de uitbreiding van een
handelsstad als Rotterdam andere eisen te moeten stellen dan aan een
'luxe-stad' als bijvoorbeeld Den Haag. Een volgende generatie
ging tegen deze stelling optornen, met name ook de in 1906 opgetreden
jonge burgermeester dr. A.R. Zimmerman, met diens ideaal 'Rotterdam
woonstad'. Daarbij kwam, dat de door De Jongh verworven positie ook
wel leidde tot een zekere hoekigheid in zijn reacties en ver
doorgedreven bemoeizucht. Het gemeentebestuur zocht daartegen op een
weinig elegante wijze een tegenwicht door een vroegere ondergeschikte,
de tot directeur Bouwtoezicht opgeklommen C.J. Struyk, als technisch
adviseur te gebruiken om de invloed van de overheersende leidersfiguur
te beperken. Inmiddels was de verhouding van het College van B &amp;amp; W
ook verscherpt door de weinig tactvolle wijze, waarop De Jongh de
wethouder van Financi&amp;euml;n scherp had gekritiseerd met betrekking tot
zijn plan tot wijziging van de spoorweg- en stationsaanleg in en om de
stad.&lt;/p&gt;
&lt;p&gt;Het gemeentebestuur nam dan ook op 30 april 1910 opvallend koel
afscheid van De Jongh. Eigenlijk was hij toen al een half jaar buiten
functie, omdat hij in dit tussentijd de minister van Koloni&amp;euml;n had
geadviseerd omtrent verbetering van de haventoestanden in Soerabaja,
Makassar, Tandjong Priok, Semarang en andere havens in
Nederlands-Oost-Indi&amp;euml;. Voordien had hij reeds geadviseerd omtrent
de aanleg van de Laakhaven te 's-Gravenhage en andere werken elders
in Nederland, de verbetering van havenwerken te Gothenburg, havenaanleg
in Ierland en drijvende dokken in Portugal en te Soerabaja. Voorts had
hij in verschillende staatscommissies bewindslieden des lands van
advies gediend.&lt;/p&gt;
&lt;p&gt;Na zijn terugtreden in 1910 kwam De Jongh voor het kiesdistrict
Rotterdam als Unie Liberaal in de Tweede Kamer, een functie die hem
minder bleek te liggen en die hij dan ook na de volgende verkiezing, in
1913, niet voortzette. Wel bleef hij toen nog tot 1916 lid van de
Provinciale Staten van Zuid-Holland. In die laatste jaren woonde hij in
Den Haag. Op technisch gebied hield hij zich toen nog bezig met een
uitbreidingsplan aan de grens van Eindhoven. Zijn contact met Rotterdam
werd door zijn commissariaat bij de Holland-Amerika-Lijn behouden.&lt;/p&gt;
&lt;p&gt;Burgermeester Zimmerman heeft in zijn rede in de gemeenteraad na het
overlijden van De Jongh ditmaal de volle maat van eerbetoon gegeven aan
de man aan wiens geest immers 'heel de Rotterdamse havenaanleg was
ontsproten'. De Jonghs nagedachtenis werd ge&amp;euml;erd door een
monument dat door de bouwmeester A. van der Steur was ontworpen en in
1935 door D.G. van Beuningen aan de gemeente werd overgedragen.&lt;/p&gt;
&lt;p&gt;
  &lt;a href='pgedeelte'&gt;P: &lt;/a&gt;
    &lt;em&gt;De haven van Rotterdam&lt;/em&gt;

('s-Gravenhage, 1891; vert. o.a. in Engels en Frans, vele
herdr.).
&lt;/p&gt;
&lt;p&gt;
  &lt;a href='lgedeelte'&gt;L: &lt;/a&gt;[F. Netscher], 'Karakterschets. G.J. de Jongh', in 
&lt;em&gt;Hollandsche Revue&lt;/em&gt;

3 (1898) 253-265; H.A. van IJsselsteyn, in 
&lt;em&gt;De Ingenieur&lt;/em&gt;

32 (1917) 234-246; A.C. Burgdorffer, in 
&lt;em&gt;Rotterdamsch Jaarboekje 2e&lt;/em&gt;

reeks 6 (1918) 132-149; L.J.C.J. van Ravesteyn, 
&lt;em&gt;Rotterdam in de negentiende eeuw&lt;/em&gt;

(Rotterdam, 1924) 158-195; idem, 'Stadsontwikkeling van Rotterdam
in het begin van deze eeuw', in 
&lt;em&gt;Rotterdamsch Jaarboekje&lt;/em&gt;

4e reeks 3 (1935) 1-45 en 
&lt;em&gt;ibidem,&lt;/em&gt;

4e reeks 4 (1936) 115-142; M.J. Brusse, 'Hoe de directeur van
Gemeentewerken G.J. de Jongh van Rotterdam een havenstad heeft
gemaakt', in 
&lt;em&gt;Maastunnel&lt;/em&gt;

1 (1937-1938) 227, 228, 231, 259-260 en 
&lt;em&gt;ibidem&lt;/em&gt;

2 (1938-1939) 11-13; L.J.C.J. van Ravesteyn, 
&lt;em&gt;Rotterdam in de twintigste eeuw&lt;/em&gt;

(Rotterdam, 1948) 147-176; L.J. Rogier, 
&lt;em&gt;Rotterdam in het derde kwart van de negentiende eeuw&lt;/em&gt;

(Rotterdam, 1953) 83-87; J. Nieuwenhuis, 
&lt;em&gt;Mensen maken een stad, 1855-1955&lt;/em&gt;

[Rotterdam, 1955] 87-182; J.A.C. Tillema, 'Gerrit Jan de Jongh,
redder en bouwer van Rotterdam', in 
&lt;em&gt;Rotterdams Jaarboekje&lt;/em&gt;

7e reeks 6 (1968) 148-168; R.A.D. Renting, 'Profiel van een
havenbouwer [G.J. de Jongh]', in 
&lt;em&gt;Werkers aan de Waterweg.&lt;/em&gt;

Onder red. van A.J. Teychin&amp;eacute; Stakenburg [e.a. Rotterdam,
1972].&lt;/p&gt;


&lt;a href='igedeelte'&gt;I: &lt;/a&gt;J. Nieuwenhuis, &lt;em&gt;Mensen maken een stad 1855-1955&lt;/em&gt; [Rotterdam, 1955] 95. [Portret door Jan Veth, 1916].

&lt;p&gt;W.F. Lichtenauer&lt;/p&gt; 
&lt;dtml-var bwn_footer&gt;</text>
  </biography>
</biodes>

