<biodes version="1.0">
  <fileDesc>
    <title>Feith, Johan Adriaan (1858-1913)</title>
    <ref target="http://resources.huygens.knaw.nl/bwn1880-2000/lemmata/bwn2/feith"/>
    <publisher>
      <name>Biografisch Woordenboek van Nederland:1880-2000</name>
      <ref target="http://resources.huygens.knaw.nl/bwn1880-2000"/>
    </publisher>
  </fileDesc>
  <person>
    <idno type="id">feith</idno>
    <persName><name type="geslachtsnaam">Feith</name>, Johan Adriaan</persName>
    <sex value="1"/>
    <event type="birth" when="1858"/>
    <event type="death" when="1913"/>
    <state type="occupation">archivaris</state>
  </person>
  <biography>
    <graphic url="http://resources.huygens.knaw.nl/bwn1880-2000/lemmata/bwn2/images/images/FEITHJA.jpg"/>
    <text>&lt;dtml-var bwn_header&gt;
 &lt;p class='genealogie'&gt;
  &lt;strong&gt;Feith, Johan Adriaan&lt;/strong&gt; (jhr. bij kb van 5-6-1905 nr. 78), archivaris (Groningen 25-9-1858 - Groningen 28-1-1913).

Zoon van Hendrik Octavius Feith, archivaris, en Wilhelmina Woltera
Dull. Gehuwd op 25-6-1885 met jkvr. Henriette Pauline Gockinga. Uit dit
huwelijk werden 2 zoons en 2 dochters geboren.

&lt;img src=&amp;quot;images/FEITHJA.jpg&amp;quot; align=&amp;quot;right&amp;quot; BORDER=&amp;quot;0&amp;quot; alt=&amp;quot;afbeelding van Feith, Johan Adriaan&amp;quot; class=&amp;quot;bwnimg&amp;quot;&gt;

&lt;/p&gt;
&lt;p&gt;Feith, telg van een geslacht dat sedert drie generaties te Groningen
woonde, liet zich na het eindexamen gymnasium in 1877 inschrijven als
juridisch student aan de Rijksuniversiteit te Groningen. Hij nam actief
deel aan het studentenleven en maakte zich bijzonder verdienstelijk
voor de maskerade van 1879. In 1885 behaalde hij de doctorsgraad in de
rechtsgeleerdheid bij J. Domela Nieuwenhuis op het proefschrift 
&lt;em&gt;Het gericht van Selwerd.&lt;/em&gt;

Het wekte geen verwondering dat hij in de voetstappen van zijn vader
trad en voor een loopbaan in het archiefwezen koos. Na aan het
rijksarchief te Groningen eerst in 1884 tijdelijk te zijn aangesteld
werd hij in 1887 commieschartermeester en in 1892, als opvolger van
zijn vader rijksarchivaris.&lt;/p&gt;
&lt;p&gt;Feith verrichtte belangrijke arbeid met het laten overbrengen naar
het rijksarchief van archieven van Groninger families en waterschappen.
Bij burgemeester en wethouders wees hij op de wenselijkheid van een
apart gemeentearchief. Ten aanzien van het archiefbeheer sloeg Feith
andere wegen in dan zijn vader door af te stappen van de chronologische
en over te gaan tot de systematische indeling van de bescheiden. Feith
was het ook die met S. Muller Fzn. en R. Fruin in opdracht van de
Vereeniging van archivarissen in Nederland (waarvan hij in 1891 een der
oprichters en nadien tot aan zijn dood bestuurslid was) de uitgave
bezorgde van de 
&lt;em&gt;Handleiding voor het ordenen en beschrijven van archieven&lt;/em&gt;

(1898). Deze handleiding was baanbrekend voor de theorie van
archiefordening, omdat hierin het zogenaamde herkomstbeginsel met veel
nadruk voor het eerst theoretisch en praktisch werd verdedigd. De
invloed van S. Muller Fzn. bij de voorbereiding van deze gids was zeer
groot geweest. Veel tijd besteedde Feith voorts aan de totstandkoming
van het Gronings Museum van Oudheden, dat in 1894 een waardig onderdak
kreeg en in de jaren 1901 tot 1907 aanzienlijk werd uitgebreid.&lt;/p&gt;
&lt;p&gt;Voor het historisch onderzoek maakte hij zich verdienstelijk met
uitgaven als 
&lt;em&gt;De kroniek van Sicke Benninge&lt;/em&gt;

(1887. 2 dl.) en samen met H. Brugmans 
&lt;em&gt;De kroniek van AbelEppens tho Equart&lt;/em&gt;

(1911.2 dl.). Vermelding verdient ook Feiths bijdrage aan de uitgave
van het 
&lt;em&gt;Oorkondenboek van Groningen en Drenthe&lt;/em&gt;

(1896-1899. 2 dl.). Als lid van het Groninger Historisch Gezelschap
verleende hij zijn medewerking aan de bundels 
&lt;em&gt;Historische avonden&lt;/em&gt;

(1896 en 1907). Om een groter publiek te bereiken dan alleen de
vakgenoten nam Feith het initiatief tot publikatie van de 
&lt;em&gt;Groningsche Volksalmanak&lt;/em&gt;

(sinds 1889), waarin vrijwel jaarlijks aangenaam leesbare pennevruchten
van zijn hand verschenen.&lt;/p&gt;
&lt;p&gt;Ook op andere wijze diende Feith de publieke zaak. Als liberaal lid
van de gemeenteraad (sinds 1889) en van de Provinciale Staten (sinds
1901) genoot hij groot gezag, vooral ook om zijn gedegen juridische en
historische kennis. Een kandidatuur voor het lidmaatschap van de Tweede
Kamer wees hij van de hand.&lt;/p&gt;
&lt;p&gt;Sedert 1905 ging Feiths gezondheidstoestand sterk achteruit. Een
hartaanval noopte hem zijn activiteiten grondig te beperken en vele van
zijn lidmaatschappen op te zeggen. Tot aan zijn levenseinde bleef hij
zich met zijn gehele persoon wijden aan het rijksarchief, maar hij zag
geen kans meer al zijn plannen te verwezenlijken. Na een periode van
langdurig ziekteverzuim ging hij weer aan de arbeid en nog vrij
onverwacht overviel hem de dood in de werkkamer van zijn archief.&lt;/p&gt;
&lt;p&gt;Feith was een bescheiden en beminnelijk man, op wie men nooit
tevergeefs een beroep deed. Zijn vroege heengaan werd alom als een
zware slag beschouwd.&lt;/p&gt;
&lt;p&gt;
  &lt;a href='pgedeelte'&gt;P: &lt;/a&gt;Volledige bibliografie achter het hierna genoemde 
&lt;em&gt;Levensbericht&lt;/em&gt;

van S. Gratama.&lt;/p&gt;
&lt;p&gt;
  &lt;a href='lgedeelte'&gt;L: &lt;/a&gt;S. Gratama, in 
&lt;em&gt;Levensberichten der afgestorven medeleden van de Maatschappij der
Nederland-sche Letterkunde te Leiden... 1912-1913,&lt;/em&gt;

145-173; S. Muller Fz., in 
&lt;em&gt;Nederlandsch Archievenblad&lt;/em&gt;

21 (1912-1913) 103-106; J. Huizinga, in 
&lt;em&gt;Bulletin van den Neder landschen Oudheidkundigen Bond 2e&lt;/em&gt;

serie 6 (1913) 41^3; P. J. Blok, in 
&lt;em&gt;Groningsche Volksalmanak voor het jaar 1914,&lt;/em&gt;

1-13.&lt;/p&gt;


&lt;p&gt;
&lt;a href=&amp;quot;igedeelte&amp;quot;&gt;I: &lt;/a&gt;&lt;em&gt;Groningsche Volksalmanak voor het jaar 1914&lt;/em&gt; afbeelding tegenover pagina 1.&lt;/p&gt;






&lt;p&gt;S.B.J. Zilverberg&lt;/p&gt; 
&lt;dtml-var bwn_footer&gt;</text>
  </biography>
</biodes>

