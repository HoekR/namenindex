<biodes version="1.0">
  <fileDesc>
    <title>Veraart, Johannes Antonius (1886-1955)</title>
    <ref target="http://resources.huygens.knaw.nl/bwn1880-2000/lemmata/bwn1/veraart"/>
    <publisher>
      <name>Biografisch Woordenboek van Nederland:1880-2000</name>
      <ref target="http://resources.huygens.knaw.nl/bwn1880-2000"/>
    </publisher>
  </fileDesc>
  <person>
    <idno type="id">veraart</idno>
    <persName><name type="geslachtsnaam">Veraart</name>, Johannes Antonius</persName>
    <sex value="1"/>
    <event type="birth" when="1886"/>
    <event type="death" when="1955"/>
    <state type="occupation">jurist</state>
    <state type="occupation">econoom</state>
  </person>
  <biography>
    <graphic url="http://resources.huygens.knaw.nl/bwn1880-2000/lemmata/bwn1/images/images/VERAART.jpg"/>
    <text>&lt;dtml-var bwn_header&gt;
 &lt;p class='genealogie'&gt;
  &lt;strong&gt;Veraart, Johannes Antonius&lt;/strong&gt;, jurist en econoom (Amsterdam 26-1-1886 - Wassenaar 15-1-1955).

Zoon van Josephus Johannes Veraart, expediteur, en Christina Bernardina
Maria R&amp;ouml;holl. Gehuwd met Lucia Maria Henrietta Anna Biermann op
20-5-1913. Uit dit huwelijk werden 3 zoons en 3 dochters geboren.



&lt;img src=&amp;quot;images/VERAART.jpg&amp;quot; align=&amp;quot;right&amp;quot; BORDER=&amp;quot;0&amp;quot; alt=&amp;quot;afbeelding van Veraart, Johannes Antonius&amp;quot; class=&amp;quot;bwnimg&amp;quot;&gt;

&lt;/p&gt;
&lt;p&gt;Na het Ignatiuscollege in Amsterdam, studeerde Veraart van 1904 tot
1908 rechtswetenschap - met vooral belangstelling voor economie - aan
de Universiteit van Amsterdam. In 1910 volgde zijn promotie op 
&lt;em&gt;Arbeidsloon&lt;/em&gt;

(Amsterdam, 1910). Vervolgens aanvaardde hij het leraarschap
gemeentelijke HBS in Nijmegen. Op 23-jarige leeftijd werd hij betaald
propagandist en juridisch en economisch adviseur van de Nederlandse
Bond van Boekdrukkerijen (NBvB). In tegenstelling tot de algemene
economische situatie in Nederland ging het de bedrijfstak van de
drukkerijen rond de eeuwwisseling en daarna slecht. Er was te veel
concurrentie onderling en te weinig goede administratieve en
bedrijfsorganisatorische leiding in de bedrijven. Veraart leek de
aangewezen man voor deze Bond, gezien zijn dissertatie, waarin hij zich
tegen de concurrentiepolitiek had gekeerd en bepleit had lonen en
prijzen te koppelen aan een herziening van de economische politiek. Hij
organiseerde voor de noodlijdende drukkerswereld de eerste economische
bedrijfsorganisatie, waar samenwerking van werkgevers en werknemers de
handhaving van de sociale en economische ordening moest garanderen. Op
1 januari 1914 werd in deze bedrijfstak een collectieve
arbeidsovereenkomst (cao) ingevoerd, die model stond voor vele
regelingen in den lande. Toen Veraart verder wilde gaan en uniforme
prijstarieven en bedrijfssanering adviseerde, ontstond verschil van
mening met de Federatie van drukkerspatroons, die alleen onredelijke
concurrentie wilde voorkomen. Hij moest zijn ontslag nemen in december
1918.&lt;/p&gt;
&lt;p&gt;Ondertussen was hij in 1914 benoemd tot privaatdocent te Delft in de
leer van de economische organisatie der werkgevers en werknemers en van
de collectieve arbeidsovereenkomsten, waarna hij m.i.v. 1 januari 1919
hoogleraar handelsrecht, staathuishoudkunde, arbeids- en
fabriekswetgeving en mijnrecht werd. Zijn intreerede luidde: 
&lt;em&gt;Economie en arbeidswetgeving in onderling verband&lt;/em&gt;

(Delft, 1919). De sociale onrust aan het einde van 1918 leek Veraart
gunstig om initiatieven te ontwikkelen tot invoering van de
bedrijfsorganisatie in het land, eerst in katholieke kring, dan
daarbuiten. Als voorzitter van het Nationaal Hanzebureau (Informatie en
Voorlichtingscentrum van de katholieke ondernemers in midden- en
kleinbedrijf) lanceerde hij de gedachte van een contactcommissie in
januari 1919 van katholieke werkgevers- en werknemersvakcentrales. Deze
commissie besloot tot een congres om de plannen tot bedrijfsorganisatie
te bespreken. Op 8 april 1919 hadden Veraart en mr. L.G. Kortenhorst,
secretaris Algemeene Roomsch-Katholieke Werkgevers Vereeniging, een
onderhoud met de regering, die nieuwe pogingen tot omwenteling vreesde.
Het gelukte Veraart daarop, met dit onderhoud schermend om werkgevers
en werknemers onder druk te zetten, het Paasmanifest van 19 april 1919
tot stand te helpen brengen. Dit manifest verklaarde dat de R.K.
Vakbeweging en R.K. Werkgevers, op basis van solidariteit, wilden komen
tot een R.K. Centrale Raad van Bedrijven, om de stoot te geven in
geheel het Nederlandse bedrijfsleven tot cao's en andere
bedrijfsregelingen, die de positie van de werknemers, economisch en
juridisch, moesten verbeteren. Het aangekondigde eerste katholieke
bedrijfsradencongres kwam op 8 en 9 juli 1919 onder zijn leiding
bijeen. De geforceerde samenwerking viel in 1922 uit elkaar, tijdens de
verandering van de conjunctuur en in de wetenschap dat
revolutiedreiging niet meer aanwezig was. Veel solidariteit konden de
katholieke werkgevers en -nemers binnen eigen kring niet opbrengen. Het
uitgangspunt van het Paasmanifest en van Veraart was ook te
optimistisch geweest: medebeslissingsrecht van arbeiders in een
kapitalistische economie, met duidelijke belangen- en loonconflicten,
zou moeilijk te realiseren zijn geweest.&lt;/p&gt;
&lt;p&gt;De naam van Veraart zou in Nederland voorgoed verbonden blijven aan
de constructie van de publiekrechtelijke bedrijfsorganisatie (PBO),
waarvan hij in het begin van de jaren '20 de auctor intellectualis
en gedurende zijn gehele leven de stimulator is geweest. Hij beschouwde
zichzelf als leerling van de neothomisten J.V. de Groot O.P. en J.Th.
Beysens, bijzondere hoogleraren resp. te Amsterdam en Utrecht, en van
de Amsterdamse katholieke hoogleraar A.A.H. Struycken en borduurde
voort op de toen geldende katholieke sociale leer, die bovenal uitging
van de solidariteit der klassen. Meer deductief dan P.J.M. Aalberse en
de 'Leidse School', wilde Veraart op constructieve wijze het
kapitalisme bestrijden en het economisch doel met hogere normen in
overeenstemming brengen. Ook als antwoord op de idee van de
klassenstrijd en de nationalisatiegedachte van het socialisme, leek de
bedrijfsorganisatie, die de particuliere eigendom van de
produktiemiddelen nominaal intact liet, een alternatief voor het
chaotische kapitalisme, dat vernietigende concurrentie toestond.
Economische bedrijfsorganisatie per bedrijfstak - d.w.z. alle
ondernemingen in dezelfde tak van produktie, dienst enz. - was nodig om
afspraken te maken over prijzen en lonen, over de verhouding tussen
werkgevers en -nemers en over hun rechten en plichten ten opzichte van
elkaar. Veraarts economische bedrijfsorganisatie, met medezeggenschap
voor arbeiders in prijs- en overige bedrijfspolitiek, moest uitmonden
in de PBO, waardoor de bedrijfstakken organen van de Nederlandse staat
zouden worden, de verordeningen voor alle betrokkenen een bindend
karakter zouden krijgen, bedrijfs- en arbeidsregelingen zouden kunnen
worden uitgevaardigd en bedrijfs- en arbeidsrechtspraak uitgeoefend,
daartoe door grondwet en bedrijvenwet gemachtigd. Daarnaast zouden in
de plannen van Veraart de bedrijfsorganisaties de zorg hebben voor de
uitvoering van de sociale verzekeringen en de nodige medezeggenschap
regelen. De staat diende zo min mogelijk bij deze organisatie betrokken
te worden: de organisaties moesten zichzelf besturen; dat was de
gedachte die Veraart van democratie had: beperking van de
alleenheerschappij van het kapitaal &amp;eacute;n van de arbeid, en daarmee
zou de onderling afgedwongen samenwerking stakingen onnodig maken. Het
parlement werd zo ontlast van veel werk op sociaal en economisch gebied
en zou zich beter aan de andere taken kunnen wijden. De consumenten
zouden zich via een nationale consumentenraad moeten wapenen tegen de
prijsafspraken van deze PBO. Dit stelsel van Veraart weerspiegelde de
katholieke leer van het subsidiariteitsbeginsel en de
verzoeningsgedachte tussen kapitaal en arbeid, zoals dat later
bevestigd werd in 
&lt;em&gt;Quadragesimo Anno,&lt;/em&gt;

de pauselijke encycliek van 1931.&lt;/p&gt;
&lt;p&gt;Veraart heeft niet afgelaten zijn geesteskind, de PBO, tot het
laatst toe in talloze artikelen en brochures te verdedigen. In de jaren
'20 ontmoetten zijn idee&amp;euml;n nog veel tegenstand, ook in eigen
R.-K. gelederen, vooral bij de werkgevers met hun secretaris
Kortenhorst als woordvoerder, toen bleek dat de particuliere eigendom
en de beschikkingsmacht daarover meer beperkt werden in de proeve van
Veraart dan oorspronkelijk was aangenomen. Verder was er weerstand bij
de socialisten, die in die tijd nog niet in verzoening geloofden, de
staat een grote rol toekenden en de vakbonden wilden behouden, &amp;eacute;n
bij de liberalen, die nog vasthielden aan een rigide economisch
liberalisme. Die dagelijkse strijd in de vroege jaren weerhield Veraart
ervan een handboek over de PBO te schrijven, d.w.z. een theoretische
grondslag te geven aan zijn praktische modellen, die overtuigender had
kunnen werken. In die zelfde tijd zag Veraart zich gedwongen actief aan
de katholieke politiek deel te nemen, toen het hem niet gelukt was zijn
PBO-voorstellen bij de katholieke werkgevers en -nemers snel
geaccepteerd te krijgen. Hij was er nu eenmaal van overtuigd dat hij
met zijn stelsel gelijk had. In 1924 werd Veraart voorzitter van het
Verbond 'St. Michael', dat binnen de RKSP door acties en
propaganda, zoals in het blad van Max van Poll, 
&lt;em&gt;De Morgen,&lt;/em&gt;

medestanders poogde te vinden voor een vernieuwde Roomsch-Katholieke
Staatspartij (RKSP) - bij de oude garde had Veraart weinig kans met
zijn overhaaste hervormingsplannen -, met gedemocratiseerde
organisatie, een nieuw program, dat natuurlijk de invoering van de PBO
voorop moest plaatsen, en een nieuwe bemanning van de fractie, die meer
representatief voor de diverse groepen in de RKSP moest zijn. Deze
partij moest in haar visie de hervormingspartij worden op het
sociaal-economisch terrein, geen middenpartij, met verzoening van
linker- en rechtervleugel. De eenheidspartij van de katholieken zette
hij op de tocht: het ging nu, na de voltooide erkenning van de
katholieken in staatkundig en maatschappelijk opzicht, om de
emancipatie van de groepen binnen de katholieke wereld: de arbeiders,
de jongeren en, in het algemeen, de geschoolde leken. Eind januari leek
de partij door een reorganisatie in democratisch opzicht opener te
worden. Veraart kwam met de mede-Micha&amp;euml;list H.W.E. Moller in de
Kamer. Hier gaf hij alle aandacht aan de bedrijfsorganisatie, maar hij
verloor het contact allengs met de katholieke arbeiders, van wie hij
zichzelf als kampioen beschouwde. Dezen konden hem niet in alles volgen
en het R.-K. Vakbureau prefereerde in 1929 afgevaardigden uit eigen
rij. Veraart was bovendien te ongedurig om moeizame compromissen in de
Kamer voor te bereiden. De RKSP was ook niet de programpartij geworden
die hij na 1925 had verwacht. Zo kwam reeds in 1929 voor Veraart een
einde aan het Kamerlidmaatschap, maar hij bleef op ander terrein
politiek of maatschappelijk actief: tot aan de bezettingstijd was hij
lid van de Hoge Raad van Arbeid en lid van de Provinciale Staten van
Zuid-Holland, een functie die hij reeds sedert 1919 had bekleed.&lt;/p&gt;
&lt;p&gt;In tegenstelling tot vele anderen onder de katholieke jongeren, die
teleurgesteld waren in de slagvaardigheid van het parlementaire stelsel
in de grote nood van die dagen (werkloosheid), behield Veraart een
rotsvast vertrouwen in de democratie &amp;eacute;n in de oplossing van de
nood via een bestrijding van het kapitalisme, waartegen hij
vernietigende requisitoirs schreef. Zijn oplossing van de
bedrijfsorganisatie vond ook toen nog geen ruime bijval, al kwam hij
met de idee, zoals in het Plan van de Arbeid (SDAP) was geopperd, om
van overheidswege grote financi&amp;euml;le injecties te geven om de
economie weer op gang te helpen. Het corporatieve stelsel - zoals in
Itali&amp;euml; en Portugal: populair in sommige katholieke kringen -
achtte hij schijnbedrijfsorganisaties, die de tirannie over de
arbeiders hadden gebracht. Zo bleef Veraart wijzen op de gevaren van de
dictaturen, of deze nu kwam van rechter- of linkerzijde, en was uit
zijn 
&lt;em&gt;Joden van Nederland&lt;/em&gt;

(Hilversum, 1938) gebleken dat hij de ogen niet sloot voor de
jodenvervolgingen over de grens.&lt;/p&gt;
&lt;p&gt;Na de Duitse inval week hij uit naar Londen, waar hij tot 1944
economisch adviseur was van het ministerie van Algemene Oorlogvoering.
Ook was hij voorzitter van het Scheidsgerecht voor de Zeeongevallenwet
en kantonrechter in Londen en daarnaast actief in de International
Christian Democratie Union en medeoprichter van de Nederlandse tak, nl.
de Katholieke Staatkundige Groep in Engeland (&lt;em&gt;Katholiek Cultureel Tijdschrift 1946-1947&lt;/em&gt;)
&lt;em&gt;.&lt;/em&gt;

Veraart betoonde zich ook toen een alert beschermer van de
parlementaire democratische tradities van Nederland - hij was een
bewonderaar van het Engelse parlementaire systeem - zodra hij hoorde
van plannen van Nederlanders die na de bevrijding van Nederland een
sterker gezag en een door de regering in eerste instantie aan te wijzen
vertegenwoordigend lichaam met geringer wetgevende macht wilden. Een
artikel hierover in het Londense 
&lt;em&gt;Vrij Nederland&lt;/em&gt;

van 26 augustus 1944 leidde tot meningsverschil met minister-president
Gerbrandy, die hem ontsloeg uit zijn ambtelijke functie (&lt;em&gt;Parlementaire Enqu&amp;ecirc;tecommissie Regeringsbeleid 1940-1945,
5c&lt;/em&gt;)
&lt;em&gt;.&lt;/em&gt;

Als reactie op deze botsing schreef hij nog in Londen 
&lt;em&gt;Inleiding tot de Nederlandsche Constitutie&lt;/em&gt;

(Londen, 1945), bedoeld als verdediging van het door de Grondwet
geregelde parlementaire stelsel.&lt;/p&gt;
&lt;p&gt;Na zijn terugkomst mocht hij beleven dat zijn PBO in een succesvol
ontwerp van wet gestalte kreeg en erkenning van zijn pionierswerk
hiermee zijn deel werd. Na de bedrijfsradenwet van Verschuur in 1933 en
de grondwetsherziening van 1938, kon pas na de oorlog de 
&lt;em&gt;Wet op de Bedrijfsorganisatie&lt;/em&gt;

(1950) - na het onder de oorlog tijdelijk ingevoerde, op het
leidersbeginsel steunende systeem van Woltersom -een goede meerderheid
vinden. Een minister zonder portefeuille, A.C. de Bruijn, zou zich
zelfs voor de duur van &amp;eacute;&amp;eacute;n kabinet speciaal wijden aan
PBO-zaken (1952-1956). De opgaande conjunctuur en de vernieuwde rol van
de vakbeweging (Stichting van de Arbeid) hadden echter de
belangstelling verminderd om de wet 'in te vullen', zodat het
koporgaan, de Sociaal-Economische Raad (SER), een adviescollege van de
regering is geworden en om plausibele redenen alleen in de land-,
tuinbouw- en veeteeltsector zelfbesturende schappen zijn ontstaan.
Veraart werd kroonlid van de SER (1950-1955). Naast zijn hernieuwd
hoogleraarschap in Delft, was hij verbonden aan de Federatie van
katholieke mijnbeambten en mijnwerkers. Ook de katholieke politiek liet
hem niet los, getuige zijn laatste brochure 
&lt;em&gt;Miserere van de katholieke staatkunde&lt;/em&gt;

('s-Gravenhage, 1952). Hierin bepleitte hij nogmaals een
vooruitstrevende partij, werkend vanuit de encyclieken, wars van elk
compromis. Het was de laatste loftrompet op eigen bouwsels: de
Micha&amp;euml;lbeweging en de PBO. Hij overleed aan de gevolgen van een
verkeersongeval in 1955.&lt;/p&gt;
&lt;p&gt;Veraart bracht zijn persoonlijke mening, mondeling en schriftelijk,
altijd pregnant naar voren. Dit en zijn manier van optreden, die bij
sommigen de indruk wekte van tactloosheid, eigengereidheid en
stroefheid, verklaren voor een deel zijn bescheiden politieke rol. Hoe
knap ook als jurist en econoom en bekend met talloze andere
disciplines, hoe strijdbaar en idealistisch ook, in de onwrikbare
politieke constellatie v&amp;oacute;&amp;oacute;r 1940, toen het triomfalisme in de
RKSP de toon aangaf, kon hij alleen maar buitenstaander blijven en
moest hij genoegen nemen met een rol van hoogleraar-publicist, die hij
- begiftigd met een goede pen - met verve bekleedde. Zijn
veelzijdigheid en zelfstandige meningen gaven aanleiding tot vaak
vruchtbare discussies. Blijvend is zijn waarde als pionier voor de
hervorming van de maatschappelijke structuren van zijn tijd, voor de
PBO, waarvan de realisatie zijn geduld op de proef heeft gesteld.
Hierdoor gaf hij concrete uitvoering aan de katholieke sociale leer.
Zijn belang overschrijdt daarom de nationale grenzen.&lt;/p&gt;
&lt;p&gt;
  &lt;a href='pgedeelte'&gt;P: &lt;/a&gt;Behalve bovengenoemde werken bibiografie, in 
&lt;em&gt;Roeping&lt;/em&gt;

13 (1935) 501-506; 
&lt;em&gt;Holland&lt;/em&gt;

(Londen, [1945]); 
&lt;em&gt;Beginselen der publiekrechtelijke bedrijfsorganisatie&lt;/em&gt;

(Bussum, 1947); 
&lt;em&gt;Wat denkt U van de medezeggenschap?&lt;/em&gt;

[Antwoorden van] o.a. J.A. Veraart (Nijmegen, [1954]).&lt;/p&gt;
&lt;p&gt;
  &lt;a href='lgedeelte'&gt;L: &lt;/a&gt;
  &lt;em&gt;Roeping&lt;/em&gt;

13 (1935) 7 (april) 421-500; L.J. Rogier en N. de Rooy, 
&lt;em&gt;In vrijheid herboren&lt;/em&gt;

('s-Gravenhage, 1953); L.J. Rogier, 
&lt;em&gt;Annalen van het Thymgenootschap&lt;/em&gt;

43 (1955) 72-74; Aug. [H.M.] Albregts, 
&lt;em&gt;ibidem,&lt;/em&gt;

203-204; F.J.H.M. van der Ven, in
&lt;em&gt;de Volkskrant&lt;/em&gt;

17 januari 1955; J.A. Middelhuis, 
&lt;em&gt;ibidem;&lt;/em&gt;

C.P.M. Romme, 
&lt;em&gt;ibidem,&lt;/em&gt;

22 januari 1955; A.A. van Rhijn, in 
&lt;em&gt;Sociaal Maandblad Arbeid&lt;/em&gt;

10 (1955) 68-69; W.G.J.M. Tomassen, 
&lt;em&gt;Het R.K. bedrijfsradenstelsel 1919-1922&lt;/em&gt;

(Leiden, 1974).&lt;/p&gt;

&lt;p&gt;
&lt;a href=&amp;quot;igedeelte&amp;quot;&gt;I: &lt;/a&gt;Beeldbank van het Nationaal Archief in Den Haag [Collectie ANEFO; Veraart in maart 1942].&lt;/p&gt;



&lt;p&gt;M.D. Bogaarts&lt;/p&gt; 
&lt;dtml-var bwn_footer&gt;</text>
  </biography>
</biodes>

