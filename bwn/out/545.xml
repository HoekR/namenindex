<biodes version="1.0">
  <fileDesc>
    <title>Franco, Isaac (1868-1930)</title>
    <ref target="http://resources.huygens.knaw.nl/bwn1880-2000/lemmata/bwn2/franco"/>
    <publisher>
      <name>Biografisch Woordenboek van Nederland:1880-2000</name>
      <ref target="http://resources.huygens.knaw.nl/bwn1880-2000"/>
    </publisher>
  </fileDesc>
  <person>
    <idno type="id">franco</idno>
    <persName><name type="geslachtsnaam">Franco</name>, Isaac</persName>
    <sex value="1"/>
    <event type="birth" when="1868"/>
    <event type="death" when="1930"/>
    <state type="occupation">werktuigbouwkundige</state>
  </person>
  <biography>
    <graphic url="http://resources.huygens.knaw.nl/bwn1880-2000/lemmata/bwn2/images/images/FRANCO.jpg"/>
    <text>&lt;dtml-var bwn_header&gt;
 &lt;p class='genealogie'&gt;
  &lt;strong&gt;Franco, Isaac&lt;/strong&gt;, werktuigkundig ingenieur en hoogleraar (Tiel 1-1-1868 - Bilthoven, gem. De Bilt 28-6-1930).

Zoon van David Franco, koopman, en Klaartje Karolina van Wijhe. Gehuwd
op 14-9-1898 met Henriette Mathilde Themans. Uit dit huwelijk werden 2
zoons geboren.

&lt;img src=&amp;quot;images/FRANCO.jpg&amp;quot; align=&amp;quot;right&amp;quot; BORDER=&amp;quot;0&amp;quot; alt=&amp;quot;afbeelding van Franco, Isaac&amp;quot; class=&amp;quot;bwnimg&amp;quot;&gt;

&lt;/p&gt;
&lt;p&gt;Franco werd, na zijn eindexamen HBS in Tiel, in 1886 ingeschreven
aan de Polytechnische School te Delft, die hij vier jaar later met het
diploma van werktuigkundig ingenieur verliet. Nog in dat zelfde jaar
werd hij als aspirant-adjunct-ingenieur bij de Staatsspoorwegen (SS)
aangesteld, waar hij ten slotte in 1897 met de rang van ingenieur aan
de Centrale Werkplaats te Zwolle werd geplaatst.&lt;/p&gt;
&lt;p&gt;In deze jaren werd het als een bezwaar gevoeld dat de Nederlandse
machine-industrie, die zich in bijna alle opzichten met de buitenlandse
concurrentie kon meten, te weinig kon rekenen op de aanvoer van
praktisch onderlegde Nederlandse technici. Het onderwijs aan de Delftse
Polytechnische School werd als te theoretisch ervaren, hetgeen voor de
leiding van de school de reden was het aantal leerstoelen aanzienlijk
uit te breiden, onder meer met twee in de werktuigbouw, waarvan
&amp;eacute;&amp;eacute;n speciaal in de bouw van locomotieven, rollend materieel
en hefwerktuigen. Men zocht hiervoor een man uit de praktijk, en zo
viel het oog op de jonge Franco. Hij accepteerde de uitnodiging en
aanvaardde zijn ambt op 12 september 1900 met het uitspreken van een
rede over de ontwikkeling van de locomotiefbouw en de mogelijkheden
voor Nederlandse technici daarbij. De bouw van locomotieven was in
Nederland juist van de grond gekomen door grote orders vanuit Transvaal
bij Werkspoor geplaatst. De opleiding voor deze bedrijfstak met een
grote toekomst was voor Franco een dankbare taak. Hij wijdde zich met
hart en ziel aan zijn nieuwe werk; zijn colleges waren helder en goed
te volgen, met een zeer systematische indeling. Hij had veel oog voor
de uitrusting van laboratoria en tekenzalen, waar bij zijn komst van
alles aan ontbrak, en hij zorgde ervoor dat deze tekortkomingen werden
aangevuld. Het eigenlijke ingenieurswerk, dat toch zijn grootste liefde
was gebleven, werd ook in zijn Delftse periode niet vergeten. Voor de
SS op Java ontwierp hij, met medewerking van een aantal studenten, een
sneltreinlocomotief bestemd voor de eendaagse verbinding tussen Batavia
en Soerabaja. Met deze locomotieven werd voor het eerst een snelheid
behaald van meer dan 120 km per uur op het Indische smalspoor, waarbij
de loop van de machine nog rustig bleef. Voor de Maatschappij voor
Nijverheid maakte hij in 1904 een reis naar St. Louis om op de
wereldtentoonstelling aldaar de spoorwegen en de machine-industrie te
bestuderen.&lt;/p&gt;
&lt;p&gt;Op den duur bevredigde het geven van onderwijs hem toch niet
voldoende, want toen hij in 1916 werd uitgenodigd om als opvolger van
zijn vroegere chef S.E. Haagsma, chef van de Dienst van Tractie en
Materieel van de SS, op te treden, accepteerde hij direct. De positie
van de spoorwegen in Nederland was door de wereldoorlog moeilijk
geworden. Door de brandstoffenschaarste kon de kolenverslindende
concurrentie tussen SS en Hollandsche IJzeren-Spoorwegmaatschappij
(HSM) niet langer doorgaan, en zo kwamen beide maatschappijen in 1916
tot het sluiten van een belangengemeenschap, die zich toen reeds
'Nederlandsche Spoorwegen' (NS) noemde en op 1 januari 1917 van
kracht werd. Geleidelijk werden de verschillende diensten samengevoegd:
in 1920 werd de hoofdingenieur Franco chef van de Dienst van Materieel
en Werkplaatsen. Zijn eerste taak was nu het brengen van eenheid in het
materieel en het locomotiefpark van twee maatschappijen met zeer
verschillende tradities. Ook menselijke problemen moesten daarbij
worden opgelost, doordat het personeel heel andere diensten kreeg te
rijden dan waaraan het gewend was. Na een jaar van grote verwarring en
onregelmatigheid in de treinenloop wist Franco orde op zaken te
stellen, zodat in 1921 de situatie weer vrijwel normaal was. De NS
waren inmiddels in de rode cijfers geraakt, en alleen door uiterste
zuinigheid kon men het bedrijf weer winstgevend maken. De dienst van
tractie, door de hoge kolenprijzen een belangrijke uitgavenpost, moest
sterk bezuinigen. Ter verkrijging van een geringer kolenverbruik voerde
Franco op grote schaal oververhitters en voorwarmers in bij de
locomotieven, terwijl hij in 1918 ook begon met proeven om kolenpoeder
te verstoken, om zo de asrijke Limburgse kolen te kunnen gebruiken. In
1921 werd een proefinstallatie gebouwd en een aantal locomotieven voor
dit systeem ingericht, maar door het betrekkelijk geringe succes en
door een daling in de kolenprijzen werd de proef in 1926 gestaakt.
Nieuwe stoomlocomotieven werden onder Franco voornamelijk ontworpen
door zijn assistent P. Labrijn. Van verder strekkende betekenis was de
beslissing in de jaren twintig om op grote schaal tot elektrificatie
van de drukst bereden baanvakken over te gaan, te beginnen met de lijn
Amsterdam-Rotterdam. Franco, van huis uit een 'stoom'-man,
maakte zich de kennis die hiervoor nodig was, in snel tempo eigen, en
hoewel de technische uitwerking door anderen werd verricht, bleef hij
overzicht over het geheel houden.&lt;/p&gt;
&lt;p&gt;Aan zijn spoorwegcarri&amp;egrave;re kwam in 1928 een einde, toen hij werd
aangezocht om de plaats in te nemen van de overleden directeur van
Werkspoor, J. Muysken. Hij kende het bedrijf al door en door omdat hij
sinds 1916 commissaris was, en hij hoopte nu ook zijn commerci&amp;euml;le
gaven te kunnen ontplooien. Zijn plotselinge dood maakte echter aan
deze verwachtingen een einde. Als lid van verscheidene staatscommissies
ter behartiging van de belangen van het spoorwegpersoneel genoot Franco
door zijn bescheiden, rustige optreden het vertrouwen van zowel de
regering als het personeel.&lt;/p&gt;
&lt;p&gt;
  &lt;a href='pgedeelte'&gt;P: &lt;/a&gt;Behalve de in het artikel van Peyrot genoemde literatuur:
(met P. Labrijn) 
&lt;em&gt;Internal-combustion locomotives and motorcoaches&lt;/em&gt;

(The Hague, 1931). Hiervan is in 1932 een D. en Fr. vert.
verschenen.&lt;/p&gt;
&lt;p&gt;
  &lt;a href='lgedeelte'&gt;L: &lt;/a&gt;[Red.], in 
&lt;em&gt;Spoor- en tramwegen&lt;/em&gt;

3 (1930) 1 (8 juli) 30; J.B. Peyrot, in 
&lt;em&gt;De Ingenieur&lt;/em&gt;

46 (1931) A 101-105; F.C. Huygen, 
&lt;em&gt;ibidem,&lt;/em&gt;

A 105-106.&lt;/p&gt;

&lt;p&gt;
&lt;a href=&amp;quot;igedeelte&amp;quot;&gt;I: &lt;/a&gt;&lt;em&gt;De Ingenieur&lt;/em&gt;

46 (1931) A 101.&lt;/p&gt;





&lt;p&gt;A.J. Veenendaal jr.&lt;/p&gt; 
&lt;dtml-var bwn_footer&gt;</text>
  </biography>
</biodes>

