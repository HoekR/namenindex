<biodes version="1.0">
  <fileDesc>
    <title>Koolemans Beijnen, Gijsbertus Johannes Willem (1848-1928)</title>
    <ref target="http://resources.huygens.knaw.nl/bwn1880-2000/lemmata/bwn5/koolemans"/>
    <publisher>
      <name>Biografisch Woordenboek van Nederland:1880-2000</name>
      <ref target="http://resources.huygens.knaw.nl/bwn1880-2000"/>
    </publisher>
  </fileDesc>
  <person>
    <idno type="id">koolemans</idno>
    <persName><name type="geslachtsnaam">Koolemans Beijnen</name>, Gijsbertus Johannes Willem</persName>
    <sex value="1"/>
    <event type="birth" when="1848"/>
    <event type="death" when="1928"/>
    <state type="occupation">legerofficier</state>
    <state type="occupation">historicus</state>
  </person>
  <biography>
    <graphic url="http://resources.huygens.knaw.nl/bwn1880-2000/lemmata/bwn5/images/images/kooleman.jpg"/>
    <text>&lt;dtml-var bwn_header&gt;
 &lt;p class='genealogie'&gt;
  &lt;strong&gt;Koolemans Beijnen, Gijsbertus Johannes Willem&lt;/strong&gt;, legerofficier en historicus ('s-Gravenhage 22-5-1848 - 's-Gravenhage 6-11-1928). 
Zoon van Gijsbertus Johannes Willem Koolemans Beijnen,
  apotheker, en Neeltje Johanna van der Stok. Gehuwd op 8-5-1873
  met Ari&amp;euml;tte Ewaldina van den Bergh (1850-1900). Uit dit
  huwelijk werden 4 zoons en 1 dochter geboren. Na haar overlijden
  gehuwd op 4-4-1901 met Cornelia Adriana van den Bergh
  (1846-1904). Na haar overlijden gehuwd op 13-7-1905 met Louise
  Frederika Fock (1868-1938). De twee laatstgenoemde huwelijken
  bleven kinderloos.
  

  

  
  &lt;/p&gt;
&lt;p&gt;
  &lt;img class='bwnimg' BORDER='0' align='right' src='images/kooleman.jpg' alt='afbeelding van Koolemans Beijnen, Gijsbertus Johannes Willem'&gt;Gijsbertus Koolemans Beijnen was de oudste zoon in een
    kinderrijk, standsbewust en welgesteld Haags middenstandsgezin.
    Al jong werd hem de liefde voor het vaderland en zijn
    geschiedenis bijgebracht en werd hij op de maatschappelijke
    verantwoordelijkheden van zijn 'stand' gewezen. Deze normen
    waren hem zijn leven lang dierbaar. Van het
    orthodox-protestantse geloof dat zijn ouders aanhingen is
    daarentegen aanzienlijk minder bijgebleven.&lt;/p&gt;
&lt;p&gt;Tussen 1863 en 1867 werd Beijnen aan de Koninklijke
    Militaire Academie te Breda opgeleid tot infanterie-officier.
    Na een korte periode troependienst bij het 1ste Regiment
    Infanterie werd hij - sinds 1869 eerste luitenant - in 1870
    overgeplaatst naar het Instructie-Bataljon in Kampen, waar
    jeugdige vrijwilligers werden opgeleid tot onderofficier bij de
    infanterie en onderofficieren tot luitenant-kwartiermeester. De
    besten van hen werden in de gelegenheid gesteld tot het volgen
    van de Hoofdcursus bij dat bataljon. Beijnen verbleef zeven
    jaar in Kampen, waar hij algemene en militaire geschiedenis
    doceerde bij de cursussen die opleidden tot officier.&lt;/p&gt;
&lt;p&gt;De voor deze nieuwe functie noodzakelijke bekwaamheden had
    Beijnen zich door zelfstudie eigen gemaakt; ook bij latere
    benoemingen zou dat een rol spelen. Hij was een officier met
    een brede wetenschappelijke belangstelling, begiftigd met het
    talent en de werkkracht om zich op verschillende gebieden tot
    een hoog niveau op te werken. Zijn inzichten werden snel
    overtuigingen, waarmee hij gretig het debat opzocht. De
    polemiek was zijn favoriete strijdperk.&lt;/p&gt;
&lt;p&gt;In 1877 werd Beijnen overgeplaatst naar de Koninklijke
    Militaire Academie, waar hij aanvankelijk geschiedenis en
    tactiek doceerde. Vanaf 1879 was zijn leeropdracht militaire
    aardrijkskunde en statistiek en militair recht. Op het
    laatstgenoemde terrein deed hij al snel van zich spreken door
    enkele polemische publicaties. Vooral zijn brochure 
    &lt;em&gt;De kenmerken van desertie. Eene militairrechtelijke
    studie&lt;/em&gt;

    uit 1882 deed veel stof opwaaien. Hierin werd het Hoog Militair
    Gerechtshof verweten het wetsartikel inzake desertie onjuist -
    en feitelijk ook inhumaan - te hebben ge&amp;iuml;nterpreteerd.
    Volgens dit wetsartikel was desertie: het zich verwijderen tot
    een afstand van 'meer dan een uur gaans' van de garnizoens- of
    legerplaats. Het Gerechtshof interpreteerde dit artikel naar de
    letter, terwijl volgens Beijnen de wetgever had bedoeld dat er
    ook sprake moest zijn van een intentie zich aan de dienst te
    onttrekken. Dit standpunt werd onderbouwd met een uitvoerige
    historisch-juridische argumentatie. De discussie over deze
    brochure leidde in 1887 tot aanpassing van de militaire
    wetgeving volgens Beijnens bedoeling.&lt;/p&gt;
&lt;p&gt;Na in 1885 te zijn bevorderd tot kapitein werd Beijnen begin
    september 1886 overgeplaatst naar het 5de Regiment Infanterie
    te Nijmegen voor opnieuw een korte periode troependienst. Op 1
    oktober 1889 werd hij aan de 2de Afdeeling Krijgsschool in Den
    Haag - vanaf 1891 Hoogere Krijgsschool - aangesteld als docent
    krijgsgeschiedenis, strategie, militaire statistiek en
    aardrijkskunde. In deze functie zijn Beijnens wetenschappelijke
    gaven tot volle ontplooiing gekomen. Vanaf 1890 maakte hij als
    militair historicus zowel binnen als buiten de krijgsmacht
    naam. Zijn specialisme werd de Brits-Russische invasie in
    Noord-Holland in 1799, waarover hij een groot aantal artikelen
    publiceerde. Zijn geschiedschrijving kenmerkte zich door
    minutieuze aandacht voor details en werd gedragen door de
    overtuiging dat de militaire geschiedenis nog steeds
    leermeester van de militaire praktijk kon zijn.&lt;/p&gt;
&lt;p&gt;Rond de eeuwwisseling woedde in militaire kringen een verhit
    debat over de vraag of Nederland de Waterlinie moest versterken
    met een groot aantal forten dan wel het veldleger moest
    uitbreiden. De infanterist Beijnen deed zich in dit debat
    kennen als een groot tegenstander van de 'dode weermiddelen'.
    In een lezing voor de Vereeniging ter Beoefening van de
    Krijgswetenschap formuleerde hij zijn standpunt aldus: 'Ik hoop
    dat er geen cent meer zal worden uitgegeven aan eenig stuk
    beton of metaal voor forten, v&amp;oacute;&amp;oacute;rdat het vraagstuk
    der levende strijdkrachten op voldoende wijze is opgelost; want
    zoolang als er gelden daarvoor op het budget worden
    uitgetrokken, zoolang schijnen de ''mennekes'' niet gevonden te
    kunnen worden' ('De studie der krijgsgeschiedenis ...', in 
    &lt;em&gt;Orgaan van de Vereeniging ter Beoefening van de
    Krijgswetenschap&lt;/em&gt;

    (1892-1893) 38). Door de tegenstanders van de fortenbouw werden
    die 'mennekes' nog vaak ter sprake gebracht.&lt;/p&gt;
&lt;p&gt;In 1895 werd Beijnen bevorderd tot majoor en overgeplaatst
    naar het 4de Regiment Infanterie te Leiden. Zijn carri&amp;egrave;re
    verliep daarna voorspoedig. Van 1899 tot 1902 diende hij bij de
    Generale Staf, vanaf 1900 in de rang van luitenant-kolonel. In
    1902 werd hij kolonel en bevelhebber van het 5de Regiment
    Infanterie. Drie jaar later bereikte hij als commandant van de
    2de Divisie zijn hoogste rang in actieve dienst:
    generaal-majoor. Op 28 april 1908 werd hem eervol ontslag 'uit
    den dienst' verleend. Ten slotte werd hem in 1910 de titulaire
    rang van luitenant-generaal toegekend.&lt;/p&gt;
&lt;p&gt;Als kerngezonde zestiger, metterwoon teruggekeerd naar Den
    Haag, werd Beijnen fulltime historicus. In 1912/1913 trad hij
    onder meer op als eindredacteur van het vierdelige
    offici&amp;euml;le 
    &lt;em&gt;Historisch gedenkboek der herstelling van Ne&amp;ecirc;rlands
    onafhankelijkheid in 1813&lt;/em&gt;

    . Voor het sinds 1911 verschijnende 
    &lt;em&gt;Nieuw Nederlandsch Biografisch Woordenboek&lt;/em&gt;

    schreef hij talrijke lemmata over legercommandanten en hoge
    officieren ten tijde van de Bataafse Republiek.&lt;/p&gt;
&lt;p&gt;Het verloop en het einde van de Eerste Wereldoorlog hebben
    op Beijnen een diepe indruk gemaakt. Het bracht hem tot de
    overtuiging dat de wereld ontwapend moest worden, te beginnen
    met Nederland. De luitenant-generaal buiten dienst werd een
    uitgesproken pacifist. Hij baseerde zijn standpunt op drie
    overwegingen. Ten eerste was het Pruisische militarisme op het
    slagveld verslagen en was Duitsland na de oorlog verplicht de
    omvang van zijn strijdkrachten verregaand te beperken. Ten
    tweede waren de 'oorlogszuchtige' autocratische regimes van
    Zuid- en Midden-Europa vervangen door vredelievende
    democratie&amp;euml;n. Ten slotte - en dat leek hem doorslaggevend
    - was met de komst van de Volkenbond een internationaal orgaan
    geschapen dat vreedzame beslechting van geschillen tussen
    staten mogelijk maakte. De Volkenbond betekende voor Beijnen
    een breuk met het verleden: oorlogen waren overbodig geworden
    en zouden in de voorzienbare toekomst niet meer gevoerd
    worden.&lt;/p&gt;
&lt;p&gt;Voormalige wapenbroeders reageerden met verwondering, een
    enkeling met afschuw op Beijnens pacifistisch pleidooi. Het
    kwam tot heftige woordenwisselingen in kranten, periodieken en
    brochures. Van een man die het in zijn militaire loopbaan tot
    generaal had gebracht, kon niet worden geaccepteerd dat hij het
    Nederlandse leger wilde afschaffen. Beijnen veranderde echter
    niet meer van mening. In de radicaal-pacifistische en liberale
    Democratische Partij werd hij woordvoerder betreffende het
    ontwapeningsvraagstuk. Deze uiterst kleine partij was in 1921
    opgericht door zijn vriend de historicus en politicus J.E.
    Heeres en bleef tot diens overlijden in 1932 bestaan.&lt;/p&gt;
&lt;p&gt;Na een kort ziekbed overleed Koolemans Beijnen eind 1928.
    Bij zijn crematie karakteriseerde zijn broer Jan Pieter hem
    aldus: 'Zijn leven is heerlijk geweest en een van zijn laatste
    woorden was ''Ik ben blij dat ik geboren ben geworden''. Als
    hij een conclusie trok, dan kwam zij uit het hart en dus was
    het zijn eerlijke overtuiging. Die overtuiging heeft hij de
    wereld in geslingerd, wetende dat lang niet altijd iedereen het
    met hem eens zou zijn. Hij kon geen onrecht zien ...' (&lt;em&gt;Het Vaderland&lt;/em&gt;

    , 10-11-1928).&lt;/p&gt;
&lt;p&gt;
  &lt;a href='pgedeelte'&gt;P: &lt;/a&gt;Onvolledige 'Lijst van geschriften' van G.J.W. Koolemans
    Beijnen in de onder L genoemde publicatie van Heeres en
    Verschoor, 35-38.&lt;/p&gt;
&lt;p&gt;
  &lt;a href='lgedeelte'&gt;L: &lt;/a&gt;Behalve necrologie&amp;euml;n o.a. door J.E. Heeres, in 
  &lt;em&gt;Democratie en Vrije Arbeid&lt;/em&gt;

  , 17-11-1928; in 
  &lt;em&gt;Militair-Rechtelijk Tijdschrift&lt;/em&gt;

  24 (1928/1929) 359-361; door J.E. Heeres en A.K.L. Verschoor, in 
  &lt;em&gt;Handelingen en Levensberichten van de Maatschappij der
  Nederlandsche Letterkunde te Leiden, 1932-1933&lt;/em&gt;

  (Leiden 1933) 19-38: Charles Boissevain, 
  &lt;em&gt;Leven en streven van L.R. Koolemans Beijnen&lt;/em&gt;

  (2de herz. druk; Amsterdam 1906); J. Vogel, 'Een generaal wordt
  pacifist. G.J.W. Koolemans Beijnen (1848-1928)', in 
  &lt;em&gt;Parade. Tijdschrift voor Militaire Bedrijfskunde&lt;/em&gt;

  17 (1996) 98-111.&lt;/p&gt;
&lt;p&gt;
  &lt;a href='igedeelte'&gt;I: &lt;/a&gt;

  Portret nr. 93 in 'Herinneringsalbum van het Instructie Bataillon
  1850 - 1890' (Kampen 1891)&lt;/p&gt;
&lt;p&gt;J. Vogel&lt;/p&gt; 
&lt;dtml-var bwn_footer&gt;</text>
  </biography>
</biodes>

