<biodes version="1.0">
  <fileDesc>
    <title>Moors, Petrus Joannes Antonius (1906-1980)</title>
    <ref target="http://resources.huygens.knaw.nl/bwn1880-2000/lemmata/bwn3/moors"/>
    <publisher>
      <name>Biografisch Woordenboek van Nederland:1880-2000</name>
      <ref target="http://resources.huygens.knaw.nl/bwn1880-2000"/>
    </publisher>
  </fileDesc>
  <person>
    <idno type="id">moors</idno>
    <persName><name type="geslachtsnaam">Moors</name>, Petrus Joannes Antonius</persName>
    <sex value="1"/>
    <event type="birth" when="1906"/>
    <event type="death" when="1980"/>
    <state type="occupation">r.k. bisschop</state>
  </person>
  <biography>
    <graphic url="http://resources.huygens.knaw.nl/bwn1880-2000/lemmata/bwn3/images/images/MOORS.jpg"/>
    <text>&lt;dtml-var bwn_header&gt;
 &lt;p class='genealogie'&gt;
  &lt;strong&gt;Moors, Petrus Joannes Antonius&lt;/strong&gt;, bisschop (Tungelroy, gem. Weert 25-8-1906 - Venray 16-9-1980).

  Zoon van Petrus Joannes Moors, hoofd lagere school, en Maria
  Gertrudis Ament.
  
&lt;img src=&amp;quot;images/MOORS.jpg&amp;quot; align=&amp;quot;right&amp;quot; BORDER=&amp;quot;0&amp;quot; alt=&amp;quot;afbeelding van Moors, Petrus Joannes Antonius&amp;quot; class=&amp;quot;bwnimg&amp;quot;&gt;
  
  &lt;/p&gt;
&lt;p&gt;Moors stamde uit het land van Weert, als oudste uit een
    r.-k. gezin met zes kinderen, allen zoons. Vier van hen werden
    priester, en twee van dezen werden tot het bisschopsambt
    geroepen. Petrus Moors studeerde aan het gymnasium te Weert, en
    vervolgde zijn priesteropleiding met een tweejarige
    filosofiestudie te Rolduc en een vierjarige theologiestudie aan
    het groot-seminarie te Roermond. Aldaar werd hij op 5 april
    1930 door mgr. L.J.A.H. Schrijnen priester gewijd, en in
    hetzelfde jaar benoemd aan het Bisschoppelijk College te Weert,
    waar hij o.a. handelswetenschappen doceerde. Ten behoeve
    hiervan behaalde hij de akte MO boekhouden aan de Tilburgse
    Leergangen. Gedurende 29 jaar zou hij zijn bijzondere
    pedagogische en bestuurlijke kwaliteiten in dienst stellen van
    het middelbaar onderwijs. Van het Weertse college met een
    internaat en een externaat werd hij in 1937 prefect van de
    externen, in 1941 provisor, in 1942 directeur. Onder zijn
    leiding is deze scholengemeenschap sterk uitgebreid: zij
    groeide van een instituut van slechts regionale betekenis uit,
    vooral ook door zijn modern internaat, tot een landelijk
    vermaarde onderwijsinstelling.&lt;/p&gt;
&lt;p&gt;In 1957 benoemde mgr. J.H.G. Lemmens hem tot president van
    het door deze bisschop in 1947 tot exclusief klein-seminarie
    omgevormde Rolduc. Hier ontving Moors op 26 januari 1959 zijn
    benoeming tot bisschop van Roermond, als opvolger van mgr. A.
    Hanssen, die in 1958 was overleden. Zijn keuze is toe te
    schrijven aan zijn bewezen opmerkelijke bestuurstalent, en
    tegelijk aan zijn intens beleefd priesterschap en hartelijke,
    eenvoudige, pretentieloze menselijkheid. Hijzelf voelde zich
    niet zo geschikt voor dit ambt. Vooreerst omdat hij nooit de
    gelegenheid had gehad te werken in het parochi&amp;euml;le
    basispastoraat, en bovendien omdat hij slechts de traditionele
    thomistische theologie-opleiding had gehad, terwijl ondertussen
    de zg. Nouvelle Th&amp;eacute;ologie reeds in volle opmars was
    gekomen. Moors was de 21e bisschop van het diocees Roermond
    sedert de oprichting daarvan in 1559, de 7e sedert de
    heroprichting van de Nederlandse kerkprovincie in 1853. Als
    wapenspreuk koos hij 'Caritas ex Deo' (l. Jo. 4, 7). Van meet
    af aan stond de zorg voor zijn priesters, alsook voor hun
    opleiding en voortgezette vorming voorop. Ter verbetering van
    de priesteropleiding haalde hij de tweejarige filosofiecursus
    weg van Rolduc, en richtte daarvoor in 1961 te Heerlen een
    apart Philosophicum op. Toen in 1966 de landelijke concentratie
    tot stand kwam van de vele seculiere en reguliere instituten
    voor hogere priesteropleiding, zette mgr. Moors het Heerlense
    Philosophicum om tot de Hogeschool voor Theologie en Pastoraat
    met drie reguliere congregaties als participanten. Daarin werd
    ook het Roermondse groot-seminarie opgenomen, toen het in 1968
    als aparte instelling werd opgeheven. Door deze bundeling
    voorkwam hij een drainage van het in Limburg rijkelijk
    aanwezige spiritueel-theologische potentieel, en een algemene
    uitzwerming daarvan naar andere delen van het land.&lt;/p&gt;
&lt;p&gt;Gedurende dertien jaar gaf Moors leiding aan het bisdom
    Roermond in een tijd die zowel religieus-kerkelijk, alsook
    sociaal-economisch en cultureel sterk in beweging was.
    Zuid-Limburg werd een speciaal probleemgebied, ook pastoraal,
    ten gevolge van de algemene sluiting van de kolenmijnen. Moors
    is nooit een volkse bisschop geworden, zoals mgr. Lemmens, die
    Hanssen was voorafgegaan. 'Het lag niet zo in mijn natuur, en
    bovendien geloof ik, dat veel mensen een andere benadering
    wilden zien', zei hij achteraf. Bewust legde Moors het
    zwaartepunt op een intensief en collegiaal contact met zijn
    priesters, die steeds en gemakkelijk toegang tot hem vonden, en
    van wie velen hem als raadsman zochten. Reeds in zijn eerste
    brief aan zijn clerus had hij erop gewezen dat het aantal
    priesterwijdingen begon achter te blijven op het
    priesterverlies in de actieve pastoraal. In de jaren zestig
    kwam daarbij nog het vrij grote aantal ambtsverlaters. Hij leed
    daar zeer onder, maar algemeen worden toch de ruimheid en
    mildheid geprezen waarmee hij deze mensen in hun persoonlijke
    crisis begeleidde. Belangrijk was ook Moors' in 1964
    doorgevoerde sanering van de priestersalari&amp;euml;ring. Door het
    verschaffen van een vast inkomen, ongeacht de verscheidenheid
    aan functies, maakte hij een einde aan de vaak grote en van
    toevallige omstandigheden afhangende verschillen in de
    honorering van de geestelijkheid. Zo maakte hij ook, door
    middel van de oprichting van een personeelsdienst, een einde
    aan een min of meer willekeurig benoemingsbeleid, waarbij de
    betrokkene geen enkele vorm van inspraak had.&lt;/p&gt;
&lt;p&gt;De grote cesuur in zijn ambtsperiode werd het tweede
    Vaticaans Concilie (1962 - 1965). Hij heeft dit zeer intensief
    meegemaakt en beleefde het onder meer als een ruime
    theologische bijscholing voor zichzelf. Daarna werd hij
    geconfronteerd met een heel andere en gecompliceerdere opgave
    dan v&amp;oacute;&amp;oacute;r 1962. De Nederlandse bisschoppen gingen veel
    nauwer samenwerken en ontwikkelden landelijke initiatieven om
    binnen de vaderlandse kerk gestalte te geven aan het tweede
    Vaticanum. Moors werd bij zijn collegae-bisschoppen hoog
    gewaardeerd wegens zijn solidariteit, zijn eerlijkheid en
    deskundigheid. Binnen het bisdom Roermond richtte hij in 1965
    een Diocesaan Pastoraal Centrum op, samengesteld uit priesters,
    religieuzen en leken. Het moest als raadgevende instantie van
    de bisschop fungeren en de communicatie bevorderen tussen de
    bisschop, priesters en leken op alle terreinen van zielzorg en
    apostolaat. Overeenkomstig het advies van dit centrum
    publiceerde Moors in 1966 zijn 'Structuurplan voor de zielzorg'
    in 
    &lt;em&gt;Analecta voor het bisdom Roermond&lt;/em&gt;

    47 (1966) 114-125, waarin het zwaartepunt van de zielzorg
    verlegd werd van de parochie naar het dekenaat, dat een
    scharnierfunctie kreeg tussen de leiding van het bisdom en de
    parochies. In dat kader werden allerlei adviesorganen en
    samenwerkingsverbanden geschapen, en zodoende kwam het lang
    vergeten synodale kerkmodel weer tot leven, o.a. in de
    oprichting van de Diocesane Pastorale Raad met democratisch
    gekozen vertegenwoordigers uit alle sociale en kerkelijke
    geledingen van het bisdom.&lt;/p&gt;
&lt;p&gt;Moors was een uitgesproken voorstander van een
    gezagsuitoefening-in-dialoog, daarbij steeds attent op een
    realistisch beleid. Hij was een man van het gematigde midden,
    steeds zoekend naar een gezond evenwicht en optredend als een
    man van verzoening. Dit heeft hem, zijns ondanks, tot een
    controversi&amp;euml;le figuur gemaakt. Volgens sommigen was zijn
    beleid niet progressief genoeg, volgens anderen te tolerant.
    Zelf ging hij zeer gebukt onder de vaak fel polariserende
    standpunten. In 1965 kreeg hij mgr. E. Beel als hulpbisschop,
    later ook zijn tweede vicaris-generaal naast mgr. P. van Odijk.
    Zijn grote zorgen en de veelheid van problemen tastten zijn
    gezondheid aan, en hij moest voortijdig als bisschop ontslag
    aanvragen. Dit verkreeg hij op 30 december 1970, terwijl hij
    gelijktijdig tot apostolisch administrator van het bisdom werd
    benoemd, en tevens tot titulair bisschop van Maastricht. Met
    voorbijgaan van de door het kathedrale kapittel opgestelde
    voordracht benoemde Paulus VI pas op 22 januari 1972 J.M.
    Gijsen tot zijn opvolger. Menigeen zag deze benoeming als een
    Romeinse desaveu van het beleid van Moors. Dit blijkt onder
    meer uit het feit dat zijn opvolger al gauw, en dit met
    herhaalde instemming van pauselijke zijde, een Groot-Seminarie
    oude stijl oprichtte te Rolduc, terwijl hij de Hogeschool voor
    Theologie en Pastoraat te Heerlen niet als een geschikte
    opleiding tot kerkelijke functies wilde aanvaarden. Hij die zo
    naar verzoening van tegenstellingen had gestreefd, moest
    toezien hoe de polarisatie alleen maar in hevigheid toenam. Hij
    trok zich terug in het Noordlimburgse Geijsteren, waarvan hij
    nog vijf jaar pastoor was. In 1977 ging hij met emeritaat en
    vestigde zich in Swolgen. Op weg naar een begrafenis overleed
    hij plotseling. Overeenkomstig zijn wens werd hij niet begraven
    in de bisschoppelijke grafkapel te Roermond, maar in zijn
    geboortedorp Tungelroy.&lt;/p&gt;
&lt;p&gt;Sedert zijn terugtreding als bisschop heeft Moors tot aan
    zijn dood uitvoerige dagboekaantekeningen bijgehouden over de
    gebeurtenissen in de voor de Limburgse kerk zo kritische jaren
    zeventig. Deze worden als uiterst waardevol en onthullend
    aangemerkt, maar zijn, overeenkomstig Moors' laatste
    wilsbeschikking, nog niet toegankelijk.&lt;/p&gt;
&lt;p&gt;
  &lt;a href='agedeelte'&gt;A: &lt;/a&gt;Dagboek-Moors onder beheer van prof.dr. L. Meulenberg,
  Heerlen.&lt;/p&gt;
&lt;p&gt;
  &lt;a href='pgedeelte'&gt;P: &lt;/a&gt;Offici&amp;euml;le publikaties in de periode 1959 t/m 1972 in 
    &lt;em&gt;Analecta voor het bisdom Roermond.&lt;/em&gt;
&lt;/p&gt;
&lt;p&gt;
  &lt;a href='lgedeelte'&gt;L: &lt;/a&gt;interviews n.a.v. benoeming en ontslagaanvrage als
  bisschop in 
  &lt;em&gt;Maas- en Roerbode,&lt;/em&gt;

  2-2-1959 en 5-6-1971. necrologie&amp;euml;n in 
  &lt;em&gt;Limburgs Dagblad (voor Oostelijk Zuidlimburg),&lt;/em&gt;

  17-9-1980; J.M. Gijsen, in 
  &lt;em&gt;Archief van de kerken&lt;/em&gt;

  35 (1980) kol. 983-984. 
  &lt;em&gt;Menselijke verhoudingen in de kerk. Liber Amicorum Petri&lt;/em&gt;

  [Samengest. door Asselbergs-Arnolds ... et al.] (Hilversum,
  1980).&lt;/p&gt;

&lt;a href=&amp;quot;igedeelte&amp;quot;&gt;I: &lt;/a&gt;
Katholiek Documentatie Centrum te Nijmegen, afb. 2a20471.&lt;/p&gt;




&lt;p&gt;P.A. van den Baar&lt;/p&gt; 
&lt;dtml-var bwn_footer&gt;</text>
  </biography>
</biodes>

