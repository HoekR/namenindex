<biodes version="1.0">
  <fileDesc>
    <title>Crommelin, Claude August (1878-1965)</title>
    <ref target="http://resources.huygens.knaw.nl/bwn1880-2000/lemmata/bwn1/crommelin"/>
    <publisher>
      <name>Biografisch Woordenboek van Nederland:1880-2000</name>
      <ref target="http://resources.huygens.knaw.nl/bwn1880-2000"/>
    </publisher>
  </fileDesc>
  <person>
    <idno type="id">crommelin</idno>
    <persName><name type="geslachtsnaam">Crommelin</name>, Claude August</persName>
    <sex value="1"/>
    <event type="birth" when="1878"/>
    <event type="death" when="1965"/>
    <state type="occupation">natuurkundige</state>
  </person>
  <biography>
    <text>&lt;dtml-var bwn_header&gt;
 &lt;p class='genealogie'&gt;
  &lt;strong&gt;Crommelin, Claude August&lt;/strong&gt;, natuurkundige (Nieuwer-Amstel 22-12-1878 - Leiden 1-7-1965).

Zoon van Robert Daniel Crommelin, lt. ter zee der 1e kl., later
bankier, en Julie Elisabeth Tutein Nolthenius. Op 22-12-1905 gehuwd met
Anna Petronella de Kanter, uit welk huwelijk 2 zoons en l dochter zijn
geboren. Na op 15-2-1917 te zijn gescheiden, gehuwd op 20-11-1918 met
Sara Jacoba Susanna Carolina Slotemaker. Uit dit huwelijk zijn 1 zoon
en 2 dochters geboren.



&lt;/p&gt;
&lt;p&gt;Het geslacht Crommelin is oorspronkelijk afkomstig uit St. Quentin
(de stamboom gaat terug tot 1475). Omstreeks de herroeping van het
Edict van Nantes in 1685 zijn de Crommelins naar Nederland uitgeweken.
De uit dit geslacht voortgekomen Claude August ging na zijn gymnasiale
opleiding te Amsterdam in 1898 in Leiden studeren. Na het
kandidaatsexamen op 16-12-1901 te hebben afgelegd, werkte hij op het
natuurkundig laboratorium (tegenwoordig Kamerlingh Onnes Laboratorium)
onder leiding van prof. H. Kamerlingh Onnes. Op 15-10-1905 legde hij
het doctoraal examen af om op 21-12-1910 te promoveren op een
proefschrift getiteld: 
&lt;em&gt;Metingen betreffende de toestandsvergelijking van argon.&lt;/em&gt;

Op 1-2-1903 begon hij zijn laboratoriumloopbaan als assistent, in 1907
werd hij conservator en in 1924 adjunct-directeur. Op 24-9-1924 werd
hem de persoonlijke titel van lector in de natuurkunde verleend, welke
functie hij op 12-5-1925 aanvaardde met een rede getiteld: 
&lt;em&gt;Instrumentmakerskunst en proefondervindelijke natuurkunde.&lt;/em&gt;

Hij heeft de ontwikkeling van het laboratorium onder Kamerlingh Onnes
van zeer nabij meebeleefd, hetgeen onder meer blijkt uit een zevental
artikelen die hij schreef voor het gedenkboek, dat in 1922 ter
gelegenheid van zijn veertigjarig professoraat aan prof. Kamerlingh
Onnes werd aangeboden.&lt;/p&gt;
&lt;p&gt;Wanneer wij zijn activiteiten beschouwen, dan kunnen we hierbij drie
hoofdgebieden onderscheiden: de wetenschappelijke en organisatorische
als lector en adjunct-directeur, die met betrekking tot de Leidse
Instrumentmakersschool en de uit zijn historische belangstelling
voortvloeiende. De resultaten van zijn onderzoekingen, die grotendeels
voortbouwden op het in zijn proefschrift beschreven werk, zijn
neergelegd in meer dan 50 artikelen waarvan de meeste samen met anderen
werden gepubliceerd. Ten dele zijn dit ook overzichtsartikelen en
beschrijvingen van hulpmiddelen en methoden, in gebruik in het
laboratorium. In het bijzonder kunnen worden genoemd de artikelen samen
met de Franse hoogleraar E. Mathias, over de 'rechtlijnige
diameter' (een betrekking tussen de dichtheden van de vloeibare en
gasvormige fasen en de temperatuur) van een aantal eenvoudige gassen,
mede i.v.m. de 'wet van de overeenstemmende toestanden' volgens
welke verschillende gassen zich op overeenkomstige wijze gedragen. Hij
hield vele wetenschappelijke voordrachten aan een aantal buitenlandse
universiteiten, o.a. in 1924 een achttal in Moskou en Leningrad.&lt;/p&gt;
&lt;p&gt;In 1901 had Kamerlingh Onnes opgericht de Vereniging tot bevordering
van de opleiding tot instrumentmaker met het doel, aan de jongens, die
in de werkplaatsen van het laboratorium een vorming kregen tot
instrumentmaker, een duidelijker gestructureerde opleiding te geven en
voor deze opleiding een financi&amp;euml;le basis te verzekeren door het
verkrijgen van overheidssubsidies en contributies van de leden van de
Vereniging. Kamerlingh Onnes was zelf voorzitter van deze Vereniging en
in 1907 werd Crommelin, als opvolger van dr. Fabius,
secretaris-penningmeester. Aangezien later volgens de
Nijverheidsonderwijswet een gesubsidieerde opleiding een directeur
diende te hebben, werd dr. Crommelin op 1 januari 1938 benoemd tot
directeur van de Leidse Instrumentmakersschool, welke functie hij tot 1
januari 1945 bekleedde. In deze beide functies heeft hij zeer veel
kunnen doen voor de ontplooiing en de uitbreiding van de school, die
geleidelijk zowel door het hoge niveau van de opleiding in het
instrumentmaken, glasinstrumentmaken en, na 1929, in het optisch
glasbewerken (glasslijpen en -polijsten) als door de examens, die de
Vereniging in deze drie vakken afneemt een centrale plaats in ons land
is gaan innemen. In 1907 telde de school 28 leerlingen, bij Crommelins
afscheid schommelde dit aantal tussen 95 en 100.&lt;/p&gt;
&lt;p&gt;Naast zijn wetenschappelijk werk in het kader van de onderzoekingen
in het laboratorium had dr. Crommelin grote belangstelling voor de
geschiedenis van de natuurkunde, o.a. blijkend uit meer dan 50
publikaties op dit gebied, in het bijzonder over oude uurwerken, met
name die van Huygens, het lenzen slijpen in de 17de eeuw, over de
familie Huygens en over het geslacht Van Musschenbroek. Dit heeft o.a.
geleid tot de oprichting op 30-8-1928, samen met prof. C. J. van der
Klaauw en anderen, van het Nederlands Historisch Natuurwetenschappelijk
Museum. Het onder beheer en verantwoordelijkheid van de Stichting
staande museum werd op 5-6-1931 geopend. In 1947 nam het rijk deze
instelling over. Dit kreeg de naam Rijksmuseum voor de geschiedenis der
Natuurwetenschappen. Crommelin werd nu tot directeur benoemd. Op
1-1-1949 trad hij af, waarbij hem de museummedaille in zilver werd
toegekend. Zowel voor als na de oorlog heeft hij vele jaren in
universitair verband college gegeven over de geschiedenis der
natuurkunde.&lt;/p&gt;
&lt;p&gt;Als mens was Crommelin een aristocraat met een veelzijdige kennis en
belangstelling. Behalve de moderne talen beheerste hij naast het Latijn
en Grieks (hij las bijvoorbeeld graag Griekse drama's) ook het
Italiaans. Hij deed veel aan kunstgeschiedenis en was een liefhebber
van muziek. In verband hiermee was hij jarenlang bestuurslid, o.a.
voorzitter, van de afdeling Leiden van de Maatschappij tot bevordering
der Toonkunst. Zelf speelde hij piano en violoncel, bijv. trio's
met Ehrenfest en Einstein wanneer deze laatste in Leiden was. Aan het
eind van zijn leven moest hij i.v.m. reumatiek in schouders en polsen
de actieve muziekbeoefening staken.&lt;/p&gt;
&lt;p&gt;
  &lt;a href='pgedeelte'&gt;P: &lt;/a&gt;Behalve de reeds genoemde publikatie, zijn de meeste van zijn
wetenschappelijke artikelen te vinden in de 
&lt;em&gt;Communications&lt;/em&gt;

van het Natuurkundig laboratorium (later van het Kamerlingh Onnes
Laboratorium) te Leiden. Een volledige bibliografische lijst tot zijn
80e verjaardag is te vinden in het tijdschrift 
&lt;em&gt;Janus. Revue internationale de l&amp;quot;histoire des sciences, de la
m&amp;eacute;decine, de la pharmacie et de la technique&lt;/em&gt;

47 (1958) 249-258, in een bijdrage van B.A. van Proosdij.&lt;/p&gt;
&lt;p&gt;
  &lt;a href='lgedeelte'&gt;L: &lt;/a&gt;
  &lt;em&gt;Jaarboek der Rijksuniversiteit te Leiden 1925,&lt;/em&gt;

117; 
&lt;em&gt;ibidem 1965/1966,&lt;/em&gt;

244-245; voorts 
&lt;em&gt;Nieuwe Leidse Courant&lt;/em&gt;

van 5-12-1958.&lt;/p&gt;
&lt;p&gt;J. van den Handel&lt;/p&gt; 
&lt;dtml-var bwn_footer&gt;</text>
  </biography>
</biodes>

