<biodes version="1.0">
  <fileDesc>
    <title>Spier, Joseph Eduard Adolf (1900-1978)</title>
    <ref target="http://resources.huygens.knaw.nl/bwn1880-2000/lemmata/bwn4/spier"/>
    <publisher>
      <name>Biografisch Woordenboek van Nederland:1880-2000</name>
      <ref target="http://resources.huygens.knaw.nl/bwn1880-2000"/>
    </publisher>
  </fileDesc>
  <person>
    <idno type="id">spier</idno>
    <persName><name type="geslachtsnaam">Spier</name>, Joseph Eduard Adolf</persName>
    <sex value="1"/>
    <event type="birth" when="1900"/>
    <event type="death" when="1978"/>
    <state type="occupation">tekenaar</state>
  </person>
  <biography>
    <text>&lt;dtml-var bwn_header&gt;
 &lt;p class='genealogie'&gt;
  &lt;strong&gt;Spier, Joseph Eduard Adolf&lt;/strong&gt;, tekenaar en illustrator (Zutphen 26-6-1900 - Plandome (New York, Verenigde Staten) 21-5-1978). 
Zoon van Isedore Spier, eigenaar van een modezaak, en Selina
  Elias. Gehuwd op 23-4-1925 met Albertine Sophie van Raalte. Uit
  dit huwelijk werden 2 zoons en 1 dochter geboren. Hij kreeg in
  1957 de Amerikaanse nationaliteit.
  

  
  &lt;/p&gt;
&lt;p&gt;Al vroeg wilde Jo Spier tekenaar van beroep worden. Zijn
    ouders, evenals de tekenleraar aan het Zutphense gymnasium,
    B.H. Stomps, herkenden zijn talent en moedigden hem aan zich in
    deze kunst te bekwamen. Wat de stijl en de grafische techniek
    betreft, werd de jonge Spier vooral ge&amp;iuml;nspireerd door de
    politieke prenten van Albert Hahn in 
    &lt;em&gt;De Notenkraker&lt;/em&gt;

    . Reeds in de vierde klas van het gymnasium stuurde hij Hahn
    eigen werk toe, en alleen diens vaderlijke raad toch maar eerst
    eindexamen te doen, weerhield hem er toen van de school al
    onmiddellijk voor gezien te houden.&lt;/p&gt;
&lt;p&gt;Met het einddiploma op zak verhuisde Spier in 1919 naar
    Amsterdam. Hij nam er priv&amp;eacute;-lessen bij Klaas van Leeuwen
    om vervolgens, na vervulling van de militaire dienstplicht, te
    worden toegelaten tot de Rijksacademie van Beeldende Kunsten.
    Gedurende twee jaren volgde hij hier de opleiding, waarbij hij
    vooral in de tekenklas van prof. J.H. Jurres veel opstak.
    Aangezien de Academie geen afstudeerrichting in
    illustratietekenen kende, besloot Spier in 1923 naar Parijs te
    gaan om daar zijn scholing, onder meer bij het Atelier Cormon,
    af te ronden. Eenmaal terug in Nederland kwam hij eind 1924, na
    zich aanvankelijk als volontair te hebben aangemeld, in dienst
    bij 
    &lt;em&gt;De Telegraaf&lt;/em&gt;

    . Aan dit Amsterdamse dagblad zou hij bijna zestien jaar
    verbonden blijven.&lt;/p&gt;
&lt;p&gt;De redactie van 
    &lt;em&gt;De Telegraaf&lt;/em&gt;

    streefde naar een voor een ruim publiek aantrekkelijke opmaak
    van de krant met veel actuele foto- en tekenillustraties. Omdat
    camera's nog te zwaar en te groot waren voor snel vervoer en de
    fotoafwerking tijdrovend kon zijn, bestond er behoefte aan de
    vlug werkende reportagetekenaar. Spier ging daarom vaak op pad
    met journalisten om ter plaatse schetsen te maken, die dan 's
    avonds thuis werden uitgewerkt. De voor een afdruk in de krant
    noodzakelijke tekentechniek van zwart-op-wit kreeg hij spoedig
    onder de knie. Voor de afwerking gebruikte hij eerst
    krijtpotlood, later Oostindische inkt. Om het al te
    schetsmatige weg te werken - en dat was zijn streven: nooit
    waren zijn eindresultaten knoedelig of krasserig, altijd helder
    en open - werden door hem de contouren zwaar aangelijnd of
    opnieuw overgetrokken. Vaak knipte Spier vervolgens de belijnde
    figuren uit, herschikte deze dan voor een betere compositie en
    plakte alles op nieuw papier. Wat er aan spontaniteit verloren
    ging - de schijnbaar moeiteloos gemaakte tekeningen vergden van
    hem veel tijd en concentratie -, werd aan precisie en exactheid
    gewonnen. Behalve portretten van bekende Nederlanders - meestal
    in profiel en ten voeten uit - en afbeeldingen van situaties
    buitens- en binnenshuis, ging hij ook landschappen en
    stadsgezichten tekenen. Daarbij gebruikte hij dan het wit op
    zo'n ruimtelijk geraffineerde wijze dat Spiers tekenkunst wel
    eens die van het weglaten is genoemd.&lt;/p&gt;
&lt;p&gt;Van 1930 af begon Spier steeds meer, zoals hij het zelf
    noemde, 'cartoonist' te worden. Voor een deel kwam hij daartoe
    doordat de technische verbeteringen bij de persfotografie - de
    kleinbeeldcamera en het sneller ontwikkelen en clicheren van
    fotomateriaal - het reportagetekenen minder nodig maakten, maar
    in hoofdzaak was het toch te danken aan Spiers eigen
    vindingrijkheid en plezier in zijn vak. Naar het voorbeeld van 
    &lt;em&gt;Punch&lt;/em&gt;

    en 
    &lt;em&gt;The New Yorker&lt;/em&gt;

    maakte hij de enkelvoudige getekende mop met onderschrift, maar
    ook ging hij, op originelere wijze, over tot de publikatie van
    een soort beeldenserie, voorzien van geestige teksten in zijn
    markante handschrift. In zo'n beeldverhaal werden meestal
    treffende toestanden en opvattingen uit het dagelijkse leven
    van Nederlanders op milde wijze op de hak genomen. In 
    &lt;em&gt;De Telegraaf&lt;/em&gt;

    kreeg hij in het zondagochtendblad een rubriek die soms een
    groot deel van &amp;eacute;&amp;eacute;n pagina kon beslaan.&lt;/p&gt;
&lt;p&gt;Het werk van Jo Spier werd spoedig alom bekend en bewonderd,
    al vond men soms de moppen wat oubollig of de bespiegelingen
    over eigen land en volk enigszins zelfgenoegzaam. Mooi
    uitgegeven albums waarin grappen en vrolijke beschouwingen uit
    de krant waren herdrukt - bijvoorbeeld 
    &lt;em&gt;Teekeningen&lt;/em&gt;

    uit 1933 en 
    &lt;em&gt;Per potlood door Nederland&lt;/em&gt;

    uit 1934 -, werden veel gelezen en gretig bekeken. Voor album
    en reclameboekje kon Spier ook kleur gaan gebruiken; zijn met
    zachte pastelkleuren uitgewerkte tekeningen van een reis naar
    Nederlands-Indi&amp;euml; - het in 1936 verschenen 
    &lt;em&gt;Uit en thuis. Reisschetsen&lt;/em&gt;

    - maakten grote indruk. Gezaghebbende recensenten zoals
    Cornelis Veth, Jan Greshoff en Menno ter Braak zongen zijn lof.
    Waardering en erkenning bleken ook uit een door Spier in 1939
    met succes uitgevoerde opdracht om de jubileumuitgave van
    Hildebrands 
    &lt;em&gt;Camera obscura&lt;/em&gt;

    na honderd jaar royaal van illustraties te voorzien.&lt;/p&gt;
&lt;p&gt;Op dit hoogtepunt van zijn roem bracht de Tweede
    Wereldoorlog Jo Spier verdriet en ellende. De Duitse bezetters
    en hun medestanders hielden hem als bekende Nederlander van
    joodse afkomst vijandig in de gaten en haalden vaak fel naar
    hem uit. In oktober 1940 moest Spier op staande voet door de
    directie van 
    &lt;em&gt;De Telegraaf&lt;/em&gt;

    worden ontslagen, omdat de Duitsers een prent over de perikelen
    van de stadsverduistering - later opnieuw afgebeeld in het
    album 
    &lt;em&gt;Zwanezang&lt;/em&gt;

    - als defaitistisch en provocerend wilden opvatten. Spier
    verhuisde daarop met zijn gezin naar zijn zomerhuis in Broek in
    Waterland, maar werd ook daar niet met rust gelaten. Tot drie
    keer toe werd hij gevangengezet: eind 1940 en nog eens in 1941,
    telkens gedurende enkele weken, en in 1942 maandenlang, eerst
    in Amsterdam, vervolgens in een strafbarak van het
    doorgangskamp voor joden in Westerbork.&lt;/p&gt;
&lt;p&gt;Onder deze benarde omstandigheden deed zich voor de Spiers
    een kans op lijfsbehoud voor, toen A.A. Mussert, de leider van
    de Nationaal-Socialistische Beweging, de door hem reeds lang
    bewonderde tekenaar een helpende hand bood. Mussert had van
    zijn Duitse vrienden voor een twintigtal joodse gezinnen de
    toezegging gekregen dat deze van deportatie zouden worden
    gevrijwaard, mits zij zich in een gerekwireerd kerkgebouw in
    Doetinchem lieten interneren. Ook de Spiers werden op deze
    'Mussert-lijst' geplaatst en begin 1943 naar Doetinchem
    overgebracht. Met de overige 'begunstigde' joden kwamen zij
    vervolgens, in april 1943, in het 'Alterslager' van
    Theresienstadt in Bohemen terecht. Dit grote hongergetto voor
    duizenden joden was op zichzelf geen vernietigingskamp, maar
    werd wel gebruikt om gevangenen vandaar naar Auschwitz door te
    sturen. Spier en de zijnen zou dit lot bespaard blijven. Al
    gauw werd hij tewerkgesteld in de werkplaats van
    Theresienstadt, waar voor de Duitsers kunstnijverheidsprodukten
    met potten bakken, lijsten maken, ontwerpen van wandversiering
    etc. moesten worden vervaardigd. Hij kon daar blijven werken
    tot ten slotte op 7 mei 1945 het getto door Russische troepen
    werd bevrijd.&lt;/p&gt;
&lt;p&gt;Afgezien van de geleden ontberingen en spanningen, zou de
    herinnering aan Theresienstadt voor Spier wel bijzonder bitter
    blijven. Beschuldigingen van Nederlandse medegevangenen dat
    Spier uit angst te gedienstig zou zijn geweest tegenover de
    nazi-bewakers en -vervolgers en onder meer zou hebben
    meegewerkt aan nazi-propaganda om naar buiten toe, met verslag
    en film, de kamptoestanden van het getto paradijselijk voor te
    stellen, zouden na de bevrijding herhaaldelijk tegen hem worden
    gericht. Spier wilde deze nooit in het openbaar ontzenuwen. Nog
    in 1978, in zijn publikatie van herinneringen aan
    Theresienstadt, 
    &lt;em&gt;Dit alles heeft mijn oog gezien&lt;/em&gt;

    , een boekje met anekdotische stukjes en tekeningen, ging hij
    geheel aan de tegen hem geuite kritiek voorbij.&lt;/p&gt;
&lt;p&gt;Van juni 1945 af terug in het land wierp Spier zich
    v&amp;oacute;&amp;oacute;r alles met bewonderenswaardige veerkracht en
    levensmoed op de hervatting van zijn 'gewone' werk. Opnieuw
    vestigde hij zich in Broek in Waterland, en 
    &lt;em&gt;Elseviers Weekblad&lt;/em&gt;

    bood hem nu de ruimte om zijn cartoons in vooroorlogse 
    &lt;em&gt;Telegraaf&lt;/em&gt;

    -traditie voort te zetten. Spier bleek zijn gevoel voor humor
    en gein niet te hebben verloren. Wel waagde hij zich af en toe,
    anders dan tevoren, aan politieke thema's, waarbij hij soms -
    begrijpelijkerwijs - fel anti-Duits kon uitpakken. Nooit werd
    hij overigens de man die de wekelijkse politieke prent voor het
    blad vervaardigde. Veel verspreiding en bekendheid kregen twee
    brochures waarin Spier in prent en tekst eerst, in 1945, de
    annexatie van uitgestrekt Duits grondgebied door Nederland
    bepleitte en vier jaar later aanspoorde tot krachtige
    wederopbouw van het land met behulp van het door hem
    toegejuichte Marshall-plan. Het reportagetekenen had Spier
    intussen ook hervat. Daartoe ondernam hij nu met de journalist
    Piet Bakker verre reizen naar alle windstreken, onder andere
    naar de 
    &lt;em&gt;West&lt;/em&gt;

    en de 
    &lt;em&gt;Oost&lt;/em&gt;

    zoals kortweg de titels van twee albums van herdrukte
    reistekeningen - respectievelijk uit 1948 en 1950 - zouden
    luiden.&lt;/p&gt;
&lt;p&gt;Een onverwachte mogelijkheid eind 1951 om, door verlening
    van een kort na de bevrijding al aangevraagd visum, naar de
    Verenigde Staten te emigreren greep Spier aan: een tweede
    bezettingstijd wilde hij voor zijn gezin en zichzelf niet
    meemaken. Na aanvankelijke tegenslag gelukte het hem hier met
    reclametekenen en illustreren een nieuw bestaan op te bouwen.
    Al in 1953 kon Spier zijn gezin laten overkomen en zich
    definitief op Long Island bij New York vestigen. De band met
    zijn geboorteland bleef sterk. De Nederlandse connecties hield
    hij aan, en hij kwam nog vaak op bezoek. Spier bleef hier
    publiceren, ook in 
    &lt;em&gt;Elseviers Weekblad&lt;/em&gt;

    , terwijl er in de loop van de jaren opnieuw verscheidene
    albums met oud en nieuw tekenwerk in Nederland het licht
    zagen.&lt;/p&gt;
&lt;p&gt;In de jaren zeventig leek Spier zich oud te gaan voelen, al
    bleef hij opgewekt en welgemoed. De titels van zijn laatste
    albums leken, zoals hij zelf erkende, zijn levenseinde aan te
    kondigen: 
    &lt;em&gt;Zwanezang&lt;/em&gt;

    (1973), 
    &lt;em&gt;Bij 't scheiden van de markt&lt;/em&gt;

    (1975) en 
    &lt;em&gt;Op de valreep&lt;/em&gt;

    (1976). De in 1975 gedane schenking van zijn tekenarchief aan
    het Stedelijk Museum van Zutphen, de stad van zijn jeugd, was
    een soort afscheid. Het einde kwam in 1978, nadat zijn
    scheppingsdrift reeds enige tijd was verflauwd.&lt;/p&gt;
&lt;p&gt;Spier was, zeker in de jaren dertig tot zestig, in Nederland
    een bijzonder populair tekenaar. Velen konden zijn tekeningen
    met &amp;eacute;&amp;eacute;n oogopslag herkennen, zo karakteristiek was
    zijn klare en verfijnde tekentrant. Zelf had Spier zich altijd
    liever een tekenende journalist dan een kunstenaar willen
    noemen; hij voelde zich ook altijd meer thuis in de perswereld
    dan in artistieke kring. Maar, journalist of kunstenaar, door
    hem was in elk geval met zijn oeuvre het vroege oordeel van
    Greshoff, vooral in tekentechnisch en esthetisch opzicht,
    waargemaakt. Deze had al in 1932 geschreven dat Jo Spier een
    tekenaar was 'zoo geestig en zoo sierlijk, zoo vindingrijk en
    zoo verfijnd, als wij het in lang niet bezig zagen in ons
    godzalig Nederland' (&lt;em&gt;De Groene Amsterdammer&lt;/em&gt;

    , 16-1-1932).&lt;/p&gt;
&lt;p&gt;
  &lt;a href='agedeelte'&gt;A: &lt;/a&gt;Het tekenarchief van Jo Spier berust in het Stedelijk
  Museum te Zutphen; Persdocumentatie betreffende Spier bij het
  Rijksbureau voor Kunsthistorische Documentatie te 's-Gravenhage;
  Documentatiedossier Jo Spier in het Rijksinstituut voor
  Oorlogsdocumentatie te Amsterdam.&lt;/p&gt;
&lt;p&gt;
  &lt;a href='pgedeelte'&gt;P: &lt;/a&gt;Behalve de in de tekst genoemde werken o.a.: [samen met Roel
    Houwink,] 
    &lt;em&gt;'Onder de 18'&lt;/em&gt;

    (Nijkerk [1939]); 
    &lt;em&gt;'Pennevruchten'&lt;/em&gt;

    (Amsterdam [etc.], 1947); 
    &lt;em&gt;Thuis best&lt;/em&gt;

    (Amsterdam [etc.], 1951); 
    &lt;em&gt;Album&lt;/em&gt;

    (Amsterdam [etc.], 1957).&lt;/p&gt;
&lt;p&gt;
  &lt;a href='lgedeelte'&gt;L: &lt;/a&gt;Behalve recensies en necrologie&amp;euml;n o.a.: Cornelis
  Veth, 'De reportage-teekenaar Jo Spier', in 
  &lt;em&gt;Maandblad voor Beeldende Kunsten&lt;/em&gt;

  6 (1929) 305-316; H.G. Cannegieter, 'Jo Spier', in 
  &lt;em&gt;Morks-Magazijn&lt;/em&gt;

  35 (1933) 337-347; Menno ter Braak, 'De humor van Jo Spier', in 
  &lt;em&gt;Forum&lt;/em&gt;

  4 (1935) 33-36, herdrukt in 
  &lt;em&gt;Verzameld werk&lt;/em&gt;

  III (Amsterdam, 1949) 425-428; A. Glavimans, 
  &lt;em&gt;Jo Spier, teekenaar&lt;/em&gt;

  (Rotterdam [etc.], 1947); H.G. Adler, 
  &lt;em&gt;Theresienstadt 1941-1945. Das Antlitz einer
  Zwangsgemeinschaft. Geschichte, Soziologie, Psychologie&lt;/em&gt;

  (T&amp;uuml;bingen, 1955); Piet Bakker, 
  &lt;em&gt;Zo was het&lt;/em&gt;

  (Amsterdam, 1961) 130-135; L. de Jong, 
  &lt;em&gt;Het Koninkrijk der Nederlanden in de Tweede Wereldoorlog&lt;/em&gt;

  I-XIV ('s-Gravenhage, 1969-1991) waarin verspreide gegevens in de
  delen IV, V, VI, VIII, XII en XIII; interview door Hans Vogel, in
  
  &lt;em&gt;Het Parool&lt;/em&gt;

  , 20-6-1975; Koos van Wehring, 'Jo Spier. Het verleden van een
  vooroorlogs tekenaar', in 
  &lt;em&gt;Vrij Nederland&lt;/em&gt;

  , 15-7-1978; Thera Coppens, 'Peter Spier over de kunst van zijn
  vader', in 
  &lt;em&gt;Hervormd Nederland Magazine&lt;/em&gt;

  , 28-6-1986; Henk van Gelder, 'De neutrale observaties van Jo
  Spier', in 
  &lt;em&gt;NRC Handelsblad&lt;/em&gt;

  , 8-5-1992.&lt;/p&gt;
&lt;p&gt;I. Sch&amp;ouml;ffer&lt;/p&gt; 
&lt;dtml-var bwn_footer&gt;</text>
  </biography>
</biodes>

