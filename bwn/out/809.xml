<biodes version="1.0">
  <fileDesc>
    <title>Huibers, Johannes Petrus (1875-1969)</title>
    <ref target="http://resources.huygens.knaw.nl/bwn1880-2000/lemmata/bwn2/huibers"/>
    <publisher>
      <name>Biografisch Woordenboek van Nederland:1880-2000</name>
      <ref target="http://resources.huygens.knaw.nl/bwn1880-2000"/>
    </publisher>
  </fileDesc>
  <person>
    <idno type="id">huibers</idno>
    <persName><name type="geslachtsnaam">Huibers</name>, Johannes Petrus</persName>
    <sex value="1"/>
    <event type="birth" when="1875"/>
    <event type="death" when="1969"/>
    <state type="occupation">r.k. bisschop</state>
  </person>
  <biography>
    <graphic url="http://resources.huygens.knaw.nl/bwn1880-2000/lemmata/bwn2/images/images/HUIBERS.jpg"/>
    <text>&lt;dtml-var bwn_header&gt;
 &lt;p class='genealogie'&gt;
  &lt;strong&gt;Huibers, Johannes Petrus&lt;/strong&gt;, RK bisschop (Amsterdam 15-11-1875 - Heemstede 20-4-1969).

Zoon van Petrus Joannes Huibers, opzichter bij de Staatsspoorwegen, en
Catharina Isabella Maria van den Bergh.
&lt;/p&gt;

&lt;img src=&amp;quot;images/HUIBERS.jpg&amp;quot; align=&amp;quot;right&amp;quot; BORDER=&amp;quot;0&amp;quot; alt=&amp;quot;afbeelding van Huibers, Johannes Petrus&amp;quot; class=&amp;quot;bwnimg&amp;quot;&gt;

&lt;p&gt;Huibers, afkomstig uit een gezin van een bouwondernemer uit
Amsterdam, was een zondagskind. Hij haalde al vroeg de voorpagina's
van de kranten toen hij als jongen de eerste steen mocht leggen van het
Amsterdamse Centraal Station. Zijn studies op de bisschoppelijke
seminaria Hageveld en Warmond voltooide hij vlot, en na een korte
kapelaansperiode kwam hij als leraar naar Hageveld. In de contacten met
andere priesters toonde hij zich bezorgd voor de rechtzinnigheid van
het geloof. Hij wilde dat de priesters zoveel mogelijk beschermend
zouden optreden, dat zij hun gelovigen zouden behoeden voor omgang met
andersdenkenden. Zonder partij te kiezen in de idee&amp;euml;nstrijd die in
de periode van 1906 tot 1914 polariserend werkte in het Haarlemse
diocees, stond hij rechts van het centrum.&lt;/p&gt;
&lt;p&gt;Zijn aandacht ging in het bijzonder uit naar de zielzorg. Als
pastoor te Amsterdam stond hij midden tussen de mensen en werd hij veel
gevraagd om ergens te preken. Zo hield hij de slotredevoering op het
nationale eucharistische congres in 1922 in de Singelkerk - genaamd
Geloof, Hoop en Liefde te Amsterdam. Als deken toonde hij zich een
omzichtig bestuurder, hij wist gemakkelijk de beleidslijnen te trekken
en viel op door zijn gezond oordeel.&lt;/p&gt;
&lt;p&gt;Toch was zijn loopbaan, hoe gelukkig ook, niet direct een
voorbereiding op het ambt van bisschop van Haarlem, waartoe hij in
december 1935 geroepen werd. Maar op dezelfde wijze als hij als pastoor
en deken was opgetreden, voerde hij zijn beleid op deze post. Hij moest
de tegenstellingen die onder het bestuur van zijn voorganger waren
ontstaan wat afzwakken: de zaken van de jeugdbeweging hadden wel zijn
belangstelling, maar kregen niet het gewicht zoals onder zijn
voorganger, J.D.J. Aengenent. De sanering, die radicaal was geweest,
had de noodlijdende kerkbesturen wat meer lucht gegeven en maakte het
voor Huibers mogelijk deze voortaan minder ingrijpend te doen zijn.&lt;/p&gt;
&lt;p&gt;Wat vooral voorrang had gekregen in het episcopaal beleid, was een
duidelijke stellingneming tegen nationalistische stromingen die de
mensenrechten aantastten. In 1936 kondigden de bisschoppen af dat zij
die in belangrijke mate steun verleenden aan nationaal-socialistische
of fascistische groeperingen, van het ontvangen van de sacramenten
werden uitgesloten. Huibers, een man met een praktisch verstand, voelde
de draagwijdte goed aan, en in afzonderlijke instructies aan de
geestelijkheid werd de gedragslijn bepaald die een voorbereiding tot
het kerkelijk verzet in oorlogstijd zou zijn.&lt;/p&gt;
&lt;p&gt;Bisschop Huibers steunde ten aanzien van deze maatschappelijke
vragen geheel op de aartsbisschop van Utrecht, J. de Jong. Er was geen
tegenstelling binnen het episcopaat, en als woordvoerder van het
college schrijft Huibers aan de aartsbisschop in januari 1941: 'Wij
allen zijn vol bewondering voor de goede zorgen waarmee U alles voor
ons regelt.'&lt;/p&gt;
&lt;p&gt;Uitermate moeilijk was tijdens de bezetting de stap om alle contact
met nationaal-socialisten te verbieden. Het voor en tegen werd in een
aantal bijeenkomsten op tafel gelegd: de briefwisseling van bisschop
Huibers over deze aangelegenheid, die een belangrijke verduidelijking
in de discussie bracht, gaf de doorslag tot de verklaring van eind
januari 1941, waarin alle samenwerking met nationaal-socialisten werd
verboden. Dit herderlijk schrijven sloeg in als een bom. De bezetters
werden nerveus en gingen nauwkeurig de gangen na van het episcopaat.
Zij wisten dat, na mgr. De Jong, Huibers de belangrijkste figuur was in
de strijd tegen het nationaal-socialisme, en in oktober 1942 dreigde de
Gestapo Huibers met allerlei maatregelen tegen priesters die de
volgende dag een brief van de bisschoppen zouden voorlezen. Huibers
fronste zijn wenkbrauwen en antwoordde: 'Dan weet u meer dan
wij' en stuurde hen daarmede de deur uit. Vooral in de hongerwinter
van 1944/1945, toen Utrecht en Haarlem geheel op elkander waren
aangewezen, was de samenwerking hecht. Het is toen zelfs gebeurd dat de
bisschoppen met elkander confereerden over de Duitse militaire
telefoonlijnen: Huibers was nergens bang voor en voelde zich als
pastorale figuur verantwoordelijk voor zijn gelovigen.&lt;/p&gt;
&lt;p&gt;De wederopbouw van het bisdom na de oorlog stelde hem voor veel
problemen. In de kuststreek waren door vestingwerken aan de Atlantikwal
kerken en kloosters afgebroken, parochies ontvolkt, en toen na de
oorlog de mensen terugkeerden, was het moeilijk de draad op te nemen.
Rotterdam, Zeeland en de Wieringermeer hadden veel geleden: het beleid
van de bisschop was er het eerst op gericht om voor die gebieden te
zorgen. Toen de woningbouw op gang kwam, breidden de steden zich uit,
nieuwe kerken moesten er komen en ten aanzien van de bouw ontwikkelden
zich moderne denkbeelden die Huibers tot op zekere hoogte kon
volgen.&lt;/p&gt;
&lt;p&gt;Als een van de eerste bisschoppen koos hij voor categoriale
zielzorg. Na de nodige voorbereidingen startte in 1954 het
bedrijfsapostolaat, dat echter geheel moest worden getest.&lt;/p&gt;
&lt;p&gt;De eenheid die de kracht was geweest van het episcopaat in
oorlogstijd, bleef voortbestaan en daarom werden de voorstellen van
Rome om een splitsing te maken in de bisdommen in alle rust met
elkander besproken. Het bisdom Haarlem werd geheel verdeeld: Zeeland
werd bij Breda gevoegd, Zuid-Holland werd een nieuw bisdom met als
zetel Rotterdam, bij het overgebleven deel werd het Gooi gevoegd, zodat
nu de hele provincie Noord-Holland het nieuwe gebied was van Haarlem.
In 1955 werden de verdelingen in Rome aanvaard, en vanaf 1956 was
Huibers alleen nog maar bisschop over Noord-Holland.&lt;/p&gt;
&lt;p&gt;Ofschoon Huibers goed begreep dat de oorlog de maatschappij grondig
had veranderd, dat nieuwe idee&amp;euml;n, ook op godsdienstig gebied,
redelijke kansen moesten krijgen, wilde hij toch, in de geest van de
zielzorgers uit het begin van de 20e eeuw, de katholieken in eigen
verband bij elkaar houden. Hij stemde in met het mandement van de
Nederlandse bisschoppen van 1 mei 1954 waartoe de grandioze viering van
'Honderd jaar Kromstaf' aanleiding had gegeven. In dit
mandement werden o.a. het lidmaatschap van de Partij van de Arbeid
(PVDA) en dat van het Nederlands Verbond van Vakverenigingen (NVV)
ontraden en het luisteren naar de Vereeniging van Arbeiders
Radio-Amateurs (VARA) verboden. Verschillenden kwamen in
gewetensconflict en Huibers bracht een gesprek op gang met de werkgroep
van katholieken binnen de PVDA, met name met G. Ruygers en J. Willems.
Ofschoon hij hen niet kon overtuigen, waren ze zeer erkentelijk voor
zijn pastorale houding.&lt;/p&gt;
&lt;p&gt;Omdat de taak voor Huibers te zwaar was geworden, kreeg hij naar de
gewone normen een coadjutor (helper met recht van opvolging) in J.A.E.
van Dodewaard, aan wie hij in 1960 het bestuur overdroeg. Hij trok zich
terug in Bosbeek te Heemstede, waar hij met bijzondere belangstelling
de stormachtige ontwikkelingen binnen het kerkelijk leven volgde zonder
zich erin te mengen. Zijn oordeel over verschillende kwesties die voor
hem vreemd waren, was echter mild.&lt;/p&gt;
&lt;p&gt;Huibers was de laatste bisschop van Haarlem naar de oude stijl. Zijn
bijzondere betekenis voor de katholieke kerk is dat hij de eenheid van
het episcopaat in Nederland als een noodzakelijke voorwaarde zag voor
een goed beleid, dat hij in de oorlog onverschrokken was en moed toonde
tegenover de bezetter. Hoewel hij als bisschop-oude stijl koos voor de
principes die altijd hadden gegolden, zag hij het betrekkelijke van
alles in en bleef hij daardoor een goed bestuurder, niet alleen voor en
tijdens de oorlog maar ook daarna.&lt;/p&gt;
&lt;p&gt;
  &lt;a href='agedeelte'&gt;A: &lt;/a&gt;Collectie-Huibers, alsmede stukken betreffende de oorlog,
bedrijfsapostolaat en verslagen bisschoppenvergadering in archief
bisdom Haarlem. Correspondentie met werkgroep katholieken PVDA over
mandement.&lt;/p&gt;
&lt;p&gt;
  &lt;a href='lgedeelte'&gt;L: &lt;/a&gt;Behalve necrologie&amp;euml;n in collectie-Huibers: H.W.
Agterof, 'Mgr. J.P. Huibers' in 
&lt;em&gt;MemoReeks. Herinneringen aan personen en gebeurtenissen uit het
katholiek leven.&lt;/em&gt;

Onder red. van G. Dierick en J.H. Roes (Nijmegen, 1975) 10-14 (Cahiers
van het Katholiek Documentatie Centrum: l); idem, 'Enige
herinneringen aan 1940-1945', 
&lt;em&gt;ibidem,&lt;/em&gt;

1976, 1-6 (Cahier: 3); F.J. Bank, 'Enkele aanvullingen op de
herinneringen van H.W. Agterof', 
&lt;em&gt;ibidem,&lt;/em&gt;

7-12; B. Voets, 'Het bisdom Haarlem', in 
&lt;em&gt;Tijdschrift Noord-Holland 5&lt;/em&gt;

(1960) 157-159; idem, 'Nieuwe vormen in kerkenbouw', 
&lt;em&gt;ibidem,&lt;/em&gt;

8 (1963) 108-114; idem, 'Een afscheid...', 
&lt;em&gt;ibidem&lt;/em&gt;

14(1969) 131-132; B. Voets, 
&lt;em&gt;Bewaar het toevertrouwde pand. Het verhaal van het bisdom
Haarlem&lt;/em&gt;

(Hilversum, 1981) passim.&lt;/p&gt;
&lt;p&gt;
&lt;a href=&amp;quot;igedeelte&amp;quot;&gt;I: &lt;/a&gt;&lt;i&gt;Persoonlijkheden in het Koninkrijk der Nederlanden in woord en beeld.&lt;/i&gt; Onder hoofdred. van H.P. van den Aardweg (Amsterdam 1938) 713.
&lt;/p&gt;

&lt;p&gt;B. Voets&lt;/p&gt; 
&lt;dtml-var bwn_footer&gt;</text>
  </biography>
</biodes>

