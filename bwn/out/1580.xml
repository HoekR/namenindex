<biodes version="1.0">
  <fileDesc>
    <title>Rutgers, Abraham Arnold Lodewijk (1884-1966)</title>
    <ref target="http://resources.huygens.knaw.nl/bwn1880-2000/lemmata/bwn3/rutgersaal"/>
    <publisher>
      <name>Biografisch Woordenboek van Nederland:1880-2000</name>
      <ref target="http://resources.huygens.knaw.nl/bwn1880-2000"/>
    </publisher>
  </fileDesc>
  <person>
    <idno type="id">rutgersaal</idno>
    <persName><name type="geslachtsnaam">Rutgers</name>, Abraham Arnold Lodewijk</persName>
    <sex value="1"/>
    <event type="birth" when="1884"/>
    <event type="death" when="1966"/>
    <state type="occupation">plantkundige</state>
    <state type="occupation">vice-president van de Raad van State</state>
    <state type="occupation">commissaris der Koningin</state>
  </person>
  <biography>
    <graphic url="http://resources.huygens.knaw.nl/bwn1880-2000/lemmata/bwn3/images/images/RUTGERSAAL.jpg"/>
    <text>&lt;dtml-var bwn_header&gt;
 &lt;p class='genealogie'&gt;
  &lt;strong&gt;Rutgers, Abraham Arnold Lodewijk&lt;/strong&gt;, plantkundige en vice-president van de Raad van State (Amsterdam 24-7-1884 - Wassenaar 26-9-1966).

  Zoon van Frederik Lodewijk Rutgers, Ned. Herv. predikant,
  hoogleraar in kerkgeschiedenis en kerkrecht, en Corn&amp;eacute;lie
  Catherine Hermance Guye. Gehuwd op 14-11-1910 met Rosine
  Alexandrine Fr&amp;eacute;d&amp;eacute;rique Idenburg. Uit dit huwelijk
  werden 4 zoons en 2 dochters geboren.
  

  
&lt;img src=&amp;quot;images/RUTGERSAAL.jpg&amp;quot; align=&amp;quot;right&amp;quot; BORDER=&amp;quot;0&amp;quot; alt=&amp;quot;afbeelding van Rutgers, Abraham Arnold Lodewijk&amp;quot; class=&amp;quot;bwnimg&amp;quot;&gt;
  
  &lt;/p&gt;
&lt;p&gt;Bram Rutgers groeide, evenals zijn oudere broer Victor, op
    in het gezin van de eerste hoogleraar in de kerkgeschiedenis
    van de Vrije Universiteit (VU) in jaren van kerkelijke strijd
    en van inspanning om deze jonge universiteit een eigen plaats
    te geven in de wetenschappelijke wereld van Nederland. De
    levensstijl van dat gezin werd gekenmerkt door een sterke
    nadruk op de persoonlijke omgang met God en op de roeping
    daarvan ook in het leven van beroep en bedrijf blijk te geven.
    Beide karakteristica hebben Rutgers' leven gestempeld.&lt;/p&gt;
&lt;p&gt;Hij bezocht het Gereformeerd - later Woltjer - Gymnasium te
    Amsterdam en werd in 1901 als student in de wis- en natuurkunde
    zowel aan de Universiteit van Amsterdam als aan de Vrije
    Universiteit ingeschreven. De laatste had geen faculteit der
    natuurwetenschappen. Niet zelden lieten echter gereformeerde
    studenten zich aan beide universiteiten inschrijven. Aan de VU
    volgden zij dan enkele algemene colleges. Bij zijn erepromotie
    aan die universiteit getuigde hij dankbaar van de vormende
    invloed die de classicus prof. J. Woltjer op hem had gehad. In
    zijn studententijd was Rutgers een actief lid van het
    Studentencorps aan de VU en van de Nederlandsche
    Christen-Studenten Vereeniging.&lt;/p&gt;
&lt;p&gt;Zijn eigenlijke studierichting was de plant- en dierkunde.
    Op 4 oktober 1910 promoveerde hij cum laude bij F.A.F.C. Went
    op het proefschrift 
    &lt;em&gt;De invloed der temperatuur op den praesentatie-tijd bij
    geotropie&lt;/em&gt;

    (Utrecht, 1910) aan de Rijksuniversiteit te Utrecht. In dat
    zelfde jaar vertrok hij naar Nederlands-Indi&amp;euml;, waar hij
    eerst een functie vervulde bij 's Lands Plantentuin te
    Buitenzorg. Van 1916 tot 1923 was hij directeur van het
    proefstation van de Algemeene Vereeniging van Rubberplanters
    ter Oostkust van Sumatra te Medan. In 1923 werd hij directeur
    van Landbouw, Nijverheid en Handel wederom in Buitenzorg. Zijn
    Indische periode eindigde in 1928, toen hij benoemd werd tot
    gouverneur van Suriname.&lt;/p&gt;
&lt;p&gt;Naast zijn beroepsbezigheden, die hij naar algemeen oordeel
    voortreffelijk vervulde, heeft Rutgers in Indi&amp;euml; veel tijd
    gegeven aan kerkelijke arbeid en aan het christelijk onderwijs.
    Zijn vrouw en hij waren lid van de Gereformeerde kerken in
    Nederlands-Indi&amp;euml;, een in ledental niet grote
    kerkgemeenschap, die niettemin in de Indische samenleving een
    plaats van betekenis heeft ingenomen. Jarenlang was hij
    ouderling en verving de predikant, wanneer - en dat kwam
    herhaaldelijk voor - geen predikant beschikbaar was. Hij was
    iemand die voor vrijwel alle van die kerken veel betekend heeft
    (A. Algra).&lt;/p&gt;
&lt;p&gt;Als gouverneur van Suriname ervoer Rutgers dezelfde
    teleurstellingen als zijn voorgangers. De economie kwijnde,
    pogingen de landbouw te stimuleren mislukten veelal, het
    bestuursapparaat was zwak bezet en weinig inventief, Nederland
    was niet bereid extra middelen ter beschikking te stellen voor
    verbetering en diversificatie van de economie. Ook in dit land
    gaf hij blijk van zijn belangstelling voor de kerk, met name de
    Evangelische Broeder Gemeente, en het onderwijs.&lt;/p&gt;
&lt;p&gt;Aan het gouverneurschap kwam een einde in 1933. Bij de
    verkiezingen voor de Tweede Kamer dat jaar werd Rutgers voor de
    Anti-Revolutionaire Partij gekozen. Na zovele jaren bestuurder
    te zijn geweest kon hij echter aan de in die dagen veelal
    controlerende taak van de volksvertegenwoordiger niet wennen.
    In 1936 deed zich de mogelijkheid voor van een benoeming tot
    lid van de Raad van State. Rutgers greep de kans om van
    Binnenhof 1A naar Binnenhof 1 te verhuizen graag aan.&lt;/p&gt;
&lt;p&gt;Met vrijwel alle belangrijke staatszaken krijgt de Raad van
    State te maken, en het lidmaatschap van de afdeling voor de
    geschillen van bestuur biedt de mogelijkheid invloed uit te
    oefenen op de praktijk van het binnenlands bestuur. Rutgers
    heeft zich in de Raad zeer thuis gevoeld en er zich door zijn
    wijsheid een belangrijke plaats verworven, z&amp;oacute; dat
    &lt;em&gt;&lt;/em&gt;

    zijn benoeming tot vice-pr&amp;eacute;sident in 1956 in en buiten het
    college algemene instemming vond. Het bereiken van de
    leeftijdsgrens maakte met ingang van 1 augustus 1959 een einde
    aan zijn vice-presidentschap.&lt;/p&gt;
&lt;p&gt;Naast zijn lidmaatschap van de Raad van State bleef hij
    werkzaam op kerkelijk en maatschappelijk terrein. Zo was hij
    bestuurslid van het Zeister Zending Genootschap, waardoor de
    band met Suriname behouden bleef. Hetzelfde gold, mede wat de
    andere overzeese rijksdelen betreft, voor zijn voorzitterschap
    van de Christelijke Militaire Bond voor Oost- en
    West-Indi&amp;euml;. Deze hield zich vooral bezig met de stichting
    en instandhouding van militaire tehuizen overzee.&lt;/p&gt;
&lt;p&gt;Tijdens de bezetting heeft Rutgers belangrijk werk in het
    verzet verricht, in politiek maar vooral in kerkelijk opzicht.
    Politiek in het Vaderlandsch Comit&amp;eacute;, waarin
    vertegenwoordigers van de grote politieke partijen samenwerkten
    en waarin hij na hun gevangenneming J. Donner en J. Schouten
    verving. Ook hij zat enige tijd als gijzelaar gevangen, nl. van
    eind januari 1941 tot december 1942, eerst in Schoorl, daarna
    in Sint-Michielsgestel.&lt;/p&gt;
&lt;p&gt;Als vertegenwoordiger van de Gereformeerde Kerken had hij
    zitting in het Convent van (protestantse) Kerken (later, na de
    toetreding van de Rooms-Katholieke Kerk, Inter Kerkelijk
    Overleg (IKO) geheten). In de latere oorlogsjaren was hij
    daarvan de voorzitter. Hij had een belangrijk aandeel in het
    redigeren van de van het IKO betrokken bij de onderhandelingen
    met de Duitse autoriteiten in de laatste oorlogsmaanden over
    het toelaten van de van de Geallieerden afkomstige zendingen
    voedsel. Op aanwijzing van de regering in Londen door het
    College van Vertrouwensmannen belast met de waarneming van het
    ambt van commissaris van de Koningin in Zuid-Holland fungeerde
    hij enkele maanden na de bevrijding als zodanig.&lt;/p&gt;
&lt;p&gt;Op 20 oktober 1959 verleende de Vrije Universiteit hem een
    eredoctoraat in de rechtsgeleerdheid 'wegens zeer uitstekende
    verdiensten in de uitoefening van hoge functies, die bij de
    ontwikkeling van het staatsrecht in het Koninkrijk der
    Nederlanden ten nauwste betrokken zijn'.&lt;/p&gt;
&lt;p&gt;Rutgers was een man van een voorname, hoffelijke
    levensstijl, zowel in de ambtelijke sfeer als in de
    persoonlijke omgang. Treffend juist typeerde hem staatsraad
    A.L. de Block na zijn verscheiden: 'een door en door nobel
    man,'van een grote stijl, uiterlijk en innerlijk'.&lt;/p&gt;
&lt;p&gt;
  &lt;a href='agedeelte'&gt;A: &lt;/a&gt;Verzameling - A.A.L. Rutgers in het Historisch
  Documentatiecentrum voor het Nederlands Protestantisme
  (1800-heden), Vrije Universiteit te Amsterdam.&lt;/p&gt;
&lt;p&gt;
  &lt;a href='pgedeelte'&gt;P: &lt;/a&gt;Artikelen in 
    &lt;em&gt;Algemeen Landbouwweekblad van Nederlandsch-Indi&amp;euml;, De
    West-Indische Gids&lt;/em&gt;

    en 
    &lt;em&gt;Anti-Revolutionaire Staatkunde.&lt;/em&gt;
&lt;/p&gt;
&lt;p&gt;
  &lt;a href='lgedeelte'&gt;L: &lt;/a&gt;H.C. Touw, 
  &lt;em&gt;Het verzet der Hervormde Kerk&lt;/em&gt;

  (Den Haag, 1946. 2 dl.); 
  &lt;em&gt;Opdat wij niet vergeten.&lt;/em&gt;

  Samengest. door Th. Delleman. Met medew. van G. Brillenburg
  Wurth, J.A.H.J.S. Bruins Slot [et al.] (Kampen, 1949); M.
  Ruppert, in 
  &lt;em&gt;Anti-Revolutionaire Staatkunde&lt;/em&gt;

  36 (1966) 249-250; L. W. G. Sch&amp;ouml;lten, in 
  &lt;em&gt;Jaarboek Vrije Universiteit Amsterdam&lt;/em&gt;

  (1967) 35-38; A. Algra, 
  &lt;em&gt;De Gereformeerde Kerken in
  Nederlands-Indi&amp;euml;/Indonesi&amp;euml; (1877-1961)&lt;/em&gt;

  (Franeker, [1967]); G. van Roon, 
  &lt;em&gt;Protestants Nederland en Duitsland 1933-1941&lt;/em&gt;

  ([Utrecht, [1973]); 
  &lt;em&gt;Briefwisseling Kuyper-Idenburg.&lt;/em&gt;

  Verzorgd, ingel. en toegel. door J. de Bruijn en G. Puchinger
  (Franeker, 1985).&lt;/p&gt;

&lt;p&gt;
&lt;a href=&amp;quot;igedeelte&amp;quot;&gt;I: &lt;/a&gt;&lt;i&gt;Persoonlijkheden in het Koninkrijk der Nederlanden in woord en beeld&lt;/i&gt;. Onder hoofdred. van H.P. van den Aardweg (Amsterdam 1938) 1266.
&lt;/p&gt;


&lt;p&gt;W.F. de Gaay Fortman&lt;/p&gt; 
&lt;dtml-var bwn_footer&gt;</text>
  </biography>
</biodes>

