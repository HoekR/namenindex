<biodes version="1.0">
  <fileDesc>
    <title>Koetsveld, Cornelis Eliza van (1869-1945)</title>
    <ref target="http://resources.huygens.knaw.nl/bwn1880-2000/lemmata/bwn2/koetsveld"/>
    <publisher>
      <name>Biografisch Woordenboek van Nederland:1880-2000</name>
      <ref target="http://resources.huygens.knaw.nl/bwn1880-2000"/>
    </publisher>
  </fileDesc>
  <person>
    <idno type="id">koetsveld</idno>
    <persName><name type="geslachtsnaam">Koetsveld</name>, Cornelis Eliza van</persName>
    <sex value="1"/>
    <event type="birth" when="1869"/>
    <event type="death" when="1945"/>
    <state type="occupation">politicus</state>
    <state type="occupation">bestuurder</state>
    <state type="occupation">burgemeester</state>
  </person>
  <biography>
    <text>&lt;dtml-var bwn_header&gt;
 &lt;p class='genealogie'&gt;
  &lt;strong&gt;Koetsveld, Cornelis Eliza van&lt;/strong&gt;, politicus en bestuurder (Usselo, gem. Lonneker 15-6-1869 -'s-Gravenhage 21-4-1945).

Zoon van Cornelis van Koetsveld, Ned. Herv. predikant, en Petronella
Hendrika de Jongh van Arkel. Gehuwd op 30-7-1903 met Wilhelmina Ulriche
van Nooten. Uit dit huwelijk werd 1 dochter geboren.



&lt;/p&gt;
&lt;p&gt;Van Koetsveld volgde niet de familietraditie die hem leek te
bestemmen voor het predikantsambt: zijn grootvader, naar wie hij werd
vernoemd, was de bekende hofprediker en schrijver van de beroemde 
&lt;em&gt;Schetsen uit de pastorie te Mastland&lt;/em&gt;

(Schoonhoven, 1843). Hij ambieerde, na de driejarige HBS, een militaire
carri&amp;egrave;re, maar zijn opleiding in Kampen werd geblokkeerd door een
ongeval waarbij hij oogletsel opliep. Na een opleiding te Schoonhoven
kwam hij als (adjunct-) controleur in dienst bij de Waarborg en
Belasting der Gouden en Zilveren Werken ('s Rijks Munt, Utrecht).
In deze functie werd hij om de paar jaar overgeplaatst. Van Koetsvelds
belangstelling ging echter uit naar politieke activiteit. In 1894/1895
verliet hij, als bestuurslid van de kiesvereniging te Goes, samen met
jhr. A.F. de Savornin Lohman de Anti-Revolutionaire Partij (ARP). Hij
bleef in zijn hart Vrij-Antirevolutionair, ook al accepteerde hij
loyaal - zij het met tegenzin -de fusies die leidden tot de oprichting
van de Christelijk-Historische Partij en ten slotte van de
Christelijk-Historische Unie (CHU) in 1908, waarbij hij steeds actief
als lid van de Commissie van advies was betrokken. In 1913 brak Van
Koetsveld voor een korte periode met de CHU als partij-organisatie,
maar niet met haar beginsel. Zijn grieven betroffen de hoge prijs die
de Unie voor de bekende 'Samenwerking van rechts' moest
betalen, en de strakker, minder democratisch wordende partijleiding.
Hij fungeerde tot begin 1916 als voorzitter van het afgescheiden
Politiek Verband van Onafhankelijke Christelijk-Historischen
(Antirevolutionairen). In 1917 was hij weer CHU-lid. Op het einde van
de jaren dertig voelde hij zich meer tot de Staatkundig Gereformeerde
Partij (SGP) aangetrokken.&lt;/p&gt;
&lt;p&gt;Zijn politieke activiteit richtte zich vooral op het maken van
propaganda voor de CH beginselen: hij richtte, naar eigen zeggen,
v&amp;oacute;&amp;oacute;r 1918 een aantal van 31 kiesverenigingen op en sprak 79
maal in openbare vergaderingen met debat. Zijn politieke ambitie werd
niet vervuld: in 1909,1913 en 1918 werd hij als kandidaat van de CHU
niet in de Tweede Kamer verkozen. Op lager niveau kon hij zich wel
waarmaken: als lid van de gemeenteraad in Leeuwarden (slechts een korte
periode in 1923) en in die van Amersfoort (1927-1930) en als lid van
Provinciale Staten van Utrecht (1927-1930) en later van Provinciale
Staten van Friesland (1935). Van 1930 tot zijn pensionering in 1936
fungeerde hij als burgemeester van Workum.&lt;/p&gt;
&lt;p&gt;Van Koetsveld was een fervent voorstander van het kiesstelsel van
evenredige vertegenwoordiging. Namens de Nederlandsche Vereeniging voor
Evenredige Vertegenwoordiging (EV) redigeerde hij het gelijknamige
tijdschrift (1899-1908). In 1896, 1912 en 1914 publiceerde Van
Koetsveld brochures over de EV. Na de invoering van een stelsel van EV
legde hij zich toe op verbetering van het vigerende stelsel.&lt;/p&gt;
&lt;p&gt;De meeste bekendheid genoot Van Koetsveld door zijn omvangrijke 
&lt;em&gt;Onze politieke partijen&lt;/em&gt;

(1904-1905), dat nu weliswaar grotendeels is verouderd, maar dat toch
door zijn beschrijving van de partijen van zijn tijd en door de
toegevoegde artikelen van H. Bijleveld over de ARP en van Lohman over
de Vrije AR - en niet in de laatste plaats door de tekeningen van J.H.
Isings jr. - zijn waarde behoudt. Een voorname bron voor onze kennis
van het ontstaan van de CHU vormen de beide uitgaven van zijn boekje 
&lt;em&gt;De Christelijk-Historische Unie&lt;/em&gt;

(1909 en 1918). Zijn toelichting op het CH program 
&lt;em&gt;Onze beginselen&lt;/em&gt;

(1912) is, hoewel vergeleken met gelijksoortige van A. Kuyper, H.
Colijn of P.A. Diepenhorst aan de magere kant, niet onverdienstelijk en
sedertdien eigenlijk niet vervangen. In waarlijk talloze artikelen en
ingezonden stukken in vele kranten schreef Van Koetsveld over het
kiesstelsel en over problemen en ruzies van de dag. Tijdens de Duitse
bezetting hield hij zich bezig met het opstellen van een blauwdruk voor
het politieke leven na de oorlog. Daarover had hij contact met H.W.
Tilanus. De bevrijding zelf maakte hij echter niet meer mee.&lt;/p&gt;
&lt;p&gt;
  &lt;a href='agedeelte'&gt;A: &lt;/a&gt;Het persoonlijk archief van Van Koetsveld is rond 1965
vrijwel geheel verloren gegaan. Enige typoscripten en manuscripten zijn
thans in het bezit van de auteur van dit artikel. De plannen voor het
naoorlogse politieke leven bevinden zich in het archief-Tilanus (nr.
97) op het Algemeen Rijksarchief te 's-Gravenhage.&lt;/p&gt;
&lt;p&gt;
  &lt;a href='pgedeelte'&gt;P: &lt;/a&gt;Voornaamste geschriften: 
&lt;em&gt;De evenredige vertegenwoordiging...&lt;/em&gt;

('s-Gravenhage, 1896); 
&lt;em&gt;Evenredige vertegenwoordiging. Driemaandelijksch tijdschrift&lt;/em&gt;

van 1899 tot 1908; 
&lt;em&gt;Het ontstaan, de beginselen en de geschiedenis van onze politieke
partijen&lt;/em&gt;

(Utrecht, [1904]); 
&lt;em&gt;De Christelijk-Historische Unie&lt;/em&gt;

(Baam, [1909], als nr. 1 in de serie 
&lt;em&gt;Onze Politieke Partijen;&lt;/em&gt;

verm. uitg. 1918 in een soortgelijke serie nr. 3); 
&lt;em&gt;De rotte plek. Naar aanleiding van het rapport der Commissie voor
Grondwetsherziening&lt;/em&gt;

(Schoonhoven, 1912); 
&lt;em&gt;Onze beginselen. Een toelichting op het program der
Christelijk-Historische Unie.&lt;/em&gt;

Met een woord vooraf door A.F de Savornin Lohman (Schoonhoven, 1912); 
&lt;em&gt;De evenredige vertegenwoordiging voor Nederland in den vorm van een
wetsontwerp, met bijlage en toelichting&lt;/em&gt;

(Rotterdam, 1914); 
&lt;em&gt;Het nieuwe kiesstelsel voorgesteld door de Nederlandsche Vereeniging
tot verbetering van het kiesstelsel, met toelichting en verklaring&lt;/em&gt;

('s-Hertogenbosch, [ca. 1926]).&lt;/p&gt;
&lt;p&gt;
  &lt;a href='lgedeelte'&gt;L: &lt;/a&gt;
  &lt;em&gt;Jaarboekjes&lt;/em&gt;

van de CHU sinds 1919; A.H. Huussen jr., 'C.E. van Koetsveld en het
'Politiek Verband van Onafhankelijke Christelijk-Historischen
(Antirevolutionairen)', 1913-1916', in 
&lt;em&gt;Christelijk Historisch Tijdschrift&lt;/em&gt;

25 (1980) 75-118; 
&lt;em&gt;Herinneringen aan de Unie waarin we ons thuis voelden.
Christelijk-Historische karakteristieken&lt;/em&gt;

onder red. van A.J. van Duist ('s-Gravenhage, 1980).&lt;/p&gt;
&lt;p&gt;A.H. Huussen jr.&lt;/p&gt; 
&lt;dtml-var bwn_footer&gt;</text>
  </biography>
</biodes>

