<biodes version="1.0">
  <fileDesc>
    <title>Koot, Henri (1883-1959)</title>
    <ref target="http://resources.huygens.knaw.nl/bwn1880-2000/lemmata/bwn5/koot"/>
    <publisher>
      <name>Biografisch Woordenboek van Nederland:1880-2000</name>
      <ref target="http://resources.huygens.knaw.nl/bwn1880-2000"/>
    </publisher>
  </fileDesc>
  <person>
    <idno type="id">koot</idno>
    <persName><name type="geslachtsnaam">Koot</name>, Henri</persName>
    <sex value="1"/>
    <event type="birth" when="1883"/>
    <event type="death" when="1959"/>
    <state type="occupation">legerofficier</state>
  </person>
  <biography>
    <graphic url="http://resources.huygens.knaw.nl/bwn1880-2000/lemmata/bwn5/images/images/koot.jpg"/>
    <text>&lt;dtml-var bwn_header&gt;
 &lt;p class='genealogie'&gt;
  &lt;strong&gt;Koot, Henri&lt;/strong&gt;, legerofficier en codespecialist (Singaradja (Bali, Nederlands-Indi&amp;euml;) 29-12-1883 - 's-Gravenhage 18-1-1959). 
Zoon van Alexander Wilhelm Koot, technisch tekenaar bij het
  koloniaal bestuur in Nederlands-Indi&amp;euml;, en Alexandrina
  Kien. Gehuwd op 16-11-1923 met Maria Cornelia Fritz
  (1880-1986), modiste. Dit huwelijk bleef kinderloos.
  

  
  &lt;/p&gt;
&lt;p&gt;
  &lt;img class='bwnimg' BORDER='0' align='right' src='images/koot.jpg' alt='afbeelding van Koot, Henri'&gt;'Mijn Indisch uiterlijk en mijn bruine gelaatskleur heb ik
    van Bali, waar ik in Singaradja ben geboren. Maar veel weet
    ik er niet van. Want ik was vier toen we er wegtrokken. Mijn
    vader was architect bij het burgerlijk bestuur. We zijn toen
    in Soerabaja gaan wonen en daar heb ik eigenlijk m'n hele
    jeugd en jongenstijd doorgebracht', zou Henri Koot zich later
    herinneren (&lt;em&gt;Nieuwe Haagsche Courant&lt;/em&gt;). Hij bezocht er de HBS en liet zich vervolgens in 1901
    inschrijven aan de Koninklijke Militaire Academie in Breda
    als cadet bij het wapen der infanterie van het
    Nederlandsch-Indisch Leger. Op 22 juli 1904 deed hij examen
    om in de rang van tweede luitenant naar Indi&amp;euml; terug te
    keren.&lt;/p&gt;
&lt;p&gt;Na aankomst werd Koot in 1905 in Soerabaja - nog steeds de
    woonplaats van zijn familie - bij een bataljon infanterie
    geplaatst. Nog datzelfde jaar deed hij zijn eerste
    gevechtservaring op tijdens militaire expedities tegen
    lokale, opstandige bewegingen op west-Ceram en op Ambon. De
    jaren van 1907 tot 1909 bracht hij voornamelijk door op
    Timor, waar eveneens onrust heerste. In 1908/1909 trad Koot -
    in 1908 bevorderd tot eerste luitenant - op dit eiland
    tijdelijk op als civiel gezaghebber over enkele landschappen.
    Daarna was hij in verschillende plaatsen op Java gelegerd. In
    augustus 1911 vertrok Koot naar Den Haag om daar de
    driejarige opleiding aan de Hoogere Krijgsschool te volgen.
    Indi&amp;euml; zou hij nooit meer terugzien.&lt;/p&gt;
&lt;p&gt;In Nederland was Koot als zoon van een Chinese moeder en
    een blanke vader, meer nog dan in zijn geboorteland, een
    uitzondering. Zijn leven lang zou hij zich 'Indo' blijven
    voelen: geen echte vreemde of buitenstaander, maar wel een
    gestigmatiseerde en niet helemaal op zijn plaats. Achter een
    fa&amp;ccedil;ade van voorkomendheid en distantie gingen gevoelens
    en ervaringen schuil die in zijn nieuwe omgeving
    onbespreekbaar waren: die van een mysticus met de sporen van
    niet-westerse leef- en gedachtenwereld. Religie en ethiek
    namen in zijn leven een centrale plaats in. In Den Haag
    maakte hij deel uit van een vrijmetselaarsloge.&lt;/p&gt;
&lt;p&gt;Toen het uitbreken van de Eerste Wereldoorlog in 1914
    Koots terugkeer naar Indi&amp;euml; onmogelijk maakte, werd hij -
    waarschijnlijk op grond van zijn analytische instelling en
    zijn gereserveerde optreden - geplaatst bij afdeling GS IV
    van de Generale Staf, die zich, behalve met censuur, in-,
    uit- en doorvoer en de bestrijding van smokkelhandel, ook
    bezighield met cryptoanalyse. Samen met enkele collega's
    legde Koot zich hier toe op de bestudering van onderschepte
    gecodeerde radioberichten, een onontgonnen terrein aangezien
    het Nederlandse leger toentertijd niet over de expertise
    beschikte om deze codes te breken. Koot zag in dit werk een
    uitdaging en begon het verzamelde materiaal te analyseren op
    fouten en herhalingen. Een natuurlijk talent voor puzzelwerk,
    een flinke dosis statistisch inzicht en een grondige
    bestudering van de in Nederlandse defensiebibliotheken ruim
    voorradige cryptografische literatuur stelden hem na enige
    tijd in staat de buitenlandse codes en geheimschriften te
    reconstrueren. Door 'het buitengewone vernuft van
    &amp;eacute;&amp;eacute;n enkel schrander officier van het
    Nederlandsch-lndisch Leger' - zoals H.A.C. Fabius, een van
    Koots superieuren, opmerkte - werd zodoende de basis gelegd
    voor de herleving van een in Nederland vergeten tak van
    wetenschap, de cryptologie. Daardoor werd het niet alleen
    mogelijk de hier in gebruik zijnde codes en geheimschriften
    ingrijpend te verbeteren, maar kon tevens aan legerleiding en
    regering toegang worden verschaft tot informatie die voor het
    behoud van 's lands neutraliteit van groot belang zou blijken
    te zijn. Toen in mei 1919 de chiffreerdienst van de Generale
    Staf, onder de naam GS IIIC, een aparte subsectie werd, kreeg
    Koot - sinds 1918 kapitein - hiervan dan ook de leiding.&lt;/p&gt;
&lt;p&gt;Koot zou deze functie echter niet lang bekleden. In april
    1920 ging hij niet alleen in de rang van reserve-kapitein
    over van het Nederlandsch-Indisch Leger naar de Koninklijke
    Landmacht, maar kwam hij ook aan het hoofd te staan van het
    Cryptographisch Bureau. Deze nieuwe interdepartementale
    instelling, ondergebracht bij het ministerie van Buitenlandse
    Zaken en met personeel afkomstig van marine en landmacht, had
    tot taak op professionelere wijze dan voorheen de
    diplomatieke dienst, de marine en het leger van codemiddelen
    te voorzien. Als 'Directeur van het cijfer' besteedde Koot
    veel aandacht aan de opleiding van nieuw personeel, niet
    alleen voor zijn eigen bureau, maar ook voor de op te richten
    verbindings- en luisterdiensten voor de vloot en voor
    Nederlands-Indi&amp;euml;. Aanvankelijk gebeurde dit intern, in
    het kader van kortdurende detacheringen; later verzorgde Koot
    tevens 'zonder kosten voor het Rijk' colleges cryptologie en
    spionage aan de Hoogere Krijgsschool, teneinde een nieuwe
    generatie officieren het belang ervan te laten inzien.&lt;/p&gt;
&lt;p&gt;Als docent was Koot niet voor iedereen even gemakkelijk te
    volgen, maar hij beschouwde dit niet als een onoverkomelijk
    bezwaar, omdat het hem er voornamelijk om was te doen nieuw
    talent te ontdekken. Naast zijn vele werkzaamheden op het
    'Cijferbureau' vond hij ook nog de tijd om van 1929 tot 1939
    op te treden als lector in de Maleise taal aan de
    Rijksuniversiteit te Utrecht, een benoeming die noch te
    danken was aan publicaties op dit vakgebied noch werd
    ondersteund door een academische graad. Koot was dan ook een
    harde werker, die weinig sliep en weinig at. Op zijn
    ascetische levenswijze vormde slechts de Franse cognac,
    waarvan hij een groot liefhebber was, een uitzondering: 'Een
    glas cognac in de avond scherpt de hersens', zo beweerde hij
    (geciteerd in: Van Ojen jr., 
    &lt;em&gt;Leven en werken&lt;/em&gt;

    , 112).&lt;/p&gt;
&lt;p&gt;Ondanks zijn onmiskenbare verdiensten werd Koot - sinds
    1930 reserve-majoor - met ingang van 1 januari 1933 uit
    bezuinigingsoverwegingen als hoofd van het Cryptographisch
    Bureau ontslagen. Dit ontslag kwam zo onverwacht dat het hem
    in een diepe crisis stortte, die hij pas na maanden te boven
    kwam. Koot werd in staat gesteld om, aansluitend op de
    ontslagdatum, zijn werk voort te zetten als hoofd van de
    afdeling /klkap&gt;. Voortaan zou waardering van zijn
    superieuren hem volstrekt onverschillig laten.&lt;/p&gt;
&lt;p&gt;Toen in de tweede helft van de jaren dertig de
    internationale politieke situatie snel verslechterde, maakte
    Koot - sinds 1934 reserve-luitenant-kolonel en sinds 1937
    reserve-kolonel - zich geen illusies over de mogelijkheid dat
    Nederland opnieuw buiten een oorlog zou blijven. De
    mobilisatie van augustus 1939 bracht aan het licht dat het
    Nederlandse verbindings- en veiligheidsapparaat nauwelijks op
    een gewapend conflict was voorbereid. Koot leek zich dit
    persoonlijk aan te trekken en spande zich tot het uiterste in
    om in korte tijd voldoende personeel op te leiden voor de
    nieuwe luister- en peildienst en voor de verbindingsdienst.
    Tevens probeerde hij verouderde geheimschriftsystemen te
    vervangen en de capaciteit om berichten van vreemde legers te
    onderscheppen op oorlogssterkte te brengen.&lt;/p&gt;
&lt;p&gt;Koot kon zich in 1940 moeilijk bij de nederlaag tegen
    Duitsland neerleggen. Tijdens de bezetting was hij in
    verschillende functies werkzaam. Van juli 1940 tot januari
    1941 was hij kabinetschef van de Opbouwdienst, een
    organisatie die tot doel had werk te verschaffen aan
    gedemobiliseerde militairen. Daarna werkte hij tot december
    1941 op het secretariaat van de Nederlandsche Unie. Sinds
    augustus 1942 had Koot de leiding over een particuliere
    hulpactie die voedselpakketten voor Nederlandse
    krijgsgevangenen bijeenbracht en distribueerde; van mei 1943
    tot eind april 1944 deed hij dit werk als co&amp;ouml;rdinator
    bij het Nederlandsche Roode Kruis.&lt;/p&gt;
&lt;p&gt;In al deze functies hoopte Koot steeds een dekmantel te
    vinden voor het opzetten van een verzetsnetwerk.
    Niettegenstaande herhaalde verzoeken van oud-leerlingen hield
    hij zich echter verre van de activiteiten waarvoor hij bij
    uitstek geschikt was, namelijk het organiseren van een
    ondergrondse verbindingsdienst met Groot-Brittanni&amp;euml;.
    Hiervoor achtte hij zich 'te veel ge&amp;euml;xponeerd' (&lt;em&gt;Verslag&lt;/em&gt;

    VIIc, 164). De Duitsers hielden Koot inderdaad voortdurend in
    de gaten: naar aanleiding van een valse beschuldiging zat hij
    van september tot december 1940 in 'Untersuchungshaft' in de
    strafgevangenis te Scheveningen, en eind april 1944 werd hij
    daar opnieuw voor drie weken opgesloten wegens
    'deutschfeindlicher Kundgebung'.&lt;/p&gt;
&lt;p&gt;In september 1944 ging Koot in op het verzoek het commando
    op zich te nemen van de Binnenlandsche Strijdkrachten. Dit
    was een op initiatief van prins Bernhard en het geallieerde
    opperbevel in het leven geroepen samenwerkingsverband van de
    drie landelijke verzetsorganisaties, de Ordedienst (OD), de
    Landelijke Knokploegen (LKP) en de Raad van Verzet (RVV).
    Koot had daarbij wel bedongen zijn hoofdkwartier in Amsterdam
    te mogen vestigen, waar niemand hem kende, want 'Den Haag is
    zo'n ontzettend kletsgat, dat weet ik uit ondervinding' (&lt;em&gt;Verslag&lt;/em&gt;

    IVc, 1717).&lt;/p&gt;
&lt;p&gt;De verdeeldheid die binnen de illegaliteit bestond, baarde
    Koot grote zorgen, en hij meende door een terughoudende en
    tactvolle stijl van leidinggeven hierin verbetering te kunnen
    brengen. 'Ik ben dan wel de commandant, maar ik voel mij
    eigenlijk meer scheidsrechter', zo merkte hij op (geciteerd
    in: De Jong, 
    &lt;em&gt;Het Koninkrijk&lt;/em&gt;

    Xb, 591). Deze voorstelling van zaken is overigens niet
    helemaal juist. In werkelijkheid was Koot een exponent van de
    OD, een overwegend uit oud-militairen bestaande
    verzetsorganisatie die zich er vooral op toelegde een
    eventuele machtsovername door de illegaliteit in ordelijke
    banen te leiden. Hiertoe voerde Koot - met medeweten van
    prins Bernhard - een gecentraliseerde bevelsstructuur in,
    waarin de oud-militairen het voor het zeggen hadden. Dit gaf
    enkele malen aanleiding tot hoogoplopende conflicten met de
    twee andere verzetsorganisaties, de LKP en de RVV.&lt;/p&gt;
&lt;p&gt;Als commandant van de Binnenlandsche Strijdkrachten was
    Koot in april 1945 betrokken bij capitulatiebesprekingen met
    de Duitse legerleiding in het bezette deel van Nederland. Het
    doel van deze besprekingen was de vijand tot overgave te
    brengen zonder dat er door het verzet een schot hoefde te
    worden gelost. Aangezien de Duitse chef-staf,
    luitenant-generaal P. Reichelt, zich alleen wilde overgeven
    aan een gelijke in rang, werd Koot voor deze gelegenheid
    tijdelijk tot reserve-generaal-majoor bevorderd. Hij slaagde
    in zijn opzet, zodat ernstige incidenten bij de bevrijding
    konden worden voorkomen. Volgens sommigen zou het vooral aan
    Koot te danken zijn geweest dat toen een bloedbad
    uitbleef.&lt;/p&gt;
&lt;p&gt;Begin juni 1945 legde Koot zijn commando - dat hem op 29
    augustus 1946 uit handen van koningin Wilhelmina de Militaire
    Willemsorde zou opleveren - neer. Het aanbod hoofd te worden
    van het nieuw op te richten Bureau Nationale Veiligheid sloeg
    hij af. Wel trad hij van juli 1945 tot juli 1947 op als
    voorzitter van de zuiveringscommissie ter beoordeling van
    officieren van de Koninklijke Landmacht die niet in
    krijgsgevangenschap waren gevoerd. Op 1 oktober 1947 verliet
    hij de militaire dienst. Het eervolle ambt van kanselier der
    Nederlandse Orden, dat Koot vanaf eind 1946 bekleedde, werd
    door hem allerminst opgevat als een sinecure. Openbaar
    optreden zoveel mogelijk vermijdend stelde hij zich ten doel
    een beter inzicht te geven in de aard en betekenis van
    koninklijke onderscheidingen. Tot aan zijn 75ste verjaardag,
    eind december 1958, heeft hij zich met de gebruikelijke
    toewijding en ijver van deze taak gekweten. Ruim twee weken
    na zijn afscheid als kanselier overleed hij aan een
    hartaanval.&lt;/p&gt;
&lt;p&gt;Henri Koot ontleent zijn bekendheid in de eerste plaats
    aan zijn optreden als commandant van de Binnenlandsche
    Strijdkrachten. Het feit dat hij 'de grootste
    geheimschriftkundige [was], die Nederland ooit heeft gekend'
    (geciteerd in: Van Ojen jr., 
    &lt;em&gt;Leven en werken&lt;/em&gt;

    , 56), is slechts aan enkelen bekend. Behalve het
    vertrouwelijke karakter van het coderings- en decoderingswerk
    droeg Koots gesloten, solitaire persoonlijkheid daartoe bij.
    Wars van iedere publiciteit werkte hij bij voorkeur achter de
    schermen, in stilte en anonimiteit, zich bewust van de
    tragische ironie van zijn vak: door telkens weer de meest
    ingenieuze codes te breken liet hij immers zien 'dat de
    cryptografie ... nutteloos is' (&lt;em&gt;ibidem&lt;/em&gt;).&lt;/p&gt;
&lt;p&gt;
  &lt;a href='agedeelte'&gt;A: &lt;/a&gt;Collectie-H. Koot bij de Sectie Militaire
  Geschiedenis van de Landmachtstaf te 's-Gravenhage.&lt;/p&gt;
&lt;p&gt;
  &lt;a href='pgedeelte'&gt;P: &lt;/a&gt;'De invloed der moderne Westersche beschaving op de
    Maleische taal' [Rede bij de aanvaarding van het lectoraat],
    in 
    &lt;em&gt;Jaarboek der Rijksuniversiteit te Utrecht 1929-1930&lt;/em&gt;

    [Utrecht 1930]; lemma 'Geheimschrift', in 
    &lt;em&gt;Winkler Prins Algemeene Encyclopaedie&lt;/em&gt;

    VII (5de herz. dr.; Amsterdam 1935) 24-30.&lt;/p&gt;
&lt;p&gt;
  &lt;a href='lgedeelte'&gt;L: &lt;/a&gt;Interview, in 
  &lt;em&gt;Nieuwe Haagsche Courant&lt;/em&gt;

  , 19-12-1953; verhoren van H. Koot, in 
  &lt;em&gt;Verslag houdende de uitkomsten van het onderzoek [der]
  Enqu&amp;ecirc;tecommissie Regeringsbeleid 1940-1945&lt;/em&gt;

  IVc ('s-Gravenhage 1950) 1715-1724, VIc ('s-Gravenhage 1952)
  276-281 en VIIc ('s-Gravenhage 1955) 162-174; 
  &lt;em&gt;ibidem&lt;/em&gt;

  IVa/b ('s-Gravenhage 1950) 730-736 en Bijlage 26 (pp. 88-94);
  L. de Jong, 
  &lt;em&gt;Het Koninkrijk der Nederlanden in de Tweede Wereldoorlog&lt;/em&gt;

  II, IV, Xb ('s-Gravenhage, 1969, 1972, 1982); G.J. van Ojen
  jr., 
  &lt;em&gt;De Binnenlandse Strijdkrachten&lt;/em&gt;

  I ('s-Gravenhage 1972); idem, 
  &lt;em&gt;Leven en werken van Henri Koot (1883-1959)&lt;/em&gt;

  ('s-Gravenhage 1978); Robert D. Haslach, 
  &lt;em&gt;Nishi no kaze, hare. Nederlands-Indische inlichtingendienst
  contra agressor Japan&lt;/em&gt;

  (Weesp 1985); C.M. Schulten, 
  &lt;em&gt;Jhr. P.J. Six RMWO (1895-1986). Amsterdammer en
  verzetsstrijder&lt;/em&gt;

  (Nijmegen 1987); Bob de Graaff en Cees Wiebes, 
  &lt;em&gt;Gladio der vrije jongens. Een particuliere geheime dienst in
  Koude Oorlogstijd&lt;/em&gt;

  ('s-Gravenhage 1992); F.A.C. Kluiters, 
  &lt;em&gt;De Nederlandse inlichtingen- en veiligheidsdiensten&lt;/em&gt;

  ('s-Gravenhage 1993), met een carri&amp;egrave;reoverzicht op p. 367;
  idem, 
  &lt;em&gt;De Nederlandse inlichtingen- en veiligheidsdiensten.
  Supplement: crypto- en trafficanalyse, Sectie 2 TRIS&lt;/em&gt;

  ('s-Gravenhage 1995); C.M. Schulten, 
  &lt;em&gt;'En verpletterd wordt het juk'. Verzet in Nederland,
  1940-1945&lt;/em&gt;

  ('s-Gravenhage 1995).&lt;/p&gt;
&lt;p&gt;
  &lt;a href='igedeelte'&gt;I: &lt;/a&gt;

  G.J. van Ojen jr., 
  &lt;em&gt;De Binnenlandse Strijdkrachten&lt;/em&gt;

  I ('s-Gravenhage 1972) 167 [Koot als reserve
  generaal-majoor].&lt;/p&gt;
&lt;p&gt;Karl de Leeuw&lt;/p&gt; 
&lt;dtml-var bwn_footer&gt;</text>
  </biography>
</biodes>

