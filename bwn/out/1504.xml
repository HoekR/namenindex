<biodes version="1.0">
  <fileDesc>
    <title>Rhijn, Arie Adriaan van (1892-1986)</title>
    <ref target="http://resources.huygens.knaw.nl/bwn1880-2000/lemmata/bwn3/rhijn"/>
    <publisher>
      <name>Biografisch Woordenboek van Nederland:1880-2000</name>
      <ref target="http://resources.huygens.knaw.nl/bwn1880-2000"/>
    </publisher>
  </fileDesc>
  <person>
    <idno type="id">rhijn_3</idno>
    <persName><name type="geslachtsnaam">Rhijn</name>, Arie Adriaan van</persName>
    <sex value="1"/>
    <event type="birth" when="1892"/>
    <event type="death" when="1986"/>
    <state type="occupation">departementaal ambtenaar</state>
    <state type="occupation">staatssecretaris</state>
    <state type="occupation">minister</state>
  </person>
  <biography>
    <graphic url="http://resources.huygens.knaw.nl/bwn1880-2000/lemmata/bwn3/images/images/RHIJNAA.jpg"/>
    <text>&lt;dtml-var bwn_header&gt;
 &lt;p class='genealogie'&gt;
  &lt;strong&gt;Rhijn, Arie Adriaan van&lt;/strong&gt;, bestuurder en politicus (Groningen 23-10-1892 - 's-Gravenhage 11-2-1986). Zoon van Cornelis Hendrikus van Rhijn, hoogleraar theologie, en
  Aletta Jacoba Francina Kruijt. Gehuwd op 16-4-1919 met Engelina
  Maria Elisabeth van Dijk. Uit dit huwelijk werden 2 zoons en 2
  dochters geboren.
  
&lt;img src=&amp;quot;images/RHIJNAA.jpg&amp;quot; align=&amp;quot;right&amp;quot; BORDER=&amp;quot;0&amp;quot; alt=&amp;quot;afbeelding van Rhijn, Arie Adriaan van&amp;quot; class=&amp;quot;bwnimg&amp;quot;&gt;
  

  
  &lt;/p&gt;
&lt;p&gt;Van Rhijn studeerde, na de gymnasiale opleiding, van 1911
    eerst rechten aan de Rijksuniversiteit te Groningen en daarna
    staatswetenschap aan die van Utrecht. In zijn studententijd
    raakte hij betrokken bij de Nederlandsche Christen-Studenten
    Vereeniging. In Groningen promoveerde hij in 1918 in de rechten
    en in Utrecht in 1920 in de staatswetenschap, in beide gevallen
    op stellingen. Vanaf 1918 volgde een langdurige en veelzijdige
    ambtelijke en politieke carri&amp;egrave;re, waarbij het accent
    allengs kwam te liggen op de opbouw en vormgeving van het
    stelsel van sociale zekerheid in Nederland. Daarnaast zag Van
    Rhijn nog kans tot publicistische activiteit.&lt;/p&gt;
&lt;p&gt;Eerst bekleedde hij van 1918 tot 1919 het plaatsvervangend
    secretarisschap van de Scheidsgerechten voor het
    Spoorwegpersoneel, daarna van 1919 tot 1928 dat van de
    werkgeversorganisaties in het boekdrukkersbedrijf. In 1925
    zette Van Rhijn bij de Tweede-Kamerverkiezingen een voet op het
    politieke pad met een, overigens onverkiesbare, plaats op de
    kandidatenlijst van de Christelijk-Historische Unie (CHU), al
    volgde in 1927/1928 een lidmaatschap in de Provinciale Staten
    van Noord-Holland. Enkele jaren later kwam hij in het
    hoofdbestuur van zijn partij, waar hij behoorde tot de
    progressiever te achten groep, die, anders dan de door de CHU
    gesteunde regering, in de economische crisis een actievere
    conjunctuurpolitiek voorstond. Kenmerkend voor de sociale
    ori&amp;euml;ntatie in Van Rhijns idee&amp;euml;n was ook dat hij, via
    genoemde werkgeversorganisaties in aanraking gekomen met het
    Christelijk Nationaal Vakverbond (CNV), een gezocht raadsman en
    spreker op de sociale congressen van dat vakverbond werd.&lt;/p&gt;
&lt;p&gt;Intussen was in 1928 ook Van Rhijns ambtelijke loopbaan van
    start gegaan, en wel als hoofdambtenaar bij het ministerie van
    Arbeid, Handel en Nijverheid, directie Volksgezondheid. In die
    functie was hij de ontwerper van de Bedrijfsradenwet 1933. In
    de sociaal-economische ordeningsdebatten van die jaren was hij
    een aanhanger van de idee van het bedrijfsradenstelsel. In 1933
    werd bij het aantreden van het kabinet-Colijn dit ministerie
    gesplitst in Arbeid en Economische Zaken en werd Van Rhijn van
    het laatst genoemde secretaris-generaal; in dezelfde functie
    was hij van 1935 tot 1937 verbonden aan Handel, Nijverheid en
    Scheepvaart alsmede aan Landbouw en Visserij en ten slotte na
    1937 tot 1940 aan Economische Zaken. Als secretaris-generaal
    bepaalde Van Rhijn zich niet tot het management van het
    ambtelijke apparaat in engere zin, maar hield hij zich ook
    bezig met de voorbereiding en uitvoering van het beleid, zoals
    de uitvoering van de Landbouwcrisiswet 1933. In 1936 kwam hij
    tevens in de raad van bestuur van de toen van regeringswege
    opgerichte NV Maatschappij voor Industriefinanciering.
    Toentertijd hoorde Van Rhijn, met figuren als P. Lieftinck en
    F. de Vries, tot de CHU'ers die, in afwijking van de liberale
    hoofdmoot van de partij, voor sociaal-economische ordening
    waren en die voor en na de Tweede Wereldoorlog vooraanstaande
    openbare posities in de sociaal-economische sfeer innamen. Zijn
    christelijk-sociale inspiratie, van begin tot einde een
    constante in zijn bestuurlijke en intellectuele levensloop,
    liet hij blijken in 
    &lt;em&gt;Het christelijk geloof en de nieuwe economische orde&lt;/em&gt;

    ('s-Gravenhage, 1939). Sociaal en economisch overheidsingrijpen
    en ordenende wetgeving waren voor hem eisen van christelijke
    ethiek.&lt;/p&gt;
&lt;p&gt;Al in het begin der jaren '30 keerde Van Rhijn zich tegen
    het nationaal-socialisme. In 1940 kwam hij er zelf direct en op
    bijzondere wijze mee in aanraking, want, op 9 mei 1940 -
    &amp;eacute;&amp;eacute;n dag voor de Duitse inval - be&amp;euml;digd als
    minister van Landbouw en Visserij in het kabinet-De Geer,
    raakte hij onmiddellijk verzeild in de perikelen der mei-dagen.
    Met minister M.P.L. Steenberghe had hij bedenkingen tegen een
    vertrek van de regering naar Engeland, die in elk geval naar
    hun inzicht niet mocht plaatsvinden dan na een behoorlijke
    overdracht van het bestuurlijke gezag. Toch was zijn vertrek
    naar Londen op 13 mei onvermijdelijk en zou dit leiden tot een
    langdurig verblijf in ballingschap. G.H.C. Hart kenmerkt in
    zijn Londens dagboek van 1940-1941 Van Rhijn in zake de Duitse
    hegemonie over Europa als 'een berustingdefaitist' en rekent
    hem tot de groep-De Geer die ernstig dacht over een
    afzonderlijke vrede met Duitsland. In 1941 bleek bij
    herschikking van de ministerposten dat minister-president P.S.
    Gerbrandy hem als minister te zwak vond en liet vallen
    (1-5-1941). Wel was Van Rhijn gedurende de rest van de oorlog
    voorzitter van de Buitengewone Algemeene Rekenkamer, waar het
    werk aan de periodiek uitgebrachte verslagen in feite voor zijn
    rekening kwam. De positie van deze Rekenkamer was zwak: in Van
    Rhijns eigen woorden gold hij op die stoel als een
    'onplezierige dwarskijker'. Tevens had hij in die jaren als
    secretaris-generaal van Sociale Zaken onder minister J. van den
    Tempel de hand in tal van noodbesluiten betreffende het
    arbeidsbestel.&lt;/p&gt;
&lt;p&gt;Van Rhijns grote ervaring en deskundigheid op de terreinen
    van wetgeving en sociale politiek brachten hem het
    voorzitterschap van de in 1943 ingestelde commissie die tot
    taak had algemene richtlijnen vast te stellen voor de
    toekomstige ontwikkeling der sociale zekerheid in Nederland.
    Dit was mede op inspiratie van het klassieke Britse rapport 
    &lt;em&gt;Social insurance and allied services&lt;/em&gt;

    (London, 1942) van William Beveridge. Daaraan was Van Rhijns 
    &lt;em&gt;Rapport sociale zekerheid&lt;/em&gt;

    ('s-Gravenhage, 1945- 1946. 3 dl.), eerder in Londen
    gepubliceerd, te danken. Door de afstand Londen-Nederland
    sloegen na 1945 niet alle denkbeelden uit dit document even
    goed aan, maar het rapport heeft toch een onmiskenbare invloed
    uitgeoefend. Ook in zijn geschrift 
    &lt;em&gt;Sociale zekerheid&lt;/em&gt;

    (Amsterdam, 1947) liet Van Rhijn de invloed van Beveridge
    blijken.&lt;/p&gt;
&lt;p&gt;Na de oorlog schaarde Van Rhijn zich onder de zogenaamde
    doorbraakpolitici: in 1946 ging hij over naar de Partij van de
    Arbeid (PVDA). Geheel van harte was dit niet, maar hij meende
    in de CHU
    &lt;em&gt;&lt;/em&gt;

    toch niet voldoende weerklank voor zijn sociaal- en
    economisch-politieke idee&amp;euml;n te krijgen. In deze context
    passen zijn brochures 
    &lt;em&gt;Waarom als protestants-christen lid van de Partij van de
    Arbeid?&lt;/em&gt;

    (Amsterdam, 1952) en 
    &lt;em&gt;De protestants-christen in de Partij van de Arbeid&lt;/em&gt;

    (Amsterdam, 1956). Vlak na de oorlog bracht hij overigens ook
    zijn voorkeur voor de moderne gedachte van een economisch
    actieve overheid voor het voetlicht in 
    &lt;em&gt;Geleide economie&lt;/em&gt;

    ('s-Gravenhage, 1946), waarin we de invloed van Beveridge, van
    Karl Mannheim en, in het voetspoor van Beveridge, van John M.
    Keynes aantreffen.&lt;/p&gt;
&lt;p&gt;In ambtelijk en bestuurlijk opzicht nam Van Rhijn in 1945 de
    draad weer op met de tot 1950 vervulde functie van
    secretaris-generaal van Sociale Zaken. Op die post was hij bij
    de voorbereiding van de stelsels van werkloosheidsverzekering
    en ouderdomsvoorziening de rechterhand van minister W. Drees.
    Voor de verdere opbouw van het naoorlogse stelsel van sociale
    voorzieningen droeg hij als staatssecretaris van Sociale Zaken
    vervolgens van 1950 tot 1958 politieke verantwoordelijkheid in
    de kabinetten-Drees/Van Schaik en -Drees. Het sluitstuk van
    zijn openbare loopbaan was het lidmaatschap, van 1960 tot 1967,
    van de Raad van State, waar hij ook optrad als lid van de
    Afdeling Geschillen van Bestuur.&lt;/p&gt;
&lt;p&gt;Talrijke andere functies vielen Van Rhijn toe na zijn
    staatssecretarisschap, waarvan de meeste in direct verband
    stonden met zijn ervaring als sociaal-geori&amp;euml;nteerd
    bestuurder, zoals bijv. het lidmaatschap van de Staatscommissie
    Invaliditeits-Ouderdomsfonds en het voorzitterschap van de
    Publiekrechtelijke Bedrijfsorganisatie-commissie van de Wiardi
    Beckman Stichting. Ook was hij medeoprichter en sinds 1967
    erelid van de Vereniging voor Arbeidsrecht en stond hij aan de
    wieg van de tijdschriften 
    &lt;em&gt;Sociaal Maandblad&lt;/em&gt;

    (1946) en 
    &lt;em&gt;Arbeid&lt;/em&gt;

    (1946), in 1954 samengevoegd tot 
    &lt;em&gt;Sociaal Maandblad Arbeid.&lt;/em&gt;

    Bovendien werd hij betrokken bij de moeilijke bestuurlijke
    problemen van het omroepwezen als voorzitter van de
    Studiecommissie Nationale Omroep. Bij al deze werkzaamheden in
    het landsbestuur vielen hem diverse binnen- en buitenlandse
    onderscheidingen ten deel.&lt;/p&gt;
&lt;p&gt;Van Rhijn staat te boek als een harde en effici&amp;euml;nte
    werker. Zijn karakter wordt als irenisch gekenschetst, gedragen
    door een ernstig christelijk geloof, mede ge&amp;iuml;nspireerd
    door de stroming van de Morele Herbewapening (Oxford beweging).
    Als politicus trad hij bij het grote publiek niet sterk op de
    voorgrond. Dit neemt niet weg dat hij een centrale plaats in de
    moderne sociaal-politieke geschiedenis van Nederland bezet. Hij
    was een bestuurder met brede intellectuele inslag, getuige zijn
    publikaties, die het spectrum van sociale en economische
    politiek, arbeidsverhoudingen, christelijk-politieke
    vraagstukken en soms ook de economie bestrijken.&lt;/p&gt;
&lt;p&gt;
  &lt;a href='pgedeelte'&gt;P: &lt;/a&gt;
  Behalve het in de tekst vermelde en vele artikelen in 
    &lt;em&gt;Sociale Voorzorg&lt;/em&gt;

    en verder ook in 
    &lt;em&gt;Sociaal Maandblad&lt;/em&gt;

    (registers). 
    &lt;em&gt;Arbeid, Sociaal Maandblad Arbeid&lt;/em&gt;

    (registers). 
    &lt;em&gt;De Economist&lt;/em&gt;

    (registers) en 
    &lt;em&gt;Economisch-Statistische Berichten&lt;/em&gt;

    (registers): 'De sociale politiek', in 
    &lt;em&gt;Nieuw Nederland. Bijdragen van buiten bezet gebied in
    verband met den wederopbouw van ons land.&lt;/em&gt;

    Verzameld door A.A. van Rhijn (New York, 1944) 225-262;
    'Gelissen als minister, 6 juni 1935-24 juni 1937', in 
    &lt;em&gt;Prof.dr.ir. H.C.J.H. Gelissen zeventig jaar, 15 mei 1965&lt;/em&gt;

    [Onder red. van G.M.J. Veldkamp et al.] (Maastricht, 1965)
    111-121;
    &lt;em&gt;Arbeider of medewerker? Nieuwe gedachten over de
    medezeggenschap in het bedrijfsleven&lt;/em&gt;

    (Assen, 1969); '1896-1915', in 
    &lt;em&gt;Een rode draad. 75 jaar N.C.S.V.&lt;/em&gt;

    [Zeist, 1971] 5-12; 'Hoogtepunten in de sociale ontwikkeling',
    in 
    &lt;em&gt;Aspecten van arbeidsrecht&lt;/em&gt;

    (Alphen a/d Rijn [etc.], 1971)25-70.
&lt;/p&gt;
&lt;p&gt;
  &lt;a href='lgedeelte'&gt;L: &lt;/a&gt;L. de Jong, 
  &lt;em&gt;Het Koninkrijk der Nederlanden in de Tweede Wereldoorlog&lt;/em&gt;

  ('s-Gravenhage, 1970, 1979) II en IX, passim; 
  &lt;em&gt;Het dagboek van dr. G.H.C. Hart. Londen mei 1940-mei 1941.&lt;/em&gt;

  Uitg. door A.E. Kersten ('s-Gravenhage, 1976) passim; 
  &lt;em&gt;NRC Handelsblad,&lt;/em&gt;

  14-2-1986; 
  &lt;em&gt;Keesings Historisch Archief,&lt;/em&gt;

  11-9-1986; W.F. de Gaay Fortman, in 
  &lt;em&gt;Sociaal Maandblad Arbeid&lt;/em&gt;

  41 (1986) 673-674.&lt;/p&gt;

&lt;p&gt;
&lt;a href=&amp;quot;igedeelte&amp;quot;&gt;I: &lt;/a&gt;Beeldbank van het Nationaal Archief in Den Haag [Collectie ANEFO; Van Rhijn in maart 1942].&lt;/p&gt;




&lt;p&gt;A.C.A.M. Bots&lt;/p&gt; 
&lt;dtml-var bwn_footer&gt;</text>
  </biography>
</biodes>

