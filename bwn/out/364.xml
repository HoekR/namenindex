<biodes version="1.0">
  <fileDesc>
    <title>Dam, Jan van (1896-1979)</title>
    <ref target="http://resources.huygens.knaw.nl/bwn1880-2000/lemmata/bwn5/dam"/>
    <publisher>
      <name>Biografisch Woordenboek van Nederland:1880-2000</name>
      <ref target="http://resources.huygens.knaw.nl/bwn1880-2000"/>
    </publisher>
  </fileDesc>
  <person>
    <idno type="id">dam</idno>
    <persName><name type="geslachtsnaam">Dam</name>, Jan van</persName>
    <sex value="1"/>
    <event type="birth" when="1896"/>
    <event type="death" when="1979"/>
    <state type="occupation">taalkundige</state>
    <state type="occupation">departementaal ambtenaar</state>
  </person>
  <biography>
    <graphic url="http://resources.huygens.knaw.nl/bwn1880-2000/lemmata/bwn5/images/images/dam.jpg"/>
    <text>&lt;dtml-var bwn_header&gt;
 &lt;p class='genealogie'&gt;
  &lt;strong&gt;Dam, Jan van&lt;/strong&gt;, germanist en departementaal ambtenaar (Amsterdam 3-10-1896 - Amsterdam 30-10-1979). Zoon van Gerrit van Dam, koopman in verfwaren, en Cornelia
  Alida Ketting. Gehuwd op 22-6-1922 met Cornelia Stokkink
  (1896-1982), arts. Uit dit huwelijk werden 2 zoons geboren.
  

  

  
  &lt;/p&gt;
&lt;p&gt;
  &lt;img class='bwnimg' BORDER='0' align='right' src='images/dam.jpg' alt='afbeelding van Dam, Jan van'&gt;Als jongste van drie kinderen groeide Jan van Dam op in een
    Amsterdams middenstandsgezin. Na de lagere school doorliep hij
    met glans de HBS, en in het najaar van 1914 schreef hij zich in
    aan de Universiteit van Amsterdam als student Nederlands en
    Duits. Hij sloot zich aan bij de studentenvereniging Unitas
    Studiosorum Amstelodamensium, waar hij snel opviel door zijn
    grote, knappe verschijning, zijn prettige omgang, zijn liefde
    voor piano en toneel. Van Dam genoot met volle teugen van het
    studentenleven en was lid van de senaat en bestuurslid van
    verscheidene subverenigingen. Intussen behaalde hij in 1915 de
    akte MO-A Duits en twee jaar later het staatsexamen
    gymnasium-A. Dat stelde hem in staat in 1918 kandidaatsexamen
    Nederlands te doen.&lt;/p&gt;
&lt;p&gt;In september 1919 kwam er voor Van Dam een einde aan zijn
    studentenbestaan en werd hij leraar Duits, eerst aan de Tweede
    HBS met vijfjarige cursus in Haarlem, daarna op een Amsterdamse
    HBS. Later dat jaar behaalde hij nog de akte MO-B Duits. In
    1920 volgde een tijdelijke aanstelling aan de
    Friedrich-Wilhelms Universit&amp;auml;t in Bonn. Daar was hij
    gedurende vier semesters belast met praktisch onderwijs in de
    Nederlandse taal en verrichtte hij onderzoek naar de
    middeleeuwse literatuur van het Rijnland. In 1921 behaalde Van
    Dam het juist dat jaar ingestelde overgangsdoctoraalexamen
    Germaanse taal- en letterkunde (Duits). Terug in Amsterdam werd
    hij leraar aan de Eerste Openbare Handelsschool in Amsterdam,
    terwijl hij daarnaast aan de gemeentelijke universiteit een
    assistentschap aanvaardde bij professor J.H. Scholte. Intussen
    was hij getrouwd met Corrie Stokkink, die hij nog kende van de
    HBS en die lid was geweest van dezelfde studentenvereniging.
    Zij was arts, maar zou nooit zelfstandig praktijk uitoefenen.
    Van Dam promoveerde op 4 juli 1923 cum laude bij Scholte op het
    proefschrift 
    &lt;em&gt;Zur Vorgeschichte des h&amp;ouml;fischen Epos. Lamprecht,
    Eilhardt, Veldeke&lt;/em&gt;

    (Bonn, Leipzig 1923). Daarna kwam Van Dams carri&amp;egrave;re in een
    stroomversnelling. In 1924 aan de Universiteit van Amsterdam
    toegelaten als privaatdocent in de oudere Duitse taal- en
    letterkunde, werd hij het jaar daarop lector in de Duitse taal-
    en letterkunde. Op 1 januari 1930 - Van Dam was toen 33 jaar -
    werd hij gewoon hoogleraar in het 'Gotisch ook in betrekking
    tot de andere Oud-Germaansche talen, benevens de oudere
    Duitsche taal- en letterkunde', een leeropdracht die in 1936
    zou worden gewijzigd in Oud-Germaanse filologie benevens de
    oudere Duitse taal- en letterkunde.&lt;/p&gt;
&lt;p&gt;Aanvankelijk was Van Dams niche in de germanistiek de
    overgangsperiode van de 'voorhoofse' naar de 'hoofse'
    literatuur, in het bijzonder de Maaslandse dichter Hendrik van
    Veldeke. Zijn ambities reikten echter verder. Hij had
    belangstelling voor de betekenis van moderne wetenschappen als
    sociologie en dialectgeografie voor de historische taalkunde,
    maar ook voor taal als onderdeel van de kunstgeschiedenis.
    Samen met zijn Groningse collega Th.C. van Stockum publiceerde
    hij in 1934 en 1935 een 
    &lt;em&gt;Geschichte der deutschen Literatur&lt;/em&gt;

    in twee delen. Zijn taalkundige studies leidden in 1937 en 1940
    tot twee delen van het 
    &lt;em&gt;Handbuch der deutschen Sprache&lt;/em&gt;

    , waaraan nog in 1972 een derde deel zou worden toegevoegd.
    Deze publicaties kregen een goede ontvangst. Van Dam werd dan
    ook al vroeg in zijn carri&amp;egrave;re beschouwd als een van de
    beste allround germanisten in Nederland. In het begin van 1940
    kwam de erkenning daarvan, toen hij als gasthoogleraar werd
    uitgenodigd door Harvard University in de Verenigde Staten.
    Deze uitnodiging moest hij afwijzen, omdat hij als
    reserve-kapitein - zijn officiersopleiding had hij
    waarschijnlijk na zijn afstuderen gedurende de zomervakanties
    gekregen - was gemobiliseerd. Als commandant van een batterij
    motorartillerie te velde zag hij zich geplaatst tegenover de
    potenti&amp;euml;le Duitse vijand.&lt;/p&gt;
&lt;p&gt;Van Dam koesterde grote bewondering voor Duitsland, het land
    waar hij twee jaar had gewoond, vele vrienden en kennissen had
    en menige vakantie doorbracht. Vanaf 1930 droeg hij zijn liefde
    ook uit als spil in de redactie van 
    &lt;em&gt;Het Duitsche Boek. Tijdschrift voor de vrienden van het
    Duitsche boek in Nederland&lt;/em&gt;

    en sinds 1934 in de opvolger van dat periodiek, 
    &lt;em&gt;De Weegschaal. Maandblad voor de vrienden van het Duitsche
    boek&lt;/em&gt;

    . Hoewel politiek in beide tijdschriften werd gemeden, sloop er
    vanaf 1933 vrijwel ongemerkt een propagandistisch element in
    sommige van Van Dams bijdragen: hij noemde de antinazistische
    schrijvers 'niet loyaal-Duits' en bleek gecharmeerd van de
    culturele pretentie van de nationaal-socialisten, die als
    uiting van een hero&amp;iuml;eke wereldbeschouwing een
    hero&amp;iuml;eke kunst wilden scheppen. Daarbij kwam dat de SS
    grote aandacht had voor de Oudgermaanse geschiedenis, die zo'n
    wezenlijk onderdeel vormde van zijn eigen vakgebied. In het
    voetspoor van zijn vriend en Amsterdamse collega G.A.S.
    Snijder, hoogleraar in de klassieke archeologie en
    kunstgeschiedenis der Oudheid en overtuigd nationaal-socialist,
    begaf Van Dam zich in kringen waarin bewondering voor het Derde
    Rijk openlijk werd beleden, zoals de Nederlandsch-Duitsche
    Werkgemeenschap en later ook de groep rond het tijdschrift 
    &lt;em&gt;De Waag&lt;/em&gt;

    , waar overigens op de Nationaal-Socialistische Beweging (NSB)
    werd neergekeken.&lt;/p&gt;
&lt;p&gt;De snelle militaire nederlaag in mei 1940 sterkte Van Dam in
    de opvatting dat het om meer ging dan oorlog. Duitsland had de
    leiding genomen in een Europese revolutie waartegen geen verzet
    paste. In die situatie hoopte hij zijn land ook op andere
    manier te kunnen dienen dan als hoogleraar, schreef hij
    achteraf. Van Dam wilde Nederland opbouwen op nieuwe grondslag.
    Aan wie het horen wilde, verkondigde hij slechts het
    Nederlandse belang op het oog te hebben, maar telkens zou
    blijken dat hij daarbij iets anders in gedachte had dan de
    meeste andere Nederlanders.&lt;/p&gt;
&lt;p&gt;Kansen deden zich al snel voor. Die zomer - kort
    v&amp;oacute;&amp;oacute;r of direct na het ontslag van de zittende
    secretaris-generaal van Onderwijs, Kunsten en Wetenschappen -
    werd Van Dam, vermoedelijk door Snijder, gevraagd zijn
    idee&amp;euml;n over een hervorming van het Nederlandse onderwijs
    op papier te zetten. Het resultaat hiervan was een plan dat de
    overheid grotere invloed moest geven op het bijzonder
    onderwijs. Nederlands en Duits werden hoofdvakken, die op den
    duur niet meer door joden mochten worden gegeven. De exacte
    vakken werden naar het tweede plan geschoven, en een visie op
    het nijverheidsonderwijs ontbrak geheel. Van Dam leek vooral de
    bezem te willen halen door het verzuilde onderwijs en
    afslanking van de universiteiten na te streven. Dit plan moest
    bij de bezetter wel in de smaak vallen. Nog v&amp;oacute;&amp;oacute;r zijn
    eigen rol bij de uitvoering daarvan ter sprake kwam, werd hij
    al benoemd tot voorzitter van een commissie die de schoolboeken
    moest ontdoen van anti-Duitse uitlatingen, verheerlijking van
    het koningshuis en passages over joden. Op 27 november 1940
    werd hij door rijkscommissaris A. Seyss-Inquart be&amp;euml;digd
    tot secretaris-generaal van het departement dat Opvoeding,
    Wetenschap en Cultuurbescherming ging heten. Daarnaast bleef
    hij hoogleraar aan de Universiteit van Amsterdam, waar hij
    vrijwel gedurende de gehele bezettingsperiode twee ochtenden in
    de week zou doceren.&lt;/p&gt;
&lt;p&gt;Op het moment dat Van Dam aantrad, was het joodse personeel
    al uit het onderwijs verwijderd. Niet lang daarna kondigde
    Seyss-Inquart een numerus clausus voor joodse studenten af en
    belastte hij Van Dam met de uitvoering. In de daaropvolgende
    jaren werd een reeks maatregelen en hervormingen verordonneerd
    die grotendeels afkomstig waren uit zijn eigen hervormingsplan.
    Ook werden verscheidene pogingen ondernomen de universiteiten
    af te slanken en te nazificeren. In lang niet alle gevallen
    ging het initiatief voor deze maatregelen van Van Dam uit. Soms
    verzette hij zich zelfs tegen doorvoering van zijn eigen
    idee&amp;euml;n, uit vrees voor totale ineenstorting van het
    onderwijs, maar op den duur raakte hij in een dusdanig politiek
    en bestuurlijk isolement dat hij niets positiefs meer vermocht
    te bereiken.&lt;/p&gt;
&lt;p&gt;Het probleem voor de politiek weinig bedreven Van Dam was
    dat het hem aan een machtsbasis ontbrak. Door de organisaties
    van het bijzonder onderwijs werd hij gewantrouwd, en zijn
    relatie met de NSB was uitgesproken slecht. Om zichzelf
    politieke rugdekking te verschaffen - en uit bewondering voor
    het vitalisme van de SS - werd Van Dam begunstigend lid van de
    Germaansche SS. Veel hielp het niet. Van Duitse zijde kreeg hij
    evenmin veel steun. Bovendien overschatte hij het vertrouwen
    dat hij genoot in het openbare onderwijs. Mede daardoor leed
    Van Dam met de loyaliteitsverklaring voor studenten, waarmee
    hij de rust in het hoger onderwijs had willen herstellen, in
    het voorjaar van 1943 een pijnlijke nederlaag. Bitter
    teleurgesteld concludeerde hij daarna dat het
    nationaal-socialisme in Nederland geen toekomst had. Maar met
    groot cynisme en uiterste buigzaamheid bleef hij op zijn
    post.&lt;/p&gt;
&lt;p&gt;Tegen het einde van de oorlog, toen steeds meer jongemannen
    naar Duitsland dreigden te worden afgevoerd, probeerde Van Dam
    te redden wat er te redden viel. Waar dat lukte, gebeurde het
    dikwijls zijns ondanks. Intussen was hij er halverwege de
    oorlog samen met zijn ambtgenoot K.J. Frederiks van
    Binnenlandse Zaken wel in geslaagd een groep van circa 650
    joden uit kringen van wetenschap en cultuur vrij te stellen van
    deportatie naar Westerbork. De groep werd ondergebracht in
    Barneveld en kwam later (toch) via Westerbork in Theresienstadt
    terecht, waar de overgrote meerderheid de oorlog
    overleefde.&lt;/p&gt;
&lt;p&gt;Op 12 mei 1945 werd Van Dam gearresteerd door leden van de
    Binnenlandsche Strijdkrachten. Daarna begon een tocht door
    verscheidene kampen voor politieke delinquenten, die eindigde
    in november 1948, toen het Bijzonder Gerechtshof in Amsterdam
    hem veroordeelde tot zeven jaar gevangenisstraf, met aftrek van
    voorarrest. Volgens de toenmalige regels en gebruiken kwam hij
    in mei 1949 vrij.&lt;/p&gt;
&lt;p&gt;De jaren in gevangenschap hadden Van Dam niet gebroken. Nog
    in de zomer van 1945 had hij zonder veel omhaal gedongen naar
    een functie als afdelingschef op het departement van Onderwijs,
    Kunsten en Wetenschappen. Na zijn vrijlating vroeg hij oude
    vrienden en relaties uit te zien naar een vacante leerstoel,
    liefst in Duitsland of de Verenigde Staten. Hoezeer zijn
    reputatie was geschaad, was blijkbaar niet tot hem
    doorgedrongen. Noodgedwongen legde hij zich neer bij een baan
    als lexicograaf bij uitgeverij Van Goor, waar hij verscheidene
    edities van 
    &lt;em&gt;Kramers' Duits Woordenboek&lt;/em&gt;

    verzorgde. Aangezien zijn pensioenrechten hem waren ontnomen,
    leidde hij tot op hoge leeftijd studenten op voor de MO-examens
    Duits. In de 
    &lt;em&gt;Leuvense Bijdragen&lt;/em&gt;

    en in feestbundels voor collega's schreef hij talloze korte
    wetenschappelijke artikelen en boekbesprekingen. De Nederlandse
    vakpers bleef voor hem gesloten. Niettemin boden enkele
    leerlingen hem ter gelegenheid van zijn tachtigste verjaardag
    in 1977 een liber amicorum aan: 
    &lt;em&gt;Altgermanistische Beitr&amp;auml;ge&lt;/em&gt;

    (Onder red. van Friedrich Maurer en Cola Minis (Amsterdam
    1977)). Uit de vele boze reacties daarop bleek hoe omstreden
    hij toen nog altijd was. Zijn overlijden op 83-jarige leeftijd
    bleef bijna onopgemerkt.&lt;/p&gt;
&lt;p&gt;
  &lt;a href='agedeelte'&gt;A: &lt;/a&gt;Dossier-J. van Dam in het archief van de Bijzondere
  Rechtspleging van het ministerie van Justitie te 's-Gravenhage;
  documentatiedossier-J. van Dam in het Nederlands Instituut voor
  Oorlogsdocumentatie te Amsterdam.&lt;/p&gt;
&lt;p&gt;
  &lt;a href='pgedeelte'&gt;P: &lt;/a&gt;
  'Beknopte bibliografie van J. van Dam' in de onder L
    genoemde publicatie van Knegtmans [e.a], 
    &lt;em&gt;Collaborateurs van niveau&lt;/em&gt;

    , 326-330.&lt;/p&gt;
&lt;/p&gt;
&lt;p&gt;
  &lt;a href='lgedeelte'&gt;L: &lt;/a&gt;J.C.H. de Pater, 
  &lt;em&gt;Het schoolverzet&lt;/em&gt;

  ('s-Gravenhage 1969); L. de Jong, 
  &lt;em&gt;Het Koninkrijk der Nederlanden in de Tweede Wereldoorlog&lt;/em&gt;

  IV-VII ('s-Gravenhage 1972-1975), vooral V, 336-368; P.J.
  Idenburg, 
  &lt;em&gt;De Leidse universiteit, 1928-1946. Vernieuwing en verzet&lt;/em&gt;

  ('s-Gravenhage 1978); Hans Knippenberg en Willem van der Ham, 
  &lt;em&gt;Een bron van aanhoudende zorg. 75 jaar ministerie van
  Onderwijs [Kunsten] en Wetenschappen, 1918-1993&lt;/em&gt;

  (Assen 1993) 188-313; Peter Jan Knegtmans, 'Onderwijspacificatie
  in de Nieuwe Orde. Jan van Dam (1896-1979)', in Peter Jan
  Knegtmans [e.a.], 
  &lt;em&gt;Collaborateurs van niveau. Opkomst en val van de hoogleraren
  Schrieke, Snijder en Van Dam&lt;/em&gt;

  (Amsterdam 1996) 223-308; idem, 
  &lt;em&gt;Een kwetsbaar centrum van de geest. De Universiteit van
  Amsterdam tussen 1935 en 1950&lt;/em&gt;

  (Amsterdam 1998).&lt;/p&gt;
&lt;p&gt;
  &lt;a href='igedeelte'&gt;I: &lt;/a&gt;

  Peter Jan Knegtmans [e.a.], 
  &lt;em&gt;Collaborateurs van niveau&lt;/em&gt;

  (Amsterdam 1996) 252 [Foto: Fotoarchief Spaarnestad/NFGC; Van Dam
  in 1940].&lt;/p&gt;
&lt;p&gt;P.J. Knegtmans&lt;/p&gt; 
&lt;dtml-var bwn_footer&gt;</text>
  </biography>
</biodes>

