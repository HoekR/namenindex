<biodes version="1.0">
  <fileDesc>
    <title>Meijer, Jan Cornelis (1912-1992)</title>
    <ref target="http://resources.huygens.knaw.nl/bwn1880-2000/lemmata/bwn5/meijer"/>
    <publisher>
      <name>Biografisch Woordenboek van Nederland:1880-2000</name>
      <ref target="http://resources.huygens.knaw.nl/bwn1880-2000"/>
    </publisher>
  </fileDesc>
  <person>
    <idno type="id">meijer</idno>
    <persName><name type="geslachtsnaam">Meijer</name>, Jan Cornelis</persName>
    <sex value="1"/>
    <event type="birth" when="1912"/>
    <event type="death" when="1992"/>
    <state type="occupation">musicus</state>
  </person>
  <biography>
    <graphic url="http://resources.huygens.knaw.nl/bwn1880-2000/lemmata/bwn5/images/images/meijer.jpg"/>
    <text>&lt;dtml-var bwn_header&gt;
 &lt;p class='genealogie'&gt;
  &lt;strong&gt;Meijer, Jan Cornelis&lt;/strong&gt;, musicus (Amsterdam 1-10-1912 - Amsterdam 8-1-1992). 
Zoon van Carel Diedrich Meijer, letterzetter, en Pietje Faas.
  Gehuwd op 21-12-1932 met Johanna Hendrika Nijland (1909-1992).
  Uit dit huwelijk werden 1 zoon en 1 dochter geboren. Na
  echtscheiding (3-11-1942) gehuwd op 25-11-1942 met Hendrika
  Johanna Pieters (1921-1980). Uit dit huwelijk werd 1 zoon
  geboren.
  

  
  &lt;/p&gt;
&lt;p&gt;
  &lt;img class='bwnimg' BORDER='0' align='right' src='images/meijer.jpg' alt='afbeelding van Meijer, Jan Cornelis'&gt;Jantje Meijer maakte deel uit van een kinderrijk gezin in de
    Amsterdamse Jordaan. Met deze volkswijk, waar de armoe van
    alledag werd verzacht door een sterk saamhorigheidsgevoel, zou
    hij zijn leven lang een sterke band behouden. Om zijn muzikale
    aanleg werd de jongen door zijn vader op muziekles gestuurd, en
    toen hij zes jaar oud was, kreeg hij van een oom een oude
    harmonica, zoals een accordeon in de Jordaan werd genoemd. Door
    zijn talent kon Jan moeiteloos allerlei melodie&amp;euml;n spelen,
    zodat de leraar zich beperkte tot de theoretische vorming.
    Zeven jaar lang, tot zijn dertiende, heeft hij zo les gehad, de
    ene helft van de tijd spelend op de piano - gehuurd voor een
    gulden per week - en de andere helft op de accordeon. 'Ik heb
    geen jeugd gehad', zei hij zelf op latere leeftijd, doelend op
    de straffe discipline van onderricht en oefenen. Dat hij op een
    gegeven moment overstapte van piano op accordeon, kwam volgens
    hem omdat zijn moeder vond dat dit het aangewezen instrument
    was voor een Jordanees.&lt;/p&gt;
&lt;p&gt;Van een bredere opleiding kwam weinig terecht: het bleef
    voor Meijer bij lagere school. Korte tijd werkte hij als
    fietsjongen bij een pettenfabriek, maar reeds als
    veertienjarige werd hij lid van een accordeontrio, dat zich
    'Van Dijks Origineele Volendammers' noemde en inderdaad optrad
    in Volendammer klederdracht. Van toen af was Meijer
    beroepsmuzikant. In 1928 trad hij toe tot het accordeonkwartet
    'Four Serenaders', waarvan de leden een matrozenpak droegen
    plus een ronde bril zonder glazen. Het kwartet had succes, ook
    in Duitsland. Er werden zelfs enkele grammofoonplaatopnamen
    gemaakt, in die tijd een bijzonderheid. Het engagement duurde
    ruim twee jaar, waarna Johnny Meijer - zoals hij zich voortaan
    noemde - alleen verderging. Gedwongen te trouwen omdat hij
    vader zou worden, wilde hij dichter bij huis blijven. Om de
    kost te verdienen leende hij zich vanaf 1933 voor alles: een
    optreden als solist in een caf&amp;eacute; en bij bruiloften en
    partijen of als begeleider van een buitenlandse gast in een
    theater of nachtclub.&lt;/p&gt;
&lt;p&gt;Meijers repertoire bleef lang kleurloos en traditioneel,
    maar toen halverwege de jaren dertig de swingstijl in de jazz
    doorbrak, raakte hij hierdoor blijvend be&amp;iuml;nvloed. Van
    grote betekenis waren de VARA-tournees door het land, die de
    accordeonist in de tweede helft van de jaren dertig maakte met
    het dansorkest 'De Ramblers'. De leider van deze band, Theo
    Uden Masman, was gevoelig voor nieuwe ontwikkelingen, zodat hij
    de swingmuziek een plaats gaf in het repertoire. Meijer bleek
    hiervoor geschapen, en hij zou er een zeldzame virtuositeit in
    ontwikkelen.&lt;/p&gt;
&lt;p&gt;Los van die tournees bleef Meijer op de oude voet optreden.
    Eind jaren dertig vormde hij een trio met de broers Ab en
    Jochem de Molenaar, die niet lang daarna het swing-combo 'The
    Millers' zouden oprichten. Ook dreef hij enige tijd een
    caf&amp;eacute; aan de Amsterdamse Nieuwendijk, 'American Palace'
    genaamd. De zaak liep behoorlijk, maar hij voelde zich te
    gebonden. Daarom ging Meijer weer, zoals voorheen, optreden
    waar hij maar werd gevraagd.&lt;/p&gt;
&lt;p&gt;Ook tijdens de bezettingsjaren verdiende Meijer de kost met
    optredens in de Amsterdamse caf&amp;eacute;s. Zijn spel trok de
    aandacht van Duitse militairen, maar verzoeken om speciaal voor
    hen op te treden, wees hij af met de mededeling onder contract
    te staan bij het caf&amp;eacute; waar hij op dat moment speelde. In
    1943 werd Meijer echter gedwongen naar Duitsland te gaan om
    afleiding te bezorgen aan Nederlanders en anderen die daar in
    het kader van de Arbeitseinsatz heen waren gevoerd. Maar hij
    was nauwelijks de grens gepasseerd of hij liet zijn accordeon
    zogenaamd stukvallen en zei dat reparatie alleen mogelijk was
    in Amsterdam. Eenmaal terug hervatte hij zijn oude leventje, en
    de bezetters lieten hem merkwaardig genoeg ongemoeid zijn gang
    gaan. Van het verbod Engelstalige nummers te spelen trok Meijer
    zich nooit veel aan, hoewel hij zich tijdens de Duitse
    bezetting wel beknot voelde, omdat hij niet kon swingen zoals
    het hem beliefde.&lt;/p&gt;
&lt;p&gt;Na de bevrijding bleven de Amsterdamse etablissementen
    Meijers werkterrein. Een uitzondering hierop vormde een
    engagement in Zwitserland eind 1946. Hoewel inmiddels hertrouwd
    en meer en meer honkvast kon Meijer het aanbod moeilijk
    afwijzen vanwege de verdiensten. Het leidde tot het opnemen van
    twee plaatkanten in Z&amp;uuml;rich met medleys uit George Gershwins 
    &lt;em&gt;Rhapsody in blue.&lt;/em&gt;

    De internationale lof die de plaat ten deel viel, bracht de
    Nederlandse afdeling van de platenmaatschappij Decca ertoe een
    kwintet te formeren voor nog een serie opnamen. Het Britse
    muziekblad 
    &lt;em&gt;Melody Maker&lt;/em&gt;

    schreef in 1948 over Meijer: 'Zijn briljante, ritmische
    improvisaties degraderen enkele van onze eigen
    swing-accordeonisten tot draaiorgelmuzikanten' (geciteerd in:
    Palmer, 179).&lt;/p&gt;
&lt;p&gt;In het kader van een uitwisselingsprogramma van musici
    maakte Meijer begin 1950 met succes een tournee door
    Groot-Brittanni&amp;euml; met een sextet. Opeens leek Meijers naam
    gevestigd, vooral nadat hij in 1951 bij een concours in Parijs
    - met een werk van J.S. Bach als verplicht stuk - was
    uitgeroepen tot 'Roi d'Accord&amp;eacute;on'. Terug in Nederland werd
    hij vaste gast in de radiostudio's, al moest hij meestal
    pretentieloze amusementsmuziek spelen met de ensembles van Tom
    Erich en van Jan Corduwener. Zelf componeerde hij enkele
    musettewalsjes en polka's. Het best kwamen zijn bijzondere
    gaven tot uiting bij plaatopnamen, zoals die van een duet in
    1955 met de Britse accordeonist Tito Burns.&lt;/p&gt;
&lt;p&gt;Hoewel ook een kritischer publiek Meijer als volwaardig
    musicus begon te erkennen, deed zich na de jaren vijftig een
    terugval voor. De muzikale smaak van de jeugd veranderde en
    traditionele radiogroepen werden afgedankt. Ook de radio bood
    minder kansen, en de brede belangstelling verdween. Meijer
    huiverde echter bij de gedachte aan een ander beroep dan
    musicus. Terugverwezen naar caf&amp;eacute;s en feesten moest hij
    zich meer en meer beperken tot populaire meezingers. 'Rotzooi',
    noemde hij dat repertoire. Toch wist hij zelfs deuntjes als 'De
    Jordaanwals' een snuifje swing mee te geven. Buiten Nederland
    werd zijn spel meer gewaardeerd, maar verre reizen schrikten
    hem af. Toen hij een aanbod kreeg voor een optreden in de
    Verenigde Staten, liet hij weten daar alleen heen te gaan
    wanneer de Westertoren meeging.&lt;/p&gt;
&lt;p&gt;In de tweede helft van de jaren zestig werkte Meijer geruime
    tijd in de 'San Remo' bar aan het Rembrandtplein. Hij werd hier
    op de bas begeleid door zijn zwager Cor Pieters, bekend onder
    zijn artiestennaam Manke Nelis. Daarna werd 'Shorts of London',
    aan hetzelfde plein, Meijers nieuwe stek. Hij werkte er met
    veel minder genoegen, omdat het repertoire hier meer door
    anderen werd bepaald. Zijn discipline ging achteruit, en hij
    begon problemen met zijn vingers te krijgen. In tegenstelling
    tot de meeste accordeonisten speelde Meijer niet op een
    instrument met toetsen, maar met knoppen: eerst een Marinucci,
    later een Accordiola. Tijdens het engagement in 'Shorts of
    London' kwam het tot een definitieve breuk met Manke Nelis, die
    als zanger populair was geworden.&lt;/p&gt;
&lt;p&gt;In september 1980 overleed Meijers tweede echtgenote. Van
    toen af maakte hij een ontredderde indruk. Hij ging meer
    drinken, verzorgde zich slecht, kwam afspraken niet na en liep
    de contracten mis die hij ook voor zijn eigen zelfvertrouwen en
    zelfrespect nodig had. Want buiten de muziek was voor hem geen
    bestaan denkbaar. Ook geestelijk takelde hij af, maar hij
    veerde op bij ieder engagement, hoe bescheiden ook. Voor dit
    losse werk, dat hij nodig had om zijn AOW aan te vullen, kon
    hij een beroep doen op de Amsterdamse loodgieter Chris Huissen,
    die als bassist en chauffeur hand- en spandiensten voor hem
    verrichtte. Omdat diens echtgenote, de voormalige
    bejaardenverzorgster Olga Kouseband, zich over Meijer ontfermde
    - wat hij zich mopperend en tierend liet welgevallen - ging het
    hem ook persoonlijk beter. Altijd al eigenwijs en nooit
    zachtzinnig of tactvol, werd hij aan het eind van zijn leven
    ook steeds achterdochtiger. Eigenlijk vertrouwde hij toen
    alleen nog zijn hond, die aan zijn voeten lag wanneer hij
    ergens speelde.&lt;/p&gt;
&lt;p&gt;In de periode dat het hem minder ging, werd Meijer als bij
    toeval ontdekt door de befaamde Amerikaanse saxofonist Archie
    Shepp. Vol bewondering voor diens virtuoze accordeonspel
    organiseerde deze een gezamenlijk optreden in Den Haag tijdens
    het North Sea Jazz Festival van 1982. Diep onder de indruk van
    elkaars kwaliteiten bedwongen beide musici hun zenuwen met een
    grote hoeveelheid alcohol. Het concert mislukte faliekant; een
    voorgenomen plaatopname werd geannuleerd. Daarmee mislukte de
    door velen met spanning tegemoet geziene confrontatie van twee
    uiteenlopende muzikale stijlen. Hierna sukkelde de ouder
    wordende Meijer verder, met nu een dan een uitschieter. Rond
    zijn 75ste verjaardag in 1987 werd hem een concert in Amsterdam
    aangeboden. Drie jaar later gaf de directeur van de firma
    Dureco, Hans Gouweloos, hem de vrije hand om een compactdisc, 
    &lt;em&gt;Body and Soul&lt;/em&gt;

    , vol te spelen met drie favoriete begeleiders. Meijer had toen
    al een pacemaker. Deze opname betekende in feite zijn afscheid.
    Wel trad hij in 1991 nog op in het Concertgebouw in een
    semi-klassiek concert met het Amsterdams Saxophone Quartet.
    Maar hij was toen al zo verzwakt dat hij uitsluitend zittend
    kon spelen, de zware accordeon met moeite torsend.&lt;/p&gt;
&lt;p&gt;Johnny Meijer was een uitzonderlijk musicus met een
    fabelachtige techniek, een uniek artiest, wiens tragiek het was
    dat hij zijn leven lang geen keuze wilde maken tussen enerzijds
    de kwalitatief hoogstaande jazz, waarin hij zich een meester
    toonde, en anderzijds de volkse muziek zonder betekenis, die
    wel een belangrijk deel van zijn broodwinning betekende. De
    stap naar internationale roem durfde hij niet te zetten. Meijer
    bleef een Jordanees met heimwee, die de wereld had kunnen
    veroveren, maar zich nergens elders thuis voelde.&lt;/p&gt;
&lt;p&gt;
  &lt;a href='pgedeelte'&gt;P: &lt;/a&gt;Een gedetailleerde discografie 1946-1978 in 
    &lt;em&gt;The Dutch jazz &amp;amp; blues discography, 1916-1980.&lt;/em&gt;

    Onder red. van Wim van Eyle (Utrecht 1981) 149-152. Verder: 
    &lt;em&gt;Swinging Accordeon&lt;/em&gt;

    , Philips 6440169 [LP z.j.]; 
    &lt;em&gt;Blue Skies,&lt;/em&gt;

    Panachord N 2014 (LP 1987); 
    &lt;em&gt;Body and Soul,&lt;/em&gt;

    Dureco 115.4682 (CD 1990); 
    &lt;em&gt;All of Me&lt;/em&gt;

    , NCRV 94.6039 (CD 1994).&lt;/p&gt;
&lt;p&gt;
  &lt;a href='lgedeelte'&gt;L: &lt;/a&gt;Tony Palmer, 
  &lt;em&gt;All you need&lt;/em&gt;

  (Bussum 1977) 179-181; 
  &lt;em&gt;Jazz &amp;amp; ge&amp;iuml;mproviseerde muziek in Nederland&lt;/em&gt;

  . Onder eindred. van W. van Eyle (Utrecht 1978); Rudie Kagie,
  'Revival', in 
  &lt;em&gt;Vrij Nederland&lt;/em&gt;

  , 6-6-1987; Ben Haveman, 'De sores van een vergeten
  accordeon-virtuoos', in 
  &lt;em&gt;de Volkskrant&lt;/em&gt;

  , 18-9-1987; Frans Oudejans, 'Johnny Meijer blijft zichzelf', in 
  &lt;em&gt;Roaring Jazz Crooner Chronicle&lt;/em&gt;

  , 19 (1988) 4 (jan.) 17-18; Nicoline Baartman, 'Zoon en Vader',
  in 
  &lt;em&gt;de Volkskrant&lt;/em&gt;

  , 12-2-1994; Frans van Leeuwen, 'Johnny Meijer kon ook vlammen in
  de ''jes'' ', in 
  &lt;em&gt;NRC Handelsblad&lt;/em&gt;

  , 10-5-1994; Herman Openneer, 
  &lt;em&gt;Kid Dynamite. De legende leeft&lt;/em&gt;

  (Amsterdam 1995) 35; Kees C.A.T.M. Wouters, 
  &lt;em&gt;Ongewenschte muziek&lt;/em&gt;

  ('s-Gravenhage 1999). Op 11-4-1994 zond de TROS de
  televisiedocumentaire 
  &lt;em&gt;Johnny Meijer&lt;/em&gt;

  van John Appel uit. Op 10-5-1994 zond de NOS de
  televisiedocumentaire 
  &lt;em&gt;De accordeonist&lt;/em&gt;

  van Guus van Waveren uit.&lt;/p&gt;
&lt;p&gt;
  &lt;a href='igedeelte'&gt;I: &lt;/a&gt;
  &lt;em&gt;The Dutch jazz &amp;amp; blues discography, 1916-1980&lt;/em&gt;

  . Onder red. van Wim van Eyle (Utrecht 1981) 151.&lt;/p&gt;
&lt;p&gt;Frans Oudejans &amp;#134;&lt;/p&gt; 
&lt;dtml-var bwn_footer&gt;</text>
  </biography>
</biodes>

