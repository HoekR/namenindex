<biodes version="1.0">
  <fileDesc>
    <title>Scholte, Hijman (1902-1983)</title>
    <author>Henk van Gelder</author>
    <ref target="http://resources.huygens.knaw.nl/bwn1880-2000/lemmata/bwn6/scholte"/>
    <date when="2003-08-08"/>
    <publisher>
      <name>Biografisch Woordenboek van Nederland:1880-2000</name>
      <ref target="http://resources.huygens.knaw.nl/bwn1880-2000"/>
    </publisher>
  </fileDesc>
  <person>
    <idno type="id">scholte</idno>
    <persName><name type="geslachtsnaam">Scholte</name>, Hijman</persName>
    <sex value="1"/>
    <event type="birth" when="1902"/>
    <event type="death" when="1983"/>
    <state type="occupation">zanger</state>
    <state type="occupation">omroepmedewerker</state>
  </person>
  <biography>
    <graphic url="http://resources.huygens.knaw.nl/bwn1880-2000/lemmata/bwn6/images/images/SCHOLTE.jpg"/>
    <text>&lt;dtml-var bwn_header&gt;
 &lt;p class=&amp;quot;genealogie&amp;quot;&gt;

&lt;strong&gt;Scholte, Hijman&lt;/strong&gt; (bekend onder de naam &lt;b&gt;
Bob Scholte&lt;/b&gt;), liedjeszanger en omroepmedewerker 
(Amsterdam 21-2-1902 - Amsterdam 3-11-1983). Zoon van Barend
Scholte, diamantbewerker, en Grietje Borstel. Gehuwd op 1-9-1921
met Martha Monnickendam (1904-1945). Uit dit huwelijk werden 1 zoon
en 1 dochter geboren. Na haar overlijden gehuwd op 17-1-1950 met
Cornelia Diana van Asperen (1910-1975). Dit huwelijk bleef
kinderloos. 



&lt;/p&gt;
&lt;img src=&amp;quot;images/SCHOLTE.jpg&amp;quot; align=&amp;quot;right&amp;quot; BORDER=&amp;quot;0&amp;quot; alt=&amp;quot;afbeelding van Scholte, Hijman&amp;quot; class=&amp;quot;bwnimg&amp;quot;&gt;
&lt;p&gt;Hijman Scholte werd geboren in de Amsterdamse jodenbuurt, als de
op &amp;eacute;&amp;eacute;n na jongste in een gezin met acht kinderen, van wie
er twee al vroeg overleden. Zijn vader was een liberaal-joodse
diamantslijper, zoals velen in die buurt. Zijn moeder stierf al in
1906, waarna Scholte senior opnieuw in het huwelijk trad en nog
eens vijf kinderen kreeg. Op latere leeftijd zou Hijman weinig
mooie herinneringen bewaren aan zijn vroegste jeugd: zijn vader
dronk en zijn tweede moeder beschikte niet over veel huiselijke
kwaliteiten. Hij leek zich zelfs enigszins te generen voor zijn
afkomst. Toen een vriend hem suggereerde zijn memoires te
schrijven, weigerde hij: 'Dan moet je ook alles schrijven. Ik vind
het zo akelig, die armoede die ik heb meegemaakt' (Poelman, 3).&lt;/p&gt;
&lt;p&gt;In 1909, toen Hijman zeven was, verhuisde het gezin naar
Antwerpen, omdat zijn vader daar meer kon verdienen. Vijf jaar
later, toen Belgi&amp;euml; bij het begin van de Eerste Wereldoorlog
door de Duitsers werd bezet, keerde men terug naar Amsterdam. Daar
deed Hijman, in de synagoge aan de Rapenburgerstraat, zijn bar
mitswa. Toen hij, hoog en zuiver, het bij die gelegenheid behorende
fragment uit de thora zong, kreeg hij van de cantor het advies aan
het Nederlandsch-Isra&amp;euml;lietisch Seminarium een opleiding tot
voorzanger te volgen. De jonge Scholte, die zelf veel liever
operarepertoire wilde zingen, bleef er anderhalf jaar studeren.
Langer hield hij het niet vol: 'Je moet als voorzanger niet alleen
goed kunnen zingen; je moet ook erg vroom zijn. En dat was ik niet'
(Boelen).&lt;/p&gt;
&lt;p&gt;Een impresario die Scholte op het Seminarium hoorde zingen,
bracht de veertienjarige in contact met Nap de la Mar, de leider
van het Hollandsch Operettegezelschap, die een jongenssopraan zocht
voor een uitvoering van &lt;em&gt;De Marskramer&lt;/em&gt; van Franz L&amp;eacute;har. Zo maakte hij in 1916
zijn debuut in theater Carr&amp;eacute; in Amsterdam, met de
achttienjarige Fien de la Mar, dochter van de regisseur, als
tegenspeelster. Zijn optreden werd met gejuich ontvangen. Het
wonderkind veranderde zijn voornaam in 'Bob', wat vlotter en minder
joods klonk. Twee jaar lang was hij als 'de kleine Caruso' in het
hele land een populaire attractie. Tot de baard in de keel kwam,
stond hij als solozangertje, en af en toe ook als duo met Fien de
la Mar, in allerlei vari&amp;eacute;t&amp;eacute;programma's.&lt;/p&gt;
&lt;p&gt;Om in zijn levensonderhoud te voorzien, ging Scholte daarna als
regenjassenplakker werken bij een confectionairsbedrijf, terwijl
hij in de avonduren zang-, piano- en slagwerklessen volgde. Enkele
maanden na de geboorte van hun zoon Ab, in 1921, trouwde hij met
zijn vriendin Martha Monnickendam. Twee jaar later volgde een
dochter, Greetje. Inmiddels werkte Scholte overdag als
magazijnbediende, terwijl hij 's avonds emplooi zocht in de lichte
muziek. Zijn droom operazanger te worden had hij intussen
opgegeven: zijn stem en zijn positie als gezinshoofd leenden zich
daartoe niet. In 1927 wist Scholte een baantje als drummer te
bemachtigen bij een dansorkestje, dat in Amsterdamse caf&amp;eacute;s
speelde. Om op te vallen, begon hij er refreintjes bij te zingen
door een megafoon.&lt;/p&gt;
&lt;p&gt;In 1928 vroeg tekstschrijver Ferry (van Delden) Scholte een
grammofoonplaat te maken, de eerste van de honderden die hij in de
loop der jaren heeft volgezongen. Zijn groeiende bekendheid leverde
hem in 1931 zijn doorbraak: een engagement als 'huiszanger' bij de
AVRO-radio. Scholte werd vocalist bij het populaire radio-orkest
van Kovacs Lajos en behoorde vanaf 1936 tot de vaste bezetting van
het wekelijkse amusementsprogramma 
&lt;em&gt;De Bonte Dinsdagavondtrein&lt;/em&gt;, waarvan hij het titellied
vertolkte. Bovendien zong Scholte op omfloerste toon het lied
'Goedenacht en welterusten', dat indertijd door de omroep aan het
eind van elke uitzendavond ten gehore werd gebracht: 'De AVRO gaat
nu sluiten. Welterusten, goedenacht...'.&lt;/p&gt;
&lt;p&gt;Zo was Scholte gedurende de jaren dertig, met een paar
radio-optredens per week, een nationaal idool. Tot zijn bekendste
liedjes behoorden 'Vriendinnetje', 'Oh Kovacs', 'Breng eens een
zonnetje', 'Ik ben in Parijs geweest', 'Ik heb een huis met een
tuintje gehuurd' en 'We gaan naar Rome', dat iets te voorbarig
vooruitliep op de kansen van het Nederlands elftal om door te
dringen tot de finale van het wereldkampioenschap voetbal in 1934.
Scholte zong, naar de mode van die dagen, met een hoog, ietwat
geknepen geluid zonder veel vibrato, en met een zeer zorgvuldige
dictie, die ieder woord verstaanbaar maakte. Zijn repertoire,
veelal geschreven door routiniers als Alex de Haas, Max Tak, Ferry
(van Delden) en Jacques van Tol, was veelzijdig. Het omvatte
vrolijke operettemelodietjes in een Nederlandse vertaling,
charmezang en meezingnummers in marstempo.&lt;/p&gt;
&lt;p&gt;Ook buiten de radiostudio's werd de steevast in smoking geklede
Scholte een veelgevraagd artiest. Met zijn korte, gedrongen
gestalte, zijn zware hoornen brilmontuur en zijn geprononceerde
neus en onderkaak beantwoordde hij weliswaar niet aan het
schoonheidsideaal van die dagen, maar zijn zoetgevooisde zang
beroerde vele vrouwenharten. En bij het mannelijke deel van het
publiek wekte hij de indruk &amp;eacute;&amp;eacute;n van hen te zijn: een
gewone man met een ongewoon stemgeluid.&lt;/p&gt;
&lt;p&gt;In 1939 besloot Scholte zijn werkzaamheden voor de AVRO te
minderen om in te kunnen gaan op de vele aanbiedingen die hem uit
Belgi&amp;euml; bereikten. Bij de vele Vlamingen die naar de
Nederlandse radio luisterden, was hij minstens even populair als in
eigen land. Men waardeerde hem hier mede vanwege zijn
onberispelijke uitspraak van het Nederlands, die voor velen een
lichtend voorbeeld vormde. Steeds vaker trad Scholte nu op in
Vlaanderen, hoewel hij met zijn gezin in Hilversum bleef wonen,
waar hij zich in 1933 - met het oog op het radiowerk - had
gevestigd. Toen de Duitsers in mei 1940, tegelijk met Nederland,
ook Belgi&amp;euml; binnenvielen, kwam aan deze werkzaamheden een
einde. Op de fiets keerde hij vanuit Antwerpen, waar hij toen
optrad, terug naar Hilversum.&lt;/p&gt;
&lt;p&gt;De eerste maanden van de bezetting werd Scholte nog min of meer
ongemoeid gelaten bij zijn optredens, maar in februari 1941 sloeg
het noodlot toe. Terwijl hij thuis zijn 39ste verjaardag vierde,
werd in Amsterdam zijn zoon Ab opgepakt. Later dat jaar kwam het
bericht dat de jongen - die tot de beste tafeltennissers van het
land behoorde - in oktober 1941 in het concentratiekamp Mauthausen
om het leven was gekomen. Kort daarna viel ook dochter Greetje in
Duitse handen. Zij werd eind september 1942 in het
vernietigingskamp Auschwitz-Birkenau vermoord. Zelf waren Bob en
Martha Scholte inmiddels ondergedoken. Eerst in Tilburg, maar daar
moesten ze weg toen een kind van het gastgezin vol trots aan een
vriendje vertelde dat de grote Bob Scholte bij hem thuis was
ondergedoken. Vervolgens hielden zij zich schuil in Amsterdam, waar
zij in 1943 uiteindelijk toch het slachtoffer van de
jodenvervolgingen werden. Wanneer dit precies gebeurde, is niet
meer te achterhalen. Wel staat vast dat Scholte zijn vrouw sinds
die dag niet meer heeft gezien.&lt;/p&gt;
&lt;p&gt;Scholte werd aanvankelijk opgesloten in het concentratiekamp
Vught, waar hij dwangarbeid verrichtte voor de NV Philips'
Gloeilampenfabrieken. 's Avonds, bij het eten in de barak,
vermaakte de zanger zijn medegevangenen met liedjes en moppen.
Daarmee voerde hij de gedachten van zijn publiek 'uit een dampkring
van drukkende zorgen, angst en verdriet, door en over het
prikkeldraad naar ons heerlijke Mokum' (Furth). Via vier andere
kampen belandde Scholte uiteindelijk in Auschwitz-Birkenau, waar
hij werd geslagen en onder dwang voor de kampleiding moest zingen.
Veel meer heeft hij er nooit over willen vertellen. Na de
bevrijding van het kamp, begin mei 1945, lukte het hem per trein
terug naar Nederland te komen. Tijdens die terugreis kreeg hij te
horen dat zijn vrouw Martha in april 1945 in het Kommando
Lustigslust in Mecklenburg om het leven was gekomen.&lt;/p&gt;
&lt;p&gt;Na een kort verblijf in Hilversum vestigde Scholte zich in 1946
in Amsterdam. Hij vond er opnieuw onderdak in het huis waar Martha
en hij tijdens de bezetting als onderduikers woonden. De vrouw des
huizes, Corry van Asperen, was inmiddels weduwe en zocht een vader
voor haar enig kind. Scholte trad in 1950 met haar in het huwelijk,
naar eigen zeggen niet alleen 'vanwege het burgerfatsoen', maar
vooral omdat hij het als een dure plicht ervoer 'die vrouw die zo
goed voor ons gezorgd had toen we ondergedoken waren te helpen'
(Poelman, 12).&lt;/p&gt;
&lt;p&gt;Hoewel hij al op 30 juni 1945 zijn comeback maakte in het
vari&amp;eacute;t&amp;eacute;- programma met Heintje Davids, voelde Scholte
zich toch niet meer thuis in Amsterdam. 'Ik had er te veel
herinneringen aan mijn vrouw en mijn kinderen', zei hij (Verhoye).
Toen er een uitnodiging kwam om in Vlaanderen op te treden, besloot
hij daar voortaan te blijven werken. In oktober 1950 vestigde hij
zich met zijn tweede vrouw en haar kind in Borgerhout bij
Antwerpen, de stad die hij als jongen al had leren kennen. 'Ik heb
er geen spijt van gehad, ik heb veel succes gehad in Belgi&amp;euml;',
verklaarde hij (Dull). Hij werkte er voor de radio, organiseerde
populaire muziekavonden in de grote theaters en maakte weer veel
platen. Ook nadat Scholte - ondanks alles door heimwee gedreven -
in 1958 weer in Amsterdam was gaan wonen, bleef Belgi&amp;euml; een
belangrijk werkterrein voor hem.&lt;/p&gt;
&lt;p&gt;Hoewel zijn vrolijke Nederlandse meezingliedjes aan het einde
van de jaren vijftig allengs uit de mode raakten, vond Scholte nog
steeds veel gehoor, al werd zijn publiek langzaam maar zeker ouder.
Zijn emplooi zoekend in de nostalgische hoek had en hield Scholte
een scherp oog voor de commerci&amp;euml;le kant van zijn vak. Hij zong
wat het publiek graag van hem wilde horen, ook als die liedjes
nauwelijks strookten met zijn eigen neiging tot zwaarmoedigheid.
Steeds stond hem voor ogen dat hij werd betaald om het publiek te
vermaken, en die taak vatte hij heel ernstig op. Niet gespeend van
ijdelheid liet hij zich in deze nadagen van zijn carri&amp;egrave;re af
en toe graag grootscheeps huldigen.&lt;/p&gt;
&lt;p&gt;Na de dood van zijn tweede vrouw, in 1975, viel het Scholte
echter steeds zwaarder om zijn zorgeloze liedjes te blijven zingen.
Ondanks de vriendinnen en buurvrouwen die hem gezelschap hielden en
huishoudelijke taken verrichtten, voelde hij zich eenzaam. En rijk
was hij van zijn successen niet geworden. Scholte had steeds
behoorlijk de kost verdiend, maar voor de tekstdichters en
componisten van zijn repertoire bleef de kassa langer rinkelen dan
voor hem. Hij raakte depressief, en ook de herinneringen aan de
bezettings- en kamptijd, die hij zo lang had verdrongen, kwamen
steeds vaker terug. Bovendien kon hij, nu hij een eindweegs in de
zeventig was, nauwelijks nog concurreren met zijn jongere
collega's. 'Weet u wat ik zelf nu, achteraf, misschien nog wel het
liefste doe?' zei hij. 'Joodse liederen zingen, op joodse feesten
en plechtigheden, met het keppeltje op' (Dull).&lt;/p&gt;
&lt;p&gt;Bij zijn overlijden op ruim 81-jarige leeftijd was Bob Scholte
voor het grote publiek een vrijwel vergeten artiest. Dat gold niet
voor de zeer vele collega's, vrienden, kennissen en
vertegenwoordigers van de joodse gemeenschap die hem bij zijn
begrafenis de laatste eer bewezen. Scholte werd er geprezen als een
zanger die zijn vak met grote toewijding uitoefende en als een man
die zelfs onder de allermoeilijkste omstandigheden vreugde had
gebracht in de harten van zijn toehoorders. De stoet verliet de
aula onder de tonen van 'Goedenacht en welterusten'. Die woorden -
'zijn' woorden - werden ook aangebracht op zijn graf.&lt;/p&gt;
&lt;p&gt;
&lt;a href=&amp;quot;agedeelte&amp;quot;&gt;A: &lt;/a&gt;Archief-Bob Scholte en persdocumentatie over hem in het
Theater Instituut Nederland te Amsterdam.&lt;/p&gt;
&lt;p&gt;
&lt;a href=&amp;quot;pgedeelte&amp;quot;&gt;P: &lt;/a&gt;Rinus Blijleven, 'Voorlopige discografie van Bob
Scholte', in 
&lt;em&gt;De Weergever&lt;/em&gt; 14 (1992) 52-79. Een selectie van 26 liedjes
op de CD 
&lt;em&gt;Amusement Klassieken: Bob Scholte&lt;/em&gt; (FAV 1-95199; 1997),
uitgegeven door het Theater Instituut Nederland te
Amsterdam.&lt;/p&gt;
&lt;p&gt;
&lt;a href=&amp;quot;lgedeelte&amp;quot;&gt;L: &lt;/a&gt;Interview door Frans Boelen, in 
&lt;em&gt;De Tijd&lt;/em&gt;, 7-5-1966; Hanneke Meerum Terwogt, 'Bob Scholte', in

&lt;em&gt;Het Parool&lt;/em&gt;, 13-5-1966; interview door Han van der Meer, in 
&lt;em&gt;de Volkskrant&lt;/em&gt;, 14-5-1966; interview door Bert Verhoye, in 
&lt;em&gt;De Nieuwe Gazet&lt;/em&gt;, 19-2-1972; interview door Dick van
Reeuwijk, in 
&lt;em&gt;Algemeen Dagblad&lt;/em&gt;, ?-?- 1972; interview door Ben Dull, in 
&lt;em&gt;Het Parool&lt;/em&gt;, 22-5-1976; Ben Poelman, 'Bob Scholte. Van
'kleine Caruso' tot gevierd radiozanger', in 
&lt;em&gt;De Weergever&lt;/em&gt; 14 (1992) 3-20; Jacques I. Furth, 'In
herinnering: Bob Scholte', 
&lt;em&gt;ibidem&lt;/em&gt; 14 (1992) 85.&lt;/p&gt;
&lt;p&gt;
&lt;a href=&amp;quot;igedeelte&amp;quot;&gt;I: &lt;/a&gt;

&lt;em&gt;De Weergever&lt;/em&gt; 14 (1992) voorkaft.&lt;/p&gt;
&lt;p&gt;Henk van Gelder&lt;/p&gt;
 
&lt;dtml-var bwn_footer&gt;</text>
  </biography>
</biodes>

