<biodes version="1.0">
  <fileDesc>
    <title>Louwes, Stephanus Louwe (1889-1953)</title>
    <ref target="http://resources.huygens.knaw.nl/bwn1880-2000/lemmata/bwn1/louwes"/>
    <publisher>
      <name>Biografisch Woordenboek van Nederland:1880-2000</name>
      <ref target="http://resources.huygens.knaw.nl/bwn1880-2000"/>
    </publisher>
  </fileDesc>
  <person>
    <idno type="id">louwes</idno>
    <persName><name type="geslachtsnaam">Louwes</name>, Stephanus Louwe</persName>
    <sex value="1"/>
    <event type="birth" when="1889"/>
    <event type="death" when="1953"/>
    <state type="occupation">departementaal ambtenaar</state>
  </person>
  <biography>
    <graphic url="http://resources.huygens.knaw.nl/bwn1880-2000/lemmata/bwn1/images/images/LOUWESSL.jpg"/>
    <text>&lt;dtml-var bwn_header&gt;
 &lt;p class='genealogie'&gt;
  &lt;strong&gt;Louwes, Stephanus Louwe&lt;/strong&gt;, directeur-generaal van de voedselvoorziening (Vierhuizen in Groningen 29-3-1889 - 's-Gravenhage 25-1-1953).

Zoon van Hendrik Jan Louwes, landbouwer, en Wiepke Tonkes. Gehuwd op
26-9-1914 met Zwaantina Alida Westerhuis. Uit dit huwelijk werden 2
zoons geboren.

&lt;img src=&amp;quot;images/LOUWESSL.jpg&amp;quot; align=&amp;quot;right&amp;quot; BORDER=&amp;quot;0&amp;quot; alt=&amp;quot;afbeelding van Louwes, Stephanus Louwe&amp;quot; class=&amp;quot;bwnimg&amp;quot;&gt;

&lt;/p&gt;
&lt;p&gt;Louwes behaalde het eindexamen HBS te Groningen en studeerde aan de
toenmalige Rijks Hoogere Land-, Tuin- en Boschbouwschool in Wageningen.
In 1912 behaalde hij de ingenieurstitel en werd
assistent-Rijkslandbouwconsulent te Schagen. Van 1913 tot 1917 was hij
directeur van de Rijkslandbouwwinterschool te Meppel en
Rijkslandbouwconsulent voor Overijssel en oefende van 1917 tot 1919 de
functie van directeur van de Rijkslandbouwwinterschool in Hengelo uit.
In de mobilisatiejaren was hij directeur van het produktie- en
zaaizaadkantoor in Overijssel, hetgeen hem bekend maakte met
distributieproblematiek. In 1919 werd hij secretaris-penningmeester van
de Overijsselse Maatschappij van Landbouw. Hij bleef dit tot 1936. Toen
in 1931 in verband met de aanhoudende agrarische crisis de Tarwewet
werd uitgevaardigd, belastte men hem als regeringscommissaris met de
uitvoering van deze wet. Met de uitbreiding van de
landbouwcrisiswetgeving groeide ook het terrein waarop hij werkzaam
was. Hiermee samenhangend volgde in 1935 de benoeming tot
regeringscommissaris voor de akkerbouw en veehouderij. In deze functie
heeft hij mede de grondslagen gelegd voor het landbouwcrisisbeleid.&lt;/p&gt;
&lt;p&gt;Met het oog op de steeds groter wordende oorlogsdreiging nam hij in
1937 het initiatief tot oprichting van een organisatie welke zich zou
gaan bezighouden met de voorbereiding van de voedselvoorziening voor
het geval Nederland ten gevolge van de oorlog in een ge&amp;iuml;soleerde
positie zou raken. Hijzelf werd benoemd tot hoofd van het opgerichte
Rijksbureau Voorbereiding Voedselvoorziening in Oorlogstijd. Als
overkoepelend orgaan voor de economische oorlogsvoorbereiding trad
sinds zomer 1938 op de Economische Defensieraad, waarvan minister
M.P.L. Steenberghe voorzitter was en waarin Louwes zitting had. De
landbouwcrisisorganisaties werden bij de werkzaamheden ingeschakeld.
Grote voorraden voedsel werden aangelegd en men bestudeerde de te nemen
maatregelen om het dierlijk gebruik van de voor de mens geschikte
voedingsstoffen zo ver mogelijk terug te dringen. Tal van andere
voorzieningen samenhangend met organisatie en distributie werden in
gereedheid gebracht. Na de Duitse inval vertrok de regering op 14 mei
1940 naar Londen. Het gezag werd op die dag overgedragen aan generaal
H.G. Winkelman. Als waarnemende hoofden van de departementen bleven de
secretarissen-generaal achter. Het ministerie van Landbouw en Visserij
was eerst begin mei 1940 afgesplitst van Handel, Nijverheid en
Scheepvaart. Ir. A.H. Roebroek was daarbij bevorderd tot
secretaris-generaal. Winkelman achtte deze echter niet in staat onder
de gegeven omstandigheden leiding te geven aan het departement en wilde
Louwes in zijn plaats benoemen. Laatstgenoemde weigerde, daar hij het
aanvaarden van deze post ongepast vond t.o.v. Roebroek en strijdig met
de bedoeling van de naar Londen vertrokken minister. Winkelman lostte
de kwestie op door H.M. Hirschfeld, waarnemend secretaris-generaal van
Handel, Nijverheid en Scheepvaart tevens met de waarneming van deze
functie voor Landbouw te belasten en Louwes aan te stellen tot
directeur-generaal voor de Voedselvoorziening. Deze zou zijn functie
voor eigen verantwoordelijkheid uitoefenen. De benoeming van Hirschfeld
was voor de positie en het werken van Louwes desondanks in zoverre van
belang, dat de eerste op bekwame wijze voor politieke dekking heeft
gezorgd met name bij de herhaalde aanvallen van NSB-zijde op de
organisatie van de Voedselvoorziening.&lt;/p&gt;
&lt;p&gt;Om de voeding van de bevolking uit eigen middelen mogelijk te maken,
werd vrijwel de gehele produktie en distributie onder staatsinvloed
gebracht. Pluimvee en de varkens werden geslacht met uitzondering van
het fokmateriaal dat nodig was voor een eventueel herstel en dieren die
met voedselafval gevoederd konden worden. De rundveestapel werd
ingekrompen. De verbouw van landbouwprodukten als rogge, aardappelen en
koolzaad voor de vetvoorziening werd gestimuleerd of door
teeltregelingen afgedwongen. Een inleveringsplicht werd ingesteld.
Vrijwel alle voedingsmiddelen vielen geleidelijk onder de
distributieregelingen. Centrale keukens werden opgericht en de
voorlichting over een optimale benutting van het voedsel ter hand
genomen. Voor het verwezenlijken van deze voedselvoorzieningspolitiek
was een krachtige en breed opgezette organisatie noodzakelijk. De
dienst voor de voedselvoorziening werd in een vrij korte tijd
opgebouwd. De leiding en co&amp;ouml;rdinatie kwam te rusten bij het reeds
genoemde Rijksbureau. De crisiscentrales werden omgebouwd tot
hoofdbedrijfschappen met verordenende bevoegdheid. Ook op andere
terreinen dan waarop de centrales werkzaam waren werden bedrijfschappen
opgericht. De centrale crisiscontroledienst werd sterk uitgebreid en
van nieuwe taken voorzien. De berechting van overtredingen geschiedde
door speciale tuchtrechters. Geschillen tussen bedrijfschappen
onderling en bedrijfschappen en ondernemers konden voor het
Scheidsgerecht voor de Voedselvoorziening worden gebracht. In de
provincies werden de werkzaamheden uitgevoerd door de
voedselcommissarissen en plaatselijke bureauhouders. Verder bestonden
er een aantal adviesorganen voor de Voedselvoorziening.&lt;/p&gt;
&lt;p&gt;Louwes heeft het scheppen van deze immense organisatie als het
primaire onderdeel van zijn taak gezien. Zijn leuze was dan ook:
'Tussen het nederlandse volk en de honger staat een goede
organisatie.' De leveringseisen van de bezetters maakten telkens
weer langdurige onderhandelingen noodzakelijk. Tegen eisen strijdig met
het Landoorlogsreglement en van groot nadeel voor de
gezondheidstoestand van ons volk werd door Louwes fel geprotesteerd. Na
het wegslepen van een deel der aangelegde voorraden in 1940 ging er van
het geproduceerde voedsel langs offici&amp;euml;le weg relatief maar een
klein gedeelte naar Duitsland. Daartegenover kwamen de in de
zwarthandel verdwijnende voedingsmiddelen voor een groot gedeelte in
Duitsland terecht. De bestrijding van de zwarthandel was een van zijn
moeilijkste taken, mede gezien het onbegrip dat er in den lande omtrent
de bestemming der goederen bestond. Louwes onderhield tevens regelmatig
contact met vertegenwoordigers van illegale organisaties inzake voedsel
voor de onderduikers en rapportering over de voedselsituatie aan de
regering in Londen. Dank zij het grote organisatietalent van Louwes en
het vertrouwen dat van ambtelijke en agrarische zijde in hem gesteld
werd en de daarmee verkregen medewerking, bleef de bevolking tot na het
uitbreken van de spoorwegstaking in september 1944 voor nijpende honger
gespaard.&lt;/p&gt;
&lt;p&gt;Toen echter op 22 september 1944 Hirschfeld en speciaal Louwes
weigerden een oproep tot het Nederlandse volk te richten de
spoorwegstaking te be&amp;euml;indigen wegens de dreiging van hongersnood,
kondigden de Duitse autoriteiten een embargo af op het vervoer van
voedsel naar het westen van Nederland. Dit veroorzaakte spoedig
hongersnood. Toen begin november het embargo weer opgeheven werd, was
het te laat. Immers van de beschikbare scheepsruimte was niet veel
over; deels was het gevorderd, deels ondergedoken. En toen eindelijk na
de oprichting van de Centrale Reederij voor de Voedselvoorziening het
geordend vervoer weer op gang kwam, vroren de vaarwaters dicht door de
strenge vorst. De betrekkelijk redelijke gezondheidstoestand van de
bevolking aan het begin van deze periode en de niet aflatende ijver van
de tijdig gedecentraliseerde voedselvoorzieningsorganisatie enige
distributie te handhaven en samen met andere organisaties de ergste
gevallen en met name de kinderen te helpen, heeft het dodental relatief
klein gehouden. Ook de hulpacties aan het eind van en direct na de
bezetting hadden zonder het intact gebleven apparaat van de
voedselvoorziening nooit zulk succes kunnen hebben. Het duurde tot ver
in 1946 voordat de rantsoenen, steeds nog met veel inspanning, op het
gewenste peil gebracht konden worden.&lt;/p&gt;
&lt;p&gt;Hoewel de Grote Adviescommissie der Illegaliteit na de oorlog een
klacht tegen hem indiende, is aan de juistheid van zijn aanblijven
nooit algemeen of ernstig getwijfeld. De commisissie met o.a. F.H.
Fentener van Vlissingen, J. Le Poole en E.H. Ebels - op zijn verzoek
door de minister van Landbouw S.L. Mansholt ingesteld om een onderzoek
naar zijn beleid in te stellen, kwam in haar eindrapport tot de
conclusie dat ir. Louwes 'een bij voortduring op de belangen van de
Nederlandsche bevolking gericht' beleid heeft gevoerd. Dat enige
leden van de commissie Louwes bij voorbaat niet ongustig gezind waren,
doet enigszins af aan de waarde van deze uitspraak. Men kan echter
stellen, dat de uitbreiding en instandhouding van het
voedselvoorzieningsapparaat de bezetter ontslagen heeft van de plicht
zelf deze taak ter hand te nemen. Daardoor o.a. zou Louwes de vijand
danig in de kaart gespeeld hebben. Inderdaad is zijn aanblijven zonder
meer ook in het belang van de bezetter geweest. Gezien echter de
omstandigheden en het verloop van de gebeurtenissen, kan men zich
nauwelijks voorstellen, dat de ellende welke uit een tegenovergesteld
handelen zou zijn voortgevloeid, zou hebben opgewogen tegen de hierdoor
geleverde bijdrage aan het verloop van de strijd. In het bijzonder
geldt deze veronderstelling voor de eindfase van de oorlog. Om de
juistheid van Louwes optreden te toetsen lijkt het dan ook overbodig te
verwijzen naar de vooroorlogse 
&lt;em&gt;Aanwijzingen&lt;/em&gt;

van de toenmalige Nederlandse regering waarin ambtenaren werd
opgedragen op hun post te blijven, zolang daardoor evenzeer het belang
van het Nederlandse volk gediend was. Het overzien van zijn optreden
leidt tot de conclusie dat het Nederlandse volk in zijn geschiedenis
aan weinigen zoveel dank verschuldigd is als aan hem, omdat hij onder
vrijwel onmogelijke omstandigheden, op originele en doortastende wijze
met volharding het volksbestaan heeft weten te redden. Tevens lijkt
hierdoor een zeer belangrijke bijdrage geleverd aan het tegengaan van
een moreel afglijden van dit volk.&lt;/p&gt;
&lt;p&gt;Na de oorlog strekten zijn activiteiten zich ook uit op
internationaal terrein. Nog in 1945 werd speciaal adviseur van de
directeur-generaal van de FAO, Sir John Boyd Orr. In april 1947 vond te
Rome de oprichting plaats van het Europese Bureau van de FAO. Hijzelf
werd de eerste directeur. Om gezondheidsredenen heeft hij een mogelijke
benoeming tot directeur-generaal van de FAO niet aanvaard. Op 1 juli
1948 keerde hij actief in zijn functie van directeur-generaal voor de
voedselvoorziening terug, welke hij tot zijn dood toe bekleedde.&lt;/p&gt;
&lt;p&gt;Naast bekleder van bovengenoemde functies, was hij onder meer: lid
van de Provinciale Staten van Overijssel voor de Vrijzinnig
Democratische Bond (1923-1935); lid van de Gedeputeerde Staten van
Overijssel (1931-1935); ondervoorzitter van de Centrale Commissie voor
Ruilverkaveling (1924-1935); voorzitter van het Nederlands Genootschap
voor Landbouwwetenschap (1932-1946); voorzitter van het
bedrijfslaboratorium voor bodemonderzoek te Groningen; bestuurslid van
de vereniging Nederlandsche Baconcontrole (vanaf 1936); lid van het
Economisch Instituut (vanaf 1941); curator van het Economisch Instituut
(vanaf 1943); voorzitter van de Commissie Landbouw, Voedselvoorziening
en Visserij van de Benelux (vanaf 1947); voorzitter van de nationale
adviescommissie voor de landbouwintegratie (OEES en EEG). Verder was
hij initiatiefnemer tot oprichting van de Stichting tot
Wetenschappelijke Voorlichting op Voedingsgebied (1939). Hij behoorde
tot de belangrijkste medewerkers aan het tot stand komen van de
Voedingsorganisatie TNO (1940) en als onderdeel daarvan het Centraal
Instituut voor Voedingsonderzoek (1940) en van de Landbouw-TNO
(1943).&lt;/p&gt;
&lt;p&gt;S.L. Louwes was een nuchter landbouwdeskundige met een groot
organisatietalent, initiatieven nemend waar de situatie die nodig
maakten. In de zeer moeilijke oorlogsjaren getuigde hij te beschikken
over grote moed zonder roekeloosheid, vasthoudendheid zonder starheid
en ten slotte over een sterke vaderlandsgezindheid. Publikaties van
enige omvang schreef hij niet, wel tal van tijdschriftartikelen o.a.
als redacteur van het 
&lt;em&gt;Overijsselsch Landbouwblad&lt;/em&gt;

en brochures. Verder hield hij vele lezingen. In maart 1948 verleende
de Landbouwhogeschool te Wageningen hem de titel van doctor honoris
causa. De hoogste Duitse bezettingsautoriteit in Nederland op het
terrein van de landbouw, Graf Grote verweet Louwes verscheidene malen,
dat hij te weinig oog had voor het vraagstuk van de kleine boer. Gezien
het landbouwcrisisbeleid lijkt in deze kritiek veel waars te zitten.
Misschien speelde hier nog mee, dat hij van afkomst een Groninger boer
was. Des te loffelijker is het feit dat hij aan het begin van de oorlog
ogenblikkelijk prioriteit verleende aan het belang van de
voedselvoorziening, iets wat in de jaren 1914-1918 maar al te weinig
geschied was.&lt;/p&gt;
&lt;p&gt;
  &lt;a href='pgedeelte'&gt;P: &lt;/a&gt;'De voedselvoorziening', in 
&lt;em&gt;Onderdrukking en Verzet. Nederland in Oorlogstijd.&lt;/em&gt;

Onder red. van J.J. van Bolhuis e.a. (Arnhem [enz., 1947-1954]. 4 dln.)
II, 607-646.&lt;/p&gt;
&lt;p&gt;
  &lt;a href='lgedeelte'&gt;L: &lt;/a&gt;
  &lt;em&gt;Keesings Historisch Archief 1953,&lt;/em&gt;

10450 ev.; 
&lt;em&gt;Veenmans Agrarische Winkler Prins.&lt;/em&gt;

Onder red. van G. Minderhoud (Wageningen, 1954-1957. 3 dln.)
II.&lt;/p&gt;

&lt;p&gt;
&lt;a href=&amp;quot;igedeelte&amp;quot;&gt;I: &lt;/a&gt;&lt;i&gt;Persoonlijkheden in het Koninkrijk der Nederlanden in woord en beeld&lt;/i&gt;. Onder hoofdred. van H.P. van den Aardweg (Amsterdam 1938) 952.
&lt;/p&gt;

&lt;p&gt;G.M.T. Trienekens&lt;/p&gt; 
&lt;dtml-var bwn_footer&gt;</text>
  </biography>
</biodes>

