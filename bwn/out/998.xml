<biodes version="1.0">
  <fileDesc>
    <title>Konijnenburg, Willem Adriaan van (1868-1943)</title>
    <ref target="http://resources.huygens.knaw.nl/bwn1880-2000/lemmata/bwn5/konijnenburg"/>
    <publisher>
      <name>Biografisch Woordenboek van Nederland:1880-2000</name>
      <ref target="http://resources.huygens.knaw.nl/bwn1880-2000"/>
    </publisher>
  </fileDesc>
  <person>
    <idno type="id">konijnenburg</idno>
    <persName><name type="geslachtsnaam">Konijnenburg</name>, Willem Adriaan van</persName>
    <sex value="1"/>
    <event type="birth" when="1868"/>
    <event type="death" when="1943"/>
    <state type="occupation">beeldend kunstenaar</state>
  </person>
  <biography>
    <graphic url="http://resources.huygens.knaw.nl/bwn1880-2000/lemmata/bwn5/images/images/KONIJNENBURG.jpg"/>
    <text>&lt;dtml-var bwn_header&gt;
 &lt;p class='genealogie'&gt;
  &lt;strong&gt;Konijnenburg, Willem Adriaan van&lt;/strong&gt;, beeldend kunstenaar ('s-Gravenhage 11-2-1868 - 's-Gravenhage 28-2-1943). Zoon van Willem van Konijnenburg, hoofdinspecteur der directe
  belastingen, en jkvr. Sara Louise Vrijthoff. Gehuwd op 30-9-1897
  met Johanna Petronella Kempers (1872-1963). Dit huwelijk bleef
  kinderloos.
  
&lt;img src=&amp;quot;images/KONIJNENBURG.jpg&amp;quot; align=&amp;quot;right&amp;quot; BORDER=&amp;quot;0&amp;quot; alt=&amp;quot;afbeelding van Konijnenburg, Willem Adriaan van&amp;quot; class=&amp;quot;bwnimg&amp;quot;&gt;
  
  &lt;/p&gt;
&lt;p&gt;'Van jongs af is het zijn ernstig verlangen schilder te
    worden, waarvoor hij veel aanleg schijnt te hebben. De studie
    der oude talen viel hem moeielijk en het kostte hem veel moeite
    het onderwijs ook maar gedurende een gedeelte eener les met
    zijn aandacht te volgen. Daardoor mislukte het plan om hem, als
    voorbereiding voor de schildersloopbaan, het gymnasium te doen
    doorlopen.' Met deze aantekening in het 
    &lt;em&gt;Matrikel-Boek&lt;/em&gt;

    verliet Willem van Konijnenburg in maart 1884 voortijdig het
    Gymnasium van 's-Gravenhage. Hij had daar anderhalve klas
    doorlopen en was zestien jaar oud.&lt;/p&gt;
&lt;p&gt;De kunst boeide Van Konijnenburg al op jeugdige leeftijd, en
    zijn ouders hebben hun oudste zoon - de derde van hun zes
    kinderen - daarin steeds gestimuleerd. Het eerste teken- en
    schilderonderricht kreeg hij van zijn moeder, een
    verdienstelijk amateur, waarna hij zijn talenten verder
    ontwikkelde in een zomercursus aan de Haagse Academie van
    Beeldende Kunsten (1881) en door lessen bij de tekenleraar J.C.
    d'Arnaud Gerkens (1882-1884). Daarnaast was de jonge Van
    Konijnenburg geregeld te vinden in de ateliers van door hem
    bewonderde meesters van de Haagse School, waar hij hun de kunst
    probeerde af te kijken.&lt;/p&gt;
&lt;p&gt;Vanaf mei 1884 volgde Van Konijnenburg de opleiding voor de
    MO-akte tekenen aan de Academie van Beeldende Kunsten. Nadat
    hij deze in oktober 1886 had behaald, ging hij lesgeven aan
    priv&amp;eacute;-leerlingen. In zijn atelier - eerst in Scheveningen
    en vanaf 1907 in de regentenkamer van het Hofje van Nieuwkoop
    in Den Haag - trok hij overwegend leerlingen aan uit bemiddelde
    families, wat, gezien zijn afkomst uit de hogere burgerij, geen
    toeval zal zijn geweest. Van Konijnenburg leraarde graag, en in
    zijn lessen kwamen vooral anatomie, perspectief en
    compositieleer aan bod. Tot zijn leerlingen behoorden onder
    anderen de illustratrice Rie Cramer, de schilderes Jeanne
    Bieruma Oosting en de latere hoogleraar-directeur van de
    Rijksacademie van Beeldende Kunsten Willem van den Berg. In
    1921/1922 zou hij ook lesgeven aan koningin Wilhelmina, hoewel
    niet tot wederzijds genoegen. De vorstin wilde realistische
    landschappen schilderen in de traditie van de Haagse School,
    terwijl Van Konijnenburg zich allang had losgemaakt van het
    natuurimpressionisme. De leerlingen werden geacht zich te
    voegen naar de opvattingen van de meester, en Wilhelmina had
    daar moeite mee.&lt;/p&gt;
&lt;p&gt;Van Konijnenburgs carri&amp;egrave;re als kunstenaar kwam moeizaam
    op gang. Weliswaar was hij begiftigd met een grote
    tekenvaardigheid - 'Als van Konijnenburg teekende, was het
    adembenemend alsof je een virtuoos hoorde viool spelen', aldus
    een collega kunstenares (&lt;em&gt;Albert Roelofs&lt;/em&gt;

    , 38) -, maar het zou geruime tijd duren voordat hij zijn
    talent in dienst wist te stellen van een eigen stijl. In de
    jaren tachtig en het begin van de jaren negentig van de 19de
    eeuw ori&amp;euml;nteerde hij zich op de impressionisten van de
    Haagse School en hun voorbeelden, de Franse schilders uit de
    School van Barbizon. Van Konijnenburgs voornaamste
    inspiratiebron was het Zuid-Limburgse landschap - hij verbleef
    geregeld in de buurt van Meerssen, de geboortegrond van zijn
    moeder -, dat met zijn heuvels, bossen, rotspartijen en
    kronkelende beekjes veel leek op de streek rond Barbizon. Hij
    slaagde er met zijn natuurimpressies echter niet in om in te
    haken bij het succes van de klassieke meesters van de Haagse
    School.&lt;/p&gt;
&lt;p&gt;Zijn geringe erkenning als kunstenaar compenseerde Van
    Konijnenburg door actief deel te nemen aan het culturele leven
    in de hofstad, waarin het Schilderkundig Genootschap 'Pulchri
    Studio' en de Haagsche Kunstkring een belangrijke plaats
    innamen. Het lag in zijn aard te willen opvallen. Aanvankelijk
    trok hij in deze verenigingen niet de aandacht als kunstenaar,
    maar als organisator en gangmaker van feesten en partijen. Door
    zijn dandy-achtige wijze van kleden en het air waarmee hij zich
    bewoog, onderscheidde hij zich van zijn omgeving. In de jaren
    negentig van de 19de eeuw viel hij op als 'een zeer modieus
    jongmensch met slobkousen en haast gestyleerd glad zwart haar'
    (&lt;em&gt;Albert&lt;/em&gt;
  &lt;em&gt;Roelofs&lt;/em&gt;

    , 17).&lt;/p&gt;
&lt;p&gt;Omstreeks 1894 kwam Van Konijnenburg tot het besef dat hij
    het in zijn kunst ingeslagen pad niet wilde vervolgen. Tussen
    1894 en 1900 maakte hij weinig en in de daaropvolgende vier
    jaren vrijwel geen schilderijen meer. Misschien heeft de dood
    van zijn vader, in april 1894, hem aangezet tot bezinning op de
    afgelegde weg en op de toekomst. Zijn huwelijk in 1897 met de
    generaalsdochter Netty Kempers versterkte die noodzaak slechts.
    Om zijn inkomen te vergroten ging Van Konijnenburg meer in
    opdracht werken. Zo maakte hij spotprenten voor 
    &lt;em&gt;De Kroniek&lt;/em&gt;

    (1895-1897) en 
    &lt;em&gt;De Nederlandsche Spectator&lt;/em&gt;

    (1896-1901) en affiches voor dienstregelingen van de
    Rotterdamse Stoomboot Reederij Fop Smit &amp;amp; Co
    (1896-1904).&lt;/p&gt;
&lt;p&gt;Na 1900 is er opnieuw sprake van een koerswijziging in Van
    Konijnenburgs artistieke ontwikkeling. Hij begon zich uitvoerig
    te verdiepen in een breed scala van onderwerpen als filosofie,
    ethiek, logica en esthetica. Waartoe dit zoeken had geleid,
    liet Van Konijnenburg zien in 
    &lt;em&gt;De apotheose van het landschap&lt;/em&gt;

    , een geheel van zeventien geschilderde taferelen die hij in
    1905/1906 maakte voor de vakken tussen de ramen in de
    eerste-klasse salon van raderstoomboot 'W.F. Leemans' van Fop
    Smit &amp;amp; Co. Elk van deze schilderingen verbeeldt in delen
    van het landschap een denkbeeld - een herder met schapen op de
    heide drukt bijvoorbeeld 'rust' uit -, terwijl het werk als
    geheel de stelling wil illustreren dat de natuur er mag zijn,
    maar dat zij onder de kunst staat. Eerst in de kunst vindt de
    natuur haar apotheose. Het naturalisme van Van Konijnenburgs
    impressionistische landschappen is hier ver te zoeken. Het
    sterk doorgevoerde lineair perspectief, de houding en de
    anatomie van de figuren getuigen van een stilistische
    ori&amp;euml;ntatie op de kunst van de Italiaanse renaissance, met
    name op die van Michelangelo.&lt;/p&gt;
&lt;p&gt;Met 
    &lt;em&gt;De apotheose van het landschap&lt;/em&gt;

    zette Van Konijnenburg een streep onder zijn eigen verleden:
    het impressionisme had plaats gemaakt voor een eigen
    classicistisch idioom. De drie hoofdkenmerken van het
    classicisme - moralisme, rationalisme en traditionalisme -
    treft men ook in zijn werk aan. Om te beginnen is er het
    moralistische aspect: de verbondenheid tussen esthetiek en
    ethiek, die Van Konijnenburg zelfs expliciet een eenheid noemt
    en die &amp;eacute;&amp;eacute;n van de pijlers vormt van zijn kunst en
    kunstenaarschap. 'Kunst moet een symbool zijn van het
    goddelijke, dat wat wij bewonderen, van hetgeen ons met liefde
    vervult. Ethiek en aesthetiek bouwen de kunst. In den geest
    zijn zij samen &amp;eacute;&amp;eacute;n' (&lt;em&gt;Het wezen der schoonheid&lt;/em&gt;

    , 8).&lt;/p&gt;
&lt;p&gt;Het rationalistische aspect van het classicisme verwoordde
    Van Konijnenburg eveneens in zijn geschriften - vooral in 
    &lt;em&gt;Het wezen der schoonheid&lt;/em&gt;

    uit 1908 en 
    &lt;em&gt;De aesthetische idee&lt;/em&gt;

    uit 1916 -, waarin hij een gedetailleerd systeem van
    compositieregels uiteenzette, waarmee de absolute schoonheid
    tot uitdrukking kan worden gebracht. In zijn kunst
    demonstreerde Van Konijnenburg de toepassing van deze op
    geometrische grondpatronen gebaseerde regels. Een direct gevolg
    hiervan was een vergaande stilering van de figuren en de andere
    onderdelen van de compositie. Hun contouren vielen samen met of
    liepen parallel aan het onderliggende raster. Bovendien ging
    hij zich meer toeleggen op de tekenkunst om het lineaire
    karakter van zijn werk goed te laten uitkomen.&lt;/p&gt;
&lt;p&gt;Het traditionalistische aspect van Van Konijnenburgs
    classicisme, ten slotte, weerspiegelt zich onder meer in de
    keuze van zijn motieven - herders, boeren, vissers, krijgers en
    edellieden -, in de tijdloze aankleding en in een voorkeur voor
    figuurstukken. De grote meesters van de Italiaanse renaissance,
    zoals Leonardo da Vinci en Michelangelo en - in de jaren
    twintig - Botticelli, dienden hem als inspiratiebron. Het werk
    van Van Konijnenburg verraadt bovendien op tal van plaatsen een
    grote waardering voor de Egyptische beschaving. Uit zijn
    religieuze werk - dat van na 1915 dateert - spreekt bovendien
    de invloed van de zogeheten Vlaamse primitieven. Het
    classicisme van Van Konijnenburg is dus niet een academisch
    classicisme; het is wel eigentijds.&lt;/p&gt;
&lt;p&gt;De veranderingen die zich in de eerste jaren na 1900 in
    korte tijd in het denken en het werk van Van Konijnenburg
    voltrokken, duiden op een artistieke identiteitscrisis die hem
    tot een totaal andere ori&amp;euml;ntatie bracht. Het is
    veelzeggend voor de aard en omvang van zijn ambities dat hij
    niet alleen zocht naar een nieuwe stijl, maar ook naar een
    nieuw imago. Hij presenteerde zich in uiterlijk en voorkomen
    als een estheet en afficheerde zich in zijn geschriften als een
    geleerde schilder. Zijn omgang met nieuwe vrienden als de
    kunstcriticus Albert Plasschaert en de dichter P.C. Boutens
    versterkte - voor de buitenwacht en ook wel voor hemzelf - het
    beeld van eruditie, intellectualiteit en beschaving.&lt;/p&gt;
&lt;p&gt;De kennismaking met Albert Plasschaert, in mei 1907, bracht
    de carri&amp;egrave;re van Van Konijnenburg in een stroomversnelling.
    Deze kunstcriticus introduceerde hem bij de hem bekende
    kunsthandelaren, wat eind 1907 leidde tot zijn eerste
    eenmanstentoonstelling in de Rotterdamse Kunsthandel Oldenzeel.
    Plasschaert prees Van Konijnenburg aan bij zijn lezerspubliek,
    riep - incidenteel weliswaar, maar buitengewoon indringend - in
    zijn beschouwingen op tot het houden van meer tentoonstellingen
    van zijn werk en drong er later ook op aan hem opdrachten te
    verlenen voor monumentale kunstwerken.&lt;/p&gt;
&lt;p&gt;Plasschaert presenteerde Van Konijnenburg van het begin af
    aan als voortzetter van de principes van de kunst van de
    renaissance, als de 'Leonardo van de Lage Landen'. Van
    Konijnenburg op zijn beurt voedde het beeld van universeel
    kunstenaarschap door naast kunsttheoretische geschriften ook
    een mimespel te publiceren, getiteld 
    &lt;em&gt;Waarheid en Chim&amp;egrave;re&lt;/em&gt;

    (1908), en door zich op velerlei terreinen van de kunst te
    manifesteren. Zo ontwierp hij in 1909 de gevelbeelden van het
    kantoor van de uitgeverij Martinus Nijhoff aan het Lange
    Voorhout in Den Haag en in 1915 die voor het Haagse filiaal van
    de Koninklijke Fabriek van Metaalwerken W.J. Stokvis aan de
    Herengracht. Dit imago werd verder bevestigd door de
    omstandigheid dat Van Konijnenburg omstreeks 1910 een mecenas
    vond in de persoon van de handelaar in thee en kina Frits Kok
    (later Van Kooten Kok). Het bood hem de gewenste
    financi&amp;euml;le onafhankelijkheid, want niet alleen zou Kok
    voortaan al het werk kopen dat Van Konijnburg zou maken, maar
    hij voegde ook met terugwerkende kracht vrijwel alles wat de
    door hem bewonderde kunstenaar had gemaakt aan zijn collectie
    toe.&lt;/p&gt;
&lt;p&gt;Van Konijnenburgs landelijke doorbraak volgde in 1917, toen
    hij dertig werken uit de periode 1910-1917 - op een enkel werk
    na alle uit de collectie-Kok - liet zien in een omvangrijke
    tentoonstelling in Kunstzaal Kleykamp in Den Haag. Twee jaar
    later overtuigde hij met zijn reeksen 'dansen' en 'anatomische
    tekeningen' het publiek opnieuw van zijn artistieke kunnen op
    de tentoonstelling van de Hollandsche Teeken-Maatschappij in
    'Pulchri Studio'. Zijn naam was daarmee gevestigd. Voortaan
    werd Van Konijnenburg in &amp;eacute;&amp;eacute;n adem genoemd met de
    groten uit de Nederlandse kunstwereld als Jan Toorop, Johan
    Thorn Prikker, Antoon Derkinderen en Richard Roland Holst. Het
    aantal tentoonstellingen van zijn werk nam toe. Op uitnodiging
    van van regeringswege samengestelde selectiecommissies -
    waarvan hij soms zelf lid was - maakte hij in de jaren twintig
    en dertig herhaaldelijk deel uit van de nationale afvaardiging
    op internationale tentoonstellingen van moderne kunst. Zo was
    zijn werk vanaf 1928 vaak te zien op de Bi&amp;euml;nnales van
    Veneti&amp;euml;. Samen met onder anderen Jan Toorop en Jan
    Sluijters was hij het boegbeeld van de Nederlandse moderne
    kunst in het buitenland. Tevens werd hij gevraagd zitting te
    nemen in jury's van prijsvragen, waaronder die van de Prix de
    Rome.&lt;/p&gt;
&lt;p&gt;In de loop van de jaren twintig kreeg Van Konijnenburg -
    toen ruim vijftig jaar oud - de gelegenheid zich op een ander
    terrein van de kunst te bewijzen. Hem vielen opdrachten voor
    grote monumentale kunstwerken ten deel. Zo werkte hij aan de
    beglazing van het koor van de Nieuwe Kerk in Delft (1924-1936),
    en ontwierp hij een reeks wandtapijten voor de aula van de
    Rijksuniversiteit te Utrecht (1933-1941) en twee gedenkramen
    ter gelegenheid van het veertigjarig regeringsjubileum van
    koningin Wilhelmina in de Nieuwe Kerk te Amsterdam (1938/1939).
    Daarbij dreef Van Konijnenburg zijn opdrachtgevers vaak tot
    wanhoop, omdat hij weigerde zich onder druk te laten zetten. Zo
    aanvaardde hij in 1923 de opdracht voor een schildering op
    paneel van de 
    &lt;em&gt;Triomf van Sint Thomas van Aquino&lt;/em&gt;

    voor de Dominicaner Kloosterkerk in Zwolle. In plaats van de
    overeengekomen anderhalf &amp;agrave; twee jaar leverde hij het werk
    pas vijftien jaar later af. 'Ja, alles wat met haast te maken
    heeft, daarvoor deug ik niet', zei hij hierover (&lt;em&gt;Algemeen Handelsblad&lt;/em&gt;

    , 9-2-1938). De laatste jaren van Van Konijnenburgs leven staan
    vrijwel geheel in het teken van de monumentale opdrachten.&lt;/p&gt;
&lt;p&gt;Het uitbreken van de Tweede Wereldoorlog, en vooral de
    Duitse bezetting, vroeg van Van Konijnenburg een
    standpuntbepaling. Van Konijnenburg probeerde - zoals hij
    gewoon was - ook deze gebeurtenis vooral veralgemenend in een
    groot verband te zien. Hij stelde zich op het standpunt dat een
    kunstenaar zich buiten de politiek moet houden. Hij had
    weliswaar een uitgesproken voorkeur voor leiders en gidsen,
    maar hij dacht hierbij aan een geestesaristocratie. Voor de
    keus gesteld om al dan niet lid te worden van de Kultuurkamer
    koos hij voor het lidmaatschap. Van Konijnenburg overleed in
    bezettingstijd, kort na zijn 75ste verjaardag, aan een hevige
    griepaanval.&lt;/p&gt;
&lt;p&gt;Als kunstenaar heeft Willem van Konijnenburg voor zijn
    persoonlijke thematiek een onmiskenbaar eigen vorm gevonden. En
    die vorm - een evenwichtige compositie op basis van een
    regelmatige mathematische figuur - is krachtig genoeg om een
    compleet oeuvre te dragen, dat de vrucht is van een
    eigenzinnige, maar diep doordachte kunstopvatting. Het werk van
    Van Konijnenburg genoot in de jaren twintig en dertig veel
    waardering, niet het minst vanwege de vernieuwende kwaliteiten
    die eraan werden toegeschreven. De tentoonstellingen van zijn
    werk, de opdrachten voor monumentale kunstwerken die hij in
    deze periode heeft gekregen, de lovende reacties in de pers en
    de eerbewijzen die hem ten deel vielen, maken duidelijk hoe
    groot en onomstreden de reputatie van Van Konijnenburg was. Na
    zijn dood in 1943 heeft hij zijn positie als boegbeeld van de
    Nederlandse moderne kunst verloren. De symboliek die Van
    Konijnenburgs werk kenmerkt, de theorie&amp;euml;n die eraan ten
    grondslag liggen en de door hem gepropageerde stilering op
    basis van geometrische grondpatronen pasten niet meer bij de
    naoorlogse opvattingen over moderne kunst.&lt;/p&gt;
&lt;p&gt;
  &lt;a href='agedeelte'&gt;A: &lt;/a&gt;Archief-Willem van Konijnenburg in het Rijksbureau
  voor Kunsthistorische Documentatie te 's-Gravenhage. Zie voor een
  lijst van archivalia betreffende Van Konijnenburg de onder L
  genoemde publicatie van Rijnders, 260.&lt;/p&gt;
&lt;p&gt;
  &lt;a href='pgedeelte'&gt;P: &lt;/a&gt;Een representatieve collectie schilderijen en tekeningen van
    Van Konijnenburg is in het bezit van het Haags Gemeentemuseum
    en het Drents Museum in Assen. 'Publikaties van Willem van
    Konijnenburg' in de onder L genoemde publicatie van Rijnders,
    260-261.&lt;/p&gt;
&lt;p&gt;
  &lt;a href='lgedeelte'&gt;L: &lt;/a&gt;Mieke Rijnders, 
  &lt;em&gt;Willem van Konijnenburg, 1868-1943&lt;/em&gt;

  ('s-Gravenhage [etc.] 1990). Hierin: 'Literatuur over Willem van
  Konijnenburg', 261-263. Verder: 
  &lt;em&gt;Albert Roelofs. Herinneringen&lt;/em&gt;
  &lt;em&gt;van Herman Teirlinck, E.F. Roelofs-Bleckmann en J.
  Verspyck-van der Elst&lt;/em&gt;

  . Ingeleid door T. Koolhaas ('s-Gravenhage 1951); Jan de Vries, 
  &lt;em&gt;Gemeenschap en wereld-ik, geheel op de wijze der Kunst.
  Nederlandse kunstkritiek en moderne kunst circa 1900-1920 ...&lt;/em&gt;

  (Amsterdam 1990); Sanne van Smoorenburg, 'Willem van
  Konijnenburg', in 
  &lt;em&gt;De schilders van Tachtig. Nederlandse schilderkunst,
  1880-1895&lt;/em&gt;

  . Onder red. van Richard Bionda en Carel Blotkamp
  [Tentoonstellingscatalogus Rijksmuseum Vincent van Gogh te
  Amsterdam, 1991] (Zwolle [etc.] 1991) 215-217; Christiaan de
  Moor, 'Willem van Konijnenburg', in idem, 
  &lt;em&gt;De eeuw is mooi begonnen maar niet uitgegroeid.
  Herinneringen&lt;/em&gt;

  . Van commentaar voorzien door H.P.S. de Groot (Amsterdam 1994)
  106-111; Mieke Rijnders, &lt;i&gt;Willem van Konijnenburg. Leonardo van de Lage Landen&lt;/i&gt; (Zwolle 2008).&lt;/p&gt;

&lt;p&gt;
&lt;a href=&amp;quot;igedeelte&amp;quot;&gt;I: &lt;/a&gt;&lt;i&gt;Persoonlijkheden in het Koninkrijk der Nederlanden in woord en beeld&lt;/i&gt;. Onder hoofdred. van H.P. van den Aardweg (Amsterdam 1938) 835.
&lt;/p&gt;

&lt;p&gt;Mieke Rijnders&lt;/p&gt; 
&lt;dtml-var bwn_footer&gt;</text>
  </biography>
</biodes>

