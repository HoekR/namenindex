<biodes version="1.0">
  <fileDesc>
    <title>Tulder, Lodewijk Alidus Johannes van (1892-1969)</title>
    <ref target="http://resources.huygens.knaw.nl/bwn1880-2000/lemmata/bwn5/tulder"/>
    <publisher>
      <name>Biografisch Woordenboek van Nederland:1880-2000</name>
      <ref target="http://resources.huygens.knaw.nl/bwn1880-2000"/>
    </publisher>
  </fileDesc>
  <person>
    <idno type="id">tulder</idno>
    <persName><name type="geslachtsnaam">Tulder</name>, Lodewijk Alidus Johannes van</persName>
    <sex value="1"/>
    <event type="birth" when="1892"/>
    <event type="death" when="1969"/>
    <state type="occupation">zanger</state>
  </person>
  <biography>
    <graphic url="http://resources.huygens.knaw.nl/bwn1880-2000/lemmata/bwn5/images/images/tulder.jpg"/>
    <text>&lt;dtml-var bwn_header&gt;
 &lt;p class='genealogie'&gt;
  &lt;strong&gt;Tulder, Lodewijk Alidus Johannes van&lt;/strong&gt;, oratoriumzanger en zangpedagoog (Amsterdam 22-5-1892 - Hilversum 12-11-1969). 
Zoon van Wilhelmus Jacobus van Tulder, horlogemaker en
  winkelier, en Johanna Cornelia Elisabeth Smit. Gehuwd op
  14-9-1916 met Josephina Maria Winnubst (1893-1955). Uit dit
  huwelijk werden 3 zoons geboren. Na haar overlijden gehuwd op
  15-11-1961 met Wilhelmina Johanna Beringer (geb. 1916). Dit
  huwelijk bleef kinderloos.
  

  
  &lt;/p&gt;
&lt;p&gt;
  &lt;img class='bwnimg' BORDER='0' align='right' src='images/tulder.jpg' alt='afbeelding van Tulder, Lodewijk Alidus Johannes van'&gt;Louis van Tulder werd als 'nakomertje' geboren in een groot
    rooms-katholiek gezin met twaalf kinderen. Hij had geen
    gemakkelijke jeugd: zijn moeder overleed toen hij zes jaar was,
    en zijn vader, die aanvankelijk een zaak in uurwerken had aan
    de Haarlemmerstraat in Amsterdam, was een heerszuchtige man.
    Ook de broers en zusters legden de kleine Louis vaak hun wil
    op. Aangezien zijn vader in een koor zong en enige broers
    eveneens muzikaal waren, kreeg Louis de liefde voor de muziek
    met de paplepel ingegoten. Toen hij acht jaar was, mocht hij
    als jongenssopraan meezingen in het knapenkoor van de
    rooms-katholieke kerk 'De Posthoorn'. Graag was hij na de
    lagere school beroepsmusicus geworden, maar zijn vader belette
    dat, omdat een broer al eerder voor een muzikale loopbaan had
    gekozen. Louis moest toen genoegen nemen met een baantje als
    jongste bediende bij een likeurstokerij. Al voor hij zestien
    was, kreeg hij de baard in de keel. Hij werd toen als tenor
    opgenomen in het koor van de Vereenigde R.K.-kerkzangers, dat
    onder leiding stond van Anton ter Steege. Deze ontdekte Louis'
    talent en zorgde ervoor dat mevrouw M.G. van Wisselingh-Meerum
    Terwogt hem vanaf 1909 zanglessen gaf. Later werd hij verder
    geschoold door de vermaarde sopraan Aaltje
    Noordewier-Reddingius.&lt;/p&gt;
&lt;p&gt;Behalve als amateur-zanger kreeg Van Tulder ook snel enige
    bekendheid als organist. Hij bespeelde enige tijd het orgel in
    de rooms-katholieke kerk ''t Torentje' aan het Singel. Zingen
    had echter zijn voorkeur, en vanaf 1909 werd hij tweede tenor
    in het dubbel-mannenkwartet 'Excelsior' van Frans Rigter.
    Tevens maakte hij deel uit van het koor van de Koninklijke
    Oratorium Vereeniging onder leiding van A.H. Tierie. Deze had
    al gauw een hoge dunk van Van Tulders prestaties en liet hem
    kleine solopartijen zingen.&lt;/p&gt;
&lt;p&gt;Toen tijdens een uitvoering van Haydns 
    &lt;em&gt;Die Jahreszeiten&lt;/em&gt;

    op 23 april 1912 de tenor plotseling verschrikkelijk schor
    werd, waagde Van Tulder het midden in het concert diens partij
    over te nemen. Het lukte hem uitstekend deze tot een goed einde
    te brengen, daarmee een onverwacht begin makend met zijn
    carri&amp;egrave;re als solozanger. Hierna werd hij steeds vaker als
    solist gevraagd, aanvankelijk vaak als invaller voor een
    bekende tenor. Toch durfde Van Tulder zijn vaste baan bij de
    Amsterdamsche Bank, waar hij sinds mei 1911 werkzaam was als
    boekhouder, niet op te geven, hoewel de directie zo soepel was
    hem zo nodig onbetaald verlof voor zijn optredens te verlenen.
    Uiteindelijk bleken een kantoor- en een zangersloopbaan echter
    onverenigbaar. In september 1915 verliet hij opgelucht zijn
    bureaukruk om zich geheel aan de zangkunst te wijden. Samen met
    een vriend richtte Van Tulder toen de R.K.
    Oratorium-Vereeniging op, die onmiddellijk al driehonderd leden
    telde en waarvan hij de eerste dirigent was. Zijn vader, die
    bezwaar bleef maken tegen een muziekcarri&amp;egrave;re van zijn
    zoon, lichtte hij hierover niet in.&lt;/p&gt;
&lt;p&gt;Na enige gastoptredens in april 1916 verbond Van Tulder zich
    als eerste lyrische tenor aan de Nederlandsche Opera van G.H.
    Koopman. Op 2 oktober van dat jaar debuteerde hij in het Paleis
    voor Volksvlijt als 'Rodolpho' in 
    &lt;em&gt;Boh&amp;egrave;me&lt;/em&gt;

    van G. Puccini. Omwille van zijn vader trad hij op onder de
    artiestennaam Leo Matul. Dit ging goed tot Van Tulder senior
    hem vroeg: 'Wie is eigenlijk die Matul?' Naar eigen zeggen
    stonden de zoon toen maar twee wegen open: 'gewoon bij vader
    weglopen of hals over kop trouwen'. Hij koos voor de laatste
    mogelijkheid (&lt;em&gt;De Tijd&lt;/em&gt;

    , 1967).&lt;/p&gt;
&lt;p&gt;Vanaf september 1919 maakte Van Tulder deel uit van de in
    Den Haag gevestigde NV Nationale Opera, onder directie van W.
    van Korlaar jr. Van Tulder ging toen in Rijswijk wonen. Hij
    vertolkte in die tijd een groot aantal rollen, die toentertijd
    in het Nederlands werden gezongen. In 1921 nam Van Tulder
    afscheid van het operatoneel. Hij was namelijk tot het inzicht
    gekomen dat zijn hoge, lyrische en aanvankelijk niet zo grote
    stem minder geschikt was voor operazang. Bovendien beschikte
    hij niet over een groot dramatisch talent. 'Ik kon wel zingen,
    maar niet acteren', zei hij hierover later. 'Ik was namelijk
    een houten Klaas. Vooral in de liefdessc&amp;egrave;nes was ik niets.
    Dat soort werk kon ik niet als er duizenden ogen op mij gericht
    waren' (&lt;em&gt;ibidem&lt;/em&gt;)&lt;/p&gt;
&lt;p&gt;Voortaan voorzag Van Tulder in zijn levensonderhoud door op
    te treden als concertzanger, terwijl hij in 1921 tevens begon
    aan een langdurige loopbaan als zangpedagoog. Later was hij als
    hoofdleraar solozang verbonden aan het Rotterdamsch
    Conservatorium. Inmiddels had Van Tulder ook enige faam
    verworven als liederenzanger. Reeds als jongeman maakte hij
    kennis met Alphons Diepenbrock, die een tenor nodig had om zijn
    liederen door te nemen. Van Tulder voldeed geheel aan
    Diepenbrocks verwachtingen. Later heeft hij verscheidene werken
    van deze componist - zoals 
    &lt;em&gt;Memorare&lt;/em&gt;

    en het 'Lied van den hop' uit 
    &lt;em&gt;De vogels&lt;/em&gt;

    - uitgevoerd.&lt;/p&gt;
&lt;p&gt;Door een optreden bij een familiefeest ontmoette Van Tulder
    de dirigent Willem Mengelberg. Dit contact leidde ertoe dat hij
    in mei 1916 tijdens een pensioenfondsconcert mocht zingen met
    het Amsterdamse Concertgebouworkest in de 
    &lt;em&gt;Negende symfonie&lt;/em&gt;

    van L. van Beethoven. Daarna heeft Van Tulder nog vele malen
    met dit orkest gezongen. Gaandeweg ontwikkelde hij zich als een
    uitmuntende concert- en oratoriumzanger. Recensenten prezen
    zijn intelligentie, bewogen voordracht en repertoirekennis.
    Tientallen jaren lang was hij de meest gevraagde tenor van het
    land. Vooral in Bachs oratoria toonde hij zijn meesterschap. In
    de jaren 1924 tot 1933 zong hij veel in Duitsland, maar ook
    concerteerde hij in tal van andere West-Europese landen. In de
    jaren dertig maakte Van Tulder tezamen met de sopraan Jo
    Vincent, de alt Suze Luger-van Beuge en de bariton Willem
    Ravelli deel uit van het in 1930 opgerichte Hollandsch Vocaal
    Kwartet. Dit gezelschap, dat over een uitgebreid repertoire
    beschikte, oogstte overal veel succes. Uniek waren de
    a-capella-uitvoeringen van de 
    &lt;em&gt;Liebeslieder&lt;/em&gt;

    van J. Brahms.&lt;/p&gt;
&lt;p&gt;In 1937 verhuisde Van Tulder van Rijswijk naar Voorburg. In
    datzelfde jaar werd hij ter gelegenheid van zijn 25-jarig
    jubileum als solozanger enige malen uitbundig gehuldigd. De om
    zijn bescheidenheid, collegialiteit en gevoel voor humor bekend
    staande zanger ervoer toen hoezeer hij alom werd gewaardeerd.
    Na deze jaren van voorspoed en artistieke roem, werd hij in
    zijn priv&amp;eacute;-leven door ernstige tegenslagen getroffen. In
    1942 kwam een van zijn drie zoons om in de slag in de Javazee.
    Dit verlies greep Van Tulder - die al eerder door
    maagbloedingen was getroffen - zo aan dat hij geruime tijd
    ernstig ziek was. Toen hem in mei 1950, na een uitvoering van
    de 
    &lt;em&gt;Matth&amp;auml;us-Passion&lt;/em&gt;

    , waarin hij de 'Evangelist' vertolkte, werd meegedeeld dat
    zijn jongste zoon aan een ongeneeslijke hersentumor leed, was
    dit voor hem aanleiding zijn zangcarri&amp;egrave;re met
    onmiddellijke ingang te be&amp;euml;indigen.&lt;/p&gt;
&lt;p&gt;Naast dit persoonlijke motief was er voor Van Tulder ook een
    financi&amp;euml;le reden om zijn concertpraktijk te staken. 'Voor
    de oorlog kon een zanger van vijftig, zestig concerten per jaar
    bestaan; de honoraria zijn sindsdien onvoldoende gestegen. Wie
    nu een redelijk leven voor zichzelf en zijn gezin bij elkaar
    wil zingen moet meer dan honderd engagementen per jaar
    aannemen, liefst op zo jeugdig mogelijke leeftijd. Welke stem
    houdt dat vol?' (&lt;em&gt;Algemeen Handelsblad&lt;/em&gt;

    , 1957).&lt;/p&gt;
&lt;p&gt;Na de Tweede Wereldoorlog is Van Tulder zich dan ook gaan
    toeleggen op het dirigeren van koren en oratoriumverenigingen,
    zoals het koor van de St. Lidu&amp;iuml;nakerk en het KLM-koor,
    beide in Den Haag, en de Voorburgsche Oratoriumvereeniging.
    Daarnaast zette Van Tulder zijn zangpedagogische arbeid voort
    en bekleedde hij steeds meer bestuursfuncties in de
    muziekwereld. Van Tulder is altijd van mening geweest dat
    toonkunstenaars zich moesten verenigen om hun maatschappelijke
    positie te versterken. Als voorzitter van de Vakgroep
    Concerterende Vocalisten van de Koninklijke Nederlandsche
    Toonkunstenaars-Vereeniging voerde hij een jaarlijkse auditie
    in voor aankomende zangers om oratoriumdirigenten een indruk
    van hun prestaties te geven.&lt;/p&gt;
&lt;p&gt;In maart 1955 raakte Van Tulder ernstig gewond bij een
    verkeersongeval. Een half jaar later overleed zijn vrouw. In
    1961 hertrouwde hij. Doordat Van Tulder toen naar Hilversum
    verhuisde, moest hij zijn koordirecties in Den Haag en
    omstreken opgeven. In zijn nieuwe woonplaats ondersteunde hij
    aankomende zangers bij hun repertoirestudie. In november 1969,
    toen hij in Hilversum de weg overstak, werd hij door een auto
    aangereden. Hij overleed bij aankomst in het ziekenhuis.
    Aangezien Van Tulder al jong grammofoonplaten liet opnemen,
    bestaan er van zijn vertolkingen tal van opnamen.&lt;/p&gt;
&lt;p&gt;
  &lt;a href='agedeelte'&gt;A: &lt;/a&gt;Collectie-Louis van Tulder in het Nederlands Muziek Instituut te 's-Gravenhage; persdocumentatie en
  geluidsopnamen van Van Tulder in het gemeentearchief van
  Amsterdam.&lt;/p&gt;
&lt;p&gt;
  &lt;a href='pgedeelte'&gt;P: &lt;/a&gt;
  &lt;em&gt;Van kantoorkruk tot hooge C&lt;/em&gt;

    [Autobiografie tot 1941] (Baarn 1946).&lt;/p&gt;
&lt;p&gt;
  &lt;a href='lgedeelte'&gt;L: &lt;/a&gt;Behalve necrologie&amp;euml;n o.a. door Jan Willem
  Hofstra, in 
  &lt;em&gt;De Tijd&lt;/em&gt;

  , 13-11-1969, en door Wouter Paap, in 
  &lt;em&gt;Mens en melodie&lt;/em&gt;

  25 (1970) 17-19:'Het zangersjubileum van Louis van Tulder', in 
  &lt;em&gt;Algemeen Handelsblad&lt;/em&gt;

  , 2-11-1937 (av.); 'Louis van Tulder over Diepenbrock', in 
  &lt;em&gt;Mensch en Melodie&lt;/em&gt;

  1 (1946) 185; interview door C.v.B., in 
  &lt;em&gt;Het Vaderland&lt;/em&gt;

  , 20-5-1952; 'Louis van Tulder 60 jaar', in 
  &lt;em&gt;Mensch en Melodie&lt;/em&gt;

  7 (1952) 155-156; 'Louis van Tulder wordt 65 jaar', in 
  &lt;em&gt;Algemeen Handelsblad&lt;/em&gt;

  , 21-5-1957; interview, in 
  &lt;em&gt;De Telegraaf&lt;/em&gt;

  , 22-5-1962; 'Louis van Tulder onder Mengelberg', in 
  &lt;em&gt;De Tijd&lt;/em&gt;

  , 20-5-1967.&lt;/p&gt;
&lt;p&gt;
  &lt;a href='igedeelte'&gt;I: &lt;/a&gt;

  Louis van Tulder, 
  &lt;em&gt;Van kantoorkruk tot hooge C&lt;/em&gt;

  (Baarn 1946) t/o titelblad.&lt;/p&gt;
&lt;p&gt;A.W.J. de Jonge&lt;/p&gt; 
&lt;dtml-var bwn_footer&gt;</text>
  </biography>
</biodes>

