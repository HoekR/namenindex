<biodes version="1.0">
  <fileDesc>
    <title>Lenstra, Abe (1920-1985)</title>
    <ref target="http://resources.huygens.knaw.nl/bwn1880-2000/lemmata/bwn4/lenstra"/>
    <publisher>
      <name>Biografisch Woordenboek van Nederland:1880-2000</name>
      <ref target="http://resources.huygens.knaw.nl/bwn1880-2000"/>
    </publisher>
  </fileDesc>
  <person>
    <idno type="id">lenstra</idno>
    <persName><name type="geslachtsnaam">Lenstra</name>, Abe</persName>
    <sex value="1"/>
    <event type="birth" when="1920"/>
    <event type="death" when="1985"/>
    <state type="occupation">sportman</state>
  </person>
  <biography>
    <graphic url="http://resources.huygens.knaw.nl/bwn1880-2000/lemmata/bwn4/images/images/LENSTRA.jpg"/>
    <text>&lt;dtml-var bwn_header&gt;
 &lt;p class='genealogie'&gt;
  &lt;strong&gt;Lenstra, Abe&lt;/strong&gt;, voetballer (Heerenveen 27-11-1920 - Heerenveen 2-9-1985). Zoon van Mindert Lenstra, vertegenwoordiger, en Janke
  Suierveld. Gehuwd op 23-8-1944 met Hiltje Wisman. Uit dit
  huwelijk werden 2 dochters geboren.
  
&lt;img src=&amp;quot;images/LENSTRA.jpg&amp;quot; align=&amp;quot;right&amp;quot; BORDER=&amp;quot;0&amp;quot; alt=&amp;quot;afbeelding van Lenstra, Abe&amp;quot; class=&amp;quot;bwnimg&amp;quot;&gt;
  
  &lt;/p&gt;
&lt;p&gt;Zoals zovele jongens van zijn tijd leerde Abe Lenstra het
    voetbalspel op straat. Met zijn oudere broer Jan werd hij later
    lid van voetbalvereniging Heerenveen. Reeds op veertienjarige
    leeftijd speelde hij een wedstrijd in het eerste
    (senioren)team, nadat zijn talenten in het voetbalelftal van
    zijn school en in het hoogste aspirantenteam van Heerenveen
    waren opgevallen. In het seizoen 1936/1937 verwierf Lenstra
    zich een vaste plaats in het eerste elftal, en reeds een jaar
    later volgde zijn eerste internationale optreden: met een
    Noordnederlandse selectie speelde hij in Hannover tegen de
    beste Noordduitse voetballers.&lt;/p&gt;
&lt;p&gt;Het jaar 1937 was trouwens toch gedenkwaardig, want
    Heerenveen promoveerde toen naar de eerste klasse, district
    Noord, van de Nederlandsche Voetbalbond (NVB). Van 1942 tot
    1951 - het jaar waarin de voetbalcompetitie een andere opzet
    kreeg - zouden de dragers van het 'pompebl&amp;ecirc;ddenshirt' niet
    minder dan negen maal het noordelijk kampioenschap voor zich
    opeisen. In de aansluitende wedstrijden om het algehele
    Nederlands kampioenschap tegen de andere districtswinnaars -
    duels die, ondanks de oorlogsomstandigheden, bijna zonder
    uitzondering bleven plaatsvinden - kwam Heerenveen overigens
    telkens te kort; soms met een uiterst gering verschil, zoals in
    1947 en 1948. Lenstra was in deze jaren telkens de grote
    inspirator en architect van het Heerenveense aanvalsspel,
    waarbij hij ook zelf met grote regelmaat als doelpuntenmaker
    optrad.&lt;/p&gt;
&lt;p&gt;Veel kampioenswedstrijden hadden een spectaculair verloop.
    Zo zullen, zeker voor de betrokkenen, de wedstrijden MVV -
    Heerenveen op 21 juni 1947 en Heerenveen - Ajax op 7 mei 1950
    onvergetelijk blijven. In Maastricht maakte Heerenveen een 0-4
    achterstand goed en won nog met 7-6, terwijl in de tweede
    ontmoeting de Amsterdammers tot een half uur voor het einde met
    5-1 voorstonden en na het laatste fluitsignaal de stand 6-5 op
    het scorebord prijkte: in Heerenveens voordeel! Gangmaker
    achter zulke 'bevliegingen' was steeds Abe Lenstra.&lt;/p&gt;
&lt;p&gt;Uiteraard waren Lenstra's voetbalcapaciteiten ook de
    toenmalige Keuze Commissie van de NVB opgevallen. Op 31 maart
    1940 debuteerde hij in het Nederlands elftal, met een overigens
    teleurstellende 4-5 nederlaag tegen het in voetbalkringen
    onbetekenende Luxemburg. In totaal 47 maal zou Lenstra het
    Oranjeshirt dragen. Zijn laatste interland was op 19 april 1959
    in Amsterdam tegen Belgi&amp;euml;, waar met 2-2 werd
    gelijkgespeeld. Achter zijn naam staan 33 interlanddoelpunten,
    vaak voorbereid in samenwerking met zijn medevoorwaartsen Kees
    Rijvers en Faas Wilkes. Te zamen vormden zij tussen 1946 en
    1957 het zogeheten Gouden Binnentrio.&lt;/p&gt;
&lt;p&gt;Abe Lenstra had overigens meer wedstrijden en goals voor het
    nationale team kunnen boeken, als de oorlog internationaal
    voetbal niet had verhinderd. Ook werd Lenstra enige tijd niet
    meer geselecteerd, nadat hij op 10 maart 1946 in de eerste
    naoorlogse interland tegen Luxemburg, die met 6-2 door
    Nederland werd gewonnen, een uiterst ongelukkige wedstrijd had
    gespeeld op de voor hem ongebruikelijke rechter aanvalsvleugel,
    terwijl hij bij voorkeur linksbinnen speelde. Toen in 1952
    bekend werd dat Lenstra bij een wedstrijd in
    Groot-Brittanni&amp;euml; niet op zijn favoriete positie stond
    opgesteld, weigerde hij om die reden een uitnodiging. Pas een
    jaar later mocht hij zijn geliefkoosde aanvalspositie weer
    innemen.&lt;/p&gt;
&lt;p&gt;Tijdens zijn carri&amp;egrave;re bij Heerenveen sloeg Lenstra
    aanlokkelijke aanbiedingen van buitenlandse (prof)clubs af:
    verenigingen als het Engelse Huddersfield Town en het
    Italiaanse Fiorentina wachtten vergeefs op zijn handtekening
    onder een lucratief contract. Toch zou '&amp;uacute;s Abe', die met
    zijn Friese geboortegrond vergroeid scheen, zijn loopbaan
    buiten Heerenveen afsluiten. Vanaf 1955 speelde hij zes
    seizoenen als semi-profvoetballer in Enschede: eerst voor
    Sportclub Enschede, later voor Enschedese Boys. Na het
    be&amp;euml;indigen van zijn actieve periode trainde hij nog enkele
    amateurclubs en was hij werkzaam als vertegenwoordiger voor een
    bierbrouwerij. In maart 1977 werd Abe Lenstra getroffen door
    een hersenbloeding, die hem gedeeltelijk invalide maakte. Samen
    met zijn vrouw keerde hij terug naar Heerenveen, waar - door
    een inzamelingsactie onder de plaatselijke bevolking en
    (ex-)voetballers - voor een aangepaste woning voor de
    voormalige stervoetballer was gezorgd. Tot zijn plotselinge
    overlijden bleef hij een trouw bezoeker van de thuiswedstrijden
    van 'zijn' Heerenveen. In 1986 werd het voetbalstadion in zijn
    geboorteplaats naar hem vernoemd.&lt;/p&gt;
&lt;p&gt;Abe Lenstra is een van de beste voetballers geweest die
    Nederland heeft gehad. Zijn speelwijze kenmerkte zich door een
    formidabel spelinzicht en door een surplus aan techniek: hij
    kon praktisch 'uit stand' schieten en was zowel links- als
    rechtsbenig. Kwade tongen verweten hem in dit opzicht bij
    gelegenheid luiheid - inderdaad kon hij in een wedstrijd
    geruime tijd volledig 'onzichtbaar' zijn -, maar Lenstra sprong
    zuinig met zijn krachten om en wenste geen energie te
    verspillen: 'Een ander sjouwde, ik liet de bal het werk doen' (&lt;em&gt;Haagse Post&lt;/em&gt;

    , 22-2-1964). De Friese voetballer was erg gesloten van
    karakter, hetgeen er wellicht toe leidde dat een speler als
    Wilkes - qua karakter diens tegenpool - een van zijn beste
    vrienden werd. Lenstra's ietwat gebogen houding en zijn
    voorovervallende haarlok maakten hem in de jaren veertig en
    vijftig tot een typerende verschijning op de voetbalvelden.
    Overigens blonk hij niet uitsluitend uit in de voetbalsport:
    ook als schaatser, atleet, biljarter en bridger heeft '&amp;uacute;s
    Abe' hoge ogen gegooid.&lt;/p&gt;
&lt;p&gt;
  &lt;a href='pgedeelte'&gt;P: &lt;/a&gt;
  &lt;em&gt;Voetballen doe je z&amp;oacute;&lt;/em&gt;

    (Amsterdam, 1956); 
    &lt;em&gt;Honderd goals&lt;/em&gt;

    (Amsterdam, 1958). Een overzicht van de 47 interlandwedstrijden
    waaraan Lenstra tussen 1940 en 1959 deelnam in het onder L
    genoemde 
    &lt;em&gt;Het Nederlands elftal&lt;/em&gt;

    , 145, 218-250.&lt;/p&gt;
&lt;p&gt;
  &lt;a href='lgedeelte'&gt;L: &lt;/a&gt;Behalve interviews en necrologie&amp;euml;n in o.a. 
  &lt;em&gt;Haagse Post&lt;/em&gt;

  , 22-2-1964; 
  &lt;em&gt;Friesch Dagblad&lt;/em&gt;

  , 3-9-1985 en 
  &lt;em&gt;Leeuwarder Courant&lt;/em&gt;

  , 3-9-1985: Klaas Peereboom, 
  &lt;em&gt;Abe Lenstra&lt;/em&gt;

  (Amsterdam, 1948); F.L. Schoustra, 
  &lt;em&gt;Abe Lenstra&lt;/em&gt;

  [Arnhem, 1950]; 
  &lt;em&gt;Eerst de man... : voetbal in Friesland&lt;/em&gt;

  . Onder red. van Chris Kruisinga [e.a.] (Leeuwarden [1979]); A.
  van Emmenes, 
  &lt;em&gt;Neerlands voetbalglorie. Alle interlands van 1905 tot
  heden&lt;/em&gt;

  (6e dr.; Amsterdam, 1980); 
  &lt;em&gt;'Rondom Abe'. Een voetbalepisode in Friesland sinds 1970&lt;/em&gt;

  [Samengest. door Thom Mercuur] (Leeuwarden [1989]); 
  &lt;em&gt;Het Nederlands elftal. De historie van Oranje 1905-1989&lt;/em&gt;

  . Samengest. door Matty Verkamman (Amsterdam, 1989) 152-161; 'Us
  Abe', in 
  &lt;em&gt;Koning Voetbal. 100 jaar KNVB&lt;/em&gt;

  . Onder red. van N.J.P. Giltay Veth [e.a.] (Baarn, 1989)
  100-101.&lt;/p&gt;

 &lt;a href='igedeelte'&gt;I: &lt;/a&gt;Beeldbank van het Nationaal Archief in Den Haag [Foto: Van Rossem; Collectie ANEFO; Lenstra tijdens de wedstrijd D.W.S.-A - SC Enschede, 18 april 1960].

&lt;p&gt;W. Slagter&lt;/p&gt; 
&lt;dtml-var bwn_footer&gt;</text>
  </biography>
</biodes>

