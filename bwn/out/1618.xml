<biodes version="1.0">
  <fileDesc>
    <title>Scheepmaker, Nico (1930-1990)</title>
    <author>Alexander M&#252;nninghoff</author>
    <ref target="http://resources.huygens.knaw.nl/bwn1880-2000/lemmata/bwn6/scheepmaker"/>
    <date when="2003-09-05"/>
    <publisher>
      <name>Biografisch Woordenboek van Nederland:1880-2000</name>
      <ref target="http://resources.huygens.knaw.nl/bwn1880-2000"/>
    </publisher>
  </fileDesc>
  <person>
    <idno type="id">scheepmaker</idno>
    <persName><name type="geslachtsnaam">Scheepmaker</name>, Nico</persName>
    <sex value="1"/>
    <event type="birth" when="1930"/>
    <event type="death" when="1990"/>
    <state type="occupation">journalist</state>
    <state type="occupation">dichter</state>
    <state type="occupation">publicist</state>
  </person>
  <biography>
    <graphic url="http://resources.huygens.knaw.nl/bwn1880-2000/lemmata/bwn6/images/images/SCHEEPMAKER.jpg"/>
    <text>&lt;dtml-var bwn_header&gt;
 &lt;p class=&amp;quot;genealogie&amp;quot;&gt;

&lt;strong&gt;Scheepmaker, Nico&lt;/strong&gt; (pseudoniemen o.a. &lt;b&gt;Hopper&lt;/b&gt; en &lt;b&gt;Ivo
Vettewinkel&lt;/b&gt;), journalist, dichter en publicist 
(Amsterdam 13-11-1930 - Amsterdam 5-4-1990). Zoon van Nicolaas
Scheepmaker, kantoorbediende, later accountant, en Henderika
Klazina de Zwart. Gehuwd op 18-7-1957 met Hendrika Jeannette
Lodewijks (geb. 1925), onderwijzeres en vertaalster. Dit huwelijk
bleef kinderloos. Na echtscheiding (11-2-1969) gehuwd op 31-8-1973
met Anna Mietje van den Heuvel (geb. 1945), productieassistente.
Uit dit huwelijk werden 2 dochters geboren. 





&lt;/p&gt;
&lt;img src=&amp;quot;images/SCHEEPMAKER.jpg&amp;quot; align=&amp;quot;right&amp;quot; BORDER=&amp;quot;0&amp;quot; alt=&amp;quot;afbeelding van Scheepmaker, Nico&amp;quot; class=&amp;quot;bwnimg&amp;quot;&gt;
&lt;p&gt;Nico Scheepmaker was de oudste in een gezin van twee jongens en
twee meisjes. Zijn vader had een eigen, goed lopend
accountantskantoor en was een hartstochtelijke supporter van de
Amsterdamse amateurvoetbalclub Blauw Wit. Van hem nam Nico de
liefde voor het voetballen over, en vanaf zijn twaalfde speelde hij
bij Blauw Wit (later zou hij zelfs het scheidsrechtersdiploma
behalen). Na de lagere school bezocht Nico de gemeentelijke Eerste
Vijfjarige HBS aan de Amsterdamse Keizersgracht. In het schoolblad 
&lt;em&gt;De Vijfling&lt;/em&gt; verscheen in 1948 zijn eerste publicatie, een
koddige anekdote. Een al te ijverige leerling was Nico niet. Hij
bleef twee keer zitten, en pas in 1950, op bijna twintigjarige
leeftijd, behaalde hij het einddiploma.&lt;/p&gt;
&lt;p&gt;Na de HBS moest Scheepmaker in militaire dienst, waar hij -
zonder er zelf om te hebben gevraagd - werd geselecteerd voor de
School Militaire Inlichtingen Dienst in Harderwijk. Hij leerde er
Russisch, en dat zou zijn leven voor een groot deel bepalen: na het
einde van zijn diensttijd, in 1952, ging hij Slavische taal- en
letterkunde studeren aan de Universiteit van Amsterdam, met
Servo-Kroatisch als bijvak. Als HBS'er moest Scheepmaker, om
examens te kunnen doen, een colloquium doctum afleggen, wat hij
niet deed omdat hij er geen zin in had. Hoewel de studie om die
reden niet met een academische titel kon worden afgesloten, wierp
zij toch haar vruchten af: tussen 1954 en 1961 zou Scheepmaker om
den brode in totaal acht Russische romans in het Nederlands
vertalen, waaronder 
&lt;em&gt;Dokter Zjivago&lt;/em&gt; van Boris Pasternak. Hij gaf in deze periode
ook bijlessen Servo-Kroatisch, en met een van zijn leerlingen,
Henny Lodewijks, trad hij in 1957 in Belgrado in het huwelijk.&lt;/p&gt;
&lt;p&gt;In de eerste helft van de jaren vijftig kreeg Scheepmaker succes
als dichter. Hij begon met de bundel 
&lt;em&gt;Po&amp;euml;tisch fietsen&lt;/em&gt; (1955), waaraan schrijver Paul Rodenko
de kwalificatie 'een kruising tussen Lodeizen en Piet Paaltjens'
gaf. In 1958 ontving Scheepmaker tot zijn eigen verbazing van het
ministerie van Onderwijs, Kunsten en Wetenschappen de Anne
Frank-prijs voor jonge letterkundigen voor de dichtbundel 
&lt;em&gt;De kip van Egypte&lt;/em&gt;.&lt;/p&gt;
&lt;p&gt;Als groot voetballiefhebber was het niet vreemd dat Scheepmaker
zijn journalistieke carri&amp;egrave;re op 2 september 1957 begon met de
wekelijkse voetbal- column 'Van hier en daar, misschien raar, maar
in ieder geval waar' in het maandagochtendblad 
&lt;em&gt;Sport &amp;amp; Sportwereld&lt;/em&gt;. Deze rubriek over voetbal, die hij
tot 1966 zou schrijven, luidde een geheel nieuw genre in de
voetbalverslaggeving in. Scheepmaker schreef op relativerende
wijze, zonder overigens zijn naar vurige liefde overslaande
enthousiasme te verbergen wanneer het spel in zijn ogen een
esthetisch hoogtepunt bereikte. Bovendien had hij een scherp oog
voor de gemoedstoestanden en tekortkomingen van de spelers, die hij
vooral als mensen probeerde te beschrijven. Scheepmaker verloste
daarmee de voetballerij uit haar isolement van ver van de
dagelijkse realiteit verwijderde topsport, alleen interessant voor
de liefhebbers.&lt;/p&gt;
&lt;p&gt;Met columns in kranten als 
&lt;em&gt;Algemeen Handelsblad&lt;/em&gt; (1963-1966) en 
&lt;em&gt;Het Parool&lt;/em&gt; (1966-1968) en in tijdschriften als 
&lt;em&gt;Hollands Weekblad&lt;/em&gt; (1959-1963), later 
&lt;em&gt;Hollands Maandblad&lt;/em&gt; (1963-1968), 
&lt;em&gt;Vrij Nederland&lt;/em&gt;(1962-1990) en 
&lt;em&gt;Voetbal International&lt;/em&gt; (1965-1975) vestigde Scheepmaker
spoedig zijn naam als onbetwiste voetbalspecialist. Ook zijn
gesproken column onder het pseudoniem Ivo Vettewinkel in het
radioprogramma 'Sportief zijn en beter worden' (1969- 1975) van
omroepvereniging Veronica bevestigde deze reputatie. Een voor hem
kenmerkende werkwijze - die hij ook op andere terreinen zou
toepassen - was dat hij in zijn rubrieken telkens &amp;eacute;&amp;eacute;n
voetballer onder de loep nam, die hij in een wedstrijd was gaan
bekijken en van wie hij alle handelingen zorgvuldig geturfd en
geteld had.&lt;/p&gt;
&lt;p&gt;Parallel aan het voetbalspecialisme verwierf Scheepmaker van
1960 tot 1975 faam als dagelijkse televisierecensent voor de lokale
en regionale bladen die waren aangesloten bij de Gemeenschappelijke
Pers Dienst (GPD). Waarschijnlijk was hij de eerste professionele
televisiekijker van Nederland: in Scheepmakers huis stonden twee
toestellen boven op elkaar, zodat hij geen uitzending hoefde te
missen. Zijn kritieken waren over het algemeen mild van toon, omdat
hij vaak eerst de programmamakers om achtergrondinformatie vroeg,
alvorens zijn oordeel te vellen. In het mediawereldje maakte hij
dan ook geen vijanden. In 1971 werd hij door de omroepmedewerkers
uitgeroepen tot beste televisiecriticus van Nederland. Achter de
schermen was Scheepmaker trouwens ook zelf actief bij de omroep:
van 1966 tot 1969 was hij redacteur van 
&lt;em&gt;Mies en Sc&amp;egrave;ne&lt;/em&gt;, het legendarische televisieprogramma van
de VARA, dat werd gepresenteerd door Mies Bouwman.&lt;/p&gt;
&lt;p&gt;Bij al zijn drukke en succesrijke werkzaamheden slaagde
Scheepmaker er niet in zijn huwelijk met Henny Lodewijks overeind
te houden. Karakterologische verschillen leidden ertoe dat beide
echtelieden steeds meer van elkaar vervreemdden. Het was voor zijn
vrienden dan ook geen verrassing dat Scheepmaker in 1966 ging
samenwonen met de vijftien jaar jongere productieassistente Anne
van den Heuvel, die hij in 1964 had leren kennen. Een grote hang
naar groen en buitenlucht deed hen in 1969 in het Friese Pingjum
een dubbele arbeiderswoning kopen. In tegenstelling tot wat te doen
gebruikelijk is, woonden zij hier door de week, terwijl ze in het
weekeind juist in hun flat in Buitenveldert vertoefden.&lt;/p&gt;
&lt;p&gt;Nadat Scheepmaker in 1973 met Anne was getrouwd, verruilden zij
het jaar daarop Pingjum voor het landelijke Broek-in-Waterland.
Deze verhuizing luidde de gelukkigste periode van zijn leven in. In
deze dorpsgemeenschap onder de rook van Amsterdam wisten hij en
zijn vrouw zich moeiteloos te assimileren. Hier viel Scheepmaker,
al ruim de veertig gepasseerd, de vreugde van het vaderschap ten
deel. De geboorte van twee dochters - Sara in 1975 en Janna in 1978
- boorde zijn creativiteit op een geheel nieuw punt aan: 
&lt;em&gt;Het jonge vadersboek&lt;/em&gt;, dat in twee delen in respectievelijk
in 1977 en 1987 verscheen, is een unieke collectie van spelletjes
en tips voor ouders die hun kind op een betrokken manier willen
vermaken.&lt;/p&gt;
&lt;p&gt;Ook als dichter voer Scheepmaker wel bij deze nieuwe impulsen in
zijn leven. Vijftien jaar na de Anne Frank-prijs kwam hij weer met
een dichtbundel, 
&lt;em&gt;Hopper's Holland&lt;/em&gt; (1973). Hierin komen alle kenmerkende
elementen van Scheepmaker aan bod: de door hem geprefereerde
sonnetvorm, de vaak aandoenlijke alledaagsheid van zijn onderwerpen
- zelfs enkele voetbalgedichten, wat een geheel nieuw genre
betekende - , maar ook tedere liefdesgedichten en filosofische
mijmeringen, alles gevat in onopgesmukt, gewoon woordgebruik.
'Po&amp;euml;zie is / als je het hart opent / met een zilveren
sleuteltje / dat ook op een fietsslot past' luidde zijn fraaie
motto. Hoewel hij zichzelf 'in de eerste plaats dichter' noemde,
heeft Scheepmaker, juist wegens de bedrieglijke eenvoud van zijn
praatpo&amp;euml;zie, als zodanig nooit echt erkenning gekregen. Ook
zijn latere bundels 
&lt;em&gt;Vinger in de hoed&lt;/em&gt;, samen met Jan Kal (1976), en 
&lt;em&gt;Het rijmt, dat scheelt&lt;/em&gt; (1987) veranderden daaraan weinig.
Zelf was hij bescheiden: 'Mijn beste gedichten zijn beter dan de
slechtste van J.C. Bloem'.&lt;/p&gt;
&lt;p&gt;De titel van de dichtbundel 
&lt;em&gt;Hopper's Holland&lt;/em&gt; verwijst naar een ander pseudoniem, Hopper,
dat Scheepmaker vanaf december 1966 gebruikte voor zijn wekelijkse
maandagochtendrubriek 'Zeg er 'ns wat van' in 
&lt;em&gt;de Volkskrant&lt;/em&gt;. Deze rubriek, die hij tot 1975 zou blijven
voeren, markeerde Scheepmakers definitieve entree in het kleine
wereldje van de spraakmakende columnisten in de Nederlandse media.
Zoals de titel aangeeft, wilde Scheepmaker nadrukkelijk zijn lezers
bij de door hem aangesneden onderwerpen betrekken, wat hem ook
ruimschoots gelukte. Zijn oproep herinneringen aan de Duitse
bezetting of voorbeelden van familietaal en huiselijk vermaak -
spelletjes, trucjes, grapjes - in te zenden, die hij dan in zijn
column besprak, had groot succes en leidde tot een aantal bundels,
zoals het genoemde 
&lt;em&gt;Het jonge vadersboek&lt;/em&gt; (1977) en 
&lt;em&gt;Het Zweedse wittebrood&lt;/em&gt; (1979).&lt;/p&gt;
&lt;p&gt;Vanaf 1967 had Scheepmaker bij herhaling veel aandacht besteed
aan het lot van de dissidenten in de communistische Sovjetunie. Dat
hij hen met verve in zijn columns verdedigde, daarbij goeddeels
ge&amp;iuml;nspireerd door de Leidse hoogleraar slavistiek Karel van
het Reve, werd hem echter niet door iedereen in dank afgenomen.
Scheepmaker ging daarom in de kleine kring van journalistiek en
artistiek Nederland van die jaren door voor een rechtse
communistenvreter. Daar maakte hij zich niet druk over: polemiseren
was zijn stijl niet, en echt boos werd hij vrijwel nooit.&lt;/p&gt;
&lt;p&gt;Bij de steeds linkser wordende redactie van 
&lt;em&gt;de Volkskrant&lt;/em&gt; ontstond echter zoveel onvrede dat Scheepmakers
wens een dagelijkse column te schrijven niet werd gehonoreerd. In
1975 be&amp;euml;indigde hij daarom zijn medewerking en ging hij in op
het aanbod van de GPD om deze dagelijkse rubriek, 'Trijfel'
geheten, voor hun kranten te schrijven. Zijn sinds 1960 bestaande
tv-rubriek voor de GPD werd toen van dagelijks wekelijks, daarbij
behield hij zijn sinds 1969 gevoerde wekelijkse sportrubriek onder
het pseudoniem Stopper. Het dagelijkse handwerk wierp zijn vruchten
af. De 'Trijfel'-onderwerpen leken 'uit een onuitputtelijke bron'
op te wellen, zo luidde het oordeel van de jury die Scheepmaker in
1982 voor deze column de Prijs voor de Dagbladjournalistiek 1981
toekende.&lt;/p&gt;
&lt;p&gt;Nico Scheepmaker, die van zichzelf zei dat hij trager las dan
dat hij kon schrijven, overleed in 1990 op 59-jarige leeftijd in
een Amsterdams ziekenhuis, ten gevolge van een hartaanval, na een
partijtje tennis.&lt;/p&gt;
&lt;p&gt;'Een zielsbehoefte' noemde Nico Scheepmaker als twintigjarige
zijn drang tot schrijven. Deze instelling, aangevuld met een
permanente nieuwsgierigheid naar alles, leverde, na 35 jaar vrijwel
dagelijkse productie voor tal van kranten en tijdschriften, een
oeuvre op van ruim 12.000 columns en artikelen. Scheepmaker
deinsde daarbij voor geen enkel onderwerp terug, hoe triviaal
wellicht ook in de ogen van ge&amp;euml;ngageerde intellectuelen. Deze
'recycling van het dagelijks leven', zoals hij zelf zijn werk eens
omschreef (Brands), levert in retrospectief een bij vlagen zeer
gedetailleerd beeld op van tal van kwesties en fenomenen die in het
Nederland van de tweede helft van de 20ste eeuw de gemoederen
hebben bezig gehouden. Met recht kan het als een 'onoverzienbaar
dagboek' (Kees Fens) van dit tijdvak worden omschreven.&lt;/p&gt;
&lt;p&gt;
&lt;a href=&amp;quot;agedeelte&amp;quot;&gt;A: &lt;/a&gt;Collectie-Nico Scheepmaker en persdocumentatie in het
Nederlands Letterkundig Museum en Documentatiecentrum te
's-Gravenhage; persdocumentatie en videobanden met interviews in
het Stadsarchief Amsterdam.&lt;/p&gt;
&lt;p&gt;
&lt;a href=&amp;quot;pgedeelte&amp;quot;&gt;P: &lt;/a&gt;Bloemlezing uit Scheepmakers po&amp;euml;zie in: 
&lt;em&gt;De gedichten. Nico Scheepmaker.&lt;/em&gt; Bezorgd door Ivo de Wijs
(Amsterdam 1991). Verder: 
&lt;em&gt;Maar mooi! Beschouwingen over po&amp;euml;zie.&lt;/em&gt; Samengest. en
ingel. door Jaap Bakker (Amsterdam 1992). Bloemlezing uit
Scheepmakers proza in: 
&lt;em&gt;Nico Scheepmaker over alles.&lt;/em&gt; Samengest. en ingel. door Tim
Krabb&amp;eacute; (Amsterdam 1991). Hierin een bibliografie van zijn
publicaties en een overzicht van de kranten en tijdschriften
waarvoor hij heeft geschreven (424-432).&lt;/p&gt;
&lt;p&gt;
&lt;a href=&amp;quot;lgedeelte&amp;quot;&gt;L: &lt;/a&gt;Behalve necrologie&amp;euml;n o.a. door Tim Krabb&amp;eacute;, in 
&lt;em&gt;NRC Handelsblad&lt;/em&gt;, 6- 4-1990, door Henk Spaan, in 
&lt;em&gt;Algemeen Dagblad&lt;/em&gt;, 9-4-1990, door Theodor Holman, in 
&lt;em&gt;Het Parool&lt;/em&gt;, 9-6-1990, door Kees Fens, in 
&lt;em&gt;de Volkskrant&lt;/em&gt;, 9-4-1990, door Rinus Ferdinandusse, in 
&lt;em&gt;Vrij Nederland&lt;/em&gt;, 14-4-1990 en door Daan Carstens, in 
&lt;em&gt;Bzzlletin&lt;/em&gt; 21 (1992) 195 (apr.) 19-28: interview door Klaas
Peereboom, in 
&lt;em&gt;Het Parool&lt;/em&gt;, 5-1-1974; interview door G. Brands, in 
&lt;em&gt;Haagse Post&lt;/em&gt;, 28-6-1975.&lt;/p&gt;
&lt;p&gt;
&lt;a href=&amp;quot;igedeelte&amp;quot;&gt;I: &lt;/a&gt;

&lt;em&gt;Bzzlletin&lt;/em&gt; 21 (1992) 195 (apr.) 23.&lt;/p&gt;
&lt;p&gt;Alexander M&amp;uuml;nninghoff&lt;/p&gt;
 
&lt;dtml-var bwn_footer&gt;
</text>
  </biography>
</biodes>

