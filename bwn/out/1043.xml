<biodes version="1.0">
  <fileDesc>
    <title>Kruitwagen, Franciscus Josephus (1874-1954)</title>
    <ref target="http://resources.huygens.knaw.nl/bwn1880-2000/lemmata/bwn1/kruitwagen"/>
    <publisher>
      <name>Biografisch Woordenboek van Nederland:1880-2000</name>
      <ref target="http://resources.huygens.knaw.nl/bwn1880-2000"/>
    </publisher>
  </fileDesc>
  <person>
    <idno type="id">kruitwagen</idno>
    <persName><name type="geslachtsnaam">Kruitwagen</name>, Franciscus Josephus</persName>
    <sex value="1"/>
    <event type="birth" when="1874"/>
    <event type="death" when="1954"/>
    <state type="occupation">r.k. religieus</state>
    <state type="occupation">historicus</state>
  </person>
  <biography>
    <graphic url="http://resources.huygens.knaw.nl/bwn1880-2000/lemmata/bwn1/images/images/KRUITWAGEN.jpg"/>
    <text>&lt;dtml-var bwn_header&gt;
 &lt;p class='genealogie'&gt;
  &lt;strong&gt;Kruitwagen, Franciscus Josephus&lt;/strong&gt;

(kloosternaam &lt;b&gt;Bonaventura&lt;/b&gt;) priester en kenner van het oude boek (Rotterdam 22-10-1874 - Venray 11-5-1954).

Zoon van Ruttherus Kruitwagen, banketbakker, en Maria Cornelia Roest.



&lt;img src=&amp;quot;images/KRUITWAGEN.jpg&amp;quot; align=&amp;quot;right&amp;quot; BORDER=&amp;quot;0&amp;quot; alt=&amp;quot;afbeelding van Kruitwagen, Franciscus Josephus&amp;quot; class=&amp;quot;bwnimg&amp;quot;&gt;



&lt;/p&gt;
&lt;p&gt;Kruitwagens aanleg voerde hem naar het gymnasium te Venray, waar
ondanks zijn belangstelling voor techniek toch de keuze werd gedaan
voor een geestelijk ambt. Twee oudere broers waren hem hierin al
voorgegaan, een derde zou nog volgen. In 1892 deed hij als novice zijn
intrede in het klooster der Minderbroeders te Wijchen, en na een soms
moeilijke beginperiode werden de studies voltooid die hem ten slotte
waardig maakten op 18 maart 1899 te Roermond de priesterwijding te
ontvangen. Het was de bedoeling dat hij als 'assistentiepater'
zou worden ingezet om diensten te vervullen waar nodig, maar zijn
grotere geschiktheid voor wetenschappelijk werk leidde ertoe dat nog in
hetzelfde jaar 1899 een benoeming in zijn orde tot lector in de
liturgie en kerkgeschiedenis volgde. Beide vakken hadden al tijdens
zijn eigen opleiding Kruitwagens voorliefde gehad. Vanuit Wijchen werd
hij in 1902 overgeplaatst naar het enkele jaren tevoren opgerichte
klooster te Woerden, dat het voordeel had van gunstiger
treinverbindingen met de grote steden, en dus ook met de grote
bibliotheken, want de jonge priester werd door zijn oversten gedurende
het grootste deel van zijn leven in staat gesteld zijn studies naar
eigen inzicht voort te zetten. Aan de verplichtingen die een dergelijk
blijk van vertrouwen met zich meebracht heeft Kruitwagen zich ook
bepaald niet onttrokken, al toonde hij zich niet altijd een gehoorzaam
zoon der kerk, en al bracht zijn kritische instelling hem weleens in
conflict met de eigen katholieke overheden. De spreuk die hij in dat
verband placht te citeren wijst daar al op: 'levende vissen zwemmen
tegen de stroom in. Alleen dooie drijven ermee mee.' Wellicht mogen
we in het weerbarstige grijze haar dat zijn portret op afbeeldingen
vertoont boven een doorgroefd gelaat een symbool van zijn karakter
herkennen, dat vriendelijk en vol meedogen was, maar ook strijdbaar en
met een eigen soms stekelige humor. Kruitwagens wetenschappelijke
arbeid nam rond 1900 een aanvang, en richtte zich in eerste instantie
op de geschiedenis van zijn eigen orde en meer in het algemeen op de
kerkgeschiedenis en de liturgie. Een wassende stroom publikaties gaf
aan die studie gestalte en richtte ook de aandacht van de buitenwereld
op de schrijver ervan. Toonaangevend was bijvoorbeeld de wijze waarop
van een aantal vroege levensbeschrijvingen van Sint Franciscus de
handschriftelijke overlevering werd geanalyseerd in het 
&lt;em&gt;Archivum Franciscanum historicum&lt;/em&gt;

1 (1908) 301-412. Van de iets latere werken valt te noemen de
nauwkeurige ontleding van de drukgeschiedenis 
&lt;em&gt;S. Thomae de Aquino Summa Opusculorum anno circiter 1485 typis edita
. ..&lt;/em&gt;

(1924). Deze studies wijzen erop dat de interesse van de schrijver zich
had geconcentreerd op het terrein waarop hij een ware pionier en
leermeester voor komende generaties zou blijken te zijn, namelijk dat
der paleografie en paleotypie, de studie van het oude schrift en van
het oude gedrukte boek. Deze kennis van handschriften en incunabelen
had hij zich voor een aanzienlijk deel zelf verworven, al gedacht hij
later met dankbaarheid de hulp van zulke mensen als Jan Willem
Ensched&amp;eacute;, Willem de Vreese en Wouter Nijhoff. Toen deze laatste in
samenwerking met mej. M.E. Kronenberg een aanvang maakte met de 
&lt;em&gt;Nederlandsche bibliographie van 1500 tot 1540&lt;/em&gt;

(1923-) was pater Kruitwagen een ijverig medewerker achter de
schermen. Naast deze vaak zuiver technisch-bibliografische arbeid
schreef hij intussen ook over tal van andere onderwerpen: de Moderne
Devotie had zijn kritische aandacht, en voorts de uitvinding van de
boekdrukkunst. In het debat daarover werd door hem ten slotte resoluut
partij gekozen voor Gutenberg, een claim die tegenwoordig vrijwel
algemeen wordt aanvaard, maar die tijdens Kruitwagens leven nog tot
enkele scherpe discussies met de aanhangers van Coster aanleiding gaf.
Verder publiceerde hij over uiteenlopende kerkelijke en religieuze
onderwerpen in dagbladen en wetenschappelijke tijdschriften. Om deze
verdiensten benoemde de Universiteit van Amsterdam hem in 1934 tot
doctor honoris causa in de letteren.&lt;/p&gt;
&lt;p&gt;De 'jonge doctor' woonde toen al enkele jaren niet meer in
Woerden. Nooit van een sterke gezondheid, maakten in de loop der jaren
voortdurende ingewandsstoornissen een reeks van operaties noodzakelijk.
Onder andere om die reden betrok hij in 1930 enkele kamers in de
pastorie aan de Westewagenstraat te Rotterdam. Gedurende een decennium
was hij hier het middelpunt van een opgewekt sociaal en
wetenschappelijk verkeer, wat o.a. uitliep op de oprichting van het
Historisch Genootschap 'De Maze' in 1932, mede op initiatief
van Kruitwagen. In 1940 was het bombardement van Rotterdam ook voor hem
een ramp die juist voor zijn werk fataal leek, toen de pastorie werd
getroffen en al zijn aantekeningen, alsmede een bibliotheek van 9.000
delen verloren gingen. Hijzelf werd slechts licht gewond, en bracht de
oorlogsjaren door in een klooster te Vorden. Een reeds voorbereide
bundeling van enkele belangrijke artikelen verscheen onder de titel 
&lt;em&gt;Laat-middeleeuwsche paleografica, paleotypica, liturgica,
kalendalia, grammaticalia&lt;/em&gt;

(1942). Hoewel hijzelf meende daarmee aan het einde van zijn
wetenschappelijk bedrijf te zijn gekomen, bleek ook bij hem na de
oorlog het schrijversbloed te kruipen waar het niet gaan kan, en zagen
nog ettelijke studies het licht. In 1949 boden vrienden en bewonderaars
hem een 
&lt;em&gt;Hulde-boek&lt;/em&gt;

aan op een bijeenkomst waarop zowel zijn gouden priesterfeest als zijn
75e verjaardag werden herdacht. Bij die gelegenheid eerde prof. Rogier
de jubilaris als geleerde. Rotterdammer en priester (in opklimmende
volgorde) in een rede die zelf als specimen van welsprekendheid
voorbeeldig mag heten. De laatste jaren leidde Kruitwagen een
teruggetrokken bestaan, totdat in 1954 de dood een einde bracht aan de
enkele jaren tevoren gehuldigde 'geleerde, vrolijke, maar ook vrome
en goede pater Bonaventura' (Rogier).&lt;/p&gt;
&lt;p&gt;
  &lt;a href='agedeelte'&gt;A: &lt;/a&gt;Collectie-Kruitwagen in de Koninklijke
Bibliotheek.&lt;/p&gt;
&lt;p&gt;
  &lt;a href='pgedeelte'&gt;P: &lt;/a&gt;Zie de bibliografie in het hierna te noemen 
&lt;em&gt;Huldeboek&lt;/em&gt;

....&lt;/p&gt;
&lt;p&gt;
  &lt;a href='lgedeelte'&gt;L: &lt;/a&gt;
  &lt;em&gt;Benoeming tot doctor honoris causa van pater Bonaventura
Kruitwagen.&lt;/em&gt;

Overdr. uit het provincie-maandblad van de Minderbroeders in Nederland
&amp;quot;Neerlandia Seraphica&amp;quot; 8 (1934) 13-21; M.E. Kronenberg,
'Bij de eerepromotie van pater Bonaventura Kruitwagen', in 
&lt;em&gt;Het Boek&lt;/em&gt;

nr 22 (1933-1934) 113-116; 
&lt;em&gt;Huldeboek pater dr. Bonaventura Kruitwagen aangeboden . . .&lt;/em&gt;

('s-Gravenhage, 1949); 
&lt;em&gt;Pater dr. Bonaventura Kruitwagen O.F.M.&lt;/em&gt;

Speciale aflevering van 
&lt;em&gt;Het Boek&lt;/em&gt;

32 (1955-1957) 3-100, waarin o.a. L.J. Rogier, 'Huldewoord aan
pater Bonaventura Kruitwagen' (1949); F.K.H. Kossmann, in 
&lt;em&gt;Rotterdams Jaarboekje&lt;/em&gt;

6e reeks 3 (1955) 185-187; M.E. Kronenberg, in 
&lt;em&gt;Over mensen en boeken&lt;/em&gt;

('s-Gravenhage, 1961) 55-68.&lt;/p&gt;


&lt;a href=&amp;quot;igedeelte&amp;quot;&gt;I: &lt;/a&gt;
Katholiek Documentatie Centrum te Nijmegen, Collectie personen: afb. 2a13510 [Kruitwagen in 1949].&lt;/p&gt;


&lt;p&gt;H. van der Hoeven&lt;/p&gt; 
&lt;dtml-var bwn_footer&gt;</text>
  </biography>
</biodes>

