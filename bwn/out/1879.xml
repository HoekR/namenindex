<biodes version="1.0">
  <fileDesc>
    <title>Verdoorn, Petrus Johannes (1911-1982)</title>
    <ref target="http://resources.huygens.knaw.nl/bwn1880-2000/lemmata/bwn3/verdoorn"/>
    <publisher>
      <name>Biografisch Woordenboek van Nederland:1880-2000</name>
      <ref target="http://resources.huygens.knaw.nl/bwn1880-2000"/>
    </publisher>
  </fileDesc>
  <person>
    <idno type="id">verdoorn</idno>
    <persName><name type="geslachtsnaam">Verdoorn</name>, Petrus Johannes</persName>
    <sex value="1"/>
    <event type="birth" when="1911"/>
    <event type="death" when="1982"/>
    <state type="occupation">econoom</state>
  </person>
  <biography>
    <text>&lt;dtml-var bwn_header&gt;
 &lt;p class='genealogie'&gt;
  &lt;strong&gt;Verdoorn, Petrus Johannes&lt;/strong&gt;, econoom en onderdirecteur Centraal Planbureau (Amsterdam 21-3-1911 - 's-Gravenhage 21-11-1982).

  Zoon van Ferdinand Richard Petrus Verdoorn, sigarenfabrikant, en
  Laurina Francina Fiegen. Gehuwd op 30-1-1942 met Johanna
  Cunegonda Braat. Uit dit huwelijk werden 1 zoon en 1 dochter
  geboren. Na echtscheiding (16-3-1947) gehuwd op 19-12-1947 met
  Henri&amp;euml;tte Anna Logemann. Uit dit huwelijk werden 2 zoons
  geboren.
  

  
  &lt;/p&gt;
&lt;p&gt;Verdoorn bracht zijn jeugd door in het fabrikantenmilieu van
    Kampen, waarheen zijn ouders in 1916 vanuit Amsterdam waren
    verhuisd. In Kampen volgde hij lager en gymnasiaal onderwijs.
    Van 1932 tot 1936 studeerde hij economie aan de Universiteit
    van Amsterdam. In januari 1943 promoveerde hij aan de
    Nederlandsche Economische Hoogeschool bij J. Tinbergen op een
    proefschrift 
    &lt;em&gt;De verstarring van de productiekosten&lt;/em&gt;

    (Haarlem, 1943). Deze, ten dele op een statistische analyse
    steunende, empirische studie laat zien dat groei van de
    ondernemingsgrootte niet resulteert in een relatieve stijging
    van de vaste kosten. Deze conclusie was in tegenspraak met de
    toen heersende mening, die in een toenemende rol van de vaste
    kosten een gevaar zag voor de flexibiliteit van de
    ondernemingen. Kort nadien publiceerde Verdoorn onder
    auspici&amp;euml;n van het Nederlandsch Economisch Instituut in het
    voetspoor van zijn dissertatie nog een studie over 
    &lt;em&gt;De ontwikkeling en druk der constante kosten&lt;/em&gt;

    (Haarlem, 1943).&lt;/p&gt;
&lt;p&gt;Intussen was Verdoorn sinds zijn afstuderen werkzaam geweest
    bij Philips, een accountantskantoor en als marktonderzoeker bij
    de Nederlandsche Spoorwegen (NS). Vanaf 1939 volgde een functie
    bij de economische dienst van de PTT. Naast zijn
    wetenschappelijk debuut legde Verdoorn in deze periode ook de
    grondslag voor zijn handboek 
    &lt;em&gt;Grondslagen en techniek van de marktanalyse&lt;/em&gt;

    (Leiden, 1950. 3e dr. 1968), dat voor vele generaties studenten
    de eerste kennismaking met dit onderdeel van de
    bedrijfseconomie is geweest. Een andere wetenschappelijke
    vrucht uit zijn tijd bij de NS is een samen met prof. Tinbergen
    geschreven artikel over 'De vraag naar personenvervoer per
    spoor' 
    &lt;em&gt;(De Nederlandsche Conjunctuur&lt;/em&gt;

    10 (1939)79-89).&lt;/p&gt;
&lt;p&gt;Na de bevrijding kreeg Verdoorn een adviseurstaak bij het
    nieuw opgerichte Centraal Planbureau (CPB) in Den Haag en
    verlegde hij het accent in zijn werkzaamheden naar de
    macro-economie. Aanvankelijk ging daarbij zijn aandacht vooral
    uit naar vraagstukken van arbeidsduur, werkgelegenheid en
    volkswelvaart. Een eerste vrucht van dit nieuwe onderwerp was
    zijn artikel 'Het onbevredigend niveau onzer
    arbeidsproductiviteit', in 
    &lt;em&gt;Economisch-Statistische Berichten&lt;/em&gt;

    31 (1946) 503-506, maar ook zijn monografie 
    &lt;em&gt;Arbeidsduur en welvaartspeil&lt;/em&gt;

    (Leiden, 1947) was hieraan te danken. Een van zijn analytische
    doch ook beleidsrelevante conclusies in dit werk was dat
    arbeidsduurverkorting wellicht noodzakelijk is om tot een
    bevredigend peil van werkgelegenheid te geraken. In deze tijd
    ontstond ook het sindsdien veelvuldig aangehaalde statistisch
    onderzoek naar het verband tussen de groei van de
    arbeidsproduktiviteit en het produktievolume ('Fattori che
    regolano lo sviluppo d&amp;eacute;lia produttivit&amp;agrave; del lavoro',
    in 
    &lt;em&gt;L'Industria&lt;/em&gt;

    1 (1949) 3-11). De relatie die hier door Verdoorn empirisch werd
    vastgesteld werd later bekend onder de naam van 'de wet van
    Verdoorn' en hield lang discussie daarover gaande.&lt;/p&gt;
&lt;p&gt;In 1950 werd Verdoorn op het CPB hoofd van de hoofdafdeling
    lange-termijnvraagstukken. In deze functie gaf hij de eerste
    aanzet tot het ontwikkelen van een praktisch groeimodel voor de
    Nederlandse economie, o.a. in zijn bijdrage 'Complementary and
    long-range projections', in 
    &lt;em&gt;Econometrica&lt;/em&gt;

    24 (1956) 429-450 te vinden. Dit werk van Verdoorn is vele jaren
    de grondslag geweest voor de lange-termijnanalyses op het CPB
    en gaf aanleiding tot verschillende publikaties die Verdoorn,
    ten dele met anderen, het licht deed zien. In diezelfde jaren
    raakte Verdoorn ook betrokken bij de problematiek van de
    Europese integratie als lid van een werkgroep van de Hoge
    Autoriteit van de Europese Gemeenschap voor Kolen en Staal,
    waarin hij meewerkte aan een rapport en een aantal
    wetenschappelijke publikaties over dit onderwerp. Ruime
    aandacht kreeg in dit verband zijn, ten dele kwantitatief
    opgezette, preadvies uit 1952 voor de Vereniging voor de
    Staathuishoudkunde: 
    &lt;em&gt;Welke zijn de achtergronden en vooruitzichten van de
    economische integratie in Europa en welke gevolgen zou deze
    integratie hebben, met name voor de welvaart in Nederland?&lt;/em&gt;

    (Den Haag, [1953]). Hierin construeerde hij een vraagmodel voor
    internationale goederenstromen en schatte hij prijs- en
    substitutie-elasticiteiten voor de invoer.&lt;/p&gt;
&lt;p&gt;Het was geen wonder dat ook in wetenschappelijke kring zijn
    publikaties bekendheid en waardering kregen. In 1952 volgde
    Verdoorns benoeming tot buitengewoon hoogleraar in de
    marktanalyse en bedrijfsstatistiek aan de Nederlandsche
    Economische Hoogeschool te Rotterdam. Deze nevenfunctie heeft
    hem - zo weten wij nu - in staat gesteld op het terrein van de
    marktanalyse een typisch Rotterdamse traditie te vestigen.
    Hieraan zou hij later het nieuwe vak commerci&amp;euml;le economie,
    in de zin van modellering van in- en verkoopbeleid van de
    onderneming, toevoegen, waarover hij ook een academisch
    handboek zou schrijven: 
    &lt;em&gt;Het commercieel beleid bij verkoop en inkoop&lt;/em&gt;

    (Leiden, 1964. 2e dr. 1971). Verdoorns invalshoek is in hoge
    mate ge&amp;iuml;nspireerd op Tinbergens analyse van de economische
    politiek, waarin het onderscheid tussen doelstellingen en
    instrumenten van het beleid de kern vormt. Verdoorn
    verbijzonderde deze algemene benadering voor de
    bedrijfseconomie ('Marketing from the producer's point of
    view', in 
    &lt;em&gt;Journal of Marketing&lt;/em&gt;

    20 (1956) 221-235). Hij publiceerde samen met R. Ferber voorts
    nog 
    &lt;em&gt;Research methods in economies and business&lt;/em&gt;

    (New York, 1962).&lt;/p&gt;
&lt;p&gt;Met een benoeming tot onderdirecteur van het CPB in 1955 was
    ondertussen reeds Verdoorns werkterrein op het gebied van
    economische planning opnieuw verbreed en kwam ook de
    economische korte-termijnproblematiek onder zijn aandacht. In
    deze functie gaf hij mede leiding aan de bouw van het zg.
    jaarmodel van het CPB, dat tot het einde van de jaren 1960
    'het' macro-economische model van het CPB ten behoeve van de
    beleidsadvisering is geweest (vgl. zijn 'The shortterm model of
    the Central Planning Bureau and its forecasting performance
    (1953-1963)', in 
    &lt;em&gt;Macro-economie models for planning and policy-making&lt;/em&gt;

    (Gen&amp;egrave;ve, 1967) 35-51).&lt;/p&gt;
&lt;p&gt;Na zijn pensionering bij het CPB in september 1975 werd
    Verdoorn benoemd tot gewoon hoogleraar in de staathuishoudkunde,
    macro-economische politiek en algemeen economisch onderzoek in
    Rotterdam, welke functie hij tot begin 1980 vervulde, toen hij
    om gezondheidsredenen met emeritaat ging. Erkenning had Verdoorn
    internationaal en nationaal reeds veel gekregen voordat hij
    zich teruggetrokken had: van 1948 tot 1949 was hij reeds
    uitgenodigd geweest voor een verblijf bij de Economische
    Commissie voor Europa der Verenigde Naties in Gen&amp;egrave;ve; in
    1961 werd hij gevraagd voor een gasthoogleraarschap in
    Berkeley, en van 1968 tot 1969 had hij aan de Wesleyan
    University in Middletown, Conn. (USA) gewerkt. Eerbewijzen
    vielen hem eveneens ten deel: fellow van de Econometric
    Society, Nederlandse onderscheidingen en in 1971 de toekenning
    van de Shell-prijs, waarmee juist de combinatie van
    bedrijfseconomie met macro-economie in Verdoorns werk werd
    gehuldigd.&lt;/p&gt;
&lt;p&gt;Verdoorn heeft zowel door zijn langdurig en zich zeer
    veelzijdig ontplooiend hoogleraarschap als door zijn
    invloedrijke positie op het CPB gedurende een lange periode
    grote invloed uitgeoefend op de kwantitatieve
    economiebeoefening in Nederland. In zijn optreden was hij
    weliswaar niet geheel vrij van een zeker zelfbewustzijn en
    ijdelheid en vertoonde hij soms kleine dogmatische trekjes
    wanneer het ging om het specificeren van de economische
    verbanden zoals hij die zag, maar hij straalde vooral een hoge
    mate van gezag uit en wist op een ruim terrein tot nieuwe
    toepassingen te komen. Door het grote aantal publikaties van
    zijn hand, door zijn drie leerboeken, door zijn beide
    wetenschappelijke functies maakte Verdoorn school en heeft hij
    lange tijd een stempel kunnen drukken op de beoefening van
    algemeen economisch en marktonderzoek in Nederland.&lt;/p&gt;
&lt;p&gt;
  &lt;a href='agedeelte'&gt;A: &lt;/a&gt;Dossier-Verdoorn in senaatsarchief van Archief Erasmus
  Universiteit Rotterdam.&lt;/p&gt;
&lt;p&gt;
  &lt;a href='pgedeelte'&gt;P: &lt;/a&gt;'Selected bibliography' tot 1977 in onder L vermeld werk 
    &lt;em&gt;Modeling... .&lt;/em&gt;

    Verder 'Verdoorn's law in retrospect: a comment', in 
    &lt;em&gt;Economic Journal&lt;/em&gt;

    90 (1980) 382-385.&lt;/p&gt;
&lt;p&gt;
  &lt;a href='lgedeelte'&gt;L: &lt;/a&gt;C.J. van Eijk, in 
  &lt;em&gt;Modeling for government and business.&lt;/em&gt;

  Ed. by C.A. van Bochove [et al.] (Leiden, 1977) 1-8.&lt;/p&gt;
&lt;p&gt;M.M.G. Fase&lt;/p&gt; 
&lt;dtml-var bwn_footer&gt;</text>
  </biography>
</biodes>

