<biodes version="1.0">
  <fileDesc>
    <title>Twijnstra, Tjeerd Jacob (1890-1959)</title>
    <ref target="http://resources.huygens.knaw.nl/bwn1880-2000/lemmata/bwn3/twijnstra"/>
    <publisher>
      <name>Biografisch Woordenboek van Nederland:1880-2000</name>
      <ref target="http://resources.huygens.knaw.nl/bwn1880-2000"/>
    </publisher>
  </fileDesc>
  <person>
    <idno type="id">twijnstra</idno>
    <persName><name type="geslachtsnaam">Twijnstra</name>, Tjeerd Jacob</persName>
    <sex value="1"/>
    <event type="birth" when="1890"/>
    <event type="death" when="1959"/>
    <state type="occupation">ondernemer</state>
  </person>
  <biography>
    <graphic url="http://resources.huygens.knaw.nl/bwn1880-2000/lemmata/bwn3/images/images/TWIJNSTRA.jpg"/>
    <text>&lt;dtml-var bwn_header&gt;
 &lt;p class='genealogie'&gt;
  &lt;strong&gt;Twijnstra, Tjeerd Jacob&lt;/strong&gt;, oliefabrikant (Akkrum 17-8-1890 - Amsterdam 22-4-1959).

  Zoon van Ulbe Twijnstra, oliefabrikant, en Hiske Bouma. Gehuwd op
  9-7-1913 met Mary Sylvia Berkhout. Uit dit huwelijk werden 2
  zoons en 3 dochters geboren.
  
&lt;img src=&amp;quot;images/TWIJNSTRA.jpg&amp;quot; align=&amp;quot;right&amp;quot; BORDER=&amp;quot;0&amp;quot; alt=&amp;quot;afbeelding van Twijnstra, Tjeerd Jacob&amp;quot; class=&amp;quot;bwnimg&amp;quot;&gt;
  
  &lt;/p&gt;
&lt;p&gt;Twijnstra bezocht de HBS in Wageningen en studeerde, na
    staatsexamen gedaan te hebben, Nederlandse letteren aan de
    Universiteit van Amsterdam, waar hij op 8 juli 1915 het
    kandidaatsexamen behaalde. In hetzelfde jaar nam hij de leiding op zich van het familiebedrijf Twijnstra's Oliefabrieken NV in Akkrum, nadat zijn vader eind oktober 1912 plotseling was overleden. De studie moest hij in 1917 noodgedwongen afbreken. Op zijn initiatief werd in 1921 in Maarssen een nieuwe oliefabriek gesticht en de 
   fabriek
    in Franeker gesloten. Zo stond Twijnstra als jong ondernemer
    aan het hoofd van twee florerende bedrijven. De oliefabriek in
    Akkrum, die bleef bestaan, is tot op heden een succesvol
    bedrijf.&lt;/p&gt;
&lt;p&gt;Het was geen wonder dat deze industrieel in oliefabricage
    met zoveel succes ook spoedig in eigen fabrikantenkring
    erkenning vond. In de jaren van 1920 tot 1955 was hij, met
    enige onderbrekingen, voorzitter van de Vereniging van
    Nederlandse Oliefabrikanten. In 1935 werd hij voorzitter van
    het Kartel van Nederlandse Oliefabrieken. Van 1931 tot 1933
    bekleedde hij een leidinggevende functie bij het
    Unileverconcern. Daarnaast was hij o.a. lid van het dagelijkse
    bestuur van de Nederlandse Organisatie der Internationale Kamer
    van Koophandel, voorzitter van het Bedrijfschap van Margarine,
    Vetten en Oli&amp;euml;n, vice-voorzitter van de
    Sociaal-Economische Raad (SER) en maakte hij deel uit van de
    regeringsdelegatie voor de onderhandelingen over een handels-
    en clearingsverdrag met Turkije. Maar ook in algemeen
    maatschappelijke kring vervulde hij functies. Zo was hij onder
    meer curator van de Nederlandsche Economische Hoogeschool en
    lid van het hoofdbestuur van de Volkspartij voor Vrijheid en
    Democratie (VVD). Hij reserveerde, naast zijn werk in veel
    functies, tijd en aandacht voor de studie die hij destijds
    noodgedwongen had moeten onderbreken. Op 47-jarige leeftijd
    legde hij op 28 april 1938 het doctoraal examen in de
    geschiedenis af aan de Rijksuniversiteit Leiden.&lt;/p&gt;
&lt;p&gt;Tijdens de bezetting kreeg Twijnstra als vooraanstaand
    Nederlands industrieel binnen korte tijd te maken met de
    bezetter, die de organisatie van de werkgevers op economisch
    gebied niet ongemoeid liet. Generalkommissar f&amp;uuml;r Finanz
    und Wirtschaft H. Fischb&amp;ouml;ck was de grondlegger van de
    Woltersom-organisatie, genoemd naar H.L. Woltersom, directeur
    van de Rotterdamsche Bankvereeniging. Deze
    Woltersom-organisatie was bedoeld als een enigszins op Duitse
    leest geschoeide gecentraliseerde werkgeversorganisatie op
    economisch gebied. Onderdeel van de Woltersom-organisatie was
    de hoofdgroep Industrie, waarvan Twijnstra al in oktober 1940
    lid was. In 1942 werd Twijnstra verzocht het zware en moeilijke
    voorzitterschap van de hoofdgroep Industrie te vervullen. De
    Woltersom-organisatie heeft kans gezien remmend te werken door
    ijverig schijnvertoon of althans door aan zijn opzet een minder
    autoritair en hi&amp;euml;rarchisch karakter te geven dan de
    Duitsers hadden gewenst. Toch bedankte Twijnstra in 1943 voor
    de voorzittersfunctie, omdat hij vond dat Woltersom de
    organisaties van het bedrijfsleven te veel behandelde als
    'instrumenten die van een centraal punt uit zullen worden
    gedirigeerd' (De Jong, 
    &lt;em&gt;Het Koninkrijk...&lt;/em&gt;

    VII, 27). Dat hij op zich zelf geen tegenstander van
    bedrijfsordening als zodanig, althans in vrijheid, was, bleek
    overigens uit het feit dat hij in 1947 opnieuw het
    voorzitterschap van de hoofdgroep Industrie aanvaardde en dat
    tot de liquidatie in 1954 behield.&lt;/p&gt;
&lt;p&gt;Toen in 1948 het Verbond van Nederlandsche Werkgevers
    gereconstitueerd werd, werd Twijnstra gevraagd het algemeen
    voorzitterschap op zich te nemen. Onder zijn leiding groeide
    het Verbond in betekenis en invloed. Hij was een groot
    voorstander van samenwerking en overleg. Al spoedig ontstond
    een nauwe samenwerking tussen de vier werkgeversverbonden in de
    Contactcommissie van de Vier Verbonden (Verbond van
    Nederlandsche Werkgevers (VNW), Centraal Sociaal
    Werkgevers-Verbond (CSWV). Katholiek Verbond van
    Werkgevers-Vakverenigingen en het Verbond van
    Protestants-Christelijke Werkgevers in Nederland), waarvan hij
    eveneens voorzitter was. De samenwerking tussen het Verbond van
    Nederlandsche Werkgevers en het Centraal Sociaal
    Werkgevers-Verbond was nog veel hechter. Bij het VNW waren, met
    slechts enkele uitzonderingen aan beide kanten, dezelfde
    industri&amp;euml;le leden aangesloten die ook in het andere
    groeperingen omvattende CSWV hun centrale organisatie hadden
    gevonden voor vraagstukken op sociaal terrein. Twijnstra had
    het oog steeds in de eerste plaats gericht op het algemeen
    belang. Hij bezat de gave tegengestelde standpunten tot elkaar
    te brengen.&lt;/p&gt;
&lt;p&gt;In 1956 bracht de SER het moeilijke advies uit over de
    bestedingsbeperking. Het was vooral aan hem te danken dat dit
    advies ten slotte toch tot zijn grote voldoening unaniem tot
    stand kwam. Zo betekende het anderzijds voor hem een
    teleurstelling dat het overleg in de Commissie Ontwikkeling
    Nationale Economie van de SER, dat hij tot kort voor zijn dood
    leidde in zijn hoedanigheid van commissievoorzitter, geen
    eenstemmigheid opleverde in het belangrijke advies dat de SER
    had uitgebracht over het in 1959 en 1960 te voeren
    sociaal-economisch beleid.&lt;/p&gt;
&lt;p&gt;Naast zijn maatschappelijke activiteiten, die erkenning
    vonden in koninklijke onderscheidingen, had hij belangstelling
    voor historische en staatswetenschappelijke studies. Op
    sportief gebied beoefende hij tennis, paardrijden en
    ski&amp;euml;n. Mede door zijn beminnelijke, daadkrachtige
    persoonlijkheid en door zijn grote eruditie heeft Twijnstra een
    belangrijk stempel gedrukt op de naoorlogse industri&amp;euml;le en
    economische ontwikkeling in Nederland.&lt;/p&gt;
&lt;p&gt;
  &lt;a href='lgedeelte'&gt;L: &lt;/a&gt;'Commandeurschap voor de heer T.J. Twijnstra', in 
  &lt;em&gt;De Onderneming&lt;/em&gt;

  6 (1956) 372; 'Geslaagde bijeenkomst van
  Benelux-industri&amp;euml;len. Onderscheiding voor de heer T.J.
  Twijnstra', in 
  &lt;em&gt;De Nederlandse Industrie&lt;/em&gt;

  (1957) 252; [Red.], 'In memoriam T.J. Twijnstra', in 
  &lt;em&gt;De Onderneming&lt;/em&gt;

  9
  &lt;em&gt;&lt;/em&gt;

  (1959) 352-353; necrologie in 
  &lt;em&gt;De Nederlandse Industrie&lt;/em&gt;

  (1959) 257-258; 
  &lt;em&gt;T.J. Twijnstra 1890-1959&lt;/em&gt;

  [S.l., 1959]. Brochure uitgegeven bij zijn overlijden door het
  Verbond van Nederlandsche Werkgevers; D. Roemers, in 
  &lt;em&gt;Het Parool,&lt;/em&gt;

  22-4-1959; S.H. Visser, in 
  &lt;em&gt;Economisch-Historisch Jaarboek&lt;/em&gt;

  28 (1961) 309-311; D. Barnouw en R. Stellinga, 'Ondernemers en
  ordening in bezet Nederland', in 
  &lt;em&gt;Intermediair&lt;/em&gt;

  15 (1979) nrs. 6-10.&lt;/p&gt;

&lt;p&gt;
&lt;a href=&amp;quot;igedeelte&amp;quot;&gt;I: &lt;/a&gt;&lt;i&gt;Persoonlijkheden in het Koninkrijk der Nederlanden in woord en beeld&lt;/i&gt;. Onder hoofdred. van H.P. van den Aardweg (Amsterdam 1938) 1488.
&lt;/p&gt;


&lt;p&gt;J.J.C.M. Strik&lt;/p&gt; 
&lt;dtml-var bwn_footer&gt;</text>
  </biography>
</biodes>

