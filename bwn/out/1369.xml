<biodes version="1.0">
  <fileDesc>
    <title>Pahud de Mortanges, Charles Ferdinand (1896-1971)</title>
    <ref target="http://resources.huygens.knaw.nl/bwn1880-2000/lemmata/bwn4/pahud"/>
    <publisher>
      <name>Biografisch Woordenboek van Nederland:1880-2000</name>
      <ref target="http://resources.huygens.knaw.nl/bwn1880-2000"/>
    </publisher>
  </fileDesc>
  <person>
    <idno type="id">pahud</idno>
    <persName><name type="geslachtsnaam">Pahud de Mortanges</name>, Charles Ferdinand</persName>
    <sex value="1"/>
    <event type="birth" when="1896"/>
    <event type="death" when="1971"/>
    <state type="occupation">legerofficier</state>
    <state type="occupation">sportman</state>
  </person>
  <biography>
    <graphic url="http://resources.huygens.knaw.nl/bwn1880-2000/lemmata/bwn4/images/images/PAHUD.jpg"/>
    <text>&lt;dtml-var bwn_header&gt;
 &lt;p class='genealogie'&gt;
  &lt;strong&gt;Pahud de Mortanges, Charles Ferdinand&lt;/strong&gt;, legerofficier en ruiterkampioen ('s-Gravenhage 13-5-1896 - Leiden 8-4-1971). Zoon van Charles Ferdinand Pahud de Mortanges, adjunct-commies
  op het departement van Koloni&amp;euml;n, en Sophia Kol. Gehuwd op
  16-12-1920 met Irma Clara barones Snouckaert van Schauburg. Uit
  dit huwelijk werd 1 zoon geboren. Na echtscheiding (4-7-1949)
  gehuwd op 23-7-1949 met Theresia Gijsbertha Bernardina Daamen.
  Uit dit huwelijk werden geen kinderen geboren.
  &lt;/p&gt;

&lt;img src=&amp;quot;images/PAHUD.jpg&amp;quot; align=&amp;quot;right&amp;quot; BORDER=&amp;quot;0&amp;quot; alt=&amp;quot;afbeelding van Pahud de Mortanges, Charles Ferdinand&amp;quot; class=&amp;quot;bwnimg&amp;quot;&gt;

&lt;p&gt;Op jonge leeftijd raakte Charles gefascineerd door het
    militaire vertoon dat hij in de residentie- en garnizoensstad
    Den Haag veelvuldig kon gadeslaan. Al vroeg stond daarom voor
    hem vast dat hij een loopbaan in het leger zou zoeken, meer in
    het bijzonder bij de cavalerie. Paarden waren namelijk van
    jongs af zijn grote liefde. In de 's-Gravenhaagsche Manege,
    waar Charles vanaf zijn zestiende rijlessen kreeg, toonde hij
    zich in korte tijd een vaardig ruiter en bleek hij goed met
    paarden te kunnen omgaan.&lt;/p&gt;
&lt;p&gt;In 1915, na het eindexamen HBS, werd Pahud toegelaten tot de
    Koninklijke Militaire Academie (KMA) als cadet voor het wapen
    der cavalerie. Hij verliet het ouderlijk huis, waar hij - na op
    zevenjarige leeftijd zijn vader te hebben verloren - met zijn
    oudere zuster onder het strenge toezicht van zijn moeder was
    opgegroeid, en vertrok naar Breda. Op 12 augustus 1918 legde
    hij het officiersexamen af, als de beste van zijn jaar. In de
    rang van tweede luitenant werd hij onmiddellijk daarna
    geplaatst bij het 3e Regiment Huzaren in Den Haag. Pahuds
    ruitertalenten bleven ook hier niet onopgemerkt, en in 1919
    vroeg men hem als instructeur rijlessen te geven aan de Hoogere
    Krijgsschool aldaar.&lt;/p&gt;
&lt;p&gt;In mei 1920 werd Pahud overgeplaatst naar het 2e Regiment
    Huzaren in Tilburg (na de reorganisatie van 1922 het 2e
    Half-Regiment te Breda). Hier kwam hij in contact met kapitein
    jhr. K.F. Quarles van Ufford, de voorzitter van de Koninklijke
    Militaire Sport-Vereeniging, die al spoedig optrad als zijn
    leermeester en mentor. Deze wist te regelen dat Pahud aan
    zoveel mogelijk concoursen kon deelnemen om wedstrijdervaring
    op te doen. Op voorspraak van Quarles kon hij de
    instructeurscursus volgen aan de Rijschool van de Cavalerie te
    Amersfoort.&lt;/p&gt;
&lt;p&gt;De kans zich internationaal te bewijzen, kwam in 1924, toen
    Pahud met drie andere ruiters door Quarles van Ufford als chef
    d'&amp;eacute;quipe werd geselecteerd voor de Olympische Spelen van
    1924 in Parijs. Met deze ploeg behaalde hij de gouden medaille
    op de military. Vier jaar later vonden de Spelen plaats in
    Amsterdam. Met de door hem zelf met veel geduld en inzicht
    getrainde ruin Marcroix had Pahud zich reeds maanden tevoren
    intensief op de wedstrijden voorbereid. Dat die moeite niet
    tevergeefs was geweest, bleek op 11 augustus 1928 in het
    individuele springconcours. De 30.000 toeschouwers in het
    Olympisch Stadion hielden de adem in toen de tengere luitenant
    met zijn paard foutloos de ene hindernis na de andere nam en zo
    de overwinning in de wacht sleepte. Aangezien de hele
    Nederlandse ruiterequipe wederom eerste werd in het
    landentoernooi van de samengestelde wedstrijd, leverden deze
    Spelen Pahud uiteindelijk twee gouden medailles op.&lt;/p&gt;
&lt;p&gt;Het succes van Amsterdam herhaalde zich in 1932 in Los
    Angeles. In een opvallend samenspel tussen ruiter en paard
    slaagde Pahud er op 13 augustus 1932 met Marcroix opnieuw in
    met een slechts zeer gering aantal strafpunten het parcours af
    te leggen en zo het goud binnen te halen. De hele Nederlandse
    ploeg moest zich in de Verenigde Staten echter met zilver
    tevreden stellen. Ook bij de daaropvolgende Olympische Spelen
    in Berlijn in 1936 was Pahud present. Een zesde olympische
    medaille zat er voor hem echter niet in, doordat zijn paard in
    de cross country tot drie maal toe weigerde een gevaarlijke
    hindernis te nemen. Aan prijzen ontbrak het Pahud intussen
    niet, want in de vele concoursen en toernooien waaraan hij in
    deze jaren in binnen- en buitenland deelnam, eindigde hij
    vrijwel steeds bij de eersten.&lt;/p&gt;
&lt;p&gt;Pahuds militaire carri&amp;egrave;re had inmiddels het voor die
    tijd gebruikelijke verloop. Sinds 1922 eerste luitenant, werd
    hij in juli 1925 benoemd tot instructeur bij de Rijschool van
    de Cavalerie te Amersfoort. Dit duurde tot oktober 1927, toen
    hij werd geplaatst bij het in deze zelfde stad gelegerde 1e
    Half-Regiment Huzaren. In 1936 volgde zijn bevordering tot
    ritmeester en tevens zijn overplaatsing naar het 4e
    Half-Regiment Huzaren te Deventer. Het was een aanstelling van
    korte duur, want in mei 1938 werd Pahud benoemd tot
    directeur-commandant van de School voor reserve-officieren der
    Cavalerie, waardoor hij naar Amersfoort terugkeerde. Tijdens
    een oefening te velde in 1938 liep hij bij een ongeluk in een
    stal een ernstige verwonding op aan zijn rechterpols; even zag
    het er zelfs naar uit dat hij zijn hand zou moeten missen. Van
    werken kon voorlopig geen sprake zijn, laat staan van rijden.
    Op aanraden van prins Bernhard, die op de Rijschool kennis met
    hem had gemaakt, liet hij zich in 1939 - niet zonder enig
    succes - behandelen in een revalidatieoord nabij Berlijn.&lt;/p&gt;
&lt;p&gt;Na de Duitse inval en de daaropvolgende capitulatie werd het
    Nederlandse leger ontbonden. Pahud bleef niet werkeloos
    afwachten, maar besloot zijn tijd nuttig te besteden. De
    positieve ervaringen die hij in Duitsland met revalidatie had
    opgedaan, brachten hem ertoe het Herstellingsoord voor zieke en
    gewonde Nederlandsche militairen op te richten. In het landhuis
    'Kareol' te Aerdenhout wist hij in korte tijd een dergelijk
    instituut van de grond te krijgen, wat een niet geringe
    organisatorische prestatie mag heten. Twee jaar lang was Pahud
    commandant van 'Kareol'. In mei 1942 werd hij met de andere
    Nederlandse beroepsofficieren in Duitse krijgsgevangenschap
    weggevoerd. Kort tevoren bereikte hem het nieuws dat zijn enige
    zoon, na een mislukte poging illegaal de Frans-Zwitserse grens
    over te komen, door de Duitsers was gefusilleerd.&lt;/p&gt;
&lt;p&gt;In het krijgsgevangenenkamp Stanislau in Pools Galici&amp;euml;
    kreeg Pahud opnieuw last van zijn rechterhand, die nog steeds
    niet goed was genezen. Met enkele andere zieke officieren mocht
    hij daarom voor medische behandeling terug naar Nederland.
    Tijdens de treinreis terug naar Polen, in de zomer van 1943,
    slaagde een door hem goed voorbereide ontsnappingspoging. Na
    enige tijd ondergedoken te hebben gezeten, begon hij aan een
    maandenlange tocht vol ontberingen via het bezette Belgi&amp;euml;
    en Frankrijk over de Pyrenee&amp;euml;n naar Gibraltar. Vandaar
    ging hij per vliegtuig naar Groot-Brittanni&amp;euml;, waar hij in
    februari 1944 arriveerde. Na de gebruikelijke 'screening' koos
    Pahud voor een post bij de Koninklijke Nederlandsche Brigade
    'Prinses Irene'. Mede door bemoeienis van prins Bernhard, die
    een hoge dunk van hem had, werd hij in maart plaatsvervangend
    commandant van deze eenheid, onder zijn oud-jaargenoot van de
    KMA, kolonel A.C. de Ruyter van Steveninck.&lt;/p&gt;
&lt;p&gt;In de rang van majoor maakte Pahud alle krijgsverrichtingen
    van de Nederlandse troepen mee, van de landing in
    Normandi&amp;euml; tot de bevrijding van het vaderland. Tegelijk
    met de afwikkeling van zaken na de ontbinding van de brigade
    werd hij in september 1945 belast met het formeren van een
    Mobiele Afdeling van het wapen der Koninklijke Marechaussee.
    Door politiek-militair getouwtrek slaagde hij hierin echter
    maar zeer ten dele; voor Pahud een reden een benoeming tot
    commandant van de Marechaussee af te wijzen.&lt;/p&gt;
&lt;p&gt;Na de bevrijding nam Pahud niet meer deel aan hippische
    evenementen: in de oorlogsjaren had hij nauwelijks nog te paard
    gezeten, en zijn rechterhand was nooit helemaal hersteld. Hij
    bleef zich echter voor sport interesseren. In 1946 ging hij in
    op het verzoek voorzitter te worden van het Nederlandsch
    Olympisch Comit&amp;eacute; (NOC), een functie die hij vijf jaar lang
    bekleedde en - toen dat nodig bleek - van 1959 tot 1961 ten
    tweede male waarnam. Met veel diplomatie, doorzettingskracht en
    organisatietalent wist Pahud het NOC in deze naoorlogse jaren
    nieuw leven in te blazen en het aan de noodzakelijke
    financi&amp;euml;n te helpen. Van 1946 tot 1964 was hij tevens lid
    van het Internationaal Olympisch Comit&amp;eacute;.&lt;/p&gt;
&lt;p&gt;In september 1946 werd Pahud benoemd tot chef van de staf
    van prins Bernhard in diens functie van inspecteur-generaal der
    Koninklijke Landmacht. Vijf jaar later volgde zijn aanstelling
    als inspecteur der cavalerie. In mei 1953, gelijktijdig met de
    bevordering tot brigade-generaal, kreeg Pahud, op persoonlijke
    voordracht van prins Bernhard, het verzoek in dienst te treden
    van Hare Majesteit de Koningin. Als sous-chef en, vanaf
    november 1954, als chef van het Militaire Huis was hij
    verantwoordelijk voor een goed verloop van alle plechtigheden
    waarbij leden van het Koninklijk Huis aanwezig waren. Zich
    steeds bescheiden op de achtergrond houdend, gaf hij opnieuw
    blijk van zijn groot organisatievermogen, met oog voor het
    kleinste detail. Eind december 1961 kreeg Pahud - inmiddels
    luitenant-generaal titulair - eervol ontslag.&lt;/p&gt;
&lt;p&gt;De laatste levensjaren van Pahud waren moeilijk. Door
    voortschrijdende reumatiek raakte hij gedeeltelijk verlamd en
    moest hij zich in een rolstoel voortbewegen: 'De eens zo rechte
    rug vergroeide met veel pijn. Invalide ging hij verder door het
    leven, zonder er woorden over vuil te maken, laat staan erover
    te klagen' (Van Ballegoijen de Jong, 100). Hij stierf in 1971
    in het Leidse Academisch Ziekenhuis na een uiterst pijnlijk
    ziekbed.&lt;/p&gt;
&lt;p&gt;'Ridderlijk' en 'ruiterlijk' waren de adjectiva waarmee men
    na zijn dood Pahuds persoon trachtte te karakteriseren. Hoewel
    voor de hand liggend, zijn ze in zijn geval zeker op zijn
    plaats. Pahud de Mortanges was een gentleman in de ware
    betekenis van het woord. Hij was van goede familie, gesloten,
    bescheiden en tactvol en daardoor de ideale hoveling; dapper,
    volhardend en plichtsgetrouw en daardoor een goed officier;
    sportief, kameraadschappelijk en integer en daardoor een
    voorbeeldig sportman.&lt;/p&gt;
&lt;p&gt;
  &lt;a href='pgedeelte'&gt;P: &lt;/a&gt;Olympische overwinningen 1924-1932 van Pahud de Mortanges in
    de onder L genoemde werken van Van Ballegoijen de Jong, 109, en
    
    &lt;em&gt;Kroniek Olympische Spelen&lt;/em&gt;

    , 75, 99, 117.&lt;/p&gt;
&lt;p&gt;
  &lt;a href='lgedeelte'&gt;L: &lt;/a&gt;Verhoor van Ch.F. Pahud de Mortanges, in 
  &lt;em&gt;Verslag houdende de uitkomsten van het onderzoek [der]
  Enqu&amp;ecirc;tecommissie Regeringsbeleid 1940-1945&lt;/em&gt;

  VIIIc ('s-Gravenhage, 1956) 278-283; Jan Cottaar, 
  &lt;em&gt;Gouden Boek Nederlandsch Olympisch Comit&amp;eacute;&lt;/em&gt;

  ('s-Gravenhage, 1962); J.P.A. van Ballegoijen de Jong, 
  &lt;em&gt;Man en paard. Het ruiterlijke leven van Charles Pahud de
  Mortanges, 1896-1971&lt;/em&gt;

  (Meppel, 1983); 
  &lt;em&gt;Kroniek Olympische Spelen&lt;/em&gt;

  . Teksten en redactie van Poul Annema [e.a.] (Amsterdam, 1987)
  74, 96, 116, 143; Jan Hof, 
  &lt;em&gt;Tussen paard en pantser. Jhr. J.J.G. Beelaerts van Blokland
  ... De cavalerie, het verzet en de Pr. Irene Brigade&lt;/em&gt;

  (Kampen, 1990); John Lowe, 'Charles Pahud de Mortanges, grossier
  in goud en zilver', in 
  &lt;em&gt;Sport International&lt;/em&gt;

  (1991) 8 (aug.) 22-25. Een overzicht van de officiersrangen die
  Pahud de Mortanges doorliep in: 
  &lt;em&gt;Naam- en ranglijst der officieren van de Koninklijke Landmacht
  en de Koninklijke Luchtmacht&lt;/em&gt;

  121 (1961) 8.&lt;/p&gt;
&lt;p&gt;
&lt;a href=&amp;quot;igedeelte&amp;quot;&gt;I: &lt;/a&gt;&lt;i&gt;Persoonlijkheden in het Koninkrijk der Nederlanden in woord en beeld.&lt;/i&gt; Onder hoofdred. van H.P. van den Aardweg (Amsterdam 1938) 1128.
&lt;/p&gt;

&lt;p&gt;A.J.C.M. Gabri&amp;euml;ls&lt;/p&gt; 
&lt;dtml-var bwn_footer&gt;</text>
  </biography>
</biodes>

