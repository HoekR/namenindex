<biodes version="1.0">
  <fileDesc>
    <title>Rossum, Joannes Petrus van (1860-1943)</title>
    <ref target="http://resources.huygens.knaw.nl/bwn1880-2000/lemmata/bwn5/rossum"/>
    <publisher>
      <name>Biografisch Woordenboek van Nederland:1880-2000</name>
      <ref target="http://resources.huygens.knaw.nl/bwn1880-2000"/>
    </publisher>
  </fileDesc>
  <person>
    <idno type="id">rossum_5</idno>
    <persName><name type="geslachtsnaam">Rossum</name>, Joannes Petrus van</persName>
    <sex value="1"/>
    <event type="birth" when="1860"/>
    <event type="death" when="1943"/>
    <state type="occupation">ondernemer</state>
  </person>
  <biography>
    <graphic url="http://resources.huygens.knaw.nl/bwn1880-2000/lemmata/bwn5/images/images/rossum.jpg"/>
    <text>&lt;dtml-var bwn_header&gt;
 &lt;p class='genealogie'&gt;
  &lt;strong&gt;Rossum, Joannes Petrus van&lt;/strong&gt;, ondernemer (Amsterdam 25-12-1860 - Amsterdam 6-11-1943). 
Zoon van Joannes Petrus van Rossum, ondernemer, en Hermine
  Marie Elisabeth Dudok van Heel. Gehuwd op 9-6-1887 met Maria
  Jacoba van Vlissingen (1864-1950). Uit dit huwelijk werden 2
  dochters geboren.
  

  
  &lt;/p&gt;
&lt;p&gt;
  &lt;img class='bwnimg' BORDER='0' align='right' src='images/rossum.jpg' alt='afbeelding van Rossum, Joannes Petrus van'&gt;Joannes van Rossum stamde uit een bekende
    ondernemersfamilie; zijn grootvader handelde onder meer in
    suiker, terwijl zijn vader leidinggevende functies vervulde in
    de suikerproductie en -handel. Joannes groeide, samen met zijn
    oudere zuster, op in Amsterdam, waar hij de Openbare
    Handelsschool bezocht. Na deze met goed gevolg te hebben
    doorlopen, werd hij jongste bediende bij de firma
    Croockewit&amp;amp;Zoon, een suikermakelaarskantoor waarvan zijn
    vader compagnon was.&lt;/p&gt;
&lt;p&gt;Toen hij voldoende praktijkervaring had opgedaan, opende Van
    Rossum na enige jaren een filiaal van de firma Croockewit in
    het Duitse Maagdenburg, destijds het Europese centrum van de
    suikerbietenteelt en de suikerhandel. Lang heeft dit filiaal
    niet bestaan, want in 1888 stortte deze markt volledig in, en
    voor Van Rossum - inmiddels getrouwd en vader van een kind -
    zat er niets anders op dan naar Nederland terug te keren. Door
    de intussen uitgebroken economische wereldcrisis kon hij geen
    passend werk vinden. Daarom besloot Van Rossum zijn geluk te
    beproeven in Zuid-Afrika, en in 1889 vertrok hij, zonder vast
    doel voor ogen, naar Pretoria. Het liefst was hij daar in de
    handel gegaan, maar het lot was hem niet gunstig gezind; een
    half jaar later keerde hij onverrichter zake in Nederland
    terug.&lt;/p&gt;
&lt;p&gt;Van Rossum vestigde zich in het West-Brabantse Oudenbosch,
    waar hij vanaf maart 1890 met twee anderen de directie vormde
    van de N.V. Beetwortelsuikerfabriek 'De Mark'. Zij volgden toen
    een oom van Van Rossum op. Aanvankelijk had het drietal gelijke
    rechten, maar spoedig zou Van Rossum er de boventoon voeren.
    Door zijn zakelijke en dominante optreden kwam hij steeds meer
    in conflict met zijn collega-directeuren, die na enige jaren
    dan ook opstapten. Toen Van Rossum het alleen voor het zeggen
    had, werd in korte tijd het fabricageproces aanmerkelijk
    verbeterd en de arbeidsproductiviteit opgevoerd. Door de lonen
    laag te houden en een zuinig beheer te voeren, kon hij het
    rendement van de fabriek aanzienlijk verbeteren. Hoewel men wel
    respect had voor zijn kennis van zaken, scherp inzicht en
    werklust, was Van Rossum vanwege zijn wantrouwige,
    heerszuchtige en opvliegende aard niet geliefd bij zijn
    personeel.&lt;/p&gt;
&lt;p&gt;Door de concurrentie van de opkomende co&amp;ouml;peratieve
    suikerfabrieken ontstond een strijd om de suikerbieten, want de
    productiecapaciteit groeide sneller dan de hoeveelheid geteelde
    bieten. Mede omdat de regering in 1903 de gunstige
    premieregeling op geproduceerde geraffineerde suiker had
    afgeschaft, raakten de particuliere fabrieken in een economisch
    benarde positie. Een doelmatiger werkwijze en een bundeling van
    krachten werden hierdoor onvermijdelijk. In januari 1908 ging
    'De Mark' op in de nieuw opgerichte N.V. Algemeene
    Suiker-Maatschappij (Asmij), waarvan Van Rossum een der
    directeuren werd.&lt;/p&gt;
&lt;p&gt;Om het tekort aan bieten aan te vullen, importeerde de Asmij
    deze omstreeks 1910 uit Groot-Brittanni&amp;euml;, waar toen nog
    geen bietsuikerindustrie bestond. Op initiatief van Van Rossum
    begon de Nederlandse onderneming de Britse boeren aan te
    moedigen suikerbieten te verbouwen. Toen dit inderdaad
    aansloeg, werden er in de oostelijke graafschappen van Engeland
    suikerfabrieken gebouwd, die werden uitgerust met installaties
    van in Nederland stilgelegde ondernemingen. Dankzij het grote
    organisatietalent en de energieke aanpak van Van Rossum - die
    overigens nooit onder zijn eigen naam handelde en alle
    transacties door stromannen liet verrichten -, werd er al in
    1912 een fabriek in Cantley nabij Great Yarmouth in bedrijf
    gesteld, die kon worden uitgerust met machines uit een
    voormalige Asmij-fabriek in Dordrecht. Veel waardering oogstte
    dit Nederlandse initiatief in Groot-Brittanni&amp;euml; overigens
    niet. Zowel de bietentelers als de regering in Londen keerden
    zich tegen deze buitenlandse onderneming, waarvan men de
    concurrentie vreesde. Ook in eigen kring ontmoette Van Rossum
    in die jaren weerstand tegen het expansionistische beleid van
    de Asmij. Zijn grootste tegenstrever was J.P. van Rossum, zijn
    neef en naamgenoot, die zich - als oud-commissaris van de Asmij
    - onder meer in een tweetal brochures (1911 en 1912) fel keerde
    tegen het zijns inziens riskante directiebeleid.&lt;/p&gt;
&lt;p&gt;Al vanaf het begin leed de fabriek in Cantley, waarvan Van
    Rossum een der 'managing-directors' was, verlies, en vanwege de
    oorlogsomstandigheden moest deze na de bietencampagne van 1915
    zelfs worden gesloten. Door de slechte gang van zaken werden de
    aandelen van de Asmij in september 1915 aan de N.V.
    Wester-Suikerraffinaderij te Amsterdam verkocht. In maart 1918
    werd Van Rossum bij deze onderneming tot commercieel directeur
    benoemd. In deze functie heeft hij zich tot het uiterste
    ingespannen om de concentratie en de sanering van de
    particuliere suikerfabrieken voort te zetten. Vervolgens was
    Van Rossum de stuwende kracht achter de oprichting van de N.V.
    Centrale Suiker-Maatschappij (CSM), die op 24 september 1919
    ontstond na een fusie van 'de Wester' met de Suikerfabriek
    'Hollandia' te Vlaardingen en alle particuliere
    suikerfabrieken, waarbij zich ook een aantal co&amp;ouml;peratieve
    fabrieken in een of ander samenwerkingsverband aansloten.&lt;/p&gt;
&lt;p&gt;Begin 1920 werd de fabriek in Cantley aangekocht door een
    Britse onderneming en onmiddellijk weer in gebruik genomen. Van
    Rossum bleef met zijn priv&amp;eacute;-vermogen in deze fabriek
    deelnemen, terwijl hij de verantwoordelijkheid voor de
    exploitatie in handen hield. Steeds meer begonnen de
    priv&amp;eacute;-belangen van Van Rossum en de belangen van de CSM
    door elkaar te lopen, maar kennelijk ervoeren de overige
    bestuurders en de aandeelhouders deze belangenverstrengeling
    niet als bezwaarlijk. Vanaf 1922 smeedde Van Rossum plannen om
    met kapitaal van de CSM nieuwe bietsuikerfabrieken in
    Groot-Brittanni&amp;euml; te stichten. Aanvankelijk kon hij de
    commissarissen niet warm krijgen voor zijn gedurfde plannen,
    maar toen in 1924 bekend werd dat de regering in Londen de
    suikerindustrie ruimhartig wilde subsidi&amp;euml;ren, gingen zij
    alsnog overstag.&lt;/p&gt;
&lt;p&gt;De CSM trok zeven miljoen gulden uit voor de bouw van de
    fabrieken, waarbij zij opnieuw gebruikmaakte van oude, uit
    Nederland afkomstige, installaties. In 1924 werd begonnen met
    de bouw van de fabrieken te Ely en Ipswich, en al het volgende
    najaar konden deze hun eerste campagne draaien. Inmiddels had
    de CSM ook een aandelenmeerderheid verworven in de Sankey Sugar
    Company Ltd, een suikerraffinaderij bij Liverpool. In 1927 werd
    nog een derde suikerfabriek, te King's Lynn, in bedrijf
    genomen. Ook van deze CSM-fabrieken was Van Rossum
    'director'.&lt;/p&gt;
&lt;p&gt;Van Rossum, die van 1925 tot 1932 in Halvergate nabij
    Norwich woonde, had hoge verwachtingen van de Britse
    beetwortelcultuur en suikerindustrie. Hij verschafte de boeren
    goed bietenzaad en gaf teelttechnische aanwijzingen. Eerst
    huurde hij bouwakkers in Norfolk, en daarna kocht hij hier
    verschillende percelen cultuurgrond. Na een doelmatige
    bewerking van het land toonde hij de boeren hoe ze met meer
    succes dan voorheen granen, aardappelen, peulvruchten en vooral
    bieten konden verbouwen. Ook leerde hij hun door ontwatering de
    drassige graslanden in goed bouwland te veranderen.&lt;/p&gt;
&lt;p&gt;Al eerder, in 1920, had de CSM haar belangen buiten de
    landsgrenzen uitgebreid door de aankoop van een suikerfabriek
    in het Vlaamse Lillo. In hetzelfde jaar besloot de CSM aandelen
    in Poolse suikerondernemingen te kopen. Na verloop van tien
    jaar had de CSM ongeveer twaalf miljoen gulden in zeven Poolse
    bedrijven ge&amp;iuml;nvesteerd. Ook achter dit Poolse avontuur was
    Van Rossum de drijvende kracht. In 1924 en 1925 kwam hij nog
    met nieuwe voorstellen om in Frankrijk en Duitsland
    suikerondernemingen te stichten, onder andere om weer
    overtollige apparatuur te kunnen verkopen, maar deze plannen
    werden uiteindelijk niet verwezenlijkt. Ondanks de
    hooggespannen verwachtingen bleef het rendement van de
    buitenlandse ondernemingen slechts matig. Aangezien de
    subsidieregeling van de Britse regering na tien jaar afliep, de
    tijden slechter werden, de toekomst onzeker was en Van Rossum -
    de grote animator van deze bedrijven - ondertussen ook wat
    ouder was geworden, verkocht de CSM in 1934 al haar aandelen in
    de Britse ondernemingen. In hetzelfde jaar deed zij eveneens
    haar Poolse aandelen van de hand en in 1935 de fabriek in
    Lillo. Hiermee waren alle multinationale activiteiten van de
    CSM be&amp;euml;indigd.&lt;/p&gt;
&lt;p&gt;Vanaf de oprichting van de CSM waren Van Rossum en J.A. van
    Loon gedelegeerde leden van de raad van beheer. In de praktijk
    maakten deze twee de dienst uit. De niet-gedelegeerden en de
    commissarissen werden tot hun ergernis van veel zaken onwetend
    gehouden. Op hun beurt overlegden Van Rossum en Van Loon elk
    afzonderlijk met hun ondergeschikten. Dat de interne
    organisatie op die manier veel te wensen overliet, leek Van
    Rossum weinig zorgen te baren. Als gewiekste zakenman, die er
    niet voor terugdeinsde in zeer korte tijd en geheel zelfstandig
    grote transacties af te sluiten, had hij nauwelijks behoefte
    aan overleg.&lt;/p&gt;
&lt;p&gt;Door de steeds verder dalende suikerprijzen, de algehele
    malaise en het ontbreken van een goed management, dreigde de
    CSM in de crisisjaren ten onder te gaan. Nadat Van Rossum het
    afstoten van de Britse en Poolse belangen zonder al te grote
    verliezen had afgewikkeld, kon men in 1935 een ingrijpend
    reorganisatieplan uitvoeren, waarmee de vennootschap
    ternauwernood gered kon worden. Ook Van Rossum moest toen een
    stap terugdoen. Voortaan zou hij als president-commissaris de
    belangen van de CSM behartigen.&lt;/p&gt;
&lt;p&gt;Enige jaren nadat de CSM haar fabrieken in
    Groot-Brittanni&amp;euml; had verkocht, trok ook Van Rossum zich
    terug uit de Engelse ondernemingen. Gaandeweg was hij zich
    gegriefd gaan voelen, omdat zijn verdiensten als pionier en
    animator van de bietencultuur en suikerfabricage in
    Groot-Brittanni&amp;euml; geen erkenning hadden gevonden. In 1932
    was hij van Halvergate naar Parijs verhuisd, waar hij onder
    meer handelde in glas en textiel. Met zijn vermogen en dat van
    enkele getrouwen richtte Van Rossum in oktober 1936 de N.V.
    Internationale Beleggings- en Administratiemaatschappij
    'Zandbergen' op, waarin zijn priv&amp;eacute;-belangen waren
    ondergebracht. Ondanks zijn gevorderde leeftijd begon Van
    Rossum met frisse moed geld te steken in allerlei nieuwe
    ondernemingen. Aangezien hij altijd al belangstelling had voor
    het boerenbedrijf, nam hij kort voor het uitbreken van de
    Tweede Wereldoorlog deel aan landontginnings- en
    exploitatieprojecten in Brazili&amp;euml; en Argentini&amp;euml;. Al
    eerder had hij in Polen belangen verworven in de bosbouw,
    landontginningsprojecten en een houtzagerij. Voorts kocht Van
    Rossum bij Mill in de Brabantse Peel en in en nabij het Drentse
    Westerbork uitgestrekte heide- en moerasgebieden om deze te
    laten ontginnen en in cultuur te brengen. Eind 1939 verliet Van
    Rossum Parijs. Daarna woonde hij tot aan zijn dood in het
    Drentse Zwiggelte, te midden van zijn bezittingen.&lt;/p&gt;
&lt;p&gt;Nadat de Duitsers in juni 1941 de Sovjetunie waren
    binnengevallen, onderhandelde de CSM op initiatief van Van
    Rossum vanaf oktober van dat jaar met hen over de verkoop van
    drie stilstaande Nederlandse suikerfabrieken naar de
    Oekra&amp;iuml;ne. Het was de bedoeling van de nazi's dat 'arische'
    boeren suikerbieten gingen telen op de vruchtbare 'zwarte
    grond' van de Oekra&amp;iuml;ne en dat zij dan hun bieten zouden
    leveren aan de door de CSM gebouwde fabrieken. Van Rossums
    priv&amp;eacute;-beleggingsmaatschappij 'Zandbergen' en een Duitse
    handelsbank waren eveneens betrokken bij dit project. Kort voor
    Van Rossums overlijden verdween het plan evenwel voorgoed in
    een bureaulade, omdat de Duitsers in 1943 aan het oostfront
    militaire nederlagen begonnen te lijden.&lt;/p&gt;
&lt;p&gt;Van Rossum - een gedrongen figuur met een puntbaardje en
    streng ogende gelaatstrekken - die nooit erg spraakzaam was,
    boezemde menigeen een angstig ontzag in. Daarentegen
    waardeerden intimi hem om zijn hoffelijkheid, gastvrijheid en
    vrijgevigheid. Altijd eiste zijn werk hem op, terwijl hij
    talrijke zakenreizen maakte. Verder had hij belangstelling voor
    moderne kunst, waarbij vooral de beeldende kunst door hem
    geldelijk werd gesteund. Zijn leven lang gezegend met een
    ijzersterk gestel en tot op het laatst actief overleed 'de
    suikerkoning' plotseling op 82-jarige leeftijd.&lt;/p&gt;
&lt;p&gt;
  &lt;a href='lgedeelte'&gt;L: &lt;/a&gt;Behalve necrologie&amp;euml;n in 
  &lt;em&gt;Nieuwe Rotterdamsche Courant&lt;/em&gt;

  , 9-11-1943, door B. de Smalen in 
  &lt;em&gt;De Zakenwereld&lt;/em&gt;

  , 26-11-1943, en in 
  &lt;em&gt;The Times&lt;/em&gt;

  , 31-12-1943: A. Hallema, 
  &lt;em&gt;Joannes Petrus van Rossum, 1860-1943. Levens- en
  karakterschets van een Nederlandsch koopman en industrieel uit
  de19e en 20e eeuw&lt;/em&gt;

  ('s-Gravenhage 1947); idem, 
  &lt;em&gt;Van biet tot suiker. J.P. van Rossum als
  suikerindustrieel-koopman en organisator&lt;/em&gt;

  (Baarn [1948]); M.S.C. Bakker, 
  &lt;em&gt;Ondernemerschap en vernieuwing. De Nederlandse
  bietsuikerindustrie, 1858-1919&lt;/em&gt;

  (Amsterdam 1989); Keetie E. Sluyterman, 
  &lt;em&gt;Driekwart eeuw CSM. Cash flow, strategie en mensen&lt;/em&gt;

  (Diemen 1995).&lt;/p&gt;
&lt;p&gt;
  &lt;a href='igedeelte'&gt;I: &lt;/a&gt;

  A. Hallema, 
  &lt;em&gt;Van biet tot suiker. J.P. van Rossum als
  suikerindustrieel-koopman en organisator&lt;/em&gt;

  (Baarn 1948) tegenover p. 144.&lt;/p&gt;
&lt;p&gt;A.W.J. de Jonge&lt;/p&gt; 
&lt;dtml-var bwn_footer&gt;</text>
  </biography>
</biodes>

