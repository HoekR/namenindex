<biodes version="1.0">
  <fileDesc>
    <title>Zwart, Jan (1877-1937)</title>
    <ref target="http://resources.huygens.knaw.nl/bwn1880-2000/lemmata/bwn3/zwart"/>
    <publisher>
      <name>Biografisch Woordenboek van Nederland:1880-2000</name>
      <ref target="http://resources.huygens.knaw.nl/bwn1880-2000"/>
    </publisher>
  </fileDesc>
  <person>
    <idno type="id">zwart</idno>
    <persName><name type="geslachtsnaam">Zwart</name>, Jan</persName>
    <sex value="1"/>
    <event type="birth" when="1877"/>
    <event type="death" when="1937"/>
    <state type="occupation">musicus</state>
  </person>
  <biography>
    <graphic url="http://resources.huygens.knaw.nl/bwn1880-2000/lemmata/bwn3/images/images/ZWARTJ.jpg"/>
    <text>&lt;dtml-var bwn_header&gt;
 &lt;p class='genealogie'&gt;
  &lt;strong&gt;Zwart, Jan&lt;/strong&gt;, toonkunstenaar (Zaandam 20-8-1877 - Zaandam 13-7-1937).

  Zoon van Stoffel Zwart, koopman, en Christina Bot. Gehuwd op
  15-4-1909 met Catharina Zwart. Uit dit huwelijk werden 6 zoons en
  7 dochters geboren.
  
&lt;img src=&amp;quot;images/ZWARTJ.jpg&amp;quot; align=&amp;quot;right&amp;quot; BORDER=&amp;quot;0&amp;quot; alt=&amp;quot;afbeelding van Zwart, Jan&amp;quot; class=&amp;quot;bwnimg&amp;quot;&gt;
  
  &lt;/p&gt;
&lt;p&gt;Reeds op jeugdige leeftijd legde Jan Zwart zijn
    belangstelling voor het kerkorgel aan de dag. Als
    veertienjarige jongen krijgt hij orgelles van G.B. van Krieken,
    de organist van de Zuiderkerk te Rotterdam, die zeer bevriend
    was met de in die tijd beroemde Parijse organist en componist
    F.A. Guilmant. Vier jaar later stapt Zwart over naar de
    organist van de Grote of St. Laurenskerk te Rotterdam, H. de
    Vries, onder wiens leiding de eerste - eenvoudige - composities
    tot stand komen. Nadat hij een aantal jaren organist in enkele
    kleinere kerkgebouwen geweest is, solliciteert Jan Zwart in
    1898 naar de vacante positie van organist bij de Hersteld
    Evangelisch Lutherse Gemeente te Amsterdam; tot zijn
    medekandidaten behoren o.a. C. de Wolf en A.W. Rijp, die later
    als organisten in resp. Arnhem (St. Eusebiuskerk) en Amsterdam
    (Nieuwe Kerk) nog van zich zullen doen horen. Zwart krijgt
    uiteindelijk, na een vergelijkend examen, de aanstelling en zal
    tot zijn dood werkzaam zijn in het gebouw van de Gemeente aan
    de Kloveniersburgwal te Amsterdam, eerst uitsluitend als
    organist, later ook van 1907 af, als cantor-organist.&lt;/p&gt;
&lt;p&gt;Naast het begeleiden van de gemeentezang heeft Jan Zwart
    zich op vele terreinen op muzikaal gebied verdienstelijk
    gemaakt. In zijn 'Kloof' introduceerde hij, met het koor van de
    Hersteld Evangelisch Lutherse Gemeente, o.a. 
    &lt;em&gt;de Matth&amp;auml;us-Passion&lt;/em&gt;

    van Heinrich Sch&amp;uuml;tz, terwijl hij in latere jaren het
    'cantus firmus'-zingen ge&amp;iuml;ntroduceerd heeft, waarbij
    kerkkoor &amp;eacute;n gemeente beide een functioneel aandeel in de
    gemeentezang hebben.&lt;/p&gt;
&lt;p&gt;Landelijke bekendheid verwerft Zwart vooral na 1914, het
    jaar waarin hij zijn wekelijkse orgelconcerten in de 'Kloof'
    gaat verzorgen. Aanvankelijk beperken zich deze bespelingen tot
    de zomermaanden, maar nadat het Str&amp;uuml;mphler-orgel in 1923
    met een zogenaamd Fernwerk is uitgebreid - waardoor het
    instrument bij uitstek geschikt wordt voor het uitvoeren van de
    toenmaals eigentijdse Duitse en Franse orgelliteratuur - wordt
    dit aantal steeds meer uitgebreid. Ook in andere plaatsen
    (Alkmaar, Deventer) start Zwart concertseries, die door een
    groeiend aantal toehoorders worden bezocht. Naast de meer
    'gangbare' composities speelt Zwart bij voorkeur werken van
    Nederlandse componisten. Zo heeft hij zich erg ingespannen voor
    erkenning van 'oude' meesters zoals J.Pz. Sweelinck, H.Jz.
    Speuy en A. van Noordt, maar ook van zijn eigen tijdgenoten
    H.F. Andriessen, C. Kee, De Vries en De Wolf. Daarvoor, maar
    ook voor een veelvuldiger gebruik van zoveel monumentale en
    historische orgels dan alleen in de zondagse kerkdienst, heeft
    Zwart baanbrekend werk verricht.&lt;/p&gt;
&lt;p&gt;Wanneer de toenmalige Algemeene Nederlandsche Radio Omroep
    (ANRO) in 1925 het voornemen heeft een orgelconcert uit te
    zenden, is het welhaast vanzelfsprekend dat Jan Zwart daarvoor
    uitgenodigd zal worden. Tot 1929 is hij nog incidenteel via de
    radio te beluisteren; in dat jaar wordt hem door de
    Nederlandsche Christelijke Radio Vereeniging (NCRV) een
    contract aangeboden, volgens welk hij wekelijks een direct uit
    te zenden orgelbespeling van anderhalf uur dient te verzorgen.
    Tot enkele maanden voor zijn overlijden heeft Jan Zwart
    praktisch elke maandagmiddag een dergelijk concert gegeven,
    slechts in september 1932 een ogenblik bedreigd, toen de NCRV
    Zwart op een in zijn ogen inferieur instrument de concerten
    wilde laten voortzetten. Na de opzegging van het contract door
    Zwart en talloze protesten van verontwaardigde NCRV-leden werd
    het besluit teruggedraaid en kon Zwart op het orgel in de
    Kloveniersburgwalkerk zijn concerten blijven geven.&lt;/p&gt;
&lt;p&gt;Hoe geliefd Zwart bij het protestantse volksdeel was, bleek
    hij de viering van zijn veertigjarig jubileum als organist in
    oktober 1933. Grootse huldigingen en talloze
    jubileumbijeenkomsten en -concerten vielen hem in die maand ten
    deel. Zijn overlijden in 1937 kwam midden in een nog werkzaam
    leven.&lt;/p&gt;
&lt;p&gt;Jan Zwart heeft de kerkmuziek in het algemeen, en de
    orgelmuziek in het bijzonder, voor een breed publiek
    toegankelijk gemaakt. Zijn eigen composities - bewerkingen en
    voorspelen van de melodie&amp;euml;n van de psalmen, gezangen en
    enkele geestelijke liederen - waren vooral onderwijstechnisch
    bedoeld, ook voor beginners in de orgelmuziek, en bleven in
    klankidioom traditioneel van aard. Naast de orgelmuziek heeft
    Zwart zich tevens voor het instrument orgel ingezet. Talloze
    artikelen, onder meer in het door hemzelf uitgegeven 
    &lt;em&gt;Het Orgelistenblad,&lt;/em&gt;

    en de door hem georganiseerde 'orgeldagen' (voor het eerst in
    augustus 1931 te 's-Hertogenbosch) bewijzen dat hij een groot
    publiek voor de orgelkunst in de breedste zin van het woord
    heeft trachten te interesseren. Ten slotte heeft hij zich in
    woord en geschrift ingespannen voor de muziek van oude
    Nederlandse meesters als Sweelinck, Van Noordt en Speuy. Onder
    zijn vele begaafde leerlingen trof men er aan die Zwarts
    klankidioom nagenoeg volledig zouden blijven hanteren en
    anderen die Zwarts werk als uitgangspunt voor eigen
    ontwikkeling kozen.&lt;/p&gt;
&lt;p&gt;
  &lt;a href='agedeelte'&gt;A: &lt;/a&gt;Stukken bevinden zich in het bezit van familieleden.
  Samenstelling collectie-Jan Zwart in voorbereiding door F.W.
  Zwart in het Nederlands Muziek Instituut te 's-Gravenhage.&lt;/p&gt;
&lt;p&gt;
  &lt;a href='pgedeelte'&gt;P: &lt;/a&gt;Bibliografie in E.O. Westenberg, 
    &lt;em&gt;Jan Zwart, 1877-1937. Orgelist bij de gratie Gods&lt;/em&gt;

    (Amsterdam, 1969).&lt;/p&gt;
&lt;p&gt;
  &lt;a href='lgedeelte'&gt;L: &lt;/a&gt;
  &lt;em&gt;Jan Zwart: 1877 (20 -8) - (13-7) 1937. Een profeet op de
  orgelbank.&lt;/em&gt;

  Samengest. door A.J. Kret en Feike Asma ([S.l.], 1957); 
  &lt;em&gt;Jan Zwart 1877-1937.&lt;/em&gt;

  Onder red. van Frits W. Zwart [Waddinxveen, 1987].&lt;/p&gt;


&lt;a href='igedeelte'&gt;I: &lt;/a&gt;&lt;em&gt;Jan Zwart: 1877 (20 -8) - (13-7) 1937. Een profeet op de
  orgelbank.&lt;/em&gt;

  Samengest. door A.J. Kret en Feike Asma ([S.l.], 1957) Afbeelding tegenover pagina 2.&lt;/p&gt;

&lt;p&gt;W. Slagter&lt;/p&gt; 
&lt;dtml-var bwn_footer&gt;</text>
  </biography>
</biodes>

