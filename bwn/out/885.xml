<biodes version="1.0">
  <fileDesc>
    <title>Kaag, Henricus Antonius (1897-1970)</title>
    <ref target="http://resources.huygens.knaw.nl/bwn1880-2000/lemmata/bwn2/kaag"/>
    <publisher>
      <name>Biografisch Woordenboek van Nederland:1880-2000</name>
      <ref target="http://resources.huygens.knaw.nl/bwn1880-2000"/>
    </publisher>
  </fileDesc>
  <person>
    <idno type="id">kaag</idno>
    <persName><name type="geslachtsnaam">Kaag</name>, Henricus Antonius</persName>
    <sex value="1"/>
    <event type="birth" when="1897"/>
    <event type="death" when="1970"/>
    <state type="occupation">econoom</state>
  </person>
  <biography>
    <graphic url="http://resources.huygens.knaw.nl/bwn1880-2000/lemmata/bwn2/images/images/KAAG.jpg"/>
    <text>&lt;dtml-var bwn_header&gt;
 &lt;p class='genealogie'&gt;
  &lt;strong&gt;Kaag, Henricus Antonius&lt;/strong&gt;, hoogleraar economie (Hoorn 21-12-1897 - Tilburg 6-8-1970).

Zoon van Wilhelmus Franciscus Antonius Kaag, tabakshandelaar, en Maria
Nicolaia Schaaps. Gehuwd op 29-8-1928 met Maria Anna Laurentia
Josephina Mulder. Uit dit huwelijk werden 4 zoons en 7 dochters
geboren.

&lt;img src=&amp;quot;images/KAAG.jpg&amp;quot; align=&amp;quot;right&amp;quot; BORDER=&amp;quot;0&amp;quot; alt=&amp;quot;afbeelding van Kaag, Henricus Antonius&amp;quot; class=&amp;quot;bwnimg&amp;quot;&gt;

&lt;/p&gt;
&lt;p&gt;Kaag was afkomstig uit een milieu van bloeiend
diaspora-katholicisme. Het sprak daarom vanzelf dat hij tijdens zijn
studententijd - van 1916 tot aan zijn doctoraal in 1920 aan de
Nederlandsche Handels-Hoogeschool te Rotterdam - een actief katholiek
studentenleven leidde. Hij was een studievriend van de priester M.J.H.
Cobbenhagen, zijn latere collega als hoogleraar te Tilburg. Kaag zette
zijn studie in Berlijn, Wenen en Freiburg i.Br. voort, waardoor hij
rechtstreeks kennis kon nemen van de opvattingen van economen als
Werner Sombart, Othmar Spann, Friedrich von Wieser en Heinrich Pesch
S.J. Vervolgens studeerde hij metafysica aan de Katholieke Universiteit
van Nijmegen.&lt;/p&gt;
&lt;p&gt;Na een lange studietijd was Kaag werkzaam als economisch journalist
voor 
&lt;em&gt;De Maasbode,&lt;/em&gt;

eerst als correspondent te Londen en daarna als beursredacteur te
Amsterdam. Maar spoedig kreeg zijn loopbaan een andere wending. Reeds
in 1927 werd hij op initiatief van Cobbenhagen benoemd tot hoogleraar
aan de net opgerichte Katholieke Hoogeschool te Tilburg, hetgeen hij
zou blijven tot aan zijn emeritaat in 1968. Tot 1932 bleef het, in
afwachting van zijn proefschrift, bij een buitengewoon hoogleraarschap.
Hoewel een dissertatie niet tot stand kwam werd hij in dit zelfde jaar
Ordinarius. Oorspronkelijk luidde zijn leeropdracht: munt-, krediet- en
bankwezen, ondernemings- en bedrijfsfinanciering en handels- en
verkeerspolitiek. Na diverse wijzigingen (zie hiervoor Bornewasser
onder L) werd de opdracht vanaf 1948 tot 1968: het geld-, krediet- en
bankwezen en de economische politiek. Samen met zijn collega
Cobbenhagen en prof. F.N.M. Weve o.p. kon Kaag reeds in de eerste
decennia richting geven aan het onderwijs van de Katholieke Hogeschool.
Met Cobbenhagen was hij van mening dat de ethiek - hoe wezenlijk ook
als bestanddeel van een katholieke wetenschappelijke opleiding
-voldoende ruimte moest laten aan het specifiekvakwetenschappelijke
karakter van de economieopleiding. Met Cobbenhagen en prof. J.E. de
Quay vormde Kaag vanaf 1935 de redactie van het toen opgerichte 
&lt;em&gt;Maandschrift Economie,&lt;/em&gt;

de spreekbuis van de Tilburgse economen. De eerste jaren was hij de
drijvende kracht achter het blad. Hij bleef in de redactie tot zijn
overlijden.&lt;/p&gt;
&lt;p&gt;In zijn colleges kenmerkte Kaag zich door de behandeling van
praktische, actuele onderwerpen, die hij in een breed kader plaatste.
Zijn kracht lag niet in systematisch onderbouwde theoretische colleges,
maar in uiteenzettingen waarin hij zijn intu&amp;iuml;tieve en originele
denktrant kon uiten. Op die manier vulde hij Cobbenhagen aan, die een
fundamentalistische aanpak van economische vraagstukken had. Deze
praktische aanleg bleek ook uit het feit dat Kaag vele commissariaten
en adviseurschappen kreeg aangeboden, die hij met succes vervulde: zo
was er zij lidmaatschap, vanaf de oprichting in juni 1931, van de
Economische Raad, het adviseurschap voor de katholieke werkgevers, en
na de Tweede Wereldoorlog tot 1970 het commissariaat en lidmaatschap
van de Raad van Toezicht van de Herstelbank, later Nationale
Investeringsbank. Tevens was hij niet-ambtelijk adviseur van T.J.
Verschuur - van 1929 tot 1934 minister van Arbeid, Handel en
Nijverheid. Ook had hij connecties met M.P.L. Steenberghe, die van 1934
tot 1935 en van 1937 tot 1941 met een korte onderbreking minister van
Economische Zaken was. Hij zette zich in voor de totstandkoming van
industriebanken en voor de oprichting van de economisch-technologische
instituten van Tilburg en Limburg; het Tilburgse instituut telde hem -
vanaf 1930 - onder zijn eerste directeuren. Hij is enkele malen
aangezocht voor een ministerschap.&lt;/p&gt;
&lt;p&gt;In wetenschappelijk opzicht hoorde Kaag in de jaren '30 samen
met Cobbenhagen, Weve en prof. C.P.M. Romme tot de verbreiders van de
katholieke opvattingen omtrent de sociaal-economische ordening:
solidarisme, subsidiariteitsbeginsel en corporatieve ordening van het
bedrijfsleven, ontleend aan de Duitse katholieke sociologie (Heinrich
Pesch) en in Nederland, onder meer in de vorm van de Publiekrechtelijke
Bedrijfsorganisatie-gedachte, ge&amp;iuml;ntroduceerd door de Delftse
hoogleraar J.A. Veraart. In de lijn van dit denken toonde Kaag zich
tegenstander van Colijns bezuinigings- en aanpassingspolitiek en koos
hij voor het standpunt dat er in het economische beleid door de
overheid actiever opgetreden diende te worden. In dit verband was hij
met oog op de nationale werkgelegenheid v&amp;oacute;&amp;oacute;r handelsprotectie
door middel van invoerrechten, tegen de handhaving van de gouden
standaard en voor een actieve industrialisatiepolitiek. Ook toonde hij
sympathie voor het Plan van den Arbeid (1935) van de
Sociaal-Democratische Arbeiderspartij. In de jaren '30 en later ook
in het kader van zijn werkzaamheden voor de Herstelbank verkondigde hij
de opvatting dat herstel van industrie en werkgelegenheid belemmerd
werd doordat aan het bankwezen de mogelijkheid ontbrak langlopend
industrieel krediet te verlenen.&lt;/p&gt;
&lt;p&gt;De neerslag van Kaags idee&amp;euml;n is verspreid over vele
tijdschriften, brochures, rapporten, preadviezen en dagbladen. Zijn
belangstelling ging uit naar vele onderwerpen: prijspolitiek,
conjunctuur, internationaal betalingsverkeer en valutapolitiek,
handelspolitiek, bestrijding van de werkloosheid, industrialisatie en
industriefinanciering en het sociaal-economisch ordemngsvraagstuk.&lt;/p&gt;
&lt;p&gt;Kaag toonde zich een man van pragmatisch improvisatietalent en van
weidse en originele, hoewel vaak onuitgewerkt gebleven, idee&amp;euml;n en
invallen. De Quay heeft hem 'een man als een sabelhouw'
genoemd. Hij woonde en leefde sober en was bereid altijd hulp te bieden
aan studenten, afgestudeerden en maatschappelijk minder bedeelden die
in problemen waren geraakt. Sinds 1958 heeft Kaag geen colleges meer
gegeven in verband met zijn gezondheidstoestand. In de laatste jaren
van zijn hoogleraarschap, dat op 1 september 1968 eindigde, nam zijn
werkkracht steeds meer af.&lt;/p&gt;
&lt;p&gt;
  &lt;a href='pgedeelte'&gt;P: &lt;/a&gt;De bibliotheek van de Katholieke Hogeschool te Tilburg
beschikt over een overzicht van zijn publikaties.&lt;/p&gt;
&lt;p&gt;
  &lt;a href='lgedeelte'&gt;L: &lt;/a&gt;C.F. Scheffer, J. de Quay en M.P.L. Steenberghe, in 
&lt;em&gt;Maandblad TAEK1968,&lt;/em&gt;

8 (,) 3-7; [Red.], in 
&lt;em&gt;Maandschrift Economie&lt;/em&gt;

34 (1969-1970) 557-558; H.W.J. Bosman, 
&lt;em&gt;ibidem,&lt;/em&gt;

558-559; C.F. Scheffer, in 
&lt;em&gt;Tilburgs Hogeschoolblad&lt;/em&gt;

8 (1970) 1 (28 augustus) 4-5; idem, in 
&lt;em&gt;De Tijd,&lt;/em&gt;

11-8-1970; 
&lt;em&gt;Katholieke Hogeschool Tilburg I: 1927-1954: economie, ethiek,
maatschappij&lt;/em&gt;

door H. Bornewasser (Baarn, 1978) passim; P.E. de Hen, 
&lt;em&gt;Actieve en re-actieve industriepolitiek in Nederland in de jaren
dertig en tussen 1945 en 1950&lt;/em&gt;

(Amsterdam, [1980]) passim.&lt;/p&gt;

&lt;p&gt;
&lt;a href=&amp;quot;igedeelte&amp;quot;&gt;I: &lt;/a&gt;&lt;em&gt;Katholieke Hogeschool Tilburg I: 1927-1954: economie, ethiek,
maatschappij&lt;/em&gt;

door H. Bornewasser (Baarn, 1978) 103.&lt;/p&gt;




&lt;p&gt;A.C.A.M. Bots&lt;/p&gt; 
&lt;dtml-var bwn_footer&gt;</text>
  </biography>
</biodes>

