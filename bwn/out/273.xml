<biodes version="1.0">
  <fileDesc>
    <title>Brugmans, Hajo (1868-1939)</title>
    <ref target="http://resources.huygens.knaw.nl/bwn1880-2000/lemmata/bwn1/brugmans"/>
    <publisher>
      <name>Biografisch Woordenboek van Nederland:1880-2000</name>
      <ref target="http://resources.huygens.knaw.nl/bwn1880-2000"/>
    </publisher>
  </fileDesc>
  <person>
    <idno type="id">brugmans</idno>
    <persName><name type="geslachtsnaam">Brugmans</name>, Hajo</persName>
    <sex value="1"/>
    <event type="birth" when="1868"/>
    <event type="death" when="1939"/>
    <state type="occupation">historicus</state>
  </person>
  <biography>
    <graphic url="http://resources.huygens.knaw.nl/bwn1880-2000/lemmata/bwn1/images/images/BRUGMANS.jpg"/>
    <text>&lt;dtml-var bwn_header&gt;
 &lt;p class='genealogie'&gt;
  &lt;strong&gt;Brugmans, Hajo&lt;/strong&gt;, historicus (Groningen 5-3-1868 - Amsterdam 6-12-1939).

Zoon van Izaak Johannes Brugmans, koopman en assuradeur, en Catharina
Haijona Napjus. Sinds 5-8-1895 gehuwd met Maria Keizer. Uit dit
huwelijk werden 2 zoons en 1 dochter geboren.

&lt;img src=&amp;quot;images/BRUGMANS.jpg&amp;quot; align=&amp;quot;right&amp;quot; BORDER=&amp;quot;0&amp;quot; alt=&amp;quot;afbeelding van Brugmans, Hajo&amp;quot; class=&amp;quot;bwnimg&amp;quot;&gt;



&lt;/p&gt;
&lt;p&gt;Brugmans stamde uit een Gronings milieu waarin zijn vader een
actieve maatschappelijke rol vervulde. De band met Groningen bleef lang
bewaard: na het gymnasium en de universiteit vond hij er zijn eerste
belangrijke werkkring. In 1886 begon hij de studie der Nederlandse
letteren, met een voorkeur voor de historische richting, waarvoor toen
nog geen aparte afstudeermogelijkheid bestond. Aanstonds openbaarden
zich trekken die hem zijn verdere leven zouden kenmerken: noeste
werkkracht op wetenschappelijk terrein gepaard aan een bredere
literaire en maatschappelijke belangstelling. Zo stond zijn activiteit
als abactis van het studentencorps Vindicat atque Polit zijn tijdig
afstuderen in 1891 niet in de weg, en bekroonde hij al het jaar daarop
zijn opleiding met een proefschrift over 
&lt;em&gt;Engeland en de Nederlanden in de eerste jaren van Elizabeth's
regeering (1558-1567)&lt;/em&gt; (1892),

verdedigd bij zijn leermeester P. J. Blok, en bekroond met het
predikaat cum laude. Die lof zal wel mede de regeringsopdracht hebben
be&amp;iuml;nvloed die de jonge doctor dadelijk aanvaardde, namelijk het
instellen van een onderzoek in Engeland naar archivalia van belang voor
de Nederlandse geschiedenis. Het gedrukte verslag van die reis
verscheen in 1895 en werd een model voor soortgelijke exploraties in
andere landen. Na zijn terugkomst uit Engeland in 1893, en een weinig
voldoening gevend jaar als leraar te Utrecht, verkreeg hij een
betrekking die een aanlokkelijke uitdaging voor zijn arbeidskracht
vormde: het conservatorschap van de Universiteitsbibliotheek te
Groningen, met als taak een inventarisering der aanwezige
handschriften. Dit resulteerde in de 
&lt;em&gt;Catalogus codicum manuscriptorum Universitatis Groninganae
Bibliothecae&lt;/em&gt;

(1898).&lt;/p&gt;
&lt;p&gt;Ook zijn verdere loopbaan leek in het bibliotheekleven te liggen: in
1897 aanvaardde hij op uitnodiging van de toenmalige bibliothecaris
W.G.C. Byvanck, de functie van onder-bibliothecaris bij de Koninklijke
Bibliotheek in Den Haag. Ook hier had de afdeling handschriften zijn
speciale zorg. Als historicus ging zijn interesse intussen uit naar een
ander terrein. De economische geschiedenis trok hem al vanaf zijn
dissertatie, en leidde nu tot enkele fundamentele bronnenuitgaven met
betrekking tot de handelsgeschiedenis van Amsterdam. Samen met andere
publikaties wettigde deze werkzaamheid ten volle Brugmans'
benoeming tot hoogleraar in de algemene geschiedenis aan de jonge
Universiteit van Amsterdam in 1903. Het wekt geen verwondering dat hij
die benoeming aanvaardde met een intreerede over 
&lt;em&gt;Het belang der economische geschiedenis&lt;/em&gt;

(1904). Voor wie de evenwichtige opstelling van de redenaar kende wekte
het echter evenmin verwondering dat hij de redelijkheid daarbij niet
uit het oog verloor, en voor de economische geschiedenis geen
pretenties had die zij niet waar kon maken. Dat bleek ook uit het
onderwijs van de nieuw benoemde hoogleraar, die voor de ontzagwekkende
taak stond de gehele geschiedenis vanaf de oudheid tot heden te
doceren. Jarenlang gaf hij wekelijks colleges over economische,
algemene &amp;eacute;n vaderlandse geschiedenis. Een indrukwekkende eruditie
en een ijzeren geheugen stelden hem in staat zijn opdracht te
vervullen, en bij noodzaak zelfs te buiten te gaan - ook over de oude
geschiedenis moest hij zich bij gelegenheid wel ontfermen. Pas in 1923
kreeg hij enige verlichting door de benoeming van N.W. Posthumus voor
de economische geschiedenis, terwijl hij voorts in 1930 J.S. Theissen
als collega voor de vaderlandse historie mocht begroeten.&lt;/p&gt;
&lt;p&gt;Zijn onderwijstaak stond zijn publicistische bezigheid niet in de
weg. Ook hier kende hij nauwelijks beperkingen en gaf hij zowel de
briefwisseling uit van de Friese humanist Ubbo Emmius als een 
&lt;em&gt;Atlas der Nederlandsche palaeographie&lt;/em&gt;

(1910) - de laatste in samenwerking met de Utrechtse hoogleraar O.
Oppermann. Toch boeide hem in zijn verdere hoogleraarsbestaan meer en
meer de geschiedenis van Amsterdam - de geboren Groninger had aan de
stad zijner inwoning duidelijk zijn hart verpand. Het is ondoenlijk
hier de vele boeken en artikelen op te noemen waarin die belangstelling
haar neerslag vond. Zij culmineerden ten slotte in een groot werk in
acht delen. 
&lt;em&gt;Geschiedenis van Amsterdam. ..&lt;/em&gt;

(1930-1933), waarvan zijn zoon I. J. Brugmans in 1972-1973 een
bijgewerkte uitgave verzorgde. Daarnaast staat bovendien een menigte
andere publikaties op de meest uiteenlopende gebieden der geschiedenis.
Er zijn weinig dieper gravende studies onder, maar zijn vlotte pen
maakte Brugmans wellicht ook in de eerste plaats geschikt als
popularisator in de goede zin des woords. Een cultuurgeschiedenis van
de middeleeuwen hoort eronder, evenals een in samenwerking met G. W.
Kernkamp geschreven 
&lt;em&gt;Algemeene geschiedenis&lt;/em&gt;

in vier delen (1902-1908). Onder zijn redactie verscheen later nog een
achtdelige 
&lt;em&gt;Geschiedenis van Nederland&lt;/em&gt;

(1935-1938).&lt;/p&gt;
&lt;p&gt;Intussen geeft dit alles nog slechts een onvolledig beeld van de
man: zijn gaven en ijzeren werkkracht maakten hem ook tot een
veelgevraagd bestuurslid voor tal van verenigingen en commissies. Zo
was hij voorzitter van het genootschap Amstelodamum, bestuurslid van
het Historisch Genootschap te Utrecht, examinator bij de M.O.-opleiding
geschiedenis, en daarnaast nog van 1915 tot 1930 redacteur van 
&lt;em&gt;De Groene Amsterdammer.&lt;/em&gt;

Ook 
&lt;em&gt;De Telegraaf&lt;/em&gt;

en de 
&lt;em&gt;Nieuwe Rotterdamsche Courant&lt;/em&gt;

hadden in hem trouwens een geregelde medewerker, die het wereldgebeuren
zo goed als nieuwe historische uitgaven, met gemak van commentaar
voorzag.&lt;/p&gt;
&lt;p&gt;Waardering voor zijn werkzaamheid bleef hem niet onthouden: bij zijn
25-jarig jubileum als hoogleraar boden oudleerlingen hem een
feestbundel aan; toen, en bij zijn emeritaat in 1938 werd hij tevens
uitgebreid gehuldigd. Van 1926 tot 1927 fungeerde hij als rector
magnificus. Bijna zeventig promoties kwamen onder zijn leiding tot
stand. Bij al die activiteit is het natuurlijk onvermijdelijk dat veel
van zijn werk is achterhaald en als oppervlakkig bekritiseerd. Als
stimulator van de historische wetenschap speelde Brugmans echter een
belangrijke rol, die hij ook met veel animo vervulde. Leerlingen en
vrienden roemden hem als een man van warme belangstelling, steeds
toegankelijk voor anderen, een prettig examinator, een beminnelijk
mens. Hoewel actief lid van de Remonstrantse Broederschap beleed hij
zijn geloof zonder uiterlijk vertoon. Tot op het eind van zijn leven
koesterde Brugmans de historie en letterenstudie in de ruime zin van
het woord. Nog in het laatste jaar stelde hij zich beschikbaar om de
zieke I.H. Gosses in Groningen te vervangen, maar eigen zwakke
gezondheid deed hem spoedig die poging opgeven. Zijn overlijden in
december 1939 maakte zijn emeritaat er een van slechts korte duur.&lt;/p&gt;
&lt;p&gt;
  &lt;a href='pgedeelte'&gt;P: &lt;/a&gt;Zie de 
&lt;em&gt;Bibliografie der geschriften van prof.dr. H. Brugmans 1891-1938.&lt;/em&gt;

[Bew. door H. van der Bijll]. (Arnhem, 1938).&lt;/p&gt;
&lt;p&gt;
  &lt;a href='lgedeelte'&gt;L: &lt;/a&gt;A. Hallema, in 
&lt;em&gt;De Hollandsche Revue&lt;/em&gt;

34 (1929) 217-221; J.C. Westermann, in 
&lt;em&gt;Amsterdamsche Studenten-almanak. ..&lt;/em&gt;

109 (1939) 66-68; N. W. Posthumus, in 
&lt;em&gt;Jaarboek van de Koninklijke Nederlandse Akademie van Wetenschappen
1939-1940,&lt;/em&gt;

242-257; A. le Cosquino de Bussy [e.a.], in 
&lt;em&gt;Amstelodamum&lt;/em&gt;

27 (1940) 1-10; J.G. van Dillen, in 
&lt;em&gt;Tijdschrift voor Geschiedenis&lt;/em&gt;

55 (1940) 111-112.&lt;/p&gt;
&lt;p&gt;
&lt;a href=&amp;quot;igedeelte&amp;quot;&gt;I: &lt;/a&gt;&lt;i&gt;Persoonlijkheden in het Koninkrijk der Nederlanden in woord en beeld&lt;/i&gt;. Onder hoofdred. van H.P. van den Aardweg (Amsterdam 1938) 255.
&lt;/p&gt;

&lt;p&gt;H. van der Hoeven&lt;/p&gt; 
&lt;dtml-var bwn_footer&gt;</text>
  </biography>
</biodes>

