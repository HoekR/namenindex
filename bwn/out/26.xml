<biodes version="1.0">
  <fileDesc>
    <title>Althoff, Adrianus Aloijsius Felix (1904-1943)</title>
    <ref target="http://resources.huygens.knaw.nl/bwn1880-2000/lemmata/bwn1/althoff"/>
    <publisher>
      <name>Biografisch Woordenboek van Nederland:1880-2000</name>
      <ref target="http://resources.huygens.knaw.nl/bwn1880-2000"/>
    </publisher>
  </fileDesc>
  <person>
    <idno type="id">althoff</idno>
    <persName><name type="geslachtsnaam">Althoff</name>, Adrianus Aloijsius Felix</persName>
    <sex value="1"/>
    <event type="birth" when="1904"/>
    <event type="death" when="1943"/>
    <state type="occupation">journalist</state>
    <state type="occupation">schrijver</state>
  </person>
  <biography>
    <graphic url="http://resources.huygens.knaw.nl/bwn1880-2000/lemmata/bwn1/images/images/ALTHOFF.jpg"/>
    <text>&lt;dtml-var bwn_header&gt;
 &lt;p class='genealogie'&gt;
  &lt;strong&gt;Althoff, Adrianus Aloijsius Felix&lt;/strong&gt; 

(Lex), journalist en schrijver (Haarlem 12-9-1904 - Leusden 29-7-1943).

Zoon van Jan Althoff, koopman, en Cornelia Petronella van Schie. Gehuwd
met Elisabeth van Loenen op 2-2-1927. Uit dit huwelijk waren geen
kinderen. 


&lt;img src=&amp;quot;images/ALTHOFF.jpg&amp;quot; align=&amp;quot;right&amp;quot; BORDER=&amp;quot;0&amp;quot; alt=&amp;quot;afbeelding van Althoff, Adrianus Aloijsius Felix&amp;quot; class=&amp;quot;bwnimg&amp;quot;&gt;


&lt;/p&gt;
&lt;p&gt;Althoff volgde in zijn geboorteplaats lager onderwijs en doorliep er
de vijfjarige HBS-A, waarna hij in 1924 als journalist in dienst trad
bij het 
&lt;em&gt;Haarlem's Dagblad.&lt;/em&gt;

Hoewel opgegroeid in een rooms-katholiek gezin, ging hij op 1 februari
1932 over naar 
&lt;em&gt;Het Volk,&lt;/em&gt;

het dagblad van de Sociaal-Democratische Arbeiderspartij (SDAP) waar
hij in Amsterdam chef van de nachtredactie werd. Grote indruk maakte in
1933 op hem het aan de macht komen van Hitler en zijn afkeer van de
latere ontwikkelingen in Duitsland inspireerde hem tot een tweetal
romans. Zijn debuut 
&lt;em&gt;Een trein vertrok&lt;/em&gt;

(Amsterdam, 1939) leverde hem bij mededinging naar de Kosmos-romanprijs
een eervolle vermelding op. Deze en zijn volgende roman 
&lt;em&gt;Honderd zonnen in de zomer&lt;/em&gt;

(Amsterdam, 1940) spelen in nazi-Duitsland en in het milieu van het
daar moeizaam op gang komende verzet. In de kritiek werd waardering
uitgesproken over de sfeertekening en persoonsbeschrijvingen. Zijn
beide romans werden als een belofte voor de toekomst beschouwd. Helaas
zou deze wens niet bewaarheid worden. Zijn literaire produktie kwam
behoudens twee in gevangenschap geschreven en postuum uitgegeven
novellen hiermee ten einde.&lt;/p&gt;
&lt;p&gt;Toen op 20 juli 1940 in bezet Nederland de bladen van de
Arbeiderspers door mr. M.M. Rost van van Tonningen in zijn functie van
'commissaris voor de marxistische partijen' onder
nationaal-socialistisch toezicht werden geplaatst, nam hij uit zijn
functie ontslag. Al spoedig daarna werkte hij ondergronds samen met de
gewezen hoofdredacteur van 
&lt;em&gt;Het Volk,&lt;/em&gt;

dr. H.B. Wiardi Beekman en met J.J. Vorrink, tot het verbod van deze
partij, voorzitter van de SDAP. In de herfst van 1940 bracht Althoff de
journalist F.J. Goedhart in contact met Vorrink en met mr. J.C.S.
Warendorf, die voor de oorlog het Duitse emigrantenblad 
&lt;em&gt;Das Neue Tagebuch&lt;/em&gt;

had uitgegeven. Goedhart was in juli '40 al begonnen met de
verspreiding van het door hem geschreven illegale blad 
&lt;em&gt;Nieuwsbrief van Pieter 't Hoen.&lt;/em&gt;

Besloten werd hieraan uitbreiding te geven in de vorm van een algemener
illegaal blad dat als 
&lt;em&gt;Het Parool&lt;/em&gt;

op 10 februari '41 voor het eerst verscheen met als redacteuren
Althoff, de andere genoemden en mr. M. Kann, gewezen hoofdredacteur van

&lt;em&gt;De Groene Amsterdammer,&lt;/em&gt;

alsmede de oud-redacteur van het ANP, J. Nunes Vaz. Goedhart en Nunes
Vaz hadden zich in hun bijdragen kritisch uitgelaten over de
vooroorlogse verhoudingen in ons land en over de innerlijke zwakte van
de democratie in West-Europa en hadden ook denkbeelden ontwikkeld over
het naoorlogse Nederland. Vorrink en Althoff wilden het volle accent
leggen op de strijd tegen het nationaal-socialisme en achtten kritiek
op het verleden en beschouwingen over de toekomst ongewenst. Als gevolg
van deze politieke meningsverschillen traden Althoff en Vorrink in
maart 1942 uit de redactie. Sinds het voorjaar van 1942 maakte Vorrink
deel uit van het Grootburgercomit&amp;eacute;, bestaande uit politieke
figuren, en vertegenwoordigers van handels- en industriekringen, dat
zich bezig hield met de vraag wat er in Nederland moest gebeuren als
een gezagsvacu&amp;uuml;m zou ontstaan bij een eventuele ineenstorting van
het Duitse regiem. In dit verband had de Nederlandse regering Vorrink
uitgenodigd naar Engeland te komen, waarbij de in februari '42 bij
Katwijk aan land gezette geheime agent jhr.mr. E.W. de Jonge hem zou
begeleiden. Vorrink besloot echter, gezien zijn via het illegale werk
verkregen goede contacten, van vertrek af te zien en wees, met
instemming van de Nederlandse regering, Althoff als zijn
plaatsvervanger aan. Deze zou als 'informator' de regering op
de hoogte kunnen stellen van de politieke ontwikkelingen in bezet
gebied en zou moeten trachten te bereiken dat het
Grootburgercomit&amp;eacute; door de regering erkend zou worden als officieel
gezagsorgaan in het voorziene vacu&amp;uuml;m. Een poging om Althoff op 11
mei 1942 per Britse motortorpedoboot door mr. S.E. Hazelhoff Roelfzema
te doen afhalen mislukte. Elf dagen later werd Althoff met jhr. E.W. de
Jonge in Rotterdam gearresteerd, bij de voorbereiding van een nieuwe
poging om bezet gebied via het Noordzeestrand te verlaten, terwijl hij
daartoe politieke rapporten en andere documenten had meegenomen die op
hem gevonden werden. Na een verhoor door de Duitse politie op het
Haagse Binnenhof ontsnapte hij tijdens de rit naar de Cellenbarakken in
Scheveningen uit een rijdende auto doch werd kort daarna weer
gearresteerd. Bijna een jaar verbleef hij, ten dele in eenzame
opsluiting, in de Duitse gevangenissen in Haaren en in Utrecht. Hoewel
geen lid van de verzetsorganisatie de Ordedienst werd hij met leden van
die groep op 27 april 1943 in het zg. tweede OD-proces ter dood
veroordeeld op beschuldiging van sabotage, spionage en verstandhouding
met de vijand. Op 29 juli '43 werd hij bij Leusden
gefusilleerd.&lt;/p&gt;
&lt;p&gt;Op 9 mei 1951 werd in de Stadsbibliotheek te Haarlem een op
initiatief van de Kennemer Journalistenvereniging door de beeldhouwer
Theo van Reijn vervaardigde plaquette onthuld met zijn beeltenis.&lt;/p&gt;
&lt;p&gt;
  &lt;a href='pgedeelte'&gt;P: &lt;/a&gt;Behalve de reeds genoemde: 
&lt;em&gt;Het rode paard&lt;/em&gt;

(Amsterdam, 1942); 
&lt;em&gt;Uit het Dagboek van Lex Althoff&lt;/em&gt;

en 
&lt;em&gt;Habitus,&lt;/em&gt;

een novelle, postuum verschenen in 
&lt;em&gt;Apollo.&lt;/em&gt;

Maandschrift voor literatuur en beeldende kunsten 1 (1946) 6 (mei)
3-16.&lt;/p&gt;
&lt;p&gt;
  &lt;a href='lgedeelte'&gt;L: &lt;/a&gt;H.C. Kool, in herdenkingsnummer van 
&lt;em&gt;Critisch Bulletin&lt;/em&gt;

13 (1945), (december) 19-22; L.E. Winkel, 
&lt;em&gt;De ondergrondse pers 1940-1945&lt;/em&gt;

('s-Gravenhage, 1954) 227-230; L. de Jong, 
&lt;em&gt;Het Koninkrijk der Nederlanden in de Tweede Wereldoorlog&lt;/em&gt;

('s-Gravenhage, 1974) V, 930-934.&lt;/p&gt;

&lt;p&gt;
&lt;a href=&amp;quot;igedeelte&amp;quot;&gt;I: &lt;/a&gt;&lt;em&gt;Critisch Bulletin&lt;/em&gt;

13 (1945), (december) afbeelding tegenover pagina 12.&lt;/p&gt;





&lt;p&gt;E.G. Groeneveld&lt;/p&gt; 
&lt;dtml-var bwn_footer&gt;</text>
  </biography>
</biodes>

