<biodes version="1.0">
  <fileDesc>
    <title>Brevet, Frederik Jacobus (1893-1983)</title>
    <ref target="http://resources.huygens.knaw.nl/bwn1880-2000/lemmata/bwn3/brevet"/>
    <publisher>
      <name>Biografisch Woordenboek van Nederland:1880-2000</name>
      <ref target="http://resources.huygens.knaw.nl/bwn1880-2000"/>
    </publisher>
  </fileDesc>
  <person>
    <idno type="id">brevet</idno>
    <persName><name type="geslachtsnaam">Brevet</name>, Frederik Jacobus</persName>
    <sex value="1"/>
    <event type="birth" when="1893"/>
    <event type="death" when="1983"/>
    <state type="occupation">publicist</state>
  </person>
  <biography>
    <graphic url="http://resources.huygens.knaw.nl/bwn1880-2000/lemmata/bwn3/images/images/BREVET.jpg"/>
    <text>&lt;dtml-var bwn_header&gt;
 &lt;p class='genealogie'&gt;
  &lt;strong&gt;Brevet, Frederik Jacobus&lt;/strong&gt;, zakenman en letterkundige ('s-Gravenhage 4-7-1893 - Rotterdam 25-1-1983).

  Zoon van Willem Karel Brevet, commissionair in effecten, en Maria
  Henriette Pleijsier. Gehuwd op 19-9-1918 met Gerritdina Johanna
  Hoetink. Uit dit huwelijk werden geen kinderen geboren.
  
&lt;img src=&amp;quot;images/BREVET.jpg&amp;quot; align=&amp;quot;right&amp;quot; BORDER=&amp;quot;0&amp;quot; alt=&amp;quot;afbeelding van Brevet, Frederik Jacobus&amp;quot; class=&amp;quot;bwnimg&amp;quot;&gt;
  
  &lt;/p&gt;
&lt;p&gt;Brevet ging na het eindexamen Gymnasium Haganum in 1911
    rechten studeren in Leiden, waar hij in 1916 op stellingen
    promoveerde. Aanvankelijk was hij werkzaam in de advocatuur
    (1917/1918) en daarna in de bankwereld. In 1923 aanvaardde hij
    een andere positie in het geldwezen door zijn aanstelling tot
    secretaris van de Vereeniging van Effectenhandelaren te
    Rotterdam. Een jaar later trad hij in dezelfde stad op in de
    vertrouwenspositie van directeur van het Algemeen
    Administratie- en Trustkantoor. In 1969 trok hij zich terug uit
    deze instelling, waarvan hij intussen president-commissaris was
    geworden.&lt;/p&gt;
&lt;p&gt;Dat hij veelzijdiger was dan deze werkzaamheid in de
    materi&amp;euml;le sfeer doet vermoeden, bleek na de oorlog uit
    zijn optreden als quaestor-generaal van de Nederlandse
    Hervormde Kerk. Daarmee bouwde hij voort op zijn bemoeienis als
    leider van bijbelkringen en als organisator van koffietafels,
    die kopstukken van het internationale geestelijke leven wist te
    bewegen tot een bezoek en tot het houden van een speech. In
    deze sfeer toonde hij zijn letterkundige aanleg door tientallen
    jaren (tot in 1982) de jaarlijkse 
    &lt;em&gt;Paasgroeten&lt;/em&gt;

    voor medewerkers in binnen- en buitenland van het Moderamen van
    de Generale Synode der Nederlandse Hervormde Kerk te redigeren.
    Naast vertalingen uit bijbelgedeelten benutte hij daarvoor
    teksten van kerkvaders, pausen, Ab&amp;eacute;lard, Thomas van
    Aquino, Theresia van Avila en anderen. In dezelfde richting
    lagen de 
    &lt;em&gt;Jaargroeten voor het Studiefonds&lt;/em&gt;

    van zijn kerkgenootschap, die hij regelmatig deed uitgaan
    namens de commissie voor Theologisch Hoger Onderwijs. Daarnaast
    ging zijn liefde uit naar de klassieke letterkunde. In 1958
    publiceerde hij een vertaling van zestien oden en een epode van
    Horatius. In 1966 volgde een veelzijdiger bundel. 
    &lt;em&gt;Moza&amp;iuml;ek,&lt;/em&gt;

    waarin hij, naast meer vertalingen van Horatius, ook zijn
    belangstelling richtte op Catullus, op een aantal 
    &lt;em&gt;Carmina Burana,&lt;/em&gt;

    op de Griekse dichter Meleager en voorts ook eigen dichtwerk
    van religieuze aard opnam. In 1978 verscheen nog een vertaling
    van alle 103 oden van Horatius. Ook schreef hij van 1952 af tot
    het einde van zijn leven een groot aantal artikelen in het
    maandblad voor de antieke cultuur 
    &lt;em&gt;Hermeneus.&lt;/em&gt;
&lt;/p&gt;
&lt;p&gt;Belangstelling voor de penningkunst kwam aan de dag bij vele
    publikaties in het 
    &lt;em&gt;Rotterdams Jaarboekje,&lt;/em&gt;

    waarvan vooral zijn opstellen tussen 1958 en 1982 over
    verschillende Rotterdamse penningen waardevol waren. Op zijn
    initiatief werd de Laurenspenning ingesteld, die bestemd was te
    worden uitgereikt aan hen die zich verdienstelijk maakten door
    hun artistieke prestatie - vorm gevende aan, of in beeld
    brengende wat de 'geestelijke waarde' in onze samenleving is,
    of het verzet tegen wat die geestelijke waarde bedreigt. In de
    eerste plaats gold voor hem als zodanig
    'geloofsgehoorzaamheid'. Meermalen gaf hij ook aanwijzingen met
    betrekking tot andere penningen. Hij richtte eveneens zijn
    aandacht op de schilderkunst, vooral het werk van de
    Rotterdamse schilder Hendrik Chabot. Door zijn bemiddeling
    ontving in 1953 de verwoeste stad Rotterdam het beroemde beeld
    van Zadkine ten geschenke. Ook was hij medegangmaker voor de
    bouw van de uit 'de puin' opgetrokken noodschouwburg van deze
    stad. Op deze wijze nam Brevet in menig opzicht een plaats in
    bij kunstuitingen in het openbare leven. Deze kant van zijn
    activiteit werd anderzijds niet bevorderd door een vrij
    vergaande openhartigheid in de omgang, die niet algemeen
    gewaardeerd werd. Desondanks vond de Rotterdamse Kunststichting
    ten volle aanleiding hem te begiftigen met de Penning van de
    Maze (1966), en in 1977 ontving hij namens het Prins
    Bernhardfonds de Zilveren Anjer.&lt;/p&gt;
&lt;p&gt;
  &lt;a href='pgedeelte'&gt;P: &lt;/a&gt;Voornaamste publikaties in onder L genoemd artikel van W.F.
    Lichtenauer.&lt;/p&gt;
&lt;p&gt;
  &lt;a href='lgedeelte'&gt;L: &lt;/a&gt;W.F. Lichtenauer, in 
  &lt;em&gt;Jaarboek van de Maatschappij der Nederlandse Letterkunde te
  Leiden 1982-1983. Levensberichten&lt;/em&gt;

  34-39; A.J. Teychin&amp;eacute; Stakenburg, 'Mr. Frederik Jacobus
  Brevet, 1893 - 1983', in 
  &lt;em&gt;Rotterdams Jaarboekje&lt;/em&gt;

  9e reeks 2 (1984) 160-165.&lt;/p&gt;

&lt;p&gt;
&lt;a href=&amp;quot;igedeelte&amp;quot;&gt;I: &lt;/a&gt;&lt;em&gt;Rotterdams Jaarboekje&lt;/em&gt;

  9e reeks 2 (1984) 165.&lt;/p&gt;





&lt;p&gt;W.F. Lichtenauer &amp;#134;&lt;/p&gt; 
&lt;dtml-var bwn_footer&gt;</text>
  </biography>
</biodes>

