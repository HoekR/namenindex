<biodes version="1.0">
  <fileDesc>
    <title>Smit, Johanna Elisabeth (1933-1981)</title>
    <ref target="http://resources.huygens.knaw.nl/bwn1880-2000/lemmata/bwn5/smitj"/>
    <publisher>
      <name>Biografisch Woordenboek van Nederland:1880-2000</name>
      <ref target="http://resources.huygens.knaw.nl/bwn1880-2000"/>
    </publisher>
  </fileDesc>
  <person>
    <idno type="id">smitj</idno>
    <persName><name type="geslachtsnaam">Smit</name>, Johanna Elisabeth</persName>
    <sex value="2"/>
    <event type="birth" when="1933"/>
    <event type="death" when="1981"/>
    <state type="occupation">feministe</state>
  </person>
  <biography>
    <graphic url="http://resources.huygens.knaw.nl/bwn1880-2000/lemmata/bwn5/images/images/smitje.jpg"/>
    <text>&lt;dtml-var bwn_header&gt;
 &lt;p class='genealogie'&gt;
  &lt;strong&gt;Smit, Johanna Elisabeth&lt;/strong&gt;, (ook bekend onder de naam &lt;b&gt;Joke Kool-Smit&lt;/b&gt;), feministe (Utrecht 27-8-1933 - Amsterdam 19-9-1981). 
Dochter van Johannes Jacobus Smit, hoofd van een ULO, en
  Johanna Elisabeth Koenderink, lerares aan een huishoudschool.
  Gehuwd op 15-5-1956 met Constant Kool (geb. 1929), leraar
  wiskunde, later statisticus. Uit dit huwelijk werden 1 zoon en 1
  dochter geboren
  

  

  
  &lt;/p&gt;
&lt;p&gt;
  &lt;img class='bwnimg' BORDER='0' align='right' src='images/smitje.jpg' alt='afbeelding van Smit, Johanna Elisabeth'&gt;Joke Smit groeide op in een gezin met zes kinderen in
    achtereenvolgens Utrecht, Enschede en Vianen. Het
    Nederlands-hervormde geloof nam thuis een belangrijke plaats in
    en vormde - naast andere niet-religieus ge&amp;iuml;nspireerde
    vormen van idealisme - het fundament van een sterke
    maatschappelijke betrokkenheid. Als oudste ontwikkelde Joke een
    groot verantwoordelijkheidsgevoel. Dit werd nog versterkt door
    het feit dat haar moeder in 1949 - geheel tegen de geest van de
    tijd in - buitenshuis ging werken: zij gaf kookles op een
    huishoudschool.&lt;/p&gt;
&lt;p&gt;Vanaf 1945 bezocht Joke Smit het Christelijk Gymnasium in
    Utrecht. In deze periode legde zij zichzelf de taak op per week
    minimaal twee boeken te lezen. Zo maakte zij kennis met de
    feministische opvattingen van onder anderen Jo van
    Ammers-K&amp;uuml;ller en C&amp;eacute;cile Goekoop-de Jong van Beek en
    Donk en met het Franse existentialisme van Simone de Beauvoir
    en Jean-Paul Sartre. Na in 1951 het diploma gymnasium-A te
    hebben behaald, studeerde Smit eerst gedurende een jaar Franse
    taal- en letterkunde aan de Rijksuniversiteit te Utrecht. Om
    ook een universitaire studie voor andere kinderen mogelijk te
    maken, zochten haar ouders in 1952 beiden een werkkring in
    Amsterdam en verruilden zij hun ruime vrijstaande huis in
    Vianen voor een bovenwoning in de Eerste Helmersstraat in de
    hoofdstad. Hier zette Smit haar studie voort aan de
    gemeentelijke universiteit. Door thuis te blijven wonen leverde
    ook zij haar bijdrage aan de gezamenlijke gezinsinspanning.&lt;/p&gt;
&lt;p&gt;Joke Smit droeg bij aan de kosten van haar studie door
    overdag als typiste te werken en 's avonds als kinderoppas. Na
    haar kandidaats gaf zij in deeltijd Frans op middelbare
    scholen. In 1958 deed zij doctoraalexamen, en het jaar daarop
    werd zij voltijds lerares Frans aan verscheidene Amsterdamse
    scholen. Inmiddels was zij in 1956 getrouwd met de
    wiskundestudent Constant Kool, die ze had ontmoet op een
    conferentie van de Nederlandse Christen-Studenten Vereniging.
    In 1961 werd hun eerste kind, Lieuwe, geboren.&lt;/p&gt;
&lt;p&gt;In 1962 zegde Joke Kool-Smit haar baan op om met een beurs
    negen maanden naar Parijs te gaan. Het proefschrift over de
    19de-eeuwse Franse schrijver en diplomaat J.A. Gobineau dat ze
    in Parijs had willen voorbereiden, bleek echter al door een
    Zwitser ter hand te zijn genomen. Zij koos toen voor een
    freelance journalistieke en literaire carri&amp;egrave;re, onder meer
    als recensente van Franse en Nederlandse literatuur voor de 
    &lt;em&gt;Nieuwe Rotterdamse Courant&lt;/em&gt;

    en 
    &lt;em&gt;Het Parool&lt;/em&gt;

    . Al vanaf 1961 maakte Kool-Smit deel uit van de redactie van
    het literaire tijdschrift 
    &lt;em&gt;Tirade&lt;/em&gt;

    ; van 1963 tot 1966 was zij tevens redactiesecretaris. Samen
    met het grootste deel van de redactie bedankte zij in 1967 voor
    deze in literaire kringen zeer begeerde plaats, nadat uitgever
    G.A. van Oorschot voor de zoveelste maal een artikel had
    doorgedrukt. In datzelfde jaar aanvaardde Kool-Smit een
    betrekking als wetenschappelijk hoofdmedewerkster aan het
    Instituut voor Vertaalkunde van de Universiteit van Amsterdam.
    Hier zou ze tot aan haar overlijden werkzaam zijn. Sinds 1978
    deed ze onderzoek naar de structurele verschillen tussen het
    Frans en het Nederlands ten behoeve van een proefschrift dat
    onvoltooid zou blijven.&lt;/p&gt;
&lt;p&gt;In 1964 kregen Joke Kool-Smit en haar echtgenoot hun tweede
    kind, Elisabeth. Zij bleek in haar omgeving een van de weinige
    moeders die ook buitenshuis werkten. Uit ongenoegen over de
    maatschappij die de tijdrovende organisatie van de kinderopvang
    aan de ouders overliet - na een fulltime dienstmeisje volgde
    een serie oppassen - en in de overtuiging dat haar ervaringen
    als werkende moeder geenszins uniek waren, schreef Kool-Smit in
    1967 'Het onbehagen bij de vrouw' in 
    &lt;em&gt;De Gids&lt;/em&gt;

    (130 (1967) II, 267-281). Dit geruchtmakende artikel gaf het
    startschot voor de tweede feministische golf in Nederland. Het
    artikel riep zoveel herkenning op bij andere vrouwen dat
    Kool-Smit, samen met wetenschappelijk medewerkster, journaliste
    en politica Hedy d'Ancona, op 26 oktober 1968 de actiegroep
    Man-Vrouw Maatschappij (MVM) oprichtte, met enige tegenzin
    overigens, want ze hield niet van vergaderen en organiseren.
    Vanaf het begin bestond er tussen beiden een taakverdeling.
    Kool-Smit schreef het beste - dat deed ze voor haar plezier -,
    terwijl D'Ancona beter praatte. Kool-Smit was geen begenadigd
    spreekster: zij reageerde enigszins secundair en sprak wat
    haperend, tenzij ze haar teksten voorlas. Haar calvinistische
    opvoeding en haar grote plichtsbesef - 'Als ik het niet doe,
    gebeurt het niet' verzuchtte ze geregeld - maakten dat zij
    desalniettemin tussen 1968 en 1970 het voorzitterschap van MVM
    op zich nam. Naast een voltijdse baan die zij serieus nam, haar
    werk voor MVM en de zorg voor haar kinderen bleef er weinig
    tijd over voor ontspanning. In 1974 eisten lichaam en geest hun
    tol. Smit was lange tijd ziek.&lt;/p&gt;
&lt;p&gt;Hoewel Joke Kool-Smit haar feminisme in het openbaar met
    succes gestalte gaf, had ze het er aanvankelijk in haar
    priv&amp;eacute;-leven moeilijk mee. Terwijl haar echtgenoot vanaf
    het begin actief was in MVM, liet het gros van haar vrienden,
    vriendinnen en kennissen haar in de kou staan, toen ze begon
    met haar feministische activiteiten. Deze ervaringen verwerkte
    Kool-Smit in 1969 in een politieke analyse van de weerstanden
    tegen feminisme en feministische vrouwen in het als
    programmatisch voor MVM geschreven boek 
    &lt;em&gt;Rok en rol. Vrouw (en man) in een veranderende
    samenleving&lt;/em&gt;

    .&lt;/p&gt;
&lt;p&gt;Als voorzitster leidde Joke Kool-Smit MVM in een - voor
    Europa unieke - radicale feministische richting, omdat het de
    aanwezigheid en werkzaamheid van mannen niet uitsloot.
    'Mannenhaat is niet rendabel', betoogde zij, 'ofschoon ik er af
    en toe wel eens last van heb'. Vrouwen hadden eerder last van
    vrouwenhaat, stelde ze in 1970. Deze typische
    'minderheidsreactie' konden vrouwen slechts overwinnen als ze
    van elkaar en zichzelf leerden houden. Voor Kool-Smit betekende
    het zelfs dat seksualiteit niet langer werd uitgesloten van
    haar intense vriendschappen met vrouwen. Zij spande zich
    consequent in om de - wat zij noemde - 'algemeenheidsmythe' aan
    de kaak te stellen, die wat mannen doen voor normaal houdt en
    wat vrouwen doen als afwijkend beschouwt. Tegenover de gewoonte
    onder ge&amp;euml;mancipeerde vrouwen om over vrouwen te praten als
    de 'ander' en 'ze' stelde Kool-Smit dat feministen moesten
    leren 'we' te zeggen als het onderwerp 'vrouwen' betrof. In
    deze lijn lag ook haar aanbeveling de oorzaak van de geringe
    bereidheid onder Nederlandse vrouwen om buitenshuis te werken
    niet te zoeken in een afwijkende psychologische gesteldheid van
    vrouwen of een gebrek aan doorzettingsvermogen. Niet de
    huisvrouw was in haar visie de afwijking die verklaard moest
    worden, maar het wonder van de werkende moeder.&lt;/p&gt;
&lt;p&gt;Nadat Joke Kool-Smit in 1967 'Het onbehagen bij de vrouw'
    had gepubliceerd, voegde zij de daad bij het woord en werd ze
    lid van de Partij van de Arbeid (PvdA). Namens deze partij nam
    zij in 1970 onder grote druk zitting in de Amsterdamse
    gemeenteraad. Zij was er het enige vrouwelijke raadslid. Het
    werd een fiasco, niet alleen omdat het haar aan voldoende tijd
    ontbrak haar dubbele taak als feministe en sociaal-democrate
    adequaat te vervullen, maar vooral ook omdat ze haar
    feministische idee&amp;euml;n niet kwijt kon in de raad. Haar
    afscheidsrede in 1971 werd beroemd. Ze vergeleek de
    raadsvergadering met een apenrots, waar de voornaamste
    bezigheid van de mannetjes is om de pikorde vast te stellen.
    Haar geloof in de politiek als arena om de emancipatie van
    vrouwen te bewerkstelligen, verloor ze echter niet. Ze maakte
    vanaf 1971 tot haar overlijden deel uit van de (kern)redactie
    van het PvdA-blad 
    &lt;em&gt;Socialisme en Democratie&lt;/em&gt;

    en oefende met haar artikelen invloed uit op het in 1973
    opgestelde beginselprogramma van de PvdA.&lt;/p&gt;
&lt;p&gt;Joke Kool-Smit noemde zichzelf, niet zonder ironie, 'een 
    &lt;em&gt;echte&lt;/em&gt;

    radicaal', vanwege haar praktische aanpak van de
    maatschappijverandering. Zo verspilde zij geen energie aan
    theoretische discussies over antiautoritaire cr&amp;egrave;ches. Van
    belang was vooral d&amp;agrave;t er kinderopvang kwam; de
    organisatievorm kwam later wel. Om vergelijkbare reden oefende
    zij wel kritiek uit op de seksistische inhoud van specifieke
    tv-programma's, maar niet op de algemene verdovende werking van
    televisie. Kool-Smit bleef daarbij niet aan de zijlijn staan,
    maar maakte vanaf 1971 deel uit van de programmaraad Televisie
    van de NTS (later NOS) en kwam met het idee voor een
    feministisch televisieprogramma, dat in 1975 gestalte zou
    krijgen onder de titel 
    &lt;em&gt;Ot... en hoe zit het nu met Sien?&lt;/em&gt;

    Als lid van de Commissie Vormings- en Ontwikkelingswerk voor
    Volwassenen schreef Kool-Smit in 1973 de beleidsnota over
    volwasseneneducatie 'De moeder van Marie kan m&amp;eacute;&amp;eacute;r!'
    Als lid van de door de regering ge&amp;iuml;nstalleerde
    Emancipatiekommissie, van 1974 tot 1981, wist zij grote invloed
    uit te oefenen op het 'emancipatiebeleid' - een door haar in
    1973 bedachte term - van de overheid.&lt;/p&gt;
&lt;p&gt;Hoewel feminisme een gedeelde passie bleef - het echtpaar
    werkte samen in de Emancipatiekommissie - leefden Joke Smit en
    haar echtgenoot sinds 1974 gescheiden; zij hield de zorg voor
    de kinderen. De jurist Jeroen de Wildt, eveneens actief in MVM,
    was vanaf 1979 haar levensgezel.&lt;/p&gt;
&lt;p&gt;Omstreeks 1974 trad er een zekere verwijdering op tussen
    Joke Smit en dat deel van de vrouwenbeweging dat het accent op
    persoonlijke bewustwording en een separatistische visie bleef
    leggen. Redelijkheid was bij haar een groot goed; zij probeerde
    altijd via overleg problemen op te lossen. Terwijl het meer
    antiautoritair geori&amp;euml;nteerde deel van de vrouwenbeweging
    haar voor de voeten wierp dat ze met haar pleidooi voor
    samenwerking met traditionele vrouwenorganisaties, populaire
    damesbladen en politieke partijen een
    'belangenbehartigingsfeminist' was, stelde Smit dat het
    uiteindelijke succes van het feminisme niet afhing van goede
    bedoelingen, maar van goede organisatiestructuren. Ze geloofde
    evenmin in een beweging die zich uitsluitend op vrouwen
    concentreerde. Om een gelijk en gevarieerder leven voor vrouwen
    en mannen mogelijk te maken, spande zij zich vanaf 1976
    bijzonder in voor een vijfurige werkdag. Ze gaf echter toe dat
    ze als rechtgeaarde werkezel grote moeite zou hebben zich aan
    haar eigen leer te houden.&lt;/p&gt;
&lt;p&gt;Joke Smit heeft consequent op verschillende manieren
    geprobeerd de politiek actieve feministen ervan te overtuigen
    dat zij gezamenlijk - en niet alleen via hun eigen partij - hun
    eisen moesten stellen. Smit streefde ernaar haar 'ziel schoon
    te houden'. Daarmee dwong zij zichzelf haar motieven, gevoelens
    en redeneringen zorgvuldig te onderzoeken. Gemakkelijk was zij
    niet; niet voor zichzelf en niet voor haar directe omgeving.
    Smit had haast en was resultaatgericht. In 1980 werd kanker
    geconstateerd. Een jaar later overleed zij, 48 jaar oud. Op de
    rouwkaart en op de zelfgekozen grafsteen staat achter haar
    naam: 'Feministe'. Daaronder liet zij de oproep beitelen:
    'Zusters, weest moedig, scherpzinnig, eendrachtig'.&lt;/p&gt;
&lt;p&gt;Joke Smit werd een icoon van de Nederlandse feministische
    beweging: de Aletta Jacobs van de 'Tweede Golf'. In politiek,
    intellectueel en praktisch opzicht liep ze ver op de troepen
    vooruit. Zij betoonde zich feministe en burger op een moment
    dat feminisme en goed burgerschap nog onverenigbaar werden
    geacht.&lt;/p&gt;
&lt;p&gt;
  &lt;a href='agedeelte'&gt;A: &lt;/a&gt;Persoonlijk archief-Joke Smit bij de Stichting 'In
  Memoriam Johanna Elisabeth Smit'; persdocumentatie betreffende
  Joke Smit bij het Aletta Instituut voor vrouwengeschiedenis te Amsterdam, &lt;a href=&amp;quot;http://www.aletta.nu&amp;quot;&gt;www.aletta.nu&lt;/a&gt;.&lt;/p&gt;
&lt;p&gt;
  &lt;a href='pgedeelte'&gt;P: &lt;/a&gt;De belangrijkste feministische publicaties van Joke Smit
    zijn gebundeld in 
    &lt;em&gt;Joke Smit. Er is een land waar vrouwen willen wonen. Teksten
    1967-1981&lt;/em&gt;

    . Samengesteld door Jeroen de Wildt en Marijke Harberts
    (Amsterdam 1984). Hierin is ook een voorlopige bibliografie
    opgenomen (pp. 375-381).&lt;/p&gt;
&lt;p&gt;
  &lt;a href='lgedeelte'&gt;L: &lt;/a&gt;Behalve necrologie&amp;euml;n o.a. door Cisca Dresselhuys,
  in 
  &lt;em&gt;Trouw&lt;/em&gt;

  , 21-9-1981, door Hedy d'Ancona, in 
  &lt;em&gt;de Volkskrant&lt;/em&gt;

  , 21-9-1981, door Emmy van Overeem, in 
  &lt;em&gt;Elseviers Magazine&lt;/em&gt;

  , 26-9-1981 en door Aukje Holtrop, in 
  &lt;em&gt;Vrij Nederland&lt;/em&gt;

  , 26-9-1981: Els Bongers, 'Kijk haar/hoor haar: Joke Smit' [Tekst
  van een interview], in 
  &lt;em&gt;Vara-teksten&lt;/em&gt;

  (oktober 1981); Jeroen de Wildt, 'Ter inleiding' [Biografische
  schets], in de onder P genoemde publicatie 
  &lt;em&gt;Joke Smit. Er is een land waar vrouwen willen wonen&lt;/em&gt;

  , 9-14; Cees Veltman, 'Een stratege van de feministische strijd',
  in 
  &lt;em&gt;Hervormd Nederland&lt;/em&gt;

  , 20-9-1986; Marijke Harberts, 
  &lt;em&gt;Afscheid van Joke Smit&lt;/em&gt;

  (Amsterdam 1987); Henk Romijn Meijer, 'Joke', in idem, 
  &lt;em&gt;Een krans rozen en een zakdoek. Verhalen, impressies,
  portretten&lt;/em&gt;

  (Amsterdam 1988) 169-185; Irene Costera Meijer, 
  &lt;em&gt;Het persoonlijke wordt politiek. Feministische bewustwording
  in Nederland, 1965-1980&lt;/em&gt;

  (Amsterdam 1996); Anneke Ribberink, 
  &lt;em&gt;Leidsvrouwen en zaakwaarneemsters. Een geschiedenis van de
  Aktiegroep Man Vrouw Maatschappij (MVM), 1968-1973&lt;/em&gt;

  (Hilversum 1998); Janny Groen, 'Joke Smit. Gedreven door een
  groot onbehagen', in 
  &lt;em&gt;Kopstukken van het laagland. Een eeuw Nederland in honderd
  portretten&lt;/em&gt;

  . Onder red. van Paul Brill ([Amsterdam] 1999)
  386-390.&lt;/p&gt;
&lt;p&gt;
  &lt;a href='igedeelte'&gt;I: &lt;/a&gt;

  Anneke Ribberink, 
  &lt;em&gt;Leidsvrouwen en zaakwaarneemsters. Een geschiedenis van de
  Aktiegroep Man Vrouw Maatschappij (MVM), 1968-1973&lt;/em&gt;

  (Hilversum 1998) 64.&lt;/p&gt;
&lt;p&gt;Irene Costera Meijer&lt;/p&gt; 
&lt;dtml-var bwn_footer&gt;</text>
  </biography>
</biodes>

