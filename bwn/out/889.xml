<biodes version="1.0">
  <fileDesc>
    <title>Kadt, Jacques de (1897-1988)</title>
    <ref target="http://resources.huygens.knaw.nl/bwn1880-2000/lemmata/bwn4/kadt"/>
    <publisher>
      <name>Biografisch Woordenboek van Nederland:1880-2000</name>
      <ref target="http://resources.huygens.knaw.nl/bwn1880-2000"/>
    </publisher>
  </fileDesc>
  <person>
    <idno type="id">kadt</idno>
    <persName><name type="geslachtsnaam">Kadt</name>, Jacques de</persName>
    <sex value="1"/>
    <event type="birth" when="1897"/>
    <event type="death" when="1988"/>
    <state type="occupation">politicus</state>
    <state type="occupation">publicist</state>
  </person>
  <biography>
    <text>&lt;dtml-var bwn_header&gt;
 &lt;p class='genealogie'&gt;
  &lt;strong&gt;Kadt, Jacques de&lt;/strong&gt;, politicus en publicist (Oss 30-7-1897 - Santpoort 16-4-1988). Zoon van Roelof de Kadt, fabrieksopzichter, en Bertha Koppens.
  Gehuwd op 20-1-1948 met Esther Stern. Uit dit huwelijk werden
  geen kinderen geboren.
  

  

  
  &lt;/p&gt;
&lt;p&gt;Jacques de Kadt groeide op in een welgesteld, vrijzinnig
    joods gezin. Hoewel vanaf zijn jongensjaren een groot lezer en
    studievriend, wilde hij na de HBS geen universitaire opleiding
    volgen, maar werd hij kantoorbeambte bij de PTT in Haarlem.&lt;/p&gt;
&lt;p&gt;In 1919 sloot De Kadt zich aan bij de Communistische Partij
    Holland (CPH), meer uit een romantische hang naar revolutie dan
    op grond van een gefundeerde marxistische overtuiging. Hij trok
    er de aandacht door zijn ijver en belezenheid en ging vanaf
    juli 1920 meewerken aan het partijdagblad 
    &lt;em&gt;De Tribune&lt;/em&gt;. Weldra stelde hij zich aan het hoofd van de oppositie tegen
    D. Wijnkoop, W. van Ravesteyn en J.C. Ceton, die, sedert de
    oprichting in 1909, de partij leidden. Politieke
    meningsverschillen speelden daarbij zeker een rol, maar
    hoofdzaak was dat De Kadt het beleid van dit driemanschap te
    star vond. Hij was er duidelijk op uit de leiding over te
    nemen. In mei 1923 werd hij als partijlid geroyeerd, maar na
    bemiddeling van de Communistische Internationale (Komintern)
    weer toegelaten. Nadat het partijcongres van april 1924 met
    grote meerderheid De Kadts voorstel de leiding af te zetten had
    verworpen, verliet hij met enige honderden anderen de CPH, en
    richtte hij, samen met onder meer Henri&amp;euml;tte Roland
    Holst-van der Schalk, de Bond van Kommunistische Strijd- en
    Propagandaclubs (BKSP) op. Hij werd gekozen tot secretaris van
    de Bond en trad van juni 1924 tot maart 1927 tevens op als
    redacteur van 
    &lt;em&gt;De Kommunist&lt;/em&gt;, het weekblad van de BKSP.&lt;/p&gt;
&lt;p&gt;De Kadts breuk met de CPH betekende nog geen breuk met de
    communistische wereldbeweging. Het aanvankelijke doel van de
    BKSP was juist de CPH te verdringen als de Nederlandse sectie
    van de Communistische Internationale. In de loop van 1925 begon
    De Kadt echter ook van de Komintern afstand te nemen. In maart
    1927 ten slotte nam hij het initiatief tot opheffing van de
    BKSP en van zijn weekblad. In het laatste nummer van 
    &lt;em&gt;De Kommunist&lt;/em&gt;

    (26-3-1927) brak hij met het communisme als revolutionaire
    beweging.&lt;/p&gt;
&lt;p&gt;Najaar 1928 trad De Kadt toe tot de Sociaal-Democratische
    Arbeiderspartij (SDAP), waarbinnen hij zich aansloot bij de
    radicaal-marxistische groep rond P.J. Schmidt en E.C. Fimmen.
    Samen met hen redigeerde hij vanaf oktober 1928 het
    oppositionele weekblad 
    &lt;em&gt;De Socialist&lt;/em&gt;. Onder invloed van de economische crisis maakten zijn
    denkbeelden nog eenmaal een ruk naar links. Ook ging hij weer
    positief schrijven over de Sovjetunie, waar hij Stalins
    industrialisatiepolitiek met welwillende belangstelling volgde.
    In augustus 1931 werd 
    &lt;em&gt;De Socialist&lt;/em&gt;

    onder druk van de SDAP-leiding opgeheven. Na een kortstondig
    lidmaatschap van de redactie van 
    &lt;em&gt;De Sociaal-Democraat&lt;/em&gt;

    begonnen De Kadt en Schmidt in januari 1932 met de publikatie
    van weer een ander oppositieblad, 
    &lt;em&gt;De Fakkel&lt;/em&gt;. Nu had de partijleiding er genoeg van. Nadat het 37e congres
    van de SDAP in een resolutie opheffing van 
    &lt;em&gt;De Fakkel&lt;/em&gt;

    ge&amp;euml;ist had, op straffe van royement van de redacteuren,
    verlieten ruim vierhonderd SDAP'ers hun partij en richtten op
    28 maart 1932 de Onafhankelijke Socialistische Partij (OSP) op.
    De Kadt werd eerst tweede voorzitter en in augustus secretaris
    van de OSP. Vanaf januari 1933 was hij in haar bezoldigde
    dienst. Toen dat jaar het 'ambtenarenverbod' ook op de OSP van
    toepassing verklaard werd, nam De Kadt uit eigen beweging
    ontslag bij de PTT.&lt;/p&gt;
&lt;p&gt;De jaren 1933/1934 vormden een keerpunt in het leven van De
    Kadt. Aanvankelijk door de crisis met nieuwe
    revolutieverwachtingen vervuld, raakte hij volledig
    gedesillusioneerd, niet alleen door het uitblijven van succes
    voor de jonge OSP, maar vooral ook door het aan de macht komen
    van Hitler in Duitsland en de daaropvolgende nederlagen van de
    arbeidersbeweging in Oostenrijk en Spanje. Aan zijn welwillende
    belangstelling voor de Sovjetunie kwam eveneens een einde, toen
    hij moest vaststellen dat het eerste vijfjarenplan op een
    totale mislukking was uitgelopen. Terwijl De Kadt van maart tot
    juni 1934 in Amsterdam een gevangenisstraf uitzat wegens
    opruiing, schreef hij zijn lijvige boek 
    &lt;em&gt;Van tsarisme tot stalinisme. Een critische geschiedenis der
    Russische revolutie en een onderzoek naar haar beteekenis voor
    het socialisme&lt;/em&gt;. Het verscheen in 1935 en is een genadeloze afrekening met het
    bolsjewisme in de Sovjetunie. Sindsdien was De Kadt de
    geharnaste bestrijder van het communisme die hij tot zijn dood
    zou blijven.&lt;/p&gt;
&lt;p&gt;In de OSP moest De Kadt wel in conflict komen met de
    meerderheid, die juist al revolutionairder gestemd werd.
    Daartegenover won hij de steun van de redacteur van 
    &lt;em&gt;De Fakkel&lt;/em&gt;

    Sal Tas, die levenslang zijn trouwe vriend en medestander zou
    blijven. De onvermijdelijke breuk met de partij kwam kort na
    het Jordaanoproer van juli 1934, dat door OSP-voorzitter
    Schmidt gesteund, maar door De Kadt als pure 'romantiek'
    veroordeeld werd. Op 2 september 1934 werden De Kadt en Tas als
    lid geroyeerd.&lt;/p&gt;
&lt;p&gt;Om aan nieuwe strafvervolging te ontkomen, vluchtten De Kadt
    en Tas naar Belgi&amp;euml;. Pas in de zomer van 1935 kon De Kadt
    naar Nederland terugkeren, waar hij - nu zonder salaris of
    inkomen - waarschijnlijk financieel ondersteund werd door zijn
    ouders en broers, bij wie hij in Haarlem inwoonde. De breuk met
    de OSP markeerde het einde van de links-extremistische periode
    in De Kadts leven. In de zes jaren die daarop volgden, hield
    hij zich buiten de partijpolitiek en kon hij zich voor het
    eerst naar hartelust wijden aan lezen en commentari&amp;euml;ren
    van het gelezene in het maandblad 
    &lt;em&gt;De Nieuwe Kern&lt;/em&gt;, dat hij vanaf oktober 1934 samen met Sal Tas uitgaf.&lt;/p&gt;
&lt;p&gt;In deze periode 1934-1940 verwierf De Kadt de inzichten die
    hij de rest van zijn leven in essentie trouw zou blijven: een
    geheel eigen vorm van socialisme, waarin niet de materi&amp;euml;le
    vooruitgang, maar de culturele ontplooiing hoogste doel van de
    politiek was, een 'cultuur-socialisme' met onmiskenbaar
    elitaire trekken, maar waarin elk totalitarisme radicaal
    afgewezen werd. Het uitvoerigst zette hij deze gedachten uiteen
    in zijn boek 
    &lt;em&gt;Het fascisme en de nieuwe vrijheid&lt;/em&gt;

    uit 1939, dat in brede kring zijn reputatie als politiek denker
    van formaat vestigde en dat vooral op jonge linkse
    intellectuelen grote invloed heeft uitgeoefend.&lt;/p&gt;
&lt;p&gt;In de meidagen van 1940 ontkwam De Kadt met zijn ouders en
    twee broers naar Groot-Brittanni&amp;euml;. Daar zij er geen
    passend werk kregen, reisden ze spoedig door naar
    Nederlands-Indi&amp;euml;, waar zij eind augustus 1940 aankwamen.
    Op last van de Politieke Opsporingsdienst zat De Kadt, verdacht
    van 'trotskisme', korte tijd gevangen. Na zijn vrijlating ging
    hij in Bandoeng wonen en leverde politieke en culturele
    bijdragen aan het 
    &lt;em&gt;Algemeen Indisch Dagblad&lt;/em&gt;

    en het linkse tijdschrift 
    &lt;em&gt;Kritiek en Opbouw&lt;/em&gt;. Onder de Japanse bezetting verbleef hij in verschillende
    interneringskampen. Zijn ouders en oudste broer kwamen hier om.
    Zelf sloeg hij er zich redelijk goed doorheen.&lt;/p&gt;
&lt;p&gt;Na het uitroepen van de Republiek Indonesi&amp;euml; op 17
    augustus 1945 zag De Kadt de Indonesische onafhankelijkheid als
    een onvermijdelijkheid, waar Nederland zich - mede gezien de
    houding van de Verenigde Staten en Groot-Brittanni&amp;euml; - bij
    diende neer te leggen. Kort na zijn terugkeer in Nederland, in
    maart 1946, sloot De Kadt zich aan bij de zojuist opgerichte
    Partij van de Arbeid (PVDA). Zijn politieke plaats in deze
    partij was aanvankelijk merkwaardig: enerzijds 'links' door
    zijn kritiek op het Indonesi&amp;euml;-beleid van de door de PVDA
    gesteunde kabinetten, anderzijds 'rechts' omdat hij vanaf het
    begin pleitte voor nauwe aansluiting van West-Europa bij de
    Verenigde Staten ter wille van de opbouw van een sterke
    defensie tegen de Sovjetunie. In zijn in 1947 verschenen boekje
    
    &lt;em&gt;Rusland en wij. Hoe redden wij de vrede?&lt;/em&gt;

    geselde De Kadt het 'bekrompen anti-Amerikanisme' dat indertijd
    nog bij veel socialisten leefde. Toen in de loop van 1947 de
    Koude Oorlog definitief een feit was geworden, ging echter op
    dat tweede punt de meerderheid van de PVDA geleidelijk op zijn
    standpunt over. Zijn invloed in de partij groeide
    dientengevolge gestadig.&lt;/p&gt;
&lt;p&gt;Bij de kamerverkiezingen van 1948 kreeg De Kadt een
    verkiesbare plaats in de kieskring Amsterdam en op 27 juli van
    dat jaar deed hij zijn intrede in de Tweede Kamer. Wie gedacht
    had dat deze felle polemist en eigenzinnige eenling hier een
    moeilijke dwarsligger zou zijn, bleek zich vergist te hebben.
    Zo fel en strijdlustig De Kadt als schrijver was, zo redelijk
    en co&amp;ouml;peratief toonde hij zich als parlementari&amp;euml;r.
    Tot medio 1949 behoorde hij nog tot de oppositionelen tegen het
    Indonesi&amp;euml;-beleid, maar als kamerlid legde hij zich ook
    daarin terughoudendheid op. Nadien vertolkte hij bijna altijd
    de mening van de meerderheid der PVDA-fractie, waarvan hij
    sinds 1950 de voornaamste woordvoerder inzake buitenlandse
    politiek werd.&lt;/p&gt;
&lt;p&gt;Ook als publicist was De Kadt in deze jaren invloedrijk
    binnen de PVDA: als redacteur van het partijweekblad 
    &lt;em&gt;Paraat&lt;/em&gt;,
    &lt;em&gt;&lt;/em&gt;

    als lid van de redactieraad van het maandblad 
    &lt;em&gt;Socialisme en Democratie&lt;/em&gt;, en voor de VARA-radio, waar hij van 1956 tot 1963 de
    parlementaire rubriek verzorgde. Buiten partijverband werkte
    hij verder mee aan de tijdschriften 
    &lt;em&gt;Libertinage&lt;/em&gt;

    en 
    &lt;em&gt;Tirade&lt;/em&gt;, beide uitgegeven door zijn vriend G.A. van Oorschot, alsmede
    aan het 
    &lt;em&gt;Hollands Weekblad&lt;/em&gt;, later 
    &lt;em&gt;Hollands Maandblad&lt;/em&gt;. Als publicist, anders dan als kamerlid, bleef De Kadt fel en
    agressief, met een door velen weinig gewaardeerde hebbelijkheid
    om hen wier denkbeelden hij bestreed, ook intellectueel en
    moreel aan de verachting prijs te geven. Soms bracht zijn
    strijdbaarheid hem tot overdrijving, zoals in het in de zomer
    van 1950 overhaast geschreven boek 
    &lt;em&gt;De consequenties van Korea. Een pleidooi voor vrede door
    kracht&lt;/em&gt;, waarin hij, naast een verbod van de Communistische Partij van
    Nederland, ook het interneren van '5 &amp;agrave; 10.000 communisten
    in arbeidskampen' (244) bepleitte. Zijn aanhoudende kritiek ten
    slotte op Amerikaanse presidenten als Eisenhower en Kennedy,
    die hij te weinig doortastend vond, werd door velen als
    aanmatigend beschouwd. Dit alles leidde ertoe dat De Kadt in de
    PVDA door velen niet helemaal ernstig werd genomen. Het gevolg
    was ook dat hij nooit serieus voor een ministerschap in
    aanmerking is gekomen.&lt;/p&gt;
&lt;p&gt;Hoewel hij zich reeds vanaf 1955 herhaaldelijk ongerust
    maakte over pacifistische of neutralistische tendensen in de
    PVDA, nam De Kadt op 4 juni 1963 nog in goede harmonie afscheid
    van de Tweede-Kamerfractie, toen hij op grond van zijn leeftijd
    niet meer verkiesbaar was gesteld. Enkele jaren later zette,
    onder invloed van 'Nieuw Links', binnen de PVDA de ontwikkeling
    in die De Kadt steeds verder van haar zou vervreemden en er in
    juni 1970 uiteindelijk toe leidde dat hij zijn lidmaatschap
    opzegde. Daarmee begon een laatste fase in het leven van De
    Kadt als publicist, namelijk die van de verbitterde
    conservatief die in de vernieuwingsbewegingen van zijn tijd
    niets goeds meer kon zien. In 
    &lt;em&gt;Tirade&lt;/em&gt;

    en 
    &lt;em&gt;Hollands Maandblad&lt;/em&gt;

    en zijn in 1972 verschenen boek 
    &lt;em&gt;De politiek der gematigden. Een open wereld voor de jaren
    zeventig&lt;/em&gt;, waarin een zwart pessimisme zich van hem meester gemaakt
    bleek te hebben, leefde hij zich uit. Een kleine kring van
    bewonderaars bleef zijn geschriften met genoegen lezen, maar De
    Kadts invloed op de publieke opinie was onbetekenend
    geworden.&lt;/p&gt;
&lt;p&gt;Na 1979 heeft De Kadt, wiens gezondheid toen snel achteruit
    ging, niets meer gepubliceerd. Intussen had hij in de na 1963
    ingegane levensfase ook nog drie autobiografische werken
    geschreven: in 1965 verscheen 
    &lt;em&gt;Uit mijn communistentijd&lt;/em&gt;, in 1976 
    &lt;em&gt;Politieke herinneringen van een randfiguur&lt;/em&gt;, over de jaren 1927-1940, en in 1978 
    &lt;em&gt;Jaren die dubbel telden. Politieke herinneringen uit mijn
    'Indische' jaren&lt;/em&gt;. Deze boeken geven een andere De Kadt te zien dan de vinnige
    en hatelijke polemist van zijn politieke geschriften: een in
    wezen goedhartige man, die over mensen, ook wanneer die later
    zijn vijanden zijn geworden, genuanceerd oordeelt.&lt;/p&gt;
&lt;p&gt;De Kadt was een man die geheel opging in zijn werk - als
    publicist en politiek activist - en in de omgang daarbuiten wel
    vriendelijk, maar ook uitgesproken 'saai' was. In zijn
    vriendschappen was hij zeer trouw, maar het is veelzeggend dat
    zijn weinige echte vrienden tegelijk naaste geestverwanten en
    medestrijders waren, zoals Tas en Van Oorschot.&lt;/p&gt;
&lt;p&gt;
  &lt;a href='agedeelte'&gt;A: &lt;/a&gt;Een dertigtal brieven van De Kadt, verspreid over
  verschillende collecties, in het Nederlands Letterkundig Museum
  en Documentatiecentrum te 's-Gravenhage.&lt;/p&gt;
&lt;p&gt;
  &lt;a href='pgedeelte'&gt;P: &lt;/a&gt;'Overzicht van publikaties van Jacques de Kadt', in J. de
    Kadt, 
    &lt;em&gt;De deftigheid in het gedrang. Een keuze uit zijn verspreide
    geschriften&lt;/em&gt;. Red. en samenst. M. C. Brands [e.a.] (Amsterdam, 1991)
    772-821.&lt;/p&gt;
&lt;p&gt;
  &lt;a href='lgedeelte'&gt;L: &lt;/a&gt;Behalve necrologie&amp;euml;n op 18-4-1988 o.a. door R.
  Havenaar in 
  &lt;em&gt;NRC Handelsblad&lt;/em&gt;, door B. Tromp in 
  &lt;em&gt;Het Parool&lt;/em&gt;, door N. Cramer in 
  &lt;em&gt;Trouw&lt;/em&gt;

  en door H. van Gestel in 
  &lt;em&gt;de Volkskrant&lt;/em&gt;: Jan Bank [e.a.], 'Profiel: Jacques de Kadt', in 
  &lt;em&gt;Het eerste jaarboek voor het democratisch socialisme&lt;/em&gt;

  (Amsterdam, 1979) 283-338; Ronald Havenaar, 'Jacques de Kadt en
  de mythe in de politiek', in 
  &lt;em&gt;Hollands Maandblad&lt;/em&gt;

  21 (1979) 381/382 (aug./sept.) 13-30; Dik Verkuil, 'De
  Sovjet-Unie door de ogen van een vaderlands publicist', in 
  &lt;em&gt;Kleio&lt;/em&gt;

  26 (1985) 10 (dec.) 8-13; idem, Jacques de Kadt en de nieuwe
  vrijheid', in 
  &lt;em&gt;Tirade&lt;/em&gt;

  30 (1986) 2-27; idem, 'De harde lijn van Jacques de Kadt', in 
  &lt;em&gt;Kleio&lt;/em&gt;

  28 (1987) 1 (febr.) 12-16; Menno Eekman en Herman Pieterson, 
  &lt;em&gt;Linkssocialisme tussen de wereldoorlogen. Twee studies&lt;/em&gt;

  (Amsterdam, 1987); Jos Havermans en Michel Gijselhart, ''De
  onmiskenbare tragiek van Jacques de Kadt'. Een interview met J.M.
  den Uyl', in 
  &lt;em&gt;Socialisme en democratie&lt;/em&gt;

  45 (1988) 129-132; H. Floris Cohen, 'Bij de crematie van Jacques
  de Kadt, 20 april 1988', in 
  &lt;em&gt;Hollands Maandblad&lt;/em&gt;

  30 (1988) 487 (juni) 23-25; P.F.H. Lauxtermann, 'Jacques de Kadt
  en het onoplosbare dilemma', 
  &lt;em&gt;ibidem&lt;/em&gt;

  30 (1988) 493 (dec.) 3-10; Ronald Havenaar, 
  &lt;em&gt;De tocht naar het onbekende. Het politieke denken van Jacques
  de Kadt&lt;/em&gt;

  (Amsterdam, 1990); Bart Tromp, 'Obiter dicta [: Jacques de
  Kadt]', in 
  &lt;em&gt;Maatstaf&lt;/em&gt;

  38 (1990) 8 (aug.) 76-82; Hans Goedkoop, '&amp;uuml;bermensch', in 
  &lt;em&gt;Haagse Post&lt;/em&gt;, 1-9-1990; lemma door Ronald Havenaar, in 
  &lt;em&gt;Biografisch woordenboek van het socialisme en de
  arbeidersbeweging in Nederland&lt;/em&gt;

  V (Amsterdam, 1992) 141-145; Dick Pels, 
  &lt;em&gt;Het democratisch verschil. Jacques de Kadt en de nieuwe
  elite&lt;/em&gt;

  (Amsterdam, 1993).&lt;/p&gt;
&lt;p&gt;A.A. de Jonge&lt;/p&gt; 
&lt;dtml-var bwn_footer&gt;</text>
  </biography>
</biodes>

