<biodes version="1.0">
  <fileDesc>
    <title>Leer, Bernard van (1883-1958)</title>
    <author>Pauline Micheels</author>
    <ref target="http://resources.huygens.knaw.nl/bwn1880-2000/lemmata/bwn6/leer"/>
    <date when="2003-08-08"/>
    <publisher>
      <name>Biografisch Woordenboek van Nederland:1880-2000</name>
      <ref target="http://resources.huygens.knaw.nl/bwn1880-2000"/>
    </publisher>
  </fileDesc>
  <person>
    <idno type="id">leer</idno>
    <persName><name type="geslachtsnaam">Leer</name>, Bernard van</persName>
    <sex value="1"/>
    <event type="birth" when="1883"/>
    <event type="death" when="1958"/>
    <state type="occupation">ondernemer</state>
  </person>
  <biography>
    <graphic url="http://resources.huygens.knaw.nl/bwn1880-2000/lemmata/bwn6/images/images/LEER.jpg"/>
    <text>&lt;dtml-var bwn_header&gt;
 &lt;p class=&amp;quot;genealogie&amp;quot;&gt;

&lt;strong&gt;Leer, Bernard van&lt;/strong&gt;, ondernemer 
(Amersfoort 27-12-1883 - 's-Gravenhage 6-1-1958). Zoon van Willem
van Leer, handelsreiziger, en Cato Kalker. Gehuwd op 15-8-1912 met
Polly Henriette Josephine Rubens (1893-1973). Uit dit huwelijk
werden 2 zoons geboren. 

&lt;/p&gt;
&lt;img src=&amp;quot;images/LEER.jpg&amp;quot; align=&amp;quot;right&amp;quot; BORDER=&amp;quot;0&amp;quot; alt=&amp;quot;afbeelding van Leer, Bernard van&amp;quot; class=&amp;quot;bwnimg&amp;quot;&gt;
&lt;p&gt;Bernard ('B&amp;eacute;') van Leer stamde uit een joodse
handelsfamilie, die in de loop van de 19de eeuw een zekere welstand
bereikt had. Hij was de vierde zoon in een gezin van acht kinderen,
waarin naast een goede educatie ook de joodse religie een
belangrijke rol speelde. Bernards vader was koopman - eerst tot
1885 in Amersfoort, vervolgens in Haarlem (1885-1886), Amsterdam
(1886-1892) en Nijmegen (1892-1904) - , maar met weinig succes.
Zijn belangstelling lag meer op het literaire, politieke en
religieuze vlak. Daardoor raakten de zaken op het tweede plan, en
dat leidde in 1904 tot zijn zoveelste faillissement, waarna hij
eerst naar het Duitse Kleef en ten slotte voorgoed naar Zwitserland
vertrok.&lt;/p&gt;
&lt;p&gt;De schoolcarri&amp;egrave;re van Bernard in Amsterdam en Nijmegen was,
in tegenstelling tot die van zijn broers en zusters, weinig
geslaagd. Daarom ging hij op zijn veertiende als arbeider werken
bij The Automatic Screw Works, een schroevenfabriek in Nijmegen. In
1902 vertrok Van Leer naar Amsterdam, waar hij in dienst trad bij
de firma in bouwartikelen D.S.M. Kalker. Twee jaar later stapte hij
over naar de technische groothandel R.S. Stokvis &amp;amp; Zonen in
Rotterdam. Bij deze firma voldeed hij uitstekend, en in 1907 werd
hij manager van een nieuwe vestiging in Amsterdam. In korte tijd
bracht Van Leer deze zaak tot grote bloei. Vooral in de Eerste
Wereldoorlog wist hij te profiteren van de neutrale status van
Nederland. In 1918 nam hij echter ontslag, waarschijnlijk na
onenigheid over financi&amp;euml;n.&lt;/p&gt;
&lt;p&gt;Inmiddels was Van Leer in 1912 getrouwd met Polly Rubens, de
jongste dochter van een Amsterdamse commissionair. Hoewel zij net
als Bernard een vrome joodse opvoeding had gekregen, speelde de
religie in het huwelijk en de opvoeding van hun twee zoons Wim en
Oscar - respectievelijk geboren in 1913 en 1914 - geen rol van
betekenis meer.&lt;/p&gt;
&lt;p&gt;Bijna 36 jaar oud begon Van Leer in 1919 voor zichzelf. In
Amsterdam richtte hij de NV Van Leer's Vereenigde Fabrieken op, een
samenbundeling van enkele door hem opgekochte
verpakkingsfabriekjes, waar (massa)artikelen vervaardigd werden,
zoals blikken, vaten, dozen en kisten van allerlei formaat.
Financieel ging het in die eerste jaren allerminst voorspoedig met
het bedrijf, maar het tij keerde toen Van Leer midden jaren twintig
een grote order voor asfaltvaten wist binnen te halen van de
Bataafsche Petroleum Maatschappij.&lt;/p&gt;
&lt;p&gt;In 1927 sloeg Van Leer zijn slag, toen hij met een Amerikaans
bedrijf van vatsluitingen een licentieovereenkomst sloot. Daarbij
werd hem toegestaan hun zeer geavanceerde sluitingen in een groot
aantal landen buiten de Verenigde Staten te produceren en te
verkopen. Vanaf die tijd concentreerde Van Leer zich op vaten en
vatsluitingen, waarmee hij zich ook richtte op de internationale
markt. Eerst zette hij in Groot-Brittanni&amp;euml;, Frankrijk,
Duitsland en Belgi&amp;euml; vatenfabrieken op, daarna - meestal in
samenwerking met Shell - ook in Afrika (Egypte, Nigeria,
Zuid-Afrika), Nederlands-Indi&amp;euml; en de Cara&amp;iuml;ben (Trinidad,
Cura&amp;ccedil;ao). Met energie en veel bluf wist hij - ondanks een
moordende concurrentie en een internationale economische crisis -
zijn producten te verkopen.&lt;/p&gt;
&lt;p&gt;Van Leer was een man met koopmansgeest, intu&amp;iuml;tie en
commercieel inzicht. 'Zeg mij niet dat het niet kan', placht hij
zijn medewerkers voor te houden. Een rusteloze ondernemer, die voor
de zaken alles en iedereen opzij schoof. Een gedreven
individualist, een snelle denker, ongedurig, lastig, maar voor zijn
familie een pater familias. 'Laat anderen maar praten', was een van
zijn gevleugelde woorden, 'wij werken'.&lt;/p&gt;
&lt;p&gt;Omstreeks het midden van de jaren dertig reikten Van Leers
financi&amp;euml;le mogelijkheden tot grote hoogten en kon hij enkele
van zijn diepgekoesterde wensen in vervulling doen gaan. Als
hartstochtelijk ruiter begon hij paarden van zeldzame rassen te
kopen en deze zelf te dresseren. In 1935 gaf hij aan twee
architecten opdracht een klein en transportabel saloncircus te
ontwerpen naar Frans model, dat plaats zou bieden aan ongeveer
driehonderd toeschouwers. Dit 'Circus Kavaljos' werd - afgezien van
enkele professionele musici en balletdansers - geheel gedreven door
amateurs. Familieleden, kantoorpersoneel, iedereen werd
ingeschakeld, als stalknecht, als ouvreuse of zelfs als leeuw of
beer. Van Leer zelf trad er op met een dressuurnummer. Hij gaf
voorstellingen in Amsterdam, maar ook in Parijs, Brussel en
Kopenhagen. De opbrengsten waren altijd bestemd voor goede
doelen.&lt;/p&gt;
&lt;p&gt;Tussen deze beslommeringen door begon Van Leer in het najaar van
1937 aan een nieuwe zakelijke onderneming. Aangezien het steeds
moeilijker werd staal in te kopen tegen een redelijke prijs, meende
hij er verstandig aan te doen op eigen kosten een plaatwalserij -
de eerste in Nederland - te bouwen. Toen Van Leer's Walsbedrijven
in 1938 op het terrein van Hoogovens in Velsen officieel in gebruik
werden gesteld, kwamen niet alleen de minister van Economische
Zaken en prins Bernhard deze bezichtigen, maar de gehele
Nederlandse industri&amp;euml;le elite.&lt;/p&gt;
&lt;p&gt;De Tweede Wereldoorlog en de Duitse bezetting vormden een
ingrijpende episode in het leven van Van Leer. Hoewel er op 14 mei
1940 in IJmuiden een schip klaarlag om hem en zijn familie naar
Groot-Brittanni&amp;euml; te brengen, besloot hij, na lang wikken en
wegen, op zijn post te blijven. Al een paar dagen na de capitulatie
van de Nederlandse strijdkrachten kwamen de eerste Duitse
vatenorders binnen. In overleg met zijn staf ging Van Leer tot
levering over. Weigeren leek hem onverstandig; de Duitsers zouden
hem als jood waarschijnlijk onmiddellijk vervangen door een
bewindvoerder.&lt;/p&gt;
&lt;p&gt;Spoedig bleek dat de arisering van het Nederlandse bedrijfsleven
nog slechts een kwestie van tijd was. Toen Van Leer er lucht van
kreeg dat enkele Duitse concurrenten zich reeds opmaakten om zijn
bedrijven onder elkaar te verdelen, begon hij in de zomer van 1940
zelf in het geheim verkoopbesprekingen met de D&amp;uuml;sseldorfse
ijzergigant Mannesmann R&amp;ouml;hrenwerke, een bedrijf waarover hij
eerder van enkele gevluchte Duits-joodse collega's positieve
berichten had ontvangen. Het ministerie van Economische Zaken in
Berlijn, dat de touwtjes graag in eigen hand hield, zette daarop
een tegenoffensief in. De Generaldirektor van Mannesmann werd op
Van Leer afgestuurd om - mede namens de andere belangstellenden -
met hem over de verkoop van zijn bedrijven te spreken. Dwang zou er
niet worden uitgeoefend, er zou alleen worden onderhandeld als Van
Leer het zelf wilde. Maar hij deed er wel verstandig aan de geboden
kans nu te grijpen. Als joods ondernemer zou hij zich op de lange
duur toch niet kunnen handhaven.&lt;/p&gt;
&lt;p&gt;Na maanden van onderhandelen werd er op 14 maart 1941 een
voorlopige verkoopakte getekend. Hierin was vastgelegd dat Van Leer
voor ruim vijf miljoen gulden - de helft van het door hem
ge&amp;euml;iste bedrag - zijn bedrijven in bezet gebied zou verkopen.
In ruil daarvoor zou hij toestemming krijgen om met enkele
familieleden, het in kisten opgeborgen circus en de paarden naar de
Verenigde Staten te vertrekken. De definitieve toestemming uit
Berlijn liet vervolgens nog lang op zich wachten en dat terwijl de
anti-joodse maatregelen met de week talrijker werden.&lt;/p&gt;
&lt;p&gt;Uiteindelijk kon Van Leer op 23 juni 1941 met veertien
medereizigers - negen familieleden, de circusdirecteur met zijn
gezin en de violist en kapelmeester Max Tak - en negentien paarden
Nederland per trein verlaten. Enkele dagen eerder had hij de
Duitsers nog een bedrag van twee miljoen gulden aan belasting -
lees: losgeld - moeten betalen. Een kwart miljoen gulden van zijn
priv&amp;eacute;-vermogen had Van Leer mogen wegschenken. De rest moest
door de liquidateur gebruikt worden voor 'uitkeringen aan De
Joodsche Raad'. Bedoeld werd dat deze gelden ten goede moesten
komen aan door de Raad te bepalen joodse doelen. Verder mocht hij,
naast wat handbagage en sieraden, drieduizend dollar uitvoeren.&lt;/p&gt;
&lt;p&gt;Na een enerverende reis via Spanje en Cuba bereikte Van Leer op
22 juli 1941 New York. Op een landgoed in Briarcliff Manor,
benoorden New York, kocht hij een huis met stallen. Hier zou hij de
gehele duur van de oorlog blijven wonen. Al in december 1941 trad
Van Leer zelf met een paardendressuurnummer op in Radio City Music
Hall in New York. In de daaropvolgende zomer organiseerde hij een
grote circustournee langs de Amerikaanse oostkust. Ondanks het
enthousiasme van het publiek moest hij die echter al na een paar
weken wegens gebrek aan financi&amp;euml;le middelen afbreken.&lt;/p&gt;
&lt;p&gt;De vluchtelingstatus viel Van Leer niet gemakkelijk, te meer
daar hij wegens geldproblemen het gevoel had onder curatele te
staan. Hij was namelijk in een voortdurend gevecht gewikkeld met de
Nederlandse autoriteiten in Londen, die niet alleen zijn
buitenlandse tegoeden bevroren hadden, maar ook uiterst argwanend
stonden tegenover de voor hen ondoorzichtige wijze waarop hij als
joods ondernemer uit bezet gebied was weggekomen.&lt;/p&gt;
&lt;p&gt;Nadat hij in de zomer van 1945 in het bevrijde Nederland was
teruggekeerd kreeg Van Leer ook hier met dit wantrouwen te maken.
Zijn aan de Duitsers verkochte fabrieken kocht hij in 1946 door
middel van rechtsherstel terug, en aanvankelijk leek hij zich
ongehinderd op de wederopbouw van zijn onderneming te kunnen
richten. Maar in 1948 begon de afdeling Collaboratie van de
Politieke Recherche alsnog een onderzoek naar zijn gedragingen
tijdens het eerste oorlogsjaar. Het ging daarbij vooral om de
vatenleveringen aan de Duitsers en de verkoop van zijn bedrijven.
Volgens Van Leer was de laatstgenoemde transactie onder dwang tot
stand gekomen, terwijl de recherche uitging van vrijwilligheid. Tot
een rechtszaak kwam het niet. In januari 1949 werd Van Leer
onvoorwaardelijk buiten vervolging gesteld. Mogelijk werd die
beslissing be&amp;iuml;nvloed door het dreigement dat hij zijn
hoofdkantoor naar het buitenland zou verplaatsen.&lt;/p&gt;
&lt;p&gt;Van Leer breidde in de naoorlogse jaren zijn onderneming sterk
uit. Om belastingtechnische redenen verplaatste hij zijn domicilie
naar het Zwitserse Luzern en woonde hij, wanneer hij in Nederland
was, in het Amsterdamse Amstel Hotel. Zijn vrouw en oudste zoon Wim
vestigden zich in Isra&amp;euml;l, zijn jongste zoon Oscar bleef in de
Verenigde Staten. Eind jaren veertig liet Van Leer in Zwitserland
notarieel vastleggen dat na zijn dood zijn hele nalatenschap - hij
was enig aandeelhouder! - ondergebracht zou worden in een aantal
stichtingen, bestemd voor charitatieve doeleinden. Daarbij onterfde
hij zijn naaste familieleden, een regeling die niet in Nederland,
maar wel in Zwitserland mogelijk was. Tegelijkertijd richtte hij
een familiefonds op met het doel geen Van Leer onverzorgd achter te
laten.&lt;/p&gt;
&lt;p&gt;Van Leer ontpopte zich als een filantroop van formaat. Had hij
in de jaren dertig al veel geld geschonken ten behoeve van joodse
vluchtelingen uit Duitsland, na de oorlog zette hij grote
hulpacties op, die naast humanitaire zeker ook publicitaire doelen
dienden. Aanzienlijke bedragen gingen er - vrijwel altijd anoniem
- naar allerlei goede doelen. Op den duur deed iedereen een beroep
op hem, vaak tot vervelens toe. Daarmee was Van Leer een rijk, maar
ook een eenzaam man geworden, meer en meer op afstand van de
hebberige buitenwereld.&lt;/p&gt;
&lt;p&gt;Zijn leven lang gaf Van Leer blijk van een uitzonderlijk gevoel
voor show en publiciteit. Zo lunchte hij in 1946 met sir Winston
Churchill om de door hem bewonderde Britse oorlogsleider zijn twee
mooiste paarden te laten zien. In 1947 maakte hij een twee maanden
durende wereldreis langs al zijn fabrieken in een gecharterd
KLM-vliegtuig, en begin jaren vijftig trok hij met een rijdende
vatenfabriek door Europa. Groots en met allure moest het zijn,
zoals ook het nieuwe hoofdkantoor van zijn onderneming in
Amstelveen, waartoe de Amerikaanse architect Martin Breuer in 1957
de ontwerpopdracht kreeg.&lt;/p&gt;
&lt;p&gt;Bernard van Leer overleed begin 1958 in Den Haag, 74 jaar oud.
Zijn vrouw en zoons bepaalden dat hij in Jeruzalem begraven zou
worden. In een hangar op Schiphol werd een herdenkingsdienst
gehouden, waarna het stoffelijk overschot per vliegtuig naar
Isra&amp;euml;l werd overgebracht.&lt;/p&gt;
&lt;p&gt;
&lt;a href=&amp;quot;agedeelte&amp;quot;&gt;A: &lt;/a&gt;Bedrijfsarchief (onge&amp;iuml;nventariseerd) van de Van
Leer Group Foundation te Amstelveen; dossier-B. van Leer van de
Politieke Recherche Afdeling Collaboratie in het Centraal Archief
Bijzondere Rechtspleging in het Nationaal Archief te
's-Gravenhage.&lt;/p&gt;
&lt;p&gt;
&lt;a href=&amp;quot;lgedeelte&amp;quot;&gt;L: &lt;/a&gt;Pauline Micheels, 
&lt;em&gt;De Vatenman. Bernard van Leer (1883-1958)&lt;/em&gt; (Amsterdam
2002).&lt;/p&gt;
&lt;p&gt;
&lt;a href=&amp;quot;igedeelte&amp;quot;&gt;I: &lt;/a&gt;
Pauline Micheels, 
&lt;em&gt;De Vatenman. Bernard van Leer (1883-1958)&lt;/em&gt; (Amsterdam 2002)
fotokatern na p. 288 [Van Leer in 1946. Foto (detail): Archief Van
Leer Group Foundation, Amstelveen].&lt;/p&gt;
&lt;p&gt;Pauline Micheels&lt;/p&gt;
 
&lt;dtml-var bwn_footer&gt;</text>
  </biography>
</biodes>

