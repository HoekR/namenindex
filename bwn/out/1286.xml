<biodes version="1.0">
  <fileDesc>
    <title>Mutsaerts, Wilhelmus Petrus Adrianus Maria (1889-1964)</title>
    <ref target="http://resources.huygens.knaw.nl/bwn1880-2000/lemmata/bwn1/mutsaerts"/>
    <publisher>
      <name>Biografisch Woordenboek van Nederland:1880-2000</name>
      <ref target="http://resources.huygens.knaw.nl/bwn1880-2000"/>
    </publisher>
  </fileDesc>
  <person>
    <idno type="id">mutsaerts</idno>
    <persName><name type="geslachtsnaam">Mutsaerts</name>, Wilhelmus Petrus Adrianus Maria</persName>
    <sex value="1"/>
    <event type="birth" when="1889"/>
    <event type="death" when="1964"/>
    <state type="occupation">r.k. bisschop</state>
  </person>
  <biography>
    <graphic url="http://resources.huygens.knaw.nl/bwn1880-2000/lemmata/bwn1/images/images/MUTSAERTS.jpg"/>
    <text>&lt;dtml-var bwn_header&gt;
 &lt;p class='genealogie'&gt;
  &lt;strong&gt;Mutsaerts, Wilhelmus Petrus Adrianus Maria&lt;/strong&gt;, bisschop van 's-Hertogenbosch (Tilburg 18-6-1889 - 's-Hertogenbosch 16-8-1964).

Zoon van Johannes Franciscus Mutsaerts, textielfabrikant te Tilburg, en
Maria Eleonora Barnardina Mutsaers.

&lt;img src=&amp;quot;images/MUTSAERTS.jpg&amp;quot; align=&amp;quot;right&amp;quot; BORDER=&amp;quot;0&amp;quot; alt=&amp;quot;afbeelding van Mutsaerts, Wilhelmus Petrus Adrianus Maria&amp;quot; class=&amp;quot;bwnimg&amp;quot;&gt;

&lt;/p&gt;
&lt;p&gt;Wilhelmus Mutsaerts studeerde van 1902 tot 1908 in het
klein-seminarie 'Beekvliet' te St. Michielsgestel en vervolgens
van 1908 tot 1914 filosofie en theologie in het groot-seminarie te
Haaren (N.Br.). Priester gewijd op 6-6-1914, werd hij op 31 juli van
dat jaar benoemd tot kapelaan te Best. Op 11-6-1915 werd hij secretaris
van het bisdom. Als zodanig was hij werkzaam onder de bisschoppen
Wilhelmus van de Ven en Arnoldus Franciscus Diepen totdat
laatstgenoemde hem op 15-8-1928 benoemde tot bouwpastoor van de
parochie van de H. Theresia te Tilburg. Hij bleef daar pastoor tot hij
op 2-5-1942 door paus Pius XII benoemd werd tot coadjutor met recht van
opvolging van mgr. Diepen en tot titulair-bisschop van Lyrbe. Op
29-6-1942 werd hij in de Bossche St. Janskathedraal tot bisschop gewijd
door dr. J. de Jong, aartsbisschop van Utrecht. Het applaus, dat na de
wijdingsplechtigheid weerklonk was een duidelijk bewijs van sympathie
voor de houding van het Nederlands episcopaat tegenover de Duitse
bezetters. Op 18-3-1943 werd mgr. Mutsaerts residerend bisschop.&lt;/p&gt;
&lt;p&gt;Mutsaerts episcopaat (1942-1960) wordt gekenmerkt door herstel van
de door de oorlog aangerichte verwoestingen (de bisschop wijdde vele
nieuwe kerken) en door verdere uitbouw van het kerkelijk leven in het
bisdom in de periode v&amp;oacute;&amp;oacute;r Vaticanum II. Niettemin werden de
eerste symptomen van veranderingen al zichtbaar. De bisschop was
hierover niet enthousiast. Toen zich einde 1944 in het bevrijde Zuiden
een eenheidsstreven manifesteerde op politiek, sociaal en cultureel
terrein, haastte de bisschop zich (te zamen met zijn ambtgenoot van
Breda, mgr. Hopmans) op 21-12-1944 een schrijven uit te vaardigen,
waarin werd aangedrongen op onverwijld herstel van de katholieke,
sociale en culturele organisaties in het bevrijde deel van Nederland.
Aan het mandement van mei 1954, getiteld 'De Katholiek in het
openbare leven van deze tijd', heeft hij zijn enthousiaste
instemming gegeven, zonder dat hij aan de totstandkoming een groot
aandeel nam. Met de andere leden van het toenmalige episcopaat verzette
mgr. Mutsaerts zich in de naoorlogse jaren tegen de benoeming van
katholieke leden van de Partij van de Arbeid als hoogleraar of lector
aan de Katholieke Universiteit te Nijmegen of de Katholieke Hogeschool
te Tilburg. Tijdens het episcopaat van mgr. Mutsaerts vond in 1955 op
last van de Romeinse Congregatie van de Seminaries en Universiteiten
een 'apostolische visitatie' plaats bij de Nijmeegse
Universiteit door pater dr. S. Tromp S.J. Hieruit volgde later een
onderzoek naar de psychotherapie van dr. A.A.A. Terruwe en prof.
W.J.A.J. Duynstee C.S.S.R., welke laatste na zijn emeritaat in 1956 een
aantal jaren gedwongen te Rome verbleef. Uit de beschikbare bescheiden
wordt de rol van de bisschop, onder wiens bijzondere zorg de aan deze
Universiteit verbonden priesters vielen, niet geheel duidelijk.&lt;/p&gt;
&lt;p&gt;Mgr. Mutsaerts vervulde zijn functie tot 27-6-1960, toen paus
Johannes XXIII hem op zijn verzoek eervol ontslag verleende. Benoemd
tot titulair-aartsbisschop van Fulli, overleed hij op 16-8-1964. Met
hem ging een getrouw en vroom priester heen, die als pastoor met grote
energie zijn parochie van de grond af had opgebouwd en als bisschop in
moeilijke jaren behoudend en voorzichtig zijn taak had vervuld.&lt;/p&gt;
&lt;p&gt;
  &lt;a href='lgedeelte'&gt;L: &lt;/a&gt;L. Langeweg, 
&lt;em&gt;Het geslacht Mutsaerts te Tilburg 1450-1960&lt;/em&gt;

(Tilburg, 1964); 'Ten afscheid', in 
&lt;em&gt;Sint Jansklokken&lt;/em&gt;

37 (1960) 1924 (1 juli) 3-13; M. 
&lt;em&gt;Oomens, in Bisdomblad 41&lt;/em&gt;

(1964)2137(21 augustus) 1.&lt;/p&gt;

&lt;a href=&amp;quot;igedeelte&amp;quot;&gt;I: &lt;/a&gt;
Katholiek Documentatie Centrum te Nijmegen, Collectie personen: afb. 2A6687 [Foto: Schreurs, Den Bosch].&lt;/p&gt;




&lt;p&gt;J.W.M. Peijnenburg&lt;/p&gt; 
&lt;dtml-var bwn_footer&gt;</text>
  </biography>
</biodes>

