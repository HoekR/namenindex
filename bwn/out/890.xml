<biodes version="1.0">
  <fileDesc>
    <title>Kalf, Jan (1873-1954)</title>
    <ref target="http://resources.huygens.knaw.nl/bwn1880-2000/lemmata/bwn2/kalf"/>
    <publisher>
      <name>Biografisch Woordenboek van Nederland:1880-2000</name>
      <ref target="http://resources.huygens.knaw.nl/bwn1880-2000"/>
    </publisher>
  </fileDesc>
  <person>
    <idno type="id">kalf</idno>
    <persName><name type="geslachtsnaam">Kalf</name>, Jan</persName>
    <sex value="1"/>
    <event type="birth" when="1873"/>
    <event type="death" when="1954"/>
    <state type="occupation">kunsthistoricus</state>
  </person>
  <biography>
    <graphic url="http://resources.huygens.knaw.nl/bwn1880-2000/lemmata/bwn2/images/images/KALFJ.jpg"/>
    <text>&lt;dtml-var bwn_header&gt;
 &lt;p class='genealogie'&gt;
  &lt;strong&gt;Kalf, Jan&lt;/strong&gt;

(ook bekend onder de naam &lt;b&gt;Kalff&lt;/b&gt;), directeur van het Rijksbureau voor de Monumentenzorg (Amsterdam 10-5-1873 - 's-Gravenhage 6-3-1954).

Zoon van Martinus Kalf (bekend onder de naam Kalff), letterkundige, en
Jacoba Marceline Sophia Gijswijt. Gehuwd ca. 1899 met Magthilda
Geertruida Goedkoop. Uit dit huwelijk werden 1 zoon en 2 dochters
geboren. Na echtscheiding (5-12-1918) gehuwd op 9-9-1919 met Marie
Kapteijn. Uit dit huwelijk werden geen kinderen geboren.


&lt;img src=&amp;quot;images/KALFJ.jpg&amp;quot; align=&amp;quot;right&amp;quot; BORDER=&amp;quot;0&amp;quot; alt=&amp;quot;afbeelding van Kalf, Jan&amp;quot; class=&amp;quot;bwnimg&amp;quot;&gt;


&lt;/p&gt;
&lt;p&gt;Jan Kalf groeide op als zoon van de redacteur van het 
&lt;em&gt;Algemeen Handelsblad in&lt;/em&gt;

een milieu waar grote belangstelling was voor het culturele leven en in
het bijzonder voor de bouwkunst en de boekdrukkunst. Hij doorliep in
Amsterdam het gynasium, schreef in 
&lt;em&gt;Vox Gymnasii&lt;/em&gt;

en was een groot bewonderaar van de Tachtigers. Van 1892 tot 1896
studeerde hij Nederlandse letteren en kunstgeschiedenis aan de
Universiteit van Amsterdam. In deze tijd werd hij sterk be&amp;iuml;nvloed
door de Franse symbolistische literatuur. Kalf ontwikkelde zich tot een
'negentiger' bij uitstek, hetgeen vooral gestalte kreeg in zijn
medewerking aan 
&lt;em&gt;De Kroniek&lt;/em&gt;

van P.L. Tak, waarin hij van 1895 tot en met 1901 artikelen schreef.
Van 1895 tot 1897 verzorgde hij de toneelrubriek, waarin hij kritiek
uitoefende op het in zwang zijnde romantische toneel. Zijn
onbarmhartige commentaren leverden hem de bijnaam 'wreede Jan'
op. Samen met enkele andere medewerkers van 
&lt;em&gt;De Kroniek&lt;/em&gt;

nam hij het initiatief tot vernieuwing van het toneel, aansluitend bij
de idee&amp;euml;n van de symbolistische kunstenaars. In het bijzonder
streefde hij naar een meer gestileerd toneel, en een grotere samenhang
tussen decor, kostumering en wijze van spelen. Vanaf 1897 betreffen
Kalfs bijdragen aan 
&lt;em&gt;De Kroniek&lt;/em&gt;

vooral onderwerpen op het gebied van de kunstnijverheid en de
monumentenzorg.&lt;/p&gt;
&lt;p&gt;In deze jaren richtte Kalf zijn aandacht meer en meer op deze twee
terreinen. Van 1898 tot 1903 was hij verbonden aan het Nederlandsch
Museum van Geschiedenis en Kunst te Amsterdam (dit is later opgenomen
in het Rijksmuseum), voor welk museum hij een belangrijke 
&lt;em&gt;Catalogus van de textiele kunst&lt;/em&gt;

(1903) samenstelde. Kalfs waardering voor ambachtelijke schoonheid -
hij werd hiertoe ge&amp;iuml;nspireerd door John Ruskin en William Morris
-strekte zich ook uit tot de boekdrukkunst, die hij in Nederland tot
nieuw leven wilde brengen, en bovenal tot de bouwkunst en de
monumentenzorg, waaraan hij later zijn leven zou gaan wijden. Een
bijzondere plaats nam daarbij de kerkelijke kunst in. Onder invloed van
de opleving van de mystiek in de internationale literatuur trad Kalf in
1899 toe tot de rk kerk, die zijn vader vroeger verlaten had. Met een
groep jonge katholieke kunstenaars richtte hij de kunstkring 'De
Violier' op. Als vooraanstaand lid van deze kunstkring drong hij
aan op verhoging van het peil van de kerkelijke kunst en veroordeelde
hij de zoetelijke beelden in de katholieke kerken en de kerkgebouwen in
neogotische stijl, die naar zijn mening elke oorspronkelijkheid
misten.&lt;/p&gt;
&lt;p&gt;In 1903 verwisselde Kalf zijn functie bij het Nederlandsch Museum
voor die van secretaris van de in dat jaar ingestelde 'Eene
Rijkscommissie tot het opmaken en uitgeven van een Inventaris en eene
beschrijving van de Nederlandsche monumenten van Geschiedenis en
Kunst'. In de jaren gedurende welke hij deze functie vervulde
schoeide hij de monumentenbeschrijving in Nederland op
wetenschappelijke leest. Zijn beschrijving van de monumenten in de
voormalige Baronie van Breda, 
&lt;em&gt;De Nederlandsche monumenten van geschiedenis en kunst.
Ge&amp;iuml;llustreerde beschrijving. I De voormalige Baronie van Breda&lt;/em&gt;

(1912), werd het voorbeeld voor de verdere monumentenbeschrijving. Het
wetenschappelijk werk van Kalf werd in 1912 gewaardeerd met een
eredoctoraat in de letteren aan de Rijksuniversiteit van Utrecht en in
1927 met het lidmaatschap van de Koninklijke Akademie van
Wetenschappen.&lt;/p&gt;
&lt;p&gt;Toch was Kalf meer een man van de praktijk dan een geleerde. Het
restaureren van de monumenten en de contacten met de architecten
boeiden hem zeer. Hij zette zich af tegen de naar zijn mening
achterhaalde uitgangspunten voor het restaureren. Daarbij deed hij zich
kennen als een fel en scherp criticus, die er niet voor terugdeinsde
mensen van naam in de monumentenzorg, zoals Victor de Stuers en P.J.H.
Cuypers, te verwijten dat zij zich onverantwoorde reconstructies
veroorloofden van wat naar hun mening de oorspronkelijke toestand van
het gebouw moest zijn geweest en dat zij daarbij de historische
ontwikkeling die het gebouw sindsdien had doorgemaakt over het hoofd
zagen.&lt;/p&gt;
&lt;p&gt;Gelijkgezinden vond Kalf in de in 1899 opgerichte Nederlandsche
Oudheidkundige Bond. Hij had het hoofdaandeel in de in 1917 door de
Bond uitgebrachte 
&lt;em&gt;Grondbeginselen en voorschriften voor het behoud, de herstelling en
de uitbreiding van oude bouwwerken.&lt;/em&gt;

Onder het motto 'behouden gaat voor vernieuwen' waren deze
grondbeginselen een stellingname voor het consolideren van de
monumenten in de vorm waarin zij worden aangetroffen en tegen het
'terugrestaureren' naar een verschijningsvorm die zij mogelijk
in een ver verleden hebben gehad. Voor de opvulling van verloren gegane
gedeelten of voor uitbreidingen geven de 
&lt;em&gt;Grondbeginselen...&lt;/em&gt;

de voorkeur aan moderne architectuur in plaats van de in zwang zijnde
archa&amp;iuml;serende oplossingen.&lt;/p&gt;
&lt;p&gt;De kritiek in deze publikatie van de Bond op de praktijk van het
restaureren zoals die van rijkswege werd uitgeoefend, leidde ertoe dat
in 1918 de permanente Rijkscommissie voor de Monumentenzorg werd
ingesteld om de minister van Onderwijs, Kunsten en Wetenschappen te
adviseren, alsmede het Rijksbureau voor de Monumentenzorg als
uitvoerende dienst. Kalf, die er overigens in 1915 nog over dacht zijn
loopbaan in dienst van het toneel te stellen, maar afzag van een
benoeming tot directeur van de Tooneelschool in Amsterdam toen de
Rijkscommissie hem weigerde eenjaar verlof te geven om de Tooneelschool
te kunnen reorganiseren, werd in 1918 directeur van dit Rijksbureau.
Deze functie heeft hij tot 1939 vervuld, vanaf 1924 in combinatie met
het secretariaat van de Rijkscommissie. In deze sleutelpositie kon hij
niet alleen het apparaat opbouwen voor een effectieve monumentenzorg,
maar ook zijn stempel drukken op de wijze van restaureren.&lt;/p&gt;
&lt;p&gt;Soms leidde het doorvoeren van Kalfs principes tot restauraties die
veel kritiek kregen vanwege de ijzeren consequentie waarmee eigentijdse
vormen werden toegepast, zoals in 1926 het stadhuis van Schoonhoven. In
de loop der jaren behoedde het feit dat hij ieder te restaureren
bouwwerk op zich zelf bekeek en de restauratiebesprekingen ter plaatse
voerde, hem echter voor een te dogmatisch vasthouden aan de 
&lt;em&gt;Grondbeginselen...&lt;/em&gt;

Kalfs opvattingen dat ook eigentijdse architectituur een kans moest
krijgen en dat architecten als kunstenaars een grote vrijheid moesten
genieten bij het restauratiewerk, maakten hem zeer gewaardeerd in de
architectenwereld. In 1938 werd hem, hoewel hij geen architect was, het
erelidmaatschap van de Bond van Nederlandsche Architecten
aangeboden.&lt;/p&gt;
&lt;p&gt;In de periode 1918-1939 heeft Kalfde overheidszorg met betrekking
tot de monumenten aanzienlijk kunnen uitbreiden. In ruim 20 jaar werden
onder zijn supervisie meer dan 350 bouwwerken gerestaureerd, voor die
tijd een groot aantal. Anderzijds ging het slopen van monumenten ook in
deze periode ongestoord voort. Een monumentenwet, op basis waarvan
afbraak en veranderingen van monumenten verboden zouden kunnen worden,
kwam ondanks pleidooien van Kalf niet tot stand.&lt;/p&gt;
&lt;p&gt;In zijn functie van directeur van het Rijksbureau voor de
Monumentenzorg gaf Kalf de meeste aandacht aan de ambtelijke en
bouwtechnische werkzaamheden. De voortzetting van het door hem
opgezette wetenschappelijke werk ten behoeve van de
monumentenbeschrijving liet hij grotendeels over aan anderen, en ook
kwam hij niet meer in die mate als voorheen tot wetenschappelijke
publikaties. De grote nadruk die hij legde op de ambtelijke facetten
van zijn werk, is door degenen die zijn wetenschappelijke capaciteiten
kenden weleens betreurd.&lt;/p&gt;
&lt;p&gt;In de laatste jaren van zijn directoraat hield Kalf zich in verband
met het dreigend oorlogsgevaar intensief bezig met het vraagstuk hoe de
monumenten in oorlogstijd beschermd zouden moeten worden. Begin 1939
kon de Rijkscommissie voor de Monumentenzorg een door Kalf geschreven
rapport 
&lt;em&gt;Bescherming van kunstwerken tegen oorlogsgevaren&lt;/em&gt;

aan de minister van Onderwijs, Kunsten en Wetenschappen aanbieden. In
dit rapport heeft Kalf een aantal maatregelen voorgesteld, die in de
Tweede Wereldoorlog van groot nut bleken te zijn, zoals de aanleg van
bomvrije rijksbergplaatsen in de duinen. In 1939 aanvaardde hij de
benoeming tot rijksinspecteur voor de kunstbescherming. Dit betekende
dat hij in de mobilisatietijd en tijdens de oorlog de
verantwoordelijkheid droeg voor de beveiliging van de monumenten en de
museumcollecties in Nederland.&lt;/p&gt;
&lt;p&gt;Na zijn pensionering als directeur van het Rijksbureau voor de
Monumentenzorg in 1939 bleef Kalf nog tot na de Tweede Wereldoorlog
secretaris van de Rijkscommissie. Als zodanig schroomde hij niet de
Duitse autoriteiten te trotseren, toen dezen meenden hun wil te kunnen
opleggen aan de Rijkscommissie over de wijze waarop het stadhuis van
Middelburg gerestaureerd moest worden. Ook liet hij zich niet verleiden
mee te werken aan pogingen van NSB-zijde om een wettelijke bescherming
van monumenten tot stand te brengen.&lt;/p&gt;
&lt;p&gt;In de naoorlogse jaren maakte Kalf nog deel uit van een commissie
van de nieuw ingestelde Voorlopige Monumentenraad, die in 1947 advies
uitbracht over een aantal principi&amp;euml;le punten ten behoeve van een
toekomstige monumentenwet. De totstandkoming van deze lang verbeide
wet, in 1961, heeft hij echter niet meer kunnen beleven. In 1954
overleed hij op 80-jarige leeftijd in Den Haag.&lt;/p&gt;
&lt;p&gt;Kenmerkend voor Kalf was zijn veelzijdigheid. Zijn brede
ori&amp;euml;ntatie maakte het hem mogelijk de betrekkelijkheid van de
monumentenzorg in te zien en een open oog te hebben voor het feit dat
ook de eigentijdse bouwkunst haar rechten heeft. Kalf was in de eerste
helft van de 20e eeuw de autoriteit op het gebied van de monumentenzorg
om wie niemand heen kon. Zijn grootste betekenis is echter gelegen in
de nieuwe wijze waarop hij monumenten beschouwde en in de daaruit
voortvloeiende hervorming van de uitgangspunten bij het
restaureren.&lt;/p&gt;
&lt;p&gt;
  &lt;a href='agedeelte'&gt;A: &lt;/a&gt;Persoonlijke archief-Kalf eigendom Rijksdienst voor
Monumentenzorg, Zeist, in bruikleen bij Rijksuniversiteit
Leiden.&lt;/p&gt;
&lt;p&gt;
  &lt;a href='pgedeelte'&gt;P: &lt;/a&gt;Uitvoerige bibliografie met annotaties voor de periode tot
en met 1938 in onder L genoemde 
&lt;em&gt;Feestbundel...,&lt;/em&gt;

21-52. Verder 'Wat uit de stadsrekeningen te lezen valt over den
bouw van het Middel-burgsche Raadhuis', in 
&lt;em&gt;Exuli amico Huizinga historica...,&lt;/em&gt;

(Haarlem, 1948) 51-92.&lt;/p&gt;
&lt;p&gt;
  &lt;a href='lgedeelte'&gt;L: &lt;/a&gt;G. Brom, 'Violier' in 
&lt;em&gt;Herleving der kerkelike kunst in katholiek Nederland&lt;/em&gt;

(Leiden, 1933) 315-415; H.A.J. Baanders, in 
&lt;em&gt;Bouwkundig Weekblad Archilectura&lt;/em&gt;

60 (1939) 17 (29 april) 181-196; 'Feestbundel voor dr. Jan
Kalf.,.', in 
&lt;em&gt;Oudheidkundig Jaarboek&lt;/em&gt;

4e serie 8 (1939) 1-20. [Door A.E. van Beresteyn et al.]; H.E. van
Gelder, 'Herinnering aan drie paladijnen', in 
&lt;em&gt;Bulletin Koninklijke Nederlandse Oudheidkundige Bond&lt;/em&gt;

6e serie 8 (1955) kol. 165-178; J.G. van Gelder, in 
&lt;em&gt;Jaarboek der Koninklijke Nederlandse Akademie van Wetenschappen
1955-1956,&lt;/em&gt;

252-261; W. Thys, 
&lt;em&gt;De kroniek van P.L. Tak&lt;/em&gt;

(Amsterdam [etc.], 1956); J.A.C. Tillema, 
&lt;em&gt;Schetsen uit de geschiedenis van de monumentenzorg in Nederland&lt;/em&gt;

('s-Gravenhage, 1975) passim; F.J. Duparc, 
&lt;em&gt;Een eeuw strijd voor Nederlands cultureel erfgoed&lt;/em&gt;

('s-Gravenhage, 1975) 26-31.&lt;/p&gt;

&lt;a href='igedeelte'&gt;I: &lt;/a&gt;J.A.C. Tillema, &lt;i&gt;Schetsen uit de geschiedenis van de monumentenzorg in Nederland&lt;/i&gt;  ('s-Gravenhage 1975) 257.&lt;/p&gt;

&lt;p&gt;A.A.M. de Jong&lt;/p&gt; 
&lt;dtml-var bwn_footer&gt;</text>
  </biography>
</biodes>

