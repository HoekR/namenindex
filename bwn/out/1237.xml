<biodes version="1.0">
  <fileDesc>
    <title>Middelberg, Gerrit Adriaan Arnold (1846-1916)</title>
    <ref target="http://resources.huygens.knaw.nl/bwn1880-2000/lemmata/bwn1/middelberg"/>
    <publisher>
      <name>Biografisch Woordenboek van Nederland:1880-2000</name>
      <ref target="http://resources.huygens.knaw.nl/bwn1880-2000"/>
    </publisher>
  </fileDesc>
  <person>
    <idno type="id">middelberg</idno>
    <persName><name type="geslachtsnaam">Middelberg</name>, Gerrit Adriaan Arnold</persName>
    <sex value="1"/>
    <event type="birth" when="1846"/>
    <event type="death" when="1916"/>
    <state type="occupation">werktuigbouwkundige</state>
  </person>
  <biography>
    <graphic url="http://resources.huygens.knaw.nl/bwn1880-2000/lemmata/bwn1/images/images/MIDDELBERG.jpg"/>
    <text>&lt;dtml-var bwn_header&gt;
 &lt;p class='genealogie'&gt;
  &lt;strong&gt;Middelberg, Gerrit Adriaan Arnold&lt;/strong&gt;, werktuigkundig ingenieur bij de spoorwegen (Boskoop 21-6-1846 - Abcoude-Baambrugge 6-3-1916).

Zoon van Gerrit Adriaan Middelberg, remonstrants predikant, en Anna
Wilmpje Minne. Gehuwd sinds 4-10-1871 met Leopoldine Hallmann. Uit dit
huwelijk werden 5 zoons en 1 dochter geboren.

&lt;img src=&amp;quot;images/MIDDELBERG.jpg&amp;quot; align=&amp;quot;right&amp;quot; BORDER=&amp;quot;0&amp;quot; alt=&amp;quot;afbeelding van Middelberg, Gerrit Adriaan Arnold&amp;quot; class=&amp;quot;bwnimg&amp;quot;&gt;

&lt;/p&gt;
&lt;p&gt;Middelberg verloor al vroeg zijn vader. Zijn opvoeding werd verzorgd
door zijn moeder en grootouders in Amsterdam, waar hij de lagere school
bezocht. Na een aantal jaren op een kostschool te Voorst te zijn
geweest, werd hij op een handelskantoor in de hoofdstad geplaatst. Daar
bleek al gauw dat zijn belangstelling meer uitging naar de techniek en
omdat zijn vooropleiding niet voldoende was voor een studie in Delft,
werd hij in 1862 naar de Technische Hogeschool van Z&amp;uuml;rich
gezonden. Zijn verblijf duurde niet lang omdat hij, met vele
medestudenten, van de school werd verwijderd na een actie tegen het
straffe onderwijssysteem. Na zijn terugkeer werkte hij enige tijd op de
Amsterdamse machinefabriek de Atlas totdat hij in 1865 naar Hannover
vertrok om zijn studie te voltooien. In 1868 behaalde hij daar aan de
Technische Hogeschool het diploma van werktuigkundig ingenieur, met
zulke goede resultaten, dat hij, hoewel geen Duitser, werd geplaatst
bij de Pruisische Staatsspoorwegen onder de bekende A. W&amp;ouml;hler te
Frankfurt a.O.&lt;/p&gt;
&lt;p&gt;Hij had in Duitsland kunnen blijven, maar omdat hij een loopbaan in
Nederland verkoos, wendde hij zich tot de Mij. tot Exploitatie van
Staatsspoorwegen (SS), die echter in 1869 nog geen plaats vrij had.
Daarom werkte hij eerst nog een jaar bij de locomotieffabriek van
Beyer, Peacock &amp;amp; Co te Manchester, totdat de Staatsspoor hem in
1870 aanstelde als adspirant-ingenieur in Groningen. In 1871
overgeplaatst naar Luik, waar de SS een depot had voor de lijn naar
Eindhoven, voldeed hij zo goed dat hij in 1873 weer werd overgeplaatst,
nu naar Zwolle als chef van de werkplaats. Zijn goede naam was nu
gevestigd zodat een nieuwe promotie al spoedig volgde: in 1876 stelde
de Hollandse IJzeren Spoorweg Mij. de nu dertigjarige Middelberg aan
tot chef van tractie. Het HIJSM-net was in een tijd van grote expansie;
de lijnen in Noord-Holland waren nog maar kort in dienst en de
Oosterspoor naar Utrecht en Duitsland was bijna klaar. Het verkeer nam
aanzienlijk toe, waardoor veel nieuw materieel moest worden
aangeschaft. Bij zijn komst vond Middelberg bij de HIJSM voornamelijk
locomotieven naar Pruisisch model, meestal ontworpen en gebouwd door de
fabriek van Borsig te Berlijn. Verschillende leveranties door Borsig
naar bestaande voorbeelden zouden nog volgen, maar nieuwe types werden
voortaan door Middelberg zelf ontworpen en niet meer door de fabriek.
Zo kwam in 1883 de eerste van zijn 'snellopers', gebouwd door
Borsig, op de baan, met een weliswaar Duits aandoend, maar toch geheel
eigen uiterlijk. Voor de in ontwikkeling zijnde locaallijnen ontwierp
hij een locomotieftype dat uniek was in Europa; 40 locomotiefjes met
dierennamen, bijgenaamd 'ezeltjes' of 'fornuisjes'
werden door Borsig hiervoor geleverd. Tal van detailverbeteringen,
veelal van Engelse oorsprong, bracht hij aan bij het nieuwe en het
bestaande materieel. Hij experimenteerde met compoundmachines om het
kolenverbruik te verminderen, maar ondanks besparingen werden de
proeven niet voortgezet. Tijdens zijn bewind werd de doorgaande
luchtrem ingevoerd, waardoor gewicht en snelheid van de treinen konden
worden verhoogd. Middelberg toonde zich een voorstander van het
Nederlands fabrikaat. Door zijn relaties met J.G. Rueb, firmant van de
Machinefabriek Backer &amp;amp; Rueb te Breda, - zij kenden elkaar uit
Hannover - wist hij deze fabriek te bewegen een aantal van zijn
stoomtramlocs te bouwen, de eerste van een lange reeks locomotieven uit
Breda. Tijdens zijn HIJSM-periode was hij lid van het Koninklijk
Instituut van Ingenieurs, voorzitter van de Nederlandsche Vereeniging
van Werktuig- en Scheepsbouwkundigen en actief in het Verein Deutscher
Eisenbahnverwaltungen, waar de meeste Nederlandse
spoorwegmaatschappijen lid van waren.&lt;/p&gt;
&lt;p&gt;Ondanks de voldoening die het werk voor de HIJSM hem moet hebben
gegeven, accepteerde Middelberg toch een kans om zijn vleugels breder
uit te slaan: op 1 januari 1890 werd hij benoemd tot directeur van de
Nederlandsche Zuid-Afrikaansche Spoorweg-Mij., waarmee aan zijn
eigenlijke ingenieurswerk een einde kwam. Deze jonge onderneming
verkeerde in een moeilijke positie, politiek zowel als financieel; de
aanleg van de hoofdlijn naar Delagoabaai was net begonnen en het zou al
Middelbergs gaven vergen om de bouw tot een goed einde te brengen.
Naast zijn al bewezen technische kwaliteiten bleek hij te beschikken
over een groot organisatietalent en veel mensenkennis; hij toonde zich
soepel in de omgang, ook met zijn tegenstanders, maar een keihard
onderhandelaar als het ging om de belangen van zijn maatschappij, wat
hem in Kaapse spoorwegkringen de bijnaam 'terror of South
Africa' bezorgde. Na zijn benoeming reisde Middelberg enige malen
naar Transvaal om ter plaatse de leiding te nemen, maar in 1894 bleek
een permanent toezicht nodig, zodat hij zich met zijn gezin in Pretoria
vestigde, waar hij tot eind 1898 zou blijven. Onder zijn leiding werd
de Nederlandsche Zuid-Afrikaansche Spoorweg Maatschappij (NZASM) een
bloeiend bedrijf dat de Zuidafrikaanse Republiek grote diensten heeft
bewezen. Ook in deze periode stimuleerde hij de Nederlandse industrie;
bijna alles kwam uit Nederland, behalve de zware locomotieven, ondanks
pogingen om Rueb tot de bouw daarvan te bewegen. Ten slotte was
Werkspoor bereid de fabricage ter hand te nemen, maar door de oorlog
werden er maar een paar afgeleverd. Met Kruger was Middelbergs relatie
er een van wederzijds vertrouwen, z&amp;oacute; zelfs dat zijn benoeming tot
staatsfinancier van de Zuidafrikaanse Republiek, met vergaande
bevoegdheden, in 1899 praktisch rond was. Door de oorlog met Engeland
is er niets van gekomen.&lt;/p&gt;
&lt;p&gt;Middelberg keerde terug naar Amsterdam als gedelegeerd commissaris
van de al spoedig in liquidatie gaande NZASM zodat er niet veel meer te
doen was. Hij trok zich terug in Loenersloot, hoewel hij van tijd tot
tijd nog wel op de voorgrond trad, zoals in 1901 bij het aanbieden van
een bank ter ere van de Delftse hoogleraar A. Huet en bij twee bezoeken
aan Zuid-Afrika, de eerste maal in 1904 als begeleider van het
stoffelijk overschot van Kruger, en de tweede maal in 1909 om de
belangen van de Nederlanders aldaar te behartigen. Verder maakte hij
nog een reis naar de USA om een noodlijdende spoorweg te reorganiseren.
Bovendien was hij voorzitter van de Nederlandsch Zuid-Afrikaansche
Vereeniging. In 1909 kwam aan deze rust een einde: het kiesdistrict
Amsterdam VII koos hem tot lid van de Tweede Kamer voor de
Anti-Revolutionaire Partij. Van huis uit remonstrants en in zijn Zwolse
tijd zelfs liberaal gemeenteraadslid, was hij geleidelijk aan meer
rechtzinnig geworden, mede onder invloed van zijn Afrikaanse jaren. In
de Kamer trad hij weinig op de voorgrond, maar bij de behandeling van
de Octrooiwet, waar hij zich sinds 1887 al mee had beziggehouden, was
hij zeer actief. Nadat hij in 1913 zijn kamerzetel weer had verloren,
trok hij zich geheel uit de politiek, die nooit zijn grote liefde had
gehad, terug.&lt;/p&gt;
&lt;p&gt;
  &lt;a href='agedeelte'&gt;A: &lt;/a&gt;Collectie-Middelberg in Algemeen Rijksarchief te
's-Gravenhage.&lt;/p&gt;
&lt;p&gt;
  &lt;a href='pgedeelte'&gt;P: &lt;/a&gt;
  'Invreting van stoomketelplaten' in 
&lt;em&gt;Tijdschrift van het Koninklijk Instituut van Ingenieurs
1875-1876,&lt;/em&gt;

382-391; -Opmerkingen omtrent de theorie ... ter verklaring van het
slippen ... der locomotieven .. .', 
&lt;em&gt;ibidem 1878-1879,&lt;/em&gt;

225-230; 'Omkoopbaarheid der Boeren', in 
&lt;em&gt;Neerlandici&lt;/em&gt;

4 (1900) 81-84.
&lt;/p&gt;
&lt;p&gt;
  &lt;a href='lgedeelte'&gt;L: &lt;/a&gt;J.A. van Kretschmar van Veen, in 
&lt;em&gt;De Ingenieur&lt;/em&gt;

31 (1916) 533-535; P.J. van Winter, 
&lt;em&gt;Onder Krugers Hollanders&lt;/em&gt;

(Amsterdam, 1937-1938. 2 dln.) passim.&lt;/p&gt;

&lt;p&gt;
&lt;a href=&amp;quot;igedeelte&amp;quot;&gt;I: &lt;/a&gt;&lt;em&gt;De Ingenieur&lt;/em&gt;

31 (1916) 533.&lt;/p&gt;





&lt;p&gt;A.J. Veenendaal jr.&lt;/p&gt; 
&lt;dtml-var bwn_footer&gt;</text>
  </biography>
</biodes>

