<biodes version="1.0">
  <fileDesc>
    <title>Rutten, Franciscus Josephus Theodorus (1899-1980)</title>
    <ref target="http://resources.huygens.knaw.nl/bwn1880-2000/lemmata/bwn2/rutten"/>
    <publisher>
      <name>Biografisch Woordenboek van Nederland:1880-2000</name>
      <ref target="http://resources.huygens.knaw.nl/bwn1880-2000"/>
    </publisher>
  </fileDesc>
  <person>
    <idno type="id">rutten_2</idno>
    <persName><name type="geslachtsnaam">Rutten</name>, Franciscus Josephus Theodorus</persName>
    <sex value="1"/>
    <event type="birth" when="1899"/>
    <event type="death" when="1980"/>
    <state type="occupation">psycholoog</state>
    <state type="occupation">minister</state>
  </person>
  <biography>
    <graphic url="http://resources.huygens.knaw.nl/bwn1880-2000/lemmata/bwn2/images/images/RUTTENFJT.jpg"/>
    <text>&lt;dtml-var bwn_header&gt;
 &lt;p class='genealogie'&gt;
  &lt;strong&gt;Rutten, Franciscus Josephus Theodorus&lt;/strong&gt;, hoogleraar psychologie en minister van Onderwijs, Kunsten en Wetenschappen (Schinnen 15-9-1899 - Lopik 21-4-1980).

Zoon van Renier Rutten, hoofd van een school, en Maria Hubertina
Josephina Douven. Gehuwd op 15-1-1927 met Hilda Cornelia Elisabeth
Leen. Uit dit huwelijk werden 1 zoon en 4 dochters geboren.


&lt;img src=&amp;quot;images/RUTTENFJT.jpg&amp;quot; align=&amp;quot;right&amp;quot; BORDER=&amp;quot;0&amp;quot; alt=&amp;quot;afbeelding van Rutten, Franciscus Josephus Theodorus&amp;quot; class=&amp;quot;bwnimg&amp;quot;&gt;


&lt;/p&gt;
&lt;p&gt;Rutten ging na de voltooiing van een studie voor onderwijzer en een
gymnasiumopleiding in 1921 in Utrecht Nederlandse letteren en
psychologie studeren; in elk van beide richtingen legde hij het
doctoraal examen cum laude af. Een psychologiestudie was in Nederland
sedert 1921 mogelijk door middel van een doctoraal examen wijsbegeerte
met als hoofdvak psychologie, en Rutten behoorde tot de eersten die van
die gelegenheid gebruik maakten. Beide studies werden afgesloten met
een dissertatie, een over 
&lt;em&gt;Felix Timmermans,&lt;/em&gt;

waarop Rutten in Leuven in 1928 bij Boon summa cum laude promoveerde,
en een met de titel 
&lt;em&gt;Psychologie der waarneming. Een studie over gezichtsbedrog,&lt;/em&gt;

waarop hij in 1929 te Utrecht bij F.M.J.A. Roels cum laude
promoveerde.&lt;/p&gt;
&lt;p&gt;In 1926 werd Rutten assistent van de buitengewoon hoogleraar in de
psychologie F. Roels aan de Katholieke Universiteit te Nijmegen
'voor het geven van oefeningen in praktische zielkunde'. In
1931 volgde hij Roels daar als buitengewoon hoogleraar op. Twee jaar
later werd hij gewoon hoogleraar. Met een onderbreking voor een
vierjarig ministerschap bleef hij deze functie tot 1970 vervullen; een
aanbod om in 1946 hoogleraar in Utrecht te worden wees hij af. In de
jaren 1929/1930 maakte hij studiereizen naar verschillende centra van
psychologiebeoefening in Europa: Parijs (H. Pi&amp;eacute;ron), Wenen (Karl
en Charlotte B&amp;uuml;hler), Leipzig (H. Volkelt) en Marburg (E. R.
Jaensch) als ook naar de Kellerinstituten voor delinquenten in
Denemarken.&lt;/p&gt;
&lt;p&gt;In Nijmegen had Rutten als eerste gewoon hoogleraar in de
psychologie de taak dat wetenschapsgebied van de grond te krijgen. Hij
bouwde daartoe met bescheiden middelen een laboratorium op, waar hij
het toen nog kleine aantal studenten kon opleiden. Tijdens de
oorlogshandelingen in september 1944 werd dit laboratorium verwoest. Na
de oorlog is Rutten opnieuw aan de opbouw van een laboratorium
begonnen, nu in personeel en in materieel opzicht op aanzienlijk
grotere schaal. Naast Rutten werden andere hoogleraren benoemd; het
aantal afstudeerrichtingen werd uitgebreid met terreinen die voor de
Nederlandse psychologiebeoefening nieuw waren, zoals de psychologische
functieleer, de mathematische psychologie, de godsdiensten
cultuurpsychologie en de fysiologische psychologie. Voor Rutten bestond
de taak als hoogleraar vooral uit het enthousiasmeren van studenten en
afgestudeerden voor de psychologie en haar praktische toepassing. Dat
hij hierin slaagde is onder meer gebleken uit een voor deze periode
groot aantal dissertaties (35) die hij als promotor begeleid heeft;
vier daarvan werden v&amp;oacute;&amp;oacute;r 1940 afgerond.&lt;/p&gt;
&lt;p&gt;Tegenover vele ontwikkelingen in de psychologie stond Rutten heel
positief. Gereserveerd, zo niet afwerend was zijn houding echter
tegenover de psychotherapie. Tot een openlijke stellingname t.o.v. de
in Nijmegen in de jaren vijftig ontwikkelde opvattingen inzake
psychotherapie (A.A.A. Terruwe, W.J.A.J. Duynstee), die onder meer
geleid hebben tot een visitatie door S. Tromp S.J. vanwege de
Vaticaanse Curie, heeft Rutten zich niet laten verleiden. Bij de opbouw
van de opleiding heeft Rutten wel rekening gehouden met opvattingen van
de katholieke kerk, o.a. over de vrije wil, waaraan geen afbreuk mocht
worden gedaan door een deterministisch gerichte psychologie. Conflicten
met de leiding van deze kerk en met katholieke organisaties heeft
Rutten echter steeds weten te vermijden. Een wetenschappelijke school
heeft Rutten niet willen vormen: daarvoor stond hij te relativerend
tegenover de wetenschapsbeoefening. Niettemin beschouwden velen zich
als zijn leerling en hebben enkele tientallen van hen als hoogleraar
een vooraanstaande functie in de wetenschapsbeoefening verworven.&lt;/p&gt;
&lt;p&gt;Rutten had een eigen visie op de psychologiebeoefening. Hij stelde
het zelf observeren van het menselijk gedrag uitdrukkelijk voorop, en
ook aan waarnemingen neergelegd in de literatuur hechtte hij grote
betekenis, zowel om het waargenomene zelf als om de wijze waarop het
beschreven werd. Theorievorming achtte hij nuttig, maar hij was er
beducht voor dat theoretische uitgangspunten vroegtijdig een open oog
voor de verschijnselen zouden belemmeren. De praktische mensenkennis
zoals neergelegd in levenswijsheden, vormde een andere inspiratiebron.
Ten slotte was voor Rutten de praktische betekenis van het
psychologisch onderzoek een wezenlijk element van zijn visie op de
psychologie en hij waardeerde ontwikkelingen binnen de psychologie
steeds ook wegens hun maatschappelijke relevantie. In Ruttens
geschriften komen deze visie en werkwijze tot uitdrukking in korte
zinnen en een helder beeldend taalgebruik, dat de lezer of toehoorder
direct pakt. Naast een klein aantal wetenschappelijke studies
publiceerde Rutten vele voordrachten die hij voor allerlei
maatschappelijke organisaties heeft gehouden. Rutten was vindingrijk in
het zoeken naar bruikbare oplossingen voor concrete praktische
problemen van mensen; zo is de vibratiemethode in het
doofstommenonderwijs een voorbeeld van de wijze waarop Rutten zijn
waarnemingen wist te benutten. Om die praktische betekenis van de
psychologie voor de samenleving uit te breiden heeft Rutten op velerlei
terrein initiatieven genomen. Hij achtte instituten nodig waar ouders
die raad en hulp nodig hadden bij de opvoeding van hun kinderen terecht
konden; zo ijverde hij voor de oprichting in 1934 van het pedologisch
instituut 'St. Joseph' te Nijmegen. Ter bevordering van het
onderzoek op het gebied van de opvoeding en de ontwikkeling van de
jeugd was hij in 1948 medeoprichter van het Hoogveld-Instituut te
Nijmegen. Ook was hij betrokken bij de oprichting van enkele landelijke
stichtingen op het gebied van onderzoek en ontwikkeling: de Katholieke
Montessoristichting, de Katholieke Vereniging voor Geestelijke
Volksgezondheid en de Katholieke Centrale voor Studie en Research ten
behoeve van de opvoeding en het onderwijs in Nederland. Voor advisering
en voorlichting aan jongeren op het gebied van studie en beroep, en ook
voor advisering van ondernemingen bij de selectie van personeel richtte
Rutten het Gemeenschappelijk Instituut voor Toegepaste Psychologie te
Nijmegen op. Voorts was hij adviseur van verscheidene ondernemingen,
zoals de Staatsmijnen en de Scheepvaartvereniging Zuid in
Rotterdam.&lt;/p&gt;
&lt;p&gt;Aan de ontwikkeling van vakopleidingen had Rutten vele bijdragen
geleverd. Direct na de Tweede Wereldoorlog heeft hij een opleiding
ontworpen, gericht op een versnelde scholing voor bouw- en
werktuigkundige functies in de bouw; deze werkzaamheid leidde, via een
observatie van de essenti&amp;euml;le handelingen in de desbetreffende
functies, tot een systeem dat later op het gebied van de
beroepen-classificatie ook buiten Nederland bekendheid heeft gekregen
als de 'methode van Nijmegen'. Hij legde de grondslag voor de
eerste opleiding voor beroepskeuze-adviseurs, voor een ondergrondse
vakschool van mijnwerkers, voor een opleiding van havenarbeiders in
Rotterdam, welke haven- en vervoersscholen in 1969 zijn omgedoopt tot
Prof. Ruttenschool, voor een kaderopleiding voor het toerisme in Breda.
In de periode van 1959 tot 1961 was Rutten een van de projectleiders
van een internationaal onderzoek in de Europese Gemeenschap voor Kolen
en Staal naar de psychologische factoren van het veroorzaken van
ongevallen. Rutten deed al dat werk niet alleen, maar betrok studenten
en afgestudeerden bij de aanpak van de desbetreffende problematiek, en
wist zo een speciale verbinding te leggen tussen wetenschap en
praktijk.&lt;/p&gt;
&lt;p&gt;Rutten had zitting in verscheidene op nationaal vlak werkzame
commissies ter advisering van de regering inzake de herziening van het
ondernemingsrecht en van het hoger onderwijs, vaak als voorzitter. Toen
bij de formatie van 1948 van het kabinet-Drees-Van Schaik een lid van
de Katholieke Volkspartij (KVP) voor de portefeuille van Onderwijs,
Kunsten en Wetenschappen gezocht werd, viel het oog op Rutten en werd
hij voor de gehele duur (1948-1952) van het kabinet-Drees-Van Schaik en
het ministerie-Drees minister. Zijn ministerschap is vooral bekend om
het onderwijsplan-Rutten, dat in 1951 is uitgebracht en dat voor een
deel aansloot bij aanzetten in het rapport-Bolkestein (1946). In deze 
&lt;em&gt;Nota betreffende onderwijsvoorzieningen&lt;/em&gt;

wordt een nieuwe opzet geschetst voor het kleuter-, lager en middelbaar
onderwijs; de nota vormt 'een leidraad vanuit onderwijskundig
gezichtspunt'. Enkele belangrijke onderwijskundige aspecten hieruit
zijn: de noodzaak technische vakken in het algemeen vormend voortgezet
onderwijs op te nemen; de mogelijkheid examens niet in hun geheel, maar
voor groepen van vakken af te leggen, zodat meer differentiatie in
einddiploma's ontstaat; een brugperiode voor een groot gedeelte van
het voortgezet onderwijs en terugdringen, zo niet afschaffing, van het
toelatingsexamen; het voortgezet onderwijs zou meer aansluiting dienen
te krijgen bij werkvormen van de jeugdbeweging, waardoor teamwork werd
bevorderd. Van grote betekenis is gebleken het voorstel voor de opzet
van een vierjarige school voor voortgezet onderwijs met algemene
doeleinden (de zg. algemene middelbare school of AMS), waarin, na een
gemeenschappelijke basis van twee jaar, twee richtingen worden
onderscheiden met als kernvakken drie vreemde talen met
mathematisch-fysische vakken dan wel maatschappelijke vakken. Het
einddiploma van deze school zou toegang geven tot wat met de
aanvaarding van de Wet op het voortgezet onderwijs in 1963 het hoger
beroepsonderwijs is genoemd.&lt;/p&gt;
&lt;p&gt;De nota heeft veel discussie uitgelokt; een vierjarige middelbare
school zou nivellering van het niveau van het onderwijs bevorderen; ook
vreesde men dat het middelbaar onderwijs zich te sterk zou aanpassen
aan de eisen van het beroepsleven. Rutten heeft zijn onderwijsplan in
1952 uitgewerkt in enkele wetsontwerpen. Zijn partijgenoot en opvolger
J.M.L.Th. Cals, die door Rutten als staatssecretaris was aangetrokken,
heeft deze problematiek samen met de eerste vrouwelijke
staatssecretaris, A. de Waal, verder ontwikkeld. In tegenstelling tot
Rutten werkte Cals naar een wet voor het gehele voortgezet onderwijs,
en rekening houdend met de kritiek die de onderwijsnota van Rutten had
uitgelokt werden ook uitdrukkelijk de bestuurlijke en legislatieve
aspecten van de oprichting van scholen in het wetsvoorstel uitgewerkt.
Dit wetsvoorstel heeft, na vele amenderingen, in 1963 kracht van wet
gekregen. Ook nadien, vooral voor de toelichting van de grondslagen van
een middenschool, wordt verwezen naar het onderwijsplan-Rutten.&lt;/p&gt;
&lt;p&gt;In de lijn van zijn eerder werk voor het beroepsonderwijs en ook
vanwege het regeringsbeleid ten behoeve van de industrialisatie heeft
Rutten als minister het technisch onderwijs sterk bevorderd en het
aantal opleidingsscholen op dat terrein belangrijk uitgebreid. Voorts
heeft Rutten tijdens zijn ministerschap de culturele samenwerking met
andere landen (vooral in het kader van UNESCO) bevorderd en er speciaal
aan gewerkt dat ambtenaren en vertegenwoordigers van het Nederlandse
onderwijs zich in het buitenland gingen ori&amp;euml;nteren, hetgeen
voordien zelden voorkwam. Van de wetgevende arbeid van Rutten verdient
ten slotte zeker vermelding de indiening en de totstandkoming in 1950
van de Wet tot bevordering van het zuiver-wetenschappelijk onderzoek
(ZWO).&lt;/p&gt;
&lt;p&gt;Na zijn terukeer in Nijmegen heeft Rutten in 1956 leiding gegeven
aan een internationaal project over menselijke verhoudingen dat in
Nederland een werkcongres organiseerde waaraan ruim 200
wetenschapsbeoefenaars en vooraanstaande personen uit bedrijfsleven,
overheid en gezondheidszorg deelnamen. Ook in de internationale
organisatie op dit gebied (de World Brotherhood) heeft Rutten als lid
van de General Assembly bijgedragen. Zijn motivatie daartoe kwam voor
een belangrijk deel voort uit de opvatting dat een verlevendigd besef
voor de ander als evenmens noodzakelijk was geworden; goede menselijke
verhoudingen bleken voor de enkeling evenzeer als voor de samenleving
van essentieel belang. De beweging wilde door onderzoek,
ontwikkelingswerk en door de versterking van het morele besef aan de
problematiek aandacht geven. Rutten werkte ook in eigen land als
redacteur aan twee bundels over deze problematiek met als titel 
&lt;em&gt;Menselijke verhoudingen&lt;/em&gt;

(Bussum, 1955, 1957).&lt;/p&gt;
&lt;p&gt;Samengevat ligt de betekenis van Rutten in de opbouw van de
psychologie als universitaire studie in Nederland, en in Nijmegen in
het bijzonder, en voorts in het bevorderen van praktische toepassingen
van de psychologie op het terrein van de opvoeding, het onderwijs en
het bedrijfsleven en ook op meer algemeen maatschappelijk vlak. Als
minister gaf hij opnieuw impulsen aan de onderwijsvernieuwing die bij
zijn opvolgers haar beslag kreeg. Hij was bij uitstek effectief in het
ethousiasmeren van de velen die hem in zijn maatschappelijke functies
ontmoet hebben.&lt;/p&gt;
&lt;p&gt;
  &lt;a href='agedeelte'&gt;A: &lt;/a&gt;Archief-Rutten in het Psychologisch Laboratorium van de
Katholieke Universiteit Nijmegen.&lt;/p&gt;
&lt;p&gt;
  &lt;a href='pgedeelte'&gt;P: &lt;/a&gt;Bibliografie in hieronder genoemd artikel van Th.G.G.
Bezembinder in 
&lt;em&gt;De Psycholoog&lt;/em&gt;

15 (1980) 315-317.&lt;/p&gt;
&lt;p&gt;
  &lt;a href='lgedeelte'&gt;L: &lt;/a&gt;Ph.J. Idenburg, 
&lt;em&gt;Schets van het Nederlandse schoolwezen&lt;/em&gt;

2e herz. dr. (Groningen, 1964); 
&lt;em&gt;Katholieke Universiteit Nijmegen 1923-1973.&lt;/em&gt;

Een documentenboek onder red. van A.F. Manning et al. (Bilthoven,
1974); L.K.A. Eisenga, 
&lt;em&gt;Geschiedenis van de Nederlandse psychologie (Deventer,&lt;/em&gt;

1978); R. Abma, 'Psychologie en katholicisme: een episode uit de
geschiedenis van de Nijmeegse psychologie', in 
&lt;em&gt;Tijdschrift psychologie &amp;amp; maatschappij 1979, 7&lt;/em&gt;

(april) 35-65; Th.G.G. Bezembinder, in 
&lt;em&gt;De Psycholoog&lt;/em&gt;

15 (1980) 309-317; W.J. Berger, in 
&lt;em&gt;Nederlands Tijdschrift voor de psychologie en haar grensgebieden&lt;/em&gt;

35 (1980) 315-318; R. Abma, 
&lt;em&gt;Methodisch zonder confessie. Uit de geschiedenis van de Nijmeegse
psychologie (Nijmegen,&lt;/em&gt;

1983).&lt;/p&gt;

&lt;p&gt;&lt;a href=&amp;quot;igedeelte&amp;quot;&gt;I: &lt;/a&gt;
Katholiek Documentatie Centrum te Nijmegen, Collectie personen: afb. 3a321.&lt;/p&gt;




&lt;p&gt;J.F.M.C. Aarts&lt;/p&gt; 
&lt;dtml-var bwn_footer&gt;</text>
  </biography>
</biodes>

