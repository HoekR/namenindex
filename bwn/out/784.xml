<biodes version="1.0">
  <fileDesc>
    <title>Hoogveld, Johannes Hendrikus Everardus Jacobus (1878-1942)</title>
    <ref target="http://resources.huygens.knaw.nl/bwn1880-2000/lemmata/bwn3/hoogveld"/>
    <publisher>
      <name>Biografisch Woordenboek van Nederland:1880-2000</name>
      <ref target="http://resources.huygens.knaw.nl/bwn1880-2000"/>
    </publisher>
  </fileDesc>
  <person>
    <idno type="id">hoogveld</idno>
    <persName><name type="geslachtsnaam">Hoogveld</name>, Johannes Hendrikus Everardus Jacobus</persName>
    <sex value="1"/>
    <event type="birth" when="1878"/>
    <event type="death" when="1942"/>
    <state type="occupation">filosoof</state>
    <state type="occupation">pedagoog</state>
  </person>
  <biography>
    <graphic url="http://resources.huygens.knaw.nl/bwn1880-2000/lemmata/bwn3/images/images/HOOGVELD.jpg"/>
    <text>&lt;dtml-var bwn_header&gt;
 &lt;p class='genealogie'&gt;
  &lt;strong&gt;Hoogveld, Johannes Hendrikus Everardus Jacobus&lt;/strong&gt;, filosoof en pedagoog (Elden, gem. Elst 25-7-1878 - Nijmegen 23-7-1942).

  Zoon van Richardus Hendrikus Romanus Hoogveld, landbouwer, en
  Catharina Constantia Schouten.
  

  &lt;img src=&amp;quot;images/HOOGVELD.jpg&amp;quot; align=&amp;quot;right&amp;quot; BORDER=&amp;quot;0&amp;quot; alt=&amp;quot;afbeelding van Hoogveld, Johannes Hendrikus Everardus Jacobus&amp;quot; class=&amp;quot;bwnimg&amp;quot;&gt;

  
  &lt;/p&gt;
&lt;p&gt;Hoogveld, oudste kind uit een groot gezin van welgestelde
    landbouwers, ontving zijn eerste opleiding aan het Nijmeegse
    Dominicuscollege. Daarna bezocht hij de seminaries van het
    aartsbisdom Utrecht te Culemborg en Rijsenburg. Na de
    priesterwijding (1902) volgde de wetenschappelijke vorming aan
    het Angelicum te Rome, afgesloten door een promotie in de
    wijsbegeerte en godgeleerdheid (1904). Terug in Nederland werd
    de jonge priester al spoedig benoemd tot docent in de
    wijsbegeerte en de empirische zielkunde aan het Culemborgse
    seminarie (1906-1921); tevens aanvaardde hij in 1915 het hem
    gedane verzoek, aan de zojuist opgerichte RK Leergangen te
    's-Hertogenbosch (later: Tilburg) onderwijs in de pedagogiek te
    geven. De overweging 'dat alleen de studie hiervan [se. van
    wijsbegeerte en empirische zielkunde] de paedagogiek, die te
    veel weg had van een receptenleer en die te sterk opging in
    onderwijs-methodiek-regels, op behoorlijk peil kon brengen',
    deed hem zijn aanvankelijke aarzeling overwinnen (zie zijn 'Ter
    inleiding', XII op de 
    &lt;em&gt;Keur uit de werken...).&lt;/em&gt;

    Tot 1932 doceerde hij aan de Leergangen de opvoedkunde, waarbij
    de meer 'praktische' delen van het vak, zoals de didactiek,
    steeds buiten het onmiddellijk terrein van zijn werkzaamheden
    bleven. De hem in 1923 als deel van zijn leeropdracht aan de
    Katholieke Universiteit toegewezen 'algemene paedagogiek' zou
    dezelfde stof omvatten als die waartoe Hoogveld zich te Tilburg
    beperkte. Van huis uit was hij filosoof; zijn wending tot de
    opvoedkunde voltrok zich via de wijsgerige anthropologie in de
    jaren rond 1920, de periode van zijn redacteurschap van het
    mede door hem opgerichte tijdschrift 
    &lt;em&gt;De Beiaard.&lt;/em&gt;

    Dit zijn Hoogvelds vruchtbaarste jaren (1916- 1925), voor zijn
    werk in stilistisch opzicht de beste. Vanaf 1918 schreef hij
    tevens menig opstel als redacteur van het 
    &lt;em&gt;Tijdschrift voor zielkunde en opvoedingsleer,&lt;/em&gt;

    een uitgaaf van het Psychologisch- en Paedagogisch Instituut
    der RK Leergangen. Deze bijdragen waren bedoeld als
    voorbereidingen voor enige delen van een breed opgezet
    'Handboek der paedagogiek', door Hoogveld te verzorgen, delen
    die nimmer verschenen.&lt;/p&gt;
&lt;p&gt;In 1920 werd Hoogveld tijdelijk van zijn functie in het
    onderwijs ontheven om te zamen met de Utrechtse hoogleraar Jos.
    Schrijnen de eerste voorbereidende werkzaamheden voor de
    stichting van de RK Universiteit ter hand te nemen. In dit
    moeizame werk, dat in 1923 tot een goed einde werd gebracht,
    had hij een belangrijk aandeel, hoewel de samenwerking met de
    elf jaar oudere, prikkelbare en rusteloze Schrijnen door
    pijnlijke wrijvingen ontsierd werd. Beiden kregen een benoeming
    tot hoogleraar aan de nieuwe instelling. Hoogvelds leeropdracht
    omvatte in de literaire faculteit de inleiding tot de
    wijsbegeerte, logica, critica, zielkunde, algemene metafysica,
    algemene ethiek en algemene pedagogiek, daarbij in de
    juridische faculteit de wijsbegeerte van het recht. Ofschoon
    behalve de meeste van zijn pedagogische geschriften ook zijn 
    &lt;em&gt;Inleiding tot de wijsbegeerte&lt;/em&gt;

    (1939 - 1941. 3 dl.) en zijn 
    &lt;em&gt;Hoofdlijnen van de algemene rechtsfilosofie...&lt;/em&gt;

    (1935) uit de periode van zijn professoraat dateren (1923-
    1942), zijn deze jaren minder vruchtbaar geweest dan men mocht
    verwachten. Zijn collega en generatiegenoot Gerard Brom merkte
    in 1955 op dat Hoogveld zich door actie liet absorberen,
    wellicht daar onbewust in vluchtte, en daardoor 'tenslotte aan
    een soort psychische verstopping' leed 
    &lt;em&gt;(Dies natalis...,&lt;/em&gt;

    70). Indirect werd hij een slachtoffer van de Tweede
    Wereldoorlog: de Gestapo arresteerde hem 18 juni 1940, verdacht
    van verstandhouding met de uitgeweken Duitse jezu&amp;iuml;et F.
    Muckermann. Een half jaar werd hij zonder opgaaf van redenen in
    Arnhem en Emmerik gevangen gehouden. Daarmee waren zijn
    krachten gebroken: na lang kwakkelen overleed hij op 23 juli
    1942 in zijn woonplaats.&lt;/p&gt;
&lt;p&gt;Hoogveld, naar zijn gave verschijning eens 'de Griekse
    jongeling' genoemd, was voornaam in optreden en voorkomen,
    plechtstatig in gebaar en gedrag, handhaafde nauwlettend het
    klerikale decorum. Achter deze ongerimpelde fa&amp;ccedil;ade
    schuilde een verlegen, zwaarmoedig man, zonder veel
    zelfvertrouwen of vastberadenheid, zodat het wellicht voor hem
    en het aartsbisdom Utrecht een geluk was dat zijn voorgenomen
    benoeming tot opvolger van de in november 1929 overleden
    aartsbisschop H. van de Wetering op het laatste moment
    verijdeld werd, naar het heet door ingrijpen van de Belgische
    kardinaal D.J. Mercier.&lt;/p&gt;
&lt;p&gt;Als filosoof was Hoogveld een aanhanger van de thomistische
    wijsbegeerte en de neoscholastiek. Hij onderging in sterke mate
    de invloed van Mercier en de School van Leuven, later van Jacq.
    Maritain: zelfstandige betekenis als wijsgeer heeft hij
    nauwelijks gehad, wel bracht hij de Nederlanders in kennis met
    buitenlandse ontwikkelingen en denkbeelden. Dat de thomistische
    wijsbegeerte in ons land in de 20e eeuw een zelfstandige
    wetenschap is geworden en rekening is gaan houden met de
    problemen, door het moderne denken opgeworpen, is na J.V. de
    Groot (1848-1922) en J.Th. Beysens (1864 - 1945) voor een groot
    deel aan hem te danken. Met de constructie van een pedagogische
    wetenschap voor de Nederlandse katholieken moest hij vrijwel
    van de grondvesten af beginnen. Tot een groot samenvattend werk
    kwam hij niet, doch zijn talrijke fundamentele artikelen op dit
    gebied hebben de richtlijnen getrokken volgens welke een
    opvoedkunde naar katholieke beginselen geleidelijk zou kunnen
    worden opgebouwd. Dit is echter niet geschied. Zijn pedagogiek
    heeft amper school gemaakt: de moderne fenomenologische methode
    sloeg een geheel andere weg in. Toch verscheen er een
    dissertatie aan de Vrije Universiteit van J.W. van Hulst, 
    &lt;em&gt;De beginselleer van Hoogvelds pedagogiek (Amsterdam,&lt;/em&gt;

    1962). Leerlingen in de eigenlijke zin des woords heeft hij in
    zijn langdurig professoraat weinig gevormd, twee proefschriften
    slechts kwamen onder zijn leiding tot stand. Hoogveld ontving
    hoge kerkelijke en wereldlijke onderscheidingen. Naar hem werd
    in 1947 het toen te Nijmegen gestichte Mgr. Hoogveld Instituut
    genoemd, een centrum voor de wetenschappelijke bestudering in
    katholieke zin van de problemen rond de opvoeding van jongeren
    en adolescenten.&lt;/p&gt;
&lt;p&gt;
  &lt;a href='agedeelte'&gt;A: &lt;/a&gt;Archief-Hoogveld in het Katholiek Documentatie Centrum
  te Nijmegen.&lt;/p&gt;
&lt;p&gt;
  &lt;a href='pgedeelte'&gt;P: &lt;/a&gt;Bibliografie in onder L genoemd werk: 
    &lt;em&gt;Keur...,&lt;/em&gt;

    317-333.&lt;/p&gt;
&lt;p&gt;
  &lt;a href='lgedeelte'&gt;L: &lt;/a&gt;Ferd. Sassen, in 
  &lt;em&gt;Keur uit de werken van prof.dr. J. Hoogveld&lt;/em&gt;

  2e dr. (Groningen [etc.] 1951) V-X; J.J. Gielen, in 
  &lt;em&gt;Katholieke Encyclopaedie voor opvoeding en onderwijs&lt;/em&gt;

  ('s-Gravenhage, 1951 - 1954. 3 dl.) II, 270-271; Gerard Brom, in 
  &lt;em&gt;Dies natalis.&lt;/em&gt;

  De stichting van de Katholieke Universiteit (Nijmegen [etc.],
  1955) passim; 
  &lt;em&gt;Katholieke Universiteit Nijmegen 1923-1973.&lt;/em&gt;

  Met een terugblik door L.J. Rogier &amp;#134;. Onder red. van A.F.
  Manning [et al.] (Bilthoven, 1974) passim; G.Th.M. Verhaak, 
  &lt;em&gt;Pedagogiek tussen dood en leven&lt;/em&gt;

  (Nijmegen, 1986) passim.&lt;/p&gt;
&lt;p&gt;
&lt;a href=&amp;quot;igedeelte&amp;quot;&gt;I: &lt;/a&gt;&lt;i&gt;Persoonlijkheden in het Koninkrijk der Nederlanden in woord en beeld&lt;/i&gt;. Onder hoofdred. van H.P. van den Aardweg (Amsterdam 1938) 7 (Verbeterblad).
&lt;/p&gt;

&lt;p&gt;P.L. N&amp;egrave;ve&lt;/p&gt; 
&lt;dtml-var bwn_footer&gt;</text>
  </biography>
</biodes>

