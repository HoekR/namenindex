<biodes version="1.0">
  <fileDesc>
    <title>Zeeman, Pieter (1865-1943)</title>
    <ref target="http://resources.huygens.knaw.nl/bwn1880-2000/lemmata/bwn1/zeeman"/>
    <publisher>
      <name>Biografisch Woordenboek van Nederland:1880-2000</name>
      <ref target="http://resources.huygens.knaw.nl/bwn1880-2000"/>
    </publisher>
  </fileDesc>
  <person>
    <idno type="id">zeeman</idno>
    <persName><name type="geslachtsnaam">Zeeman</name>, Pieter</persName>
    <sex value="1"/>
    <event type="birth" when="1865"/>
    <event type="death" when="1943"/>
    <state type="occupation">natuurkundige</state>
  </person>
  <biography>
    <graphic url="http://resources.huygens.knaw.nl/bwn1880-2000/lemmata/bwn1/images/images/ZEEMAN.jpg"/>
    <text>&lt;dtml-var bwn_header&gt;
 &lt;p class='genealogie'&gt;
  &lt;strong&gt;Zeeman, Pieter&lt;/strong&gt;, natuurkundige (Zonnemaire (gem. Brouwershaven) 25-5- 1865 - Amsterdam 9-10-1943).

Zoon van Catharinus Forandinus Zeeman, Ned.-Herv. predikant, en
Willemina Worst. Sinds 28-3-1895 gehuwd met Johanna Elisabeth Lebret.
Uit dit huwelijk werden 1 zoon en 3 dochters geboren. 

&lt;img src=&amp;quot;images/ZEEMAN.jpg&amp;quot; align=&amp;quot;right&amp;quot; BORDER=&amp;quot;0&amp;quot; alt=&amp;quot;afbeelding van Zeeman, Pieter&amp;quot; class=&amp;quot;bwnimg&amp;quot;&gt;

&lt;/p&gt;
&lt;p&gt;Na de lagere school in zijn geboorteplaats (thans deel der gemeente
Brouwershaven) en de Rijks Hogere Burgerschool te Zierikzee nam hij
voor het staatsexamen priv&amp;eacute;-lessen in de klassieke talen bij de
conrector van het Delftse gymnasium, dr. J.W. Lely. Via deze kwam hij
ook in aanraking met H. Kamerlingh Onnes, die te Leiden zijn promotor
zou worden. De promotie geschiedde op 18 januari 1893 op een
proefschrift, getiteld 
&lt;em&gt;Metingen over het verschijnsel van Kerr...&lt;/em&gt;

Het was een beknopt overzicht van het bekroonde antwoord op een
prijsvraag, uitgeschreven door de Hollandsche Maatschappij der
Wetenschappen te Haarlem. Tot zijn leermeesters te Leiden behoorde ook
H.A. Lorentz, met wie een warme vriendschap hem sindsdien heeft
verbonden. In 1894 werd hij privaatdocent in de wis- en natuurkunde te
Leiden. Twee jaar later volgde een benoeming tot lector in
Amsterdam.&lt;/p&gt;
&lt;p&gt;De internationale vermaardheid van Zeeman berust op zijn ontdekking,
in 1896, van de invloed van een magnetisch veld op de atomen. Dit zg.
Zeeman-ef&amp;iuml;ect werd door hem waargenomen als een splitsing der
uitgezonden straling in meer componenten van verschillende golflengte
en frequentie, en ook van verschillende polarisatietoestand. Bij deze
proeven, die een verfijnde experimenteerkunst vereisten, liet hij zich
leiden door zijn kennis van de oudere litteratuur over magnetisme en
licht (Faraday, Maxwell) en door opvattingen over de elektrische natuur
van de bouwstenen der atomen, die geenszins onbestreden waren: de
atomen zelfwaren nog maar ternauwernood aanvaard als harde bollen met
een doorsnede van omstreeks 10 
-10

m. Echter Lorentz slaagde er in een formule voor de Zeeman-splitsing af
te leiden, gebaseerd op het idee, dat de straling wordt teweeggebracht
door trillende elektrisch geladen deeltjes in de atomen. In die formule
kwam het onbekende quoti&amp;euml;nt van lading en massa (e/m) voor, zodat
Zeeman dit uit zijn metingen kon afleiden. De uitkomst verbaasde
Lorentz hooglijk, want die wees op het bestaan van een tot dusver
onbekend deeltje - thans bekend als elektron - met negatieve lading en
met een massa, die ongeveer 2000 maal zo klein is als die van een
waterstofatoom. Eerst een halfjaar later bepaalde J.J. Thomson de
waarde van e/m voor vrije elektronen, in overeenstemming met die van
Zeeman, wiens resultaat hem ook bekend was zoals blijkt o.a. uit het
werk van W. McGucken, 
&lt;em&gt;Nineteenth-Century Spectroscopy&lt;/em&gt;

(Baltimore, 1969). Ofschoon Zeeman de ontdekking van het elektron nooit
voor zich geclaimd heeft, is hij zonder twijfel de ontdekker van het in
het atoom gebonden elektron, en dat hij zich daarvan bewust was, blijkt
uit de titel van zijn inaugurale rede bij de aanvaarding op 12 maart
1900 van het extraordinariaat aan de Universiteit van Amsterdam, 
&lt;em&gt;Experimenteele onderzoekingen over deelen kleiner dan atomen&lt;/em&gt;

(Amsterdam, 1900). In 1902 werden Zeeman en Lorentz gezamenlijk terecht
ge&amp;euml;erd door de toekenning van de Nobelprijs voor natuurkunde.&lt;/p&gt;
&lt;p&gt;Inmiddels was uit de voortgezette proeven te Amsterdam, en ook
elders, al gebleken, dat het Zeeman-effect een veel gecompliceerder
verschijnsel was dan met de theorie van Lorentz viel te verklaren. Voor
het uitvoeren van precisiewerk werd aan Zeeman, na benoeming tot gewoon
hoogleraar in 1908, een nieuw gebouw, uitgerust v&amp;oacute;&amp;oacute;r en
m&amp;eacute;t de modernste instrumenten, in uitzicht gesteld. Maar mede door
de Eerste Wereldoorlog kwam dit pas in 1923 tot stand. Van dit
instituut, dat in 1940 officieel de naam Zeeman-laboratorium ontving,
was hij directeur tot aan zijn afscheid als hoogleraar in 1935. In de
loop der jaren was door de intrede van de quantumtheorie en de
toepassing ervan op het atoom (Bohr: 1913) het theoretisch inzicht in
het Zeeman-effect grondig veranderd; het primaire effect werd een
splitsing van de stationaire energie-toestanden door het magnetische
veld in zg. Zeeman-niveaus, waaruit het in de uitgezonden straling
waarneembare effect voortvloeit. Ook deze theorie kon echter nog geen
verklaring geven van de gecompliceerde splitsingen in vele componenten,
het zg. anomale Zeeman-effect. Dit werd pas mogelijk toen in 1925 de
elektronspin werd ontdekt en toen bleek ook, dat het anomale
Zeeman-effect het machtigste hulpmiddel is om de karakteristieke
eigenschappen der atoomniveaus te bepalen. De moderne analyse van
spectra was hiermee geboren en in de volgende decennia hebben Zeeman en
zijn leerlingen veel bijgedragen tot de ontsluiering van de structuur
van de spectra van vele elementen.&lt;/p&gt;
&lt;p&gt;Zeeman was ook onder de eersten, die de magnetische
be&amp;iuml;nvloeding van de zg. hyperfijnstructuur van spectraallijnen
onderkenden en aantoonden, dat langs deze weg de kernspin kon worden
bepaald (artikelen in 
&lt;em&gt;Zeitschrift f&amp;uuml;r Physik&lt;/em&gt;

van 1930, met E. Back en S. Goudsmit, en in 
&lt;em&gt;Proceedings Kon. Akad.&lt;/em&gt;

van 1932 met J.H. Gisolf en T.L. de Bruin). Door de verbinding van het
verschijnsel aan de niveaus heeft het begrip Zeeman-effect een
betekenis gekregen, die ver uitgaat boven de door Zeeman hardnekkig
aangehouden benaming 'magnetische splitsing der
spectraallijnen'. De niveausplitsing is ook langs andere dan
optische wegen voor meting toegankelijk geworden en zelfs van sommige
kernniveaus is een Zeeman-splitsing vastgesteld. Het optische
Zeeman-effect speelt een belangrijke rol in de sterrenkunde, waar het
geleid heeft tot de ontdekking van een categorie magnetische sterren.
Het eerst werd een astronomisch Zeeman-effect geconstateerd in de
straling vanuit zonnevlekken (G.E. Haie: 1908); aan de interpretatie
van de desbetreffende waarnemingen heeft ook Zeeman zelf een actief
aandeel gehad.&lt;/p&gt;
&lt;p&gt;Het spreekt vanzelf, dat in de glans van een zo schitterende
ontdekking, die bovendien in de loop der jaren nog aan belangrijkheid
en universaliteit won, elk ander resultaat wel moest verbleken. Zeeman
zelf heeft zich echter door de enorme last van de algemene bewondering
niet laten weerhouden steeds nieuwe onderwerpen te entameren. In de
eerste plaats bestudeerde hij de magnetische dubbele breking en de
magnetische draaiing van het polarisatievlak, verschijnselen, die aan
het Zeeman-effect verwant zijn. Dit werk werd samen met de uitkomsten
van het Zeeman-effect-onderzoek en met een reeks beschouwingen van
instrumentele aard gepubliceerd in zijn boek 
&lt;em&gt;Researches in Magneto-Optics&lt;/em&gt;

(Londen, 1913). Daarna is hij vele jaren geabsorbeerd geweest in
proeven over de voortplanting van het licht in bewegende media, een
onderwerp, dat door de speciale relativiteitstheorie een nieuw aspect
had gekregen en dan ook de levendige belangstelling genoot van Lorentz
en Einstein. Door verfijning van de optische techniek en opmerkelijke
prestaties op mechanisch gebied kon Zeeman de theorie met
onge&amp;euml;venaarde precisie toetsen. Hierbij valt vooral te vermelden
de constructie van een machine, die een lading kwarts- of glasstaven,
met een totale lengte van 1 tot 1.40 m., kon heen en weer slingeren met
een maximumsnelheid van 10 m/s. Deze onderzoekingen bestreken de jaren
1914 tot 1922 en werden beschreven in het artikel 'Exp&amp;eacute;riences
sur la propagation de la lumi&amp;egrave;re dans des milieux liquides ou
solides en mouvement' in 
&lt;em&gt;Archives N&amp;eacute;erlandaises des Sciences exactes et naturelles&lt;/em&gt;

van 1927. Zeemans belangstelling voor experimentele verificatie van de
relativiteit uitte zich ook in proeven over de zwaartekracht, waarin
een eis van de algemene theorie, de evenredigheid van zware en trage
massa, werd getoetst met een precisie van 1 op 2 x 10 
7

. Ook de nauwkeurige meting &amp;quot;van het Doppler-effect van licht had
zijn aandacht. Hoewel hij, ondanks jaren van ingespannen onderzoek,
niet slaagde in zijn opzet om het kwadratische, of transversale,
Doppler-effect waar te nemen, dat het gevolg is van de relativistische
tijddilatatie, ontwikkelde hij de techniek, die in 1938 in het
buitenland met volledig succes werd bekroond. Essentieel daarbij was de
perfectionering van kanaalstralenbuizen ter verkrijging van snelle
waterstofatomen. De ervaring, die met deze buizen werd verkregen,
leidde tot opmerkelijke successen op ander terrein, nl. het
massaspectrografisch onderzoek, dat Zeeman omstreeks 1930 aansneed.
Soortgelijk werk was reeds sedert 1911 gedaan en door vele fysici
vervolmaakt, maar op vernuftige wijze combineerde Zeeman de voordelen
van nieuwe toestellen met die van het oudste type massaspectograaf, ook
wel paraboolspectograaf genoemd, waardoor hij erin slaagde enkele
'vergeten' nucliden op te sporen, als 
38

Ar en 
64

Ni.&lt;/p&gt;
&lt;p&gt;Het gehele levenswerk werd in honderden publikaties vastgelegd,
waarvan vele in samenwerking met zijn assistenten en leerlingen. Een
29-tal proefschriften kwam onder Zeemans leiding tot stand. Beroemd en
druk bezocht was zijn college 'Experimentele grondslagen der
moderne natuurkunde', met wisselende inhoud samengesteld uit
recente litteratuur of congresmededelingen. Ofschoon door zijn
leerlingen vereerd, was zijn verhouding tot hen in het algemeen weinig
persoonlijk. En ook in de omgang met anderen was Zeeman tamelijk
gereserveerd, nochtans volkomen openhartig, vriendelijk en zonder pose.
Zijn denkrichting kwam het dichtst bij het rationalisme, zijn
levensbeschouwing was die van de agnosticus. Hij verdiepte zich gaarne
in de historie van de natuurkunde en zijn grote beoefenaars, en ook in
de Franse letterkunde. De clart&amp;eacute; latine trok hem aan, ook in het
wetenschappelijke werk, en hij schreef en sprak het Frans
voortreffelijk.&lt;/p&gt;
&lt;p&gt;Vanuit het buitenland bereikten hem, behalve de Nobelprijs, talrijke
eerbewijzen als eredoctoraten van een tiental universiteiten en
lidmaatschappen, medailles en prijzen van vele buitenlandse academies
en wetenschappelijke instellingen, zoals het Franklin Institute te
Philadelphia. Zeeman werd in 1898 tot lid van de Koninklijke Akademie
van Wetenschappen te Amsterdam benoemd, waarvoor hij van 1912 tot 1920
als secretaris optrad.&lt;/p&gt;
&lt;p&gt;
  &lt;a href='pgedeelte'&gt;P: &lt;/a&gt;Een selectieve bibliografie in J.C. Poggendorff. 
&lt;em&gt;Biographisch-literarisches Handw&amp;ouml;rterbuch...&lt;/em&gt;

Bd. VI: 1923 bis 1931, 2957-2958.&lt;/p&gt;
&lt;p&gt;
  &lt;a href='lgedeelte'&gt;L: &lt;/a&gt;Ph. Kohnstamm e.a., in 
&lt;em&gt;Physica&lt;/em&gt;

l (1921) 225-250; H.A. Lorentz, 
&lt;em&gt;ibidem&lt;/em&gt;

5 (1925) 73-77; J.D. van der Waals, in 
&lt;em&gt;Verhandelingen... aangeboden aan... Zeeman&lt;/em&gt;

('s-Gravenhage, 1935) 1-7; W. de Groot, in 
&lt;em&gt;Nederlands Tijdschrift voor Natuurkunde&lt;/em&gt;

7 (1940) 249-251; J.D. van der Waals, 
&lt;em&gt;ibidem&lt;/em&gt;

10 (1943) 345-348; W.A. Lub, 
&lt;em&gt;ibidem,&lt;/em&gt;

348-349; J.D. van der Waals Jr., in 
&lt;em&gt;Jaarboek der Nederlandsche Akademie van Wetenschappen 1943-44,&lt;/em&gt;

208-218; Rayleigh, in 
&lt;em&gt;Obituary notices of fellows of the Royal Society 1944,&lt;/em&gt;

590-595; T.P. Sevensma, 
&lt;em&gt;Nederlandsche Helden der Wetenschap&lt;/em&gt;

(Amsterdam, 1946); G.C. Gerrits, 
&lt;em&gt;Grote Nederlanders...&lt;/em&gt;

(Leiden, 1948) 473-501; 
&lt;em&gt;Nobel Lectures. Physics. 1901-1921&lt;/em&gt;

(Amsterdam, 1967); C.A.R. [= Colin Archibald Russell], in 
&lt;em&gt;A biographical dictionary of scientists.&lt;/em&gt;

Uitg. door T.I. Williams (Londen, 1969).&lt;/p&gt;

&lt;a href='igedeelte'&gt;I: &lt;/a&gt;&lt;i&gt;Jaarboek der Nederlandsche Akademie van Wetenschappen 1943-44&lt;/i&gt;  (Amsterdam 1945) Afbeelding tegenover pagina 207.&lt;/p&gt;

&lt;p&gt;P.F.A. Klinkenberg&lt;/p&gt; 
&lt;dtml-var bwn_footer&gt;</text>
  </biography>
</biodes>

