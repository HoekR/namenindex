<biodes version="1.0">
  <fileDesc>
    <title>Raaijmaakers, Marius (1874-1965)</title>
    <author>R. de Winter</author>
    <ref target="http://resources.huygens.knaw.nl/bwn1880-2000/lemmata/bwn6/raaijmaakers"/>
    <date when="2003-08-08"/>
    <publisher>
      <name>Biografisch Woordenboek van Nederland:1880-2000</name>
      <ref target="http://resources.huygens.knaw.nl/bwn1880-2000"/>
    </publisher>
  </fileDesc>
  <person>
    <idno type="id">raaijmaakers</idno>
    <persName><name type="geslachtsnaam">Raaijmaakers</name>, Marius</persName>
    <sex value="1"/>
    <event type="birth" when="1874"/>
    <event type="death" when="1965"/>
    <state type="occupation">legerofficier</state>
  </person>
  <biography>
    <graphic url="http://resources.huygens.knaw.nl/bwn1880-2000/lemmata/bwn6/images/images/RAAIJMAAKERS.jpg"/>
    <text>&lt;dtml-var bwn_header&gt;
 &lt;p class=&amp;quot;genealogie&amp;quot;&gt;

&lt;strong&gt;Raaijmaakers, Marius&lt;/strong&gt;, legerofficier 
(Grave (N.Br.) 29-10-1874- 's-Gravenhage 11-7-1965). Zoon van
Constantinus Wilhelmus Raaijmaakers, kapitein der infanterie, en
Maria Anna Catharina Eijmael. Gehuwd op 2-8-1900 met Elisabeth
Johanna Louisa Fran&amp;ccedil;oise van der Noordaa (1878-1956). Uit dit
huwelijk werd 1 dochter geboren.

&lt;/p&gt;
&lt;img src=&amp;quot;images/RAAIJMAAKERS.jpg&amp;quot; align=&amp;quot;right&amp;quot; BORDER=&amp;quot;0&amp;quot; alt=&amp;quot;afbeelding van Raaijmaakers, Marius&amp;quot; class=&amp;quot;bwnimg&amp;quot;&gt;
&lt;p&gt;Als enig kind groeide Marius Raaijmaakers op in het
Oost-Brabantse vestingstadje Grave, waar zijn vader als kapitein
was gelegerd. Aangezien ook zijn oom en neven als beroepsofficier
aan de krijgsmacht waren verbonden, was Marius' keuze voor een
militaire loopbaan niet verwonderlijk. Na de lagere school vertrok
hij naar Den Haag om zich daar aan het particuliere
onderwijsinstituut van J.W. Tesch voor te bereiden op het
toelatingsexamen voor de Koninklijke Militaire Academie (KMA) in
Breda. In september 1890 begon hij hier als cadet aan de opleiding
tot genieofficier, die hij op 23 juli 1894 afsloot met zijn
benoeming tot tweede luitenant. Na een jaar troependienst bij het
Korps Genietroepen in Utrecht keerde Raaijmaakers in 1895 terug
naar de KMA voor een applicatiecursus van een jaar. In 1900 trouwde
hij een Haagse, en uit dit huwelijk werd drie jaar later een
dochter, Jeanne, geboren.&lt;/p&gt;
&lt;p&gt;Intussen verrichtte Raaijmaakers - sinds september 1898 eerste
luitenant en vanaf oktober 1904 kapitein - afwisselend troepen- en
stafdiensten. Na van juli 1896 tot augustus 1909 bij de Staf der
Genie te hebben gediend werd hij in augustus 1909 geplaatst bij het
Regiment Genietroepen, waar hij te Utrecht diende als commandant
van de 1ste Pionierscompagnie. Eind 1913 werd Raaijmaakers benoemd
tot kapitein-adjudant bij de Staf van het Regiment Genietroepen te
Utrecht, een functie die hij tot november 1916 vervulde. Daarna nam
hij, in de rang van majoor, het commando op zich van het Bataljon
Pioniers in Utrecht.&lt;/p&gt;
&lt;p&gt;Begin 1919 werd Raaijmaakers op eigen verzoek op non-actief
gesteld, zodat hij kon worden benoemd tot tijdelijk Inspecteur der
Belastingen, een onverwachte wending in zijn carri&amp;egrave;re, die
mogelijk verband houdt met de minder gunstige vooruitzichten voor
beroepsofficieren als gevolg van bezuinigingen na de Eerste
Wereldoorlog. Maar enige maanden later besloot hij toch zijn
militaire loopbaan voort te zetten. In juni 1919 werd hij, onder
gelijktijdige bevordering tot luitenant-kolonel, geplaatst bij het
ministerie van Oorlog in Den Haag, waar hij tot aan zijn
pensionering werkzaam zou blijven. Op het departement werd
Raaijmaakers te werk gesteld als hoofdofficier toegevoegd aan de
Inspecteur der Genie. Deze functie - in feite de plaatsvervanger
van de inspecteur - bekleedde hij ruim tien jaar, sinds mei 1926 in
de rang van kolonel. Op 1 november 1929 werd hij benoemd tot
Inspecteur der Genie, destijds tevens hoofd van de Afdeling Genie
van het departement. Deze benoeming ging gepaard met een
bevordering tot generaal-majoor.&lt;/p&gt;
&lt;p&gt;Raaijmaakers voelde zich in de Haagse bureaucratie als een vis
in het water. De bebrilde, wat gedrongen stafofficier was niet het
prototype van een ijzervreter; in ambtelijke sferen gedijde hij
beter dan als troepencommandant te velde. Daarbij kwam dat
Raaijmaakers beschikte over veel tact en politiek inzicht, talenten
waarmee zeker niet alle collega-officieren waren begiftigd. Deze
vaardigheden kwamen hem van pas toen na de Eerste Wereldoorlog ook
de geniediensten het slachtoffer dreigden te worden van de
bezuinigingen en reorganisaties bij defensie. Door voortdurende
waakzaamheid en een uiterst diplomatiek optreden wist Raaijmaakers
deze plannen te verijdelen. Na vijf jaar het inspecteurschap te
hebben bekleed, werd hij per 1 november 1934 op eigen verzoek
eervol ontslagen uit de militaire dienst. Op de dag van zijn
ontslag promoveerde hij tot reserve-luitenant-generaal der
Genie.&lt;/p&gt;
&lt;p&gt;Een half jaar tevoren, in mei 1934, had minister van Defensie
L.N. Deckers (1929-1935) Raaijmaakers aangesteld als voorzitter van
een adviescommissie die een oplossing moest vinden voor de
competentiestrijd binnen de militaire luchtvaart, die indertijd nog
deel uitmaakte van de Koninklijke Landmacht. Tot zijn aanstelling
als commissievoorzitter had Raaijmaakers geen enkele ervaring op
het gebied van de militaire luchtvaart. Na een reorganisatie in
1932 waren de Luchtvaartafdeeling (: de vliegdienst) en het
Luchtvaartbedrijf (: de technische dienst) in de persoon van
respectievelijk haar commandant en zijn directeur steeds scherper
tegenover elkaar komen te staan. Beide functionarissen legden
verantwoording af aan verschillende hogere autoriteiten, en een
duidelijke onderlinge afbakening van de bevoegdheden ontbrak. De
Commissie-Raaijmaakers bepleitte in haar rapport van 27 augustus
1934 dan ook het onmiddellijk instellen van een gemeenschappelijke
instantie boven de Luchtvaartafdeeling en het Luchtvaartbedrijf.
Zodoende kwam op 15 april 1935 de Inspectie der Militaire
Luchtvaart met als standplaats Soesterberg tot stand. Het betekende
het einde van Raaijmaakers' korte periode als generaal 'buiten
dienst', want hijzelf ging in de rang van
reserve-luitenant-generaal optreden als eerste Inspecteur der
Militaire Luchtvaart. Hij verhuisde toen met zijn vrouw naar
Amersfoort.&lt;/p&gt;
&lt;p&gt;Drie&amp;euml;neenhalf jaar lang zou Raaijmaakers - gesteund door
een kleine, deskundige staf - zich met volle inzet aan de militaire
luchtvaart wijden. De in de voorafgaande jaren opgebouwde contacten
met de politieke en ambtelijke top van het ministerie waren hem
daarbij van nut. Hoewel altijd tactvol en stijlvol deinsde
Raaijmaakers er niet voor terug, wanneer nodig, harde maatregelen
te treffen. Toen de conflicten tussen de leidinggevende
functionarissen van de militaire luchtvaart bleven voortduren,
droeg hij in februari 1936 de ergste onruststoker, de directeur van
het Luchtvaartbedrijf, voor voor ontslag.&lt;/p&gt;
&lt;p&gt;De toenemende oorlogsdreiging aan het einde van de jaren dertig
en de wens de mogelijkheden van het luchtwapen beter te benutten
dwongen tot verdere hervorming van de militaire
luchtvaartorganisatie. Met de oprichting van het Commando
Luchtverdediging op 1 november 1938 werden alle legeronderdelen die
een taak moesten vervullen bij de luchtverdediging onder
&amp;eacute;&amp;eacute;n bevel gebracht. Op 1 juli 1939 verkreeg de militaire
luchtvaart de status van zelfstandig wapen binnen de Koninklijke
Landmacht: de Luchtvaartafdeeling maakte toen plaats voor het Wapen
der Militaire Luchtvaart. Raaijmaakers werkte als inspecteur
intensief mee aan deze ontwikkeling naar een meer autonome positie
van het luchtwapen. Het bereiken van de nieuwe status was ten dele
zijn verdienste.&lt;/p&gt;
&lt;p&gt;Als inspecteur zag Raaijmaakers de noodzaak de verouderde
Nederlandse luchtvloot te moderniseren en uit te breiden. In 1937
kwam hij met een vierjarenplan dat - ondanks tussentijdse
wijzigingen - tot mei 1940 de blauwdruk zou vormen voor de
totstandkoming van de nieuwe luchtvloot. Deze zou moeten bestaan
uit verschillende vliegtuigtypen, want volgens Raaijmaakers waren
de taken omvangrijk en divers, zowel defensief als offensief. Dit
betekende dat, naar zijn mening, de inzet niet beperkt zou blijven
tot verkenning en onderschepping, maar ook bombardementen moest
omvatten. Toen eind 1937 echter bleek dat het gereserveerde budget
te beperkt was om alle toestellen te bekostigen, schrapte minister
van Defensie J.J.C. van Dijk (1937-1939) twee van de drie geplande
bombardeervliegtuigafdelingen. Raaijmaakers betreurde dit besluit
ten zeerste. Het kwam neer op een 'principi&amp;euml;le aantasting' van
de door hem voorgestelde oorlogsorganisatie, waarmee de
bombardeerkracht op 'onaanvaardbare wijze' werd verzwakt. Ook de
wens van de regering om de nieuwe vliegtuigen per se bij
Nederlandse bedrijven te laten bouwen - vooral bij Fokker - stuitte
Raaijmaakers tegen de borst. Hij had liever gezien dat er ook
buitenlandse vliegtuigfabrikanten bij betrokken waren. Naar zijn
mening liet de kwaliteit van de Nederlandse producten vaak te
wensen over en waren de levertijden zeer lang.&lt;/p&gt;
&lt;p&gt;Raaijmaakers was ook bezorgd over het feit dat vrijwel de gehele
militaire luchtvaart op het Vliegkamp Soesterberg was
geconcentreerd. Niet alleen leidde dit in de jaren dertig tot
ernstige congestie op de grond en in de lucht, maar het maakte de
Nederlandse luchtstrijdkrachten ook bijzonder kwetsbaar voor een
verrassingsaanval vanuit de lucht. In mei 1936 liet Raaijmaakers
een begin maken met de spreiding van de luchtvloot door
overplaatsing van de jachtvliegtuigafdeling naar Schiphol. Ook
daarna bleef hij aandringen op decentralisatie. Aanvankelijk werd
uitgeweken naar bestaande, civiele vliegvelden, maar Raaijmaakers
achtte - mede in verband met de geplande uitbreiding van de
luchtvloot - de aanleg van vier nieuwe, zuiver militaire,
vliegvelden noodzakelijk. Slechts een veld nabij het
Noord-Hollandse Bergen kon nog v&amp;oacute;&amp;oacute;r de Duitse inval in
gebruik worden genomen.&lt;/p&gt;
&lt;p&gt;Na zijn tweede pensionering op 1 november 1938 verhuisde
Raaijmaakers met zijn vrouw van Amersfoort naar Den Haag. Opnieuw
bleef hij niet lang ambteloos. In oktober 1939 werd hij benoemd tot
voorzitter van de Advies-Commissie Vorderingen. In het kader van
de mobilisatie moest deze commissie erop toezien dat vorderingen en
aanschaffingen zo doelmatig mogelijk plaatsvonden. Nog geen zeven
maanden na de installatie moest Raaijmaakers ten gevolge van de
Duitse inval zijn werkzaamheden staken. In zekere zin in het
verlengde van het laatstgenoemde voorzitterschap trad hij tijdens
de bezettingsjaren op als hoofd van de Afdeling Defensieschade van
het ministerie van Financi&amp;euml;n.&lt;/p&gt;
&lt;p&gt;Na de bevrijding bleef Raaijmaakers - inmiddels 71 jaar oud -
als hoofd van het Centraal Bureau Defensieschade verbonden aan het
ministerie van Financi&amp;euml;n en leidde hij de instantie die was
belast met de afwikkeling van schade ontstaan door de uitvoering
van diverse tijdens de mobilisatie in werking getreden wetten. Ten
slotte was Raaijmaakers vanaf 1950 lid van de Tweede Kamer van het
Scheidsgerecht voor de Oorlogsschade, dat uitvoering gaf aan een
deel van de Wet op de Materi&amp;euml;le Oorlogsschade en vanaf 1953
bovendien gold als beroepsinstantie inzake schade ontstaan door de
Watersnoodramp. Hoewel hij na verloop van tijd feitelijk geen
werkzaamheden meer voor dit college verrichtte, zou Raaijmaakers
tot zijn dood formeel lid blijven van het Scheidsgerecht. Hij
overleed, negentig jaar oud, na een kort ziekbed.&lt;/p&gt;
&lt;p&gt;Gedurende zijn lange militaire carri&amp;egrave;re toonde Raaijmaakers
zich een kundig en energiek officier die problemen met
voortvarendheid aanpakte. Een pijler van zijn succesrijke loopbaan
was zijn goed ontwikkelde gevoel voor de vereiste wijze van
optreden in verschillende, soms delicate situaties. Raaijmaakers
wist zich gebonden aan krappe budgettaire kaders, waardoor hij
minder tot stand kon brengen dan hem lief was. Hij schuwde
confrontaties met zijn superieuren niet, maar wist doorgaans, op de
hem kenmerkende tactvolle wijze, de kerk in het midden te laten.
Als Inspecteur der Militaire Luchtvaart leverde Raaijmaakers -
beginnend als zestigjarige buitenstaander - een belangrijke
bijdrage aan de opbouw en ontwikkeling van de militaire luchtvaart
in Nederland.&lt;/p&gt;
&lt;p&gt;
&lt;a href=&amp;quot;agedeelte&amp;quot;&gt;A: &lt;/a&gt;Documentatie bij het Nederlands Instituut voor Militaire Historie te
's-Gravenhage.&lt;/p&gt;
&lt;p&gt;
&lt;a href=&amp;quot;lgedeelte&amp;quot;&gt;L: &lt;/a&gt;Behalve necrologie&amp;euml;n door S. Mante, in 
&lt;em&gt;Onze Luchtmacht&lt;/em&gt; 17 (1965) 106 en door L.J. Spanjaerdt
Speckman, in 
&lt;em&gt;Genie&lt;/em&gt; 15 (1965) 200-202: R. de Bruin [e.a.], 
&lt;em&gt;Illusies en Incidenten. De militaire luchtvaart en de
neutraliteitshandhaving tot 10 mei 1940&lt;/em&gt; ('s-Gravenhage 1988); R.
de Winter en E.H.J.C.M. Doreleijers, 
&lt;em&gt;Luchtmachtstructuren in beweging. 80 jaar
luchtmachtorganisatie&lt;/em&gt; ('s-Gravenhage 1994); R. de Winter, 'M.
Raaijmaakers', in 
&lt;em&gt;Kopstukken uit de krijgsmacht. Nederlandse vlag- en
opperofficieren 1815-1955&lt;/em&gt; (Amsterdam 1997) 316-334.&lt;/p&gt;
&lt;p&gt;
&lt;a href=&amp;quot;igedeelte&amp;quot;&gt;I: &lt;/a&gt;
Foto uit de collectie van de Sectie
Luchtmachthistorie in Den Haag [Raaijmaakers in de tweede helft van
de jaren dertig].&lt;/p&gt;
&lt;p&gt;R. de Winter&lt;/p&gt;
 
&lt;dtml-var bwn_footer&gt;</text>
  </biography>
</biodes>

