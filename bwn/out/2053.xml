<biodes version="1.0">
  <fileDesc>
    <title>Zaalberg, Frans Hendrik Karel (1873-1928)</title>
    <author>Ulbe Bosma</author>
    <ref target="http://resources.huygens.knaw.nl/bwn1880-2000/lemmata/bwn6/zaalberg"/>
    <date when="2003-08-08"/>
    <publisher>
      <name>Biografisch Woordenboek van Nederland:1880-2000</name>
      <ref target="http://resources.huygens.knaw.nl/bwn1880-2000"/>
    </publisher>
  </fileDesc>
  <person>
    <idno type="id">zaalberg</idno>
    <persName><name type="geslachtsnaam">Zaalberg</name>, Frans Hendrik Karel</persName>
    <sex value="1"/>
    <event type="birth" when="1873"/>
    <event type="death" when="1928"/>
    <state type="occupation">journalist</state>
    <state type="occupation">politicus</state>
  </person>
  <biography>
    <graphic url="http://resources.huygens.knaw.nl/bwn1880-2000/lemmata/bwn6/images/images/ZAALBERG.jpg"/>
    <text>&lt;dtml-var bwn_header&gt;
 &lt;p class=&amp;quot;genealogie&amp;quot;&gt;

&lt;strong&gt;Zaalberg, Frans Hendrik Karel&lt;/strong&gt;, journalist en politicus
in Nederlands-Indi&amp;euml; 
(Batavia (Java, Nederlands-Indi&amp;euml;) 26-11-1873 - Batavia (Java, Nederlands-Indi&amp;euml;) 13-2-1928). Zoon van Pieter
Jacobus Adrianus Zaalberg, referendaris bij het departement van
Onderwijs, Eeredienst en Nijverheid in Nederlands-Indi&amp;euml;, en
Susanna Elisabeth de Bie. Gehuwd op 22-4-1899 met Maria Taunay
(1878 - 1911). Uit dit huwelijk werden 2 zoons en 3 dochters
geboren, van wie 1 jong overleed. 


&lt;/p&gt;
&lt;img src=&amp;quot;images/ZAALBERG.jpg&amp;quot; align=&amp;quot;right&amp;quot; BORDER=&amp;quot;0&amp;quot; alt=&amp;quot;afbeelding van Zaalberg, Frans Hendrik Karel&amp;quot; class=&amp;quot;bwnimg&amp;quot;&gt;
&lt;p&gt;Karel Zaalberg groeide, samen met zijn twee oudere broers en
twee oudere zusters, op in het gezin van een door invaliditeit
werkloos geworden ambtenaar en een moeder uit een deftige Indische
familie. Het keurige, maar tot armoede vervallen gezin bewoonde een
huisje in de Bataviase volksbuurt 'Pintoe Besie', te midden van
andere minder geslaagde Indo's, zoals de gemengdbloedige
afstammelingen van Europeanen gewoonlijk werden genoemd. Aangezien
het geld voor een HBS-opleiding ontbrak, bezorgde zijn
hoofdonderwijzer de intelligente jongen een plaats op school als
onbezoldigd kwekeling.&lt;/p&gt;
&lt;p&gt;Een neerbuigende opmerking van een collega-leerkracht was voor
de veertienjarige Karel aanleiding om al binnen een jaar de brui te
geven aan dit baantje. Hij kon adressenschrijver worden bij het 
&lt;em&gt;Bataviaasch Nieuwsblad&lt;/em&gt;, dat werd geleid door de bekende
Indische romancier en journalist P.A. Daum. Onder zijn leiding
leerde hij vanaf 1888 de eerste beginselen van de journalistiek
door berichtjes te verzamelen en te schrijven over wat er zich aan
de zelfkant van Batavia afspeelde. Engels en Frans leerde hij bij
het overnemen en vertalen van telegrammen en berichten uit
buitenlandse kranten.&lt;/p&gt;
&lt;p&gt;Dat Zaalberg als Indo-Europeaan, als iemand die niet behoorde
tot de blanke bovenlaag van de kolonie, een verantwoordelijke
positie kreeg in de journalistiek was ongebruikelijk en daardoor
opmerkelijk. Door hem in 1891 aan te stellen als zijn rechterhand
op de redactie wilde Daum dan ook nadrukkelijk een daad stellen
tegenover de veelvuldige discriminatie van Indo's. Zaalberg zou dit
vertrouwen in de daaropvolgende jaren volop waard blijken.&lt;/p&gt;
&lt;p&gt;Zo had Zaalberg in 1894 de primeur van de mislukte expeditie
naar het eiland Lombok, waarbij het Nederlandsch-Indisch Leger bij
een nachtelijke aanval de grootste militaire nederlaag uit de
koloniale geschiedenis had geleden. Zaalberg zorgde er tevens voor
dat het nieuws van dit zogeheten 'Verraad van Lombok' snel in
Nederland bekend werd. Het was dan ook zijn telegram aan het 
&lt;em&gt;Nieuws van den Dag&lt;/em&gt; in Amsterdam dat het vaderland in rep en
roer bracht. Zaalbergs geheim was dat hij altijd op de juiste
plaats en op het juiste moment wist te beschikken over een goede
verslaggever. In veel gevallen waren dat min of meer illegaal
bijverdienende ambtenaren en militairen, wier bijdragen anoniem
werden afgedrukt.&lt;/p&gt;
&lt;p&gt;Tussen 1903 en 1906 baarde Zaalberg opnieuw opzien met zijn
uitstekend gedocumenteerde verslaggeving over mishandeling van
tinarbeiders op het eiland Banka en over de lakse reactie van het
Gouvernement op een malaria-epidemie op het eiland Madoera. Deze
reportages maakten des te meer indruk omdat juist toen de
Nederlandse regering zich in het kader van de zogeheten 'ethische
politiek' opwierp als beschermer en opvoeder van de gekoloniseerde
volkeren in de archipel.&lt;/p&gt;
&lt;p&gt;Tijdens de laatste twee jaren van Daums hoofdredacteurschap,
toen deze door ziekte en een reis naar Nederland - hij zou er in
1898 overlijden - veelvuldig afwezig was, bewees Zaalberg het 
&lt;em&gt;Bataviaasch Nieuwsblad&lt;/em&gt; in zijn plaats zelfstandig te kunnen
leiden. De twee opvolgers van Daum als hoofdredacteur hadden weinig
succes. Vanaf 1902 bleef deze functie daarom vacant. Weliswaar leek
Zaalberg hiervoor de geschiktste kandidaat, maar de uitgever
aarzelde een Indo, die bovendien nog nooit in Nederland was
geweest, op deze post te benoemen. Tenslotte was het 
&lt;em&gt;Bataviaasch Nieuwsblad&lt;/em&gt; de grootste Nederlandstalige krant in
de kolonie. Door te dreigen met opstappen wist Zaalberg
uiteindelijk zijn aanstelling op 30 november 1908 af te
dwingen.&lt;/p&gt;
&lt;p&gt;Deze positieverbetering kwam van pas. In 1899 was hij getrouwd
met Maria Taunay, een telg uit een oude Indische - evenals de
Zaalbergs in oorsprong joodse - familie en de dochter van de eerste
commies op het departement van Marine in Batavia. Het was een zeer
gelukkig huwelijk, waaruit tussen 1900 en 1908 vijf kinderen werden
geboren.&lt;/p&gt;
&lt;p&gt;Behalve als journalist had Zaalberg intussen ook als politicus
naam gemaakt. Vooral als voorvechter van de belangen van de Indo's
deed hij van zich spreken. Van 1902 tot 1903 was hij korte tijd lid
van de Indische Bond, de Indo-Europese belangenorganisatie. In de
jaren daarna had hij zijn aandacht gericht op het verkrijgen van
burgerrechten - zoals het recht van politieke vereniging en het
stemrecht - voor Europeanen en ontwikkelde Javanen en Chinezen. Ook
publiceerde hij verscheidene artikelen over de noodzaak het
onderwijsniveau van de inheemse bevolking te verhogen en haar te
betrekken bij het bestuur over de archipel.&lt;/p&gt;
&lt;p&gt;Het aantreden van Ernest Douwes Dekker - evenals Zaalberg een
Indo - als plaatsvervangend redacteur in 1907 vergrootte het
politiek elan van het 
&lt;em&gt;Bataviaasch Nieuwsblad&lt;/em&gt;. Deze had goede contacten met jonge
Javaanse intellectuelen en was actief betrokken bij de oprichting
van de vereniging Boedi Oetomo, een gebeurtenis die wordt gezien
als het begin van het Indische nationalisme. De inmiddels hechte
vriendschap tussen Zaalberg en Douwes Dekker leidde ook tot
gezamenlijke plannen om, als woordvoerders van de Indo-Europeanen,
samen met Boedi Oetomo een parlement voor Indi&amp;euml; te eisen,
waarin alle vertegenwoordigers uit alle bevolkingsgroepen zitting
zouden moeten hebben.&lt;/p&gt;
&lt;p&gt;Zaalberg stond in het eerste decennium van de 20ste eeuw
afwijzend tegenover het koloniale beleid van Nederland, dat naar
zijn mening blind leek voor het onafwendbare emancipatiestreven van
de Aziatische volkeren. Toch was Zaalberg geen revolutionair. Zijn
scherpe en bijtende kritiek bleef altijd ingekaderd in een
positivistisch wereldbeeld, waarin geleidelijkheid en redelijkheid
ook ten aanzien van de koloniale verhoudingen voorop stonden.&lt;/p&gt;
&lt;p&gt;Op grond van zijn gematigde visie keerde Zaalberg zich tegen
Douwes Dekker, toen deze in het najaar van 1912 de Indische Partij
oprichtte, die de onafhankelijkheid van de kolonie op termijn
nastreefde. Niet onder de indruk van de duizenden Indo's die voor
deze beweging op de been kwamen, veroordeelde Zaalberg zijn beste
vriend als een onverantwoordelijke populist, die het koloniale
gezag onnodig tartte. Inderdaad maakte het Gouvernement in 1913
korte metten met de Indische Partij en verbande haar drie leiders:
Douwes Dekker en zijn twee Javaanse vrienden. De morele verliezer
was echter Zaalberg, die niet alleen ten overstaan van al zijn
lezers zijn vriend was afgevallen, maar ook de Indische regering
een argument in handen had gespeeld om tegen hem op te treden.&lt;/p&gt;
&lt;p&gt;Het einde van zijn vriendschap met Douwes Dekker vormde in zowel
Zaalbergs persoonlijke als zijn maatschappelijke leven een
keerpunt. Al een aantal jaren werd hij gekweld door het grote
verdriet over het overlijden van zijn vrouw in september 1911, van
wie hij zeer veel had gehouden. Hij dronk en rookte te veel, zeker
voor iemand met astma. Daarbij kwam nu dat zijn publieke afkeuring
van de Indische Partij hem veel lezers kostte. Zaalberg trok zijn
consequenties en vertrok op 31 juli 1913 als hoofdredacteur van het

&lt;em&gt;Bataviaasch Nieuwsblad&lt;/em&gt;. Hierna was hij een jaar lang, samen
met Jan Fabricius, hoofdredacteur van het 
&lt;em&gt;Bataviaasch Handelsblad&lt;/em&gt;. Nadat de laatstgenoemde definitief
naar Europa was vertrokken, bleek de krant niet langer
levensvatbaar.&lt;/p&gt;
&lt;p&gt;Vanaf 1914 voorzag Zaalberg in zijn levensonderhoud met
geregelde bijdragen aan een drietal Indische kranten. Als politieke
voorman had hij inmiddels sterk aan betekenis ingeboet. Het toneel
werd nu beheerst door de opkomende nationalistische beweging, die
het Indische Gouvernement juist tijdens de oorlog niet van zich
wilde vervreemden. Nu Zaalberg zijn positie was kwijtgeraakt,
veranderde de stijl van zijn stukken: deze werd sarcastisch en
verongelijkt van toon. Niettemin wist hij met vooruitziende blik te
voorspellen dat de conflicten tussen het koloniale gezag en het
Indische nationalisme die hij verwachtte nadelig zouden zijn voor
de in Indi&amp;euml; geboren Europeanen. Voor de kwetsbare positie van
deze relatief kleine en economisch machteloze bevolkingsgroep zou
inderdaad geen van beide partijen oog hebben.&lt;/p&gt;
&lt;p&gt;In 1918 was het 
&lt;em&gt;Bataviaasch Nieuwsblad&lt;/em&gt; overgenomen door de Nederlandsche
Handel-Maatschappij. De nieuwe eigenaar - die van oudsher nauwe
banden met de Nederlandse regering onderhield - wilde vooral een
matigend geluid en dacht onmiddellijk aan Zaalberg. Zodoende werd
hij - na ruim drie jaar afwezigheid - op 16 oktober 1916 opnieuw
aangesteld als hoofdredacteur van het 
&lt;em&gt;Bataviaasch Nieuwsblad&lt;/em&gt;. Vervolgens kostte het hem de
grootste moeite het terrein terug te veroveren dat de krant
gedurende zijn afwezigheid had verloren. De felle toon waarmee hij
in zijn jonge jaren het koloniale conservatisme had willen breken,
was gaandeweg zwakker geworden. Tot aan zijn dood in 1928 - hij zou
als hoofdredacteur in het harnas sterven - bleef hij een
genuanceerde voorstander van de koloniale ontvoogding, waarvoor hij
trouwens noch van de nationalisten noch van de overwegend
reactionaire Europese pers waardering kreeg.&lt;/p&gt;
&lt;p&gt;Zijn mooiste ogenblik als voorman van de Indo-Europese
emancipatie maakte Zaalberg mee toen hij op 13 juli 1919 de door
2.000 personen bezochte oprichtingsvergadering van het
Indo-Europeesch Verbond (IEV) voorzat. De Indo-Europeanen, die hun
positie in de kolonie steeds meer bedreigd zagen door het
nationalisme en de toenemende concurrentie van de Indische
bevolking op de arbeidsmarkt, sloten zich hierbij massaal aan. Aan
het einde van de jaren twintig zou het IEV al zo'n 13.000 leden
tellen.&lt;/p&gt;
&lt;p&gt;Zaalberg zou bij het Verbond geen rol meer op de voorgrond
spelen. Daaraan was vooral zijn slechte gezondheid debet. Kort na
de oprichting van het IEV kreeg Zaalberg zo'n last van zijn
astmatische bronchitis, dat hij enige maanden rust moest houden in
het kuuroord Tosari, hoog in het Tengger-gebergte nabij Malang. In
Zaalbergs persoonlijke leven kwam vanaf 1921 wat meer rust, toen
zijn oudere ongehuwde zuster Bep zich over hem en zijn kinderen
ontfermde en zijn huishouden ging bestieren.&lt;/p&gt;
&lt;p&gt;Pas in 1922 trad Zaalberg toe tot het hoofdbestuur van het IEV,
waarvoor hij in 1924 lid werd van de Volksraad, het
vertegenwoordigend lichaam van Nederlands-Indi&amp;euml;. Hier
onderscheidde hij zich niet echt, al flakkerde af en toe het oude
vuur op wanneer hij zich manifesteerde als voorvechter voor hoger
onderwijs in Indi&amp;euml;. Zijn grote verdienste als pionier van de
Indo-Europese emancipatie werd echter door niemand betwist.&lt;/p&gt;
&lt;p&gt;Karel Zaalbergs gezondheid bleef wankel, en op 13 februari 1928
overleed hij op 53-jarige leeftijd. Daags daarna legde de gehele
Indische pers de persen drie minuten stil. Het was een uniek
eerbetoon aan de man die als journalist en politicus onophoudelijk
heeft gestreden voor de positie in heden en toekomst van de
Indo-Europeanen. Zijn idealen werden uiteindelijk voor een
belangrijk deel verwezenlijkt door het IEV, dat zich in de loop van
de jaren twintig en dertig zou manifesteren als d&amp;eacute;
belangenbehartiger van in Indi&amp;euml; geborenen.&lt;/p&gt;
&lt;p&gt;
&lt;a href=&amp;quot;pgedeelte&amp;quot;&gt;P: &lt;/a&gt;Zaalberg publiceerde het merendeel van zijn artikelen in
het &lt;i&gt;Bataviaasch Nieuwsblad&lt;/i&gt;. Daarnaast leverde hij bijdragen aan de
Indische dagbladen &lt;i&gt;De Locomotief&lt;/i&gt;, &lt;i&gt;Nieuws van den Dag van
Nederlandsch-Indi&amp;euml;, Bataviaasch Handelsblad&lt;/i&gt; en aan Indische
weekbladen als &lt;i&gt;Jong Indi&amp;euml;, De Reflector, D'Ori&amp;euml;nt&lt;/i&gt; en &lt;i&gt;Onze
Stem.&lt;/i&gt;&lt;/p&gt;
&lt;p&gt;
&lt;a href=&amp;quot;lgedeelte&amp;quot;&gt;L: &lt;/a&gt;Gerard Termorshuizen, &lt;i&gt;P.A. Daum. Journalist en romancier
van tempo doeloe&lt;/i&gt; (Amsterdam 1988); Ulbe Bosma, &lt;i&gt;Karel Zaalberg.
Journalist en strijder voor de Indo&lt;/i&gt; (Leiden 1997); Gerard
Termorshuizen, &lt;i&gt;Journalisten en heethoofden. Een geschiedenis van de
Indisch-Nederlandse dagbladpers, 1744- 1905 &lt;/i&gt;(Leiden
2001).&lt;/p&gt;
&lt;p&gt;
&lt;a href=&amp;quot;igedeelte&amp;quot;&gt;I: &lt;/a&gt;

Ulbe Bosma, &lt;em&gt;Karel Zaalberg. Journalist en strijder voor de
Indo&lt;/em&gt; (Leiden 1997) voorkaft [Foto: Collectie Indisch
Wetenschappelijk Instituut].&lt;/p&gt;
&lt;p&gt;Ulbe Bosma&lt;/p&gt;
 
&lt;dtml-var bwn_footer&gt;</text>
  </biography>
</biodes>

