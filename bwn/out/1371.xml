<biodes version="1.0">
  <fileDesc>
    <title>Palar, Lambertus Nicodemus (1900-1981)</title>
    <ref target="http://resources.huygens.knaw.nl/bwn1880-2000/lemmata/bwn5/palar"/>
    <publisher>
      <name>Biografisch Woordenboek van Nederland:1880-2000</name>
      <ref target="http://resources.huygens.knaw.nl/bwn1880-2000"/>
    </publisher>
  </fileDesc>
  <person>
    <idno type="id">palar</idno>
    <persName><name type="geslachtsnaam">Palar</name>, Lambertus Nicodemus</persName>
    <sex value="1"/>
    <event type="birth" when="1900"/>
    <event type="death" when="1981"/>
    <state type="occupation">politicus</state>
    <state type="occupation">diplomaat</state>
  </person>
  <biography>
    <graphic url="http://resources.huygens.knaw.nl/bwn1880-2000/lemmata/bwn5/images/images/palar.jpg"/>
    <text>&lt;dtml-var bwn_header&gt;
 &lt;p class='genealogie'&gt;
  &lt;strong&gt;Palar, Lambertus Nicodemus&lt;/strong&gt;, politicus en diplomaat (Tohomon (Celebes, Nederlands-Indi&amp;euml;) 5-6-1900 - Djakarta (Indonesi&amp;euml;) 13-2-1981). 
Zoon van Gerrit Palar, hoofd-schoolopziener in
  Nederlands-Indi&amp;euml;, en Jacoba Lumanauw. Gehuwd op 26-6-1935
  met Johanna Petronella Volmers (geb. 1912). Uit dit huwelijk
  werden 1 zoon en 2 dochters geboren.
  

  

  
  &lt;/p&gt;
&lt;p&gt;
  &lt;img class='bwnimg' BORDER='0' align='right' src='images/palar.jpg' alt='afbeelding van Palar, Lambertus Nicodemus'&gt;Nico Palar, afkomstig van de Minahassa, was van
    protestants-christelijken huize. Zijn vader was kennelijk niet
    onbemiddeld. Nico bezocht de MULO in Tondano en de Algemeene
    Middelbare School in Djokjakarta. Na korte tijd werkzaam te
    zijn geweest bij de Koninklijke Paketvaart-Maatschappij in
    Batavia begon hij in 1923 met een studie aan de Technische
    Hoogeschool te Bandoeng. In de nationalistische studieclub
    aldaar leerde Palar Soekarno kennen. 'Wanneer we samen een
    spreekbeurt hadden, zorgde ik er altijd voor als eerste het
    woord te voeren. Want bij Sukarno's oratorisch geweld staken
    mijn sprekersgaven maar pover af!', zou hij later over zijn
    contact met de nationalistische leider opmerken (&lt;em&gt;Socialisme en Democratie&lt;/em&gt;

    (1979) 470). Tuberculose dwong Palar na enkele maanden zijn
    studie aan de Technische Hoogeschool af te breken en naar de
    Minahassa terug te keren. In 1926 begon hij opnieuw, nu aan de
    Rechtshoogeschool in Batavia. Hier kwam hij in contact met de
    Indische Sociaal-Democratische Partij, zonder daarvan overigens
    lid te worden. In 1928 vertrok hij naar Nederland, mede omdat
    zijn vader vreesde dat zijn nationalistische zoon wel eens naar
    het interneringskamp Boven-Digoel kon worden verbannen.&lt;/p&gt;
&lt;p&gt;In Nederland aarzelde Palar aanvankelijk of hij zich bij de
    communisten of bij de socialisten zou aansluiten. In 1930 koos
    hij voor de Sociaal-Democratische Arbeiderspartij (SDAP), die
    in haar beginselprogramma op termijn een 'onvoorwaardelijk'
    recht op nationale onafhankelijkheid voor Indi&amp;euml; erkende.
    De band met de partij werd zeer hecht. In 1933 kreeg Palar -
    als betaalde functie - het secretariaat te behartigen van de
    Koloniale Commissie van SDAP en het Nederlandsch Verbond van
    Vakvereenigingen (NVV) en werd hij tevens redacteur van het
    persbureau 'Indonesia' ('Persindo'), dat de Indische pers van
    sociaal-democratische artikelen voorzag.&lt;/p&gt;
&lt;p&gt;Palar publiceerde veel in socialistische bladen en
    tijdschriften. In 
    &lt;em&gt;Het Volk&lt;/em&gt;

    sloot hij zich eind 1930 aan bij het standpunt en het beleid
    van de 'co&amp;ouml;peratoren', nationalisten die met het
    Nederlands bewind wilden samenwerken, en nam hij afstand van de
    'non-co&amp;ouml;peratoren', die dit weigerden. Volgens Palar
    vormden beiden tezamen de nationalistische beweging. 'In mijn
    geval,' verklaarde hij, 'heb ik co&amp;ouml;peratie gekozen, omdat
    ik meende dat ik met mijn persoonlijke eigenschappen onze
    vrijheidsstrijd het beste dien door co&amp;ouml;peratie' (&lt;em&gt;Het Volk&lt;/em&gt;

    , 5-12-1930). Later zou hij voor 
    &lt;em&gt;De Vakbeweging&lt;/em&gt;

    , het maandblad van het NVV, de geschiedenis van de inheemse
    vakbeweging beschrijven en ook daarin eigen inzichten laten
    doorklinken. Hij eindigde de artikelenserie met de
    ontmoedigende conclusie: 'De vakbeweging in Indonesia ligt
    thans zoo goed als plat' (&lt;em&gt;De Vakbeweging&lt;/em&gt;

    (14 (1934) 380).&lt;/p&gt;
&lt;p&gt;Door zijn werk voor 'Persindo' leerde Palar de Amsterdamse
    Joke Volmers kennen, die bij het persbureau 'Reuter' werkte; in
    1935 trouwden zij. Bij de Eerste-Kamerverkiezingen van 1937
    stond Palar op de kandidatenlijst van de SDAP, maar werd niet
    gekozen. In opdracht van de Koloniale Commissie maakte hij het
    jaar daarop, samen met zijn vrouw, een lange reis door
    Nederlands-Indi&amp;euml;. Overal in de archipel verzamelde Palar
    materiaal, en hij voerde gesprekken 'met zeer vele, zeker alle
    belangrijke leiders van de Indonesische beweging' (&lt;em&gt;Socialisme en Democratie&lt;/em&gt;

    1 (1939) 799). Onder hen waren overigens niet Soekarno, Hatta
    en Sjahrir, die door het Indische gouvernement waren
    verbannen.&lt;/p&gt;
&lt;p&gt;Door de Duitse bezetting verloor Palar in juni 1940 zijn
    betrekking bij de SDAP. In het kader van werkverschaffing voor
    hoofdarbeiders werd hij tewerkgesteld op het Laboratorium 'Van
    der Waals' in Amsterdam. Daarnaast gaf hij les in Maleis en
    verdiende hij wat bij als gitarist in krontjongorkestjes.
    Gedurende de laatste maanden van de oorlog ontving hij een
    uitkering uit het Van de Kieftfonds, de illegale kas van de
    SDAP. In de bezettingstijd hield hij in kleine kring
    clandestiene voordrachten over het Indonesische nationalisme en
    de perspectieven daarvan na de oorlog. Zijn vrouw was betrokken
    bij verspreiding van illegale bladen en de distributie van
    bonnen. Ook verschaften de Palars in hun tweekamerwoning aan de
    Uiterwaardenstraat enkele keren een tijdelijk onderkomen aan
    onderduikers.&lt;/p&gt;
&lt;p&gt;Palar, een van de eersten die zich in mei 1945 meldden bij
    het bureau van de SDAP, koos onmiddellijk de zijde van de op 17
    augustus 1945 door Soekarno geproclameerde Republiek
    Indonesi&amp;euml;. Tegenover het partijbestuur, dat op gezag van
    W. Drees de 'collaborateur' Soekarno een onaanvaardbare
    gesprekspartner achtte, betoogde Palar: 'men moet niet trachten
    door Soekarno de Indonesische beweging te treffen. De figuur
    van Soekarno is alleen maar te begrijpen in het licht van de
    geschiedenis. Hij was sociaal-democraat en hij is door de
    Nederlandse regering jarenlang ge&amp;iuml;nterneerd' (geciteerd
    in: Van Tuyl, 73).&lt;/p&gt;
&lt;p&gt;Op 20 november 1945 werd Palar voor de SDAP benoemd tot lid
    van het Noodparlement. Op 4 juni 1946 kwam hij voor de Partij
    van de Arbeid (PvdA) in de nieuwgekozen Tweede Kamer, waar hij
    door zijn natuurlijke bescheidenheid een back-bencher bleef.
    Het nieuwe programma van de PvdA nam enige afstand van het
    recht op onafhankelijkheid van Indi&amp;euml; in het
    beginselprogramma van de SDAP. Palar, en een kleine minderheid
    met hem, verzette zich hier tevergeefs tegen. Met vooruitziende
    blik hamerde hij er bij iedere gelegenheid op dat
    internationale verhoudingen beslissend zouden zijn voor de
    toekomst van het Indonesische nationalisme. In een debat over
    de toenemende troepenzendingen naar Indonesi&amp;euml; verklaarde
    hij in de Kamer: 'Mocht er immers onverhoopt, door welke
    oorzaak dan ook, een botsing komen tusschen hen [: de
    Nederlandse troepen] en de strijdkrachten van de republiek, dan
    hangt het Koninkrijk der Nederlanden aan een zijden draadje' (&lt;em&gt;Handelingen Tweede Kamer&lt;/em&gt;

    , 6-5-1946, p. 736). Het Akkoord van Linggadjati van november
    1946 werd door Palar begroet als een 'acte van
    pacificatie'.&lt;/p&gt;
&lt;p&gt;Na de ondertekening van het Akkoord, in maart 1947, maakte
    Palar in opdracht van het partijbestuur een reis van drie
    maanden naar Indonesi&amp;euml;. Deze 'herori&amp;euml;ntatiereis' werd
    voor hem van beslissende betekenis. In de republikeinse
    hoofdstad Djokjakarta hernieuwde hij de kennismaking met - nu
    president - Soekarno. Hij leerde er ook de toenmalige premier
    van de Republiek, Soetan Sjahrir, kennen, een westers denkend,
    nationalistische sociaal-democraat als hijzelf. Deze vroeg hem
    zich paraat te houden om ter wille van de jonge Republiek een
    rol te kunnen spelen bij de internationale onderhandelingen.
    Luitenant-gouverneur-generaal H.J. van Mook was van zijn kant
    weinig ingenomen met de sympathiebetuigingen van het
    Tweede-Kamerlid aan de nationalisten. Hij voegde hem toe:
    'Bedenk wel, mijnheer Palar, dat U hier te gast bent!'
    (geciteerd in: Giebels, 23)&lt;/p&gt;
&lt;p&gt;Palar keerde als herboren uit Indonesi&amp;euml; terug. Tijdens
    het Kamerdebat van 11 juli 1947 over de ultimatieve nota van de
    Nederlandse regering aan de Republiek die de inleiding zou
    vormen tot de eerste politi&amp;euml;le actie, hield hij zijn
    langste parlementaire rede; het zou tevens zijn laatste
    optreden in de Kamer zijn. Hij zei 'te willen zoeken naar wat
    verenigt en niet naar wat scheidt' en drong erop aan de tussen
    Nederland en de Republiek gerezen geschillen te onderwerpen aan
    internationale arbitrage. Toen de PvdA-fractie zich op 20 juli
    moest uitspreken over de politi&amp;euml;le actie, die enkele uren
    tevoren van start was gegaan, stemde Palar uiteindelijk als
    enige tegen, waarna hij in tranen de vergadering verliet. Daags
    daarna schreef hij aan het partijbestuur: 'Ik bevestig hiermee
    mijn mondeling verzoek te worden geschrapt als lid van de
    Partij van de Arbeid, met ingang van heden. Ik stel er prijs op
    mede te delen dat ik dit verzoek niet uitsluitend doe als
    Indonesisch Nationalist, doch ook als socialist. Het is U
    bekend hoe zwaar deze stap mij valt' (geciteerd in: Giebels,
    25).&lt;/p&gt;
&lt;p&gt;Sjahrir - inmiddels begin juli als premier opgevolgd door
    Sjarifoeddin - die als een 'ambassador-at-large' in New Delhi
    de steun van India zocht, vroeg Palar per telegram hem te
    volgen naar het Amerikaanse Lake Success, waar de
    Veiligheidsraad vergaderde. Sjahrir wist hier te bereiken dat
    een republikeinse delegatie - zonder stemrecht - aan de
    beraadslagingen over het Nederlands-Indonesische conflict mocht
    deelnemen. Toen Sjahrir naar Indonesi&amp;euml; terugkeerde, kwam
    Palar in de tweede helft van 1947 aan het hoofd te staan van de
    delegatie van de Republiek. De kleine, bescheiden, vriendelijk
    ogende Indonesi&amp;euml;r werd voor de Amerikanen als het ware het
    symbool van de underdogpositie waarin diens land aanvankelijk
    verkeerde ten opzichte van de zelfbewuste Nederlandse delegatie
    onder leiding van de steile E.N. van Kleffens. Op aandrang van
    de Amerikaanse minister van Buitenlandse Zaken, G.C. Marshall,
    gaf Palar geregeld korte uiteenzettingen aan diens staf over de
    ontwikkelingen in het conflict. Een deel van de Nederlandse
    pers schilderde de voormalige back-bencher af als een
    landverrader.&lt;/p&gt;
&lt;p&gt;Toen Nederland in december 1948 aan de tweede politi&amp;euml;le
    actie begon, boog de Veiligheidsraad - nu in Parijs bijeen -
    zich opnieuw over de kwestie. Op 22 december zat Nederland in
    het Palais Chaillot ten overstaan van de hele wereld in de
    beklaagdenbank. De nieuwe Nederlandse delegatieleider, J.H. van
    Roijen, probeerde tevergeefs het optreden van zijn land te
    rechtvaardigen. Daarna bracht Palar de Indonesische eisen naar
    voren, die door de Veiligheidsraad werden overgenomen. Na
    afkondiging van een staakt-het-vuren werden Nederland en de
    Republiek op 23 maart 1949 door de voorzitter van de Raad
    opgeroepen tot een 'preliminary conference' te komen. Palar
    ging hiermee akkoord. Deze bespreking, resulterend in de Van
    Roijen-Roem-overeenkomst in mei, leidde tot de
    Ronde-Tafelconferentie in Den Haag. Op 12 december - tijdens de
    laatste vergadering die de Veiligheidsraad aan de Indonesische
    kwestie wijdde - toonde Palar zich namens zijn regering
    tevreden met de resultaten van deze conferentie. In zijn
    slotwoord bracht hij hulde aan zijn tegenstander Van Roijen,
    die op zijn beurt uiting gaf aan zijn respect voor de
    Republikeinse opponent.&lt;/p&gt;
&lt;p&gt;Na de soevereiniteitsoverdracht op 27 december 1949 heeft
    Palar eerst een missie vervuld naar Moskou, om de Sovjetunie
    ertoe te bewegen Indonesi&amp;euml; als lid van de Verenigde Naties
    te aanvaarden. Op 26 september 1950 voerde Palar zijn land de
    volkerenorganisatie binnen en werd hij hier de offici&amp;euml;le
    vertegenwoordiger van Indonesi&amp;euml;. Drie jaar later volgde
    zijn benoeming tot ambassadeur in India, wat hij bleef tot
    april 1955, toen hij werd teruggeroepen voor de Azi&amp;euml; -
    Afrika Conferentie te Bandoeng. Daarna was Palar van 1955 tot
    1956 ambassadeur in de Bondsrepubliek Duitsland en had hij
    tevens tot taak het staatsbezoek van president Soekarno aan de
    Sovjetunie voor te bereiden. Van 1957 tot 1962 volgde daarop
    voor Palar een ambassadeurschap in Canada.&lt;/p&gt;
&lt;p&gt;In 1962 werd Palar opnieuw vertegenwoordiger van
    Indonesi&amp;euml; bij de Verenigde Naties. Op 31 december 1964
    kreeg hij echter de voor hem pijnlijke opdracht zijn land uit
    de volkerenorganisatie terug te trekken, omdat deze zich keerde
    tegen Soekarno's confrontatiepolitiek jegens Maleisi&amp;euml;.
    Begin 1965 werd Palar ambassadeur in Washington. In 1967, toen
    Soekarno in feite al door de nieuwe machthebber Soeharto was
    opzijgeschoven, smaakte Palar het genoegen zijn land te mogen
    terugvoeren in de schoot van de Verenigde Naties.&lt;/p&gt;
&lt;p&gt;In 1970 be&amp;euml;indigde Palar zijn werkzame leven. Hij trok
    zich met zijn vrouw en jongste dochter terug in de rustige
    villawijk 'Menteng' in Djakarta, waar hij zich - met als
    koosnaam 'Oom Babe' - wijdde aan sociaal werk. Toen hij daar in
    1981 op tachtigjarige leeftijd overleed, stond het
    Soehartobewind de oude medestander van Soekarno een
    staatsbegrafenis toe.&lt;/p&gt;
&lt;p&gt;
  &lt;a href='agedeelte'&gt;A: &lt;/a&gt;Archief-L.N. Palar in het Arsip Nasional te Djakarta
  (Indonesi&amp;euml;).&lt;/p&gt;
&lt;p&gt;
  &lt;a href='pgedeelte'&gt;P: &lt;/a&gt;Artikelen in 
    &lt;em&gt;Het Volk&lt;/em&gt;

    en 
    &lt;em&gt;Het Vrije Volk&lt;/em&gt;

    (1930-1947); 
    &lt;em&gt;De Strijd&lt;/em&gt;

    (1930-1935); 
    &lt;em&gt;De Sociaal Democraat&lt;/em&gt;

    (1930-1937); 
    &lt;em&gt;De Socialistische Gids&lt;/em&gt;

    (1930-l938); 
    &lt;em&gt;Socialisme en Democratie&lt;/em&gt;

    (1939-1940 en 1945-1947); 
    &lt;em&gt;De Vakbeweging&lt;/em&gt;

    (1930-1940); 
    &lt;em&gt;Vrije Gedachten&lt;/em&gt;

    (1944-1945).&lt;/p&gt;
&lt;p&gt;
  &lt;a href='lgedeelte'&gt;L: &lt;/a&gt;
  &lt;em&gt;De Volksraad en de staatkundige ontwikkeling van
  Nederlands-Indi&amp;euml;. Een bronnenpublikatie&lt;/em&gt;

  . II: 
  &lt;em&gt;1927-1942&lt;/em&gt;

  . Bew. door S.L. van der Wal (Groningen 1965); 
  &lt;em&gt;Het dagboek van Schermerhorn. Geheim verslag van prof.dr.ir.
  W. Schermerhorn als voorzitter der commissie-generaal voor
  Nederlands-Indi&amp;euml;, 20 september 1946 - 7 oktober 1947&lt;/em&gt;

  . Onder red. van C. Smit (Groningen 1970); Lambert J. Giebels,
  'Een oud-SDAP'er in Jakarta', in 
  &lt;em&gt;Socialisme en Democratie&lt;/em&gt;

  36 (1979) 470-471; M. van der Goes van Naters, 
  &lt;em&gt;Met en tegen de tijd. Een tocht door de twintigste eeuw&lt;/em&gt;

  (Amsterdam 1980); G. McTurnan Kahin, in 
  &lt;em&gt;Indonesia&lt;/em&gt;

  22 (1981) 169-170; L. de Jong, 
  &lt;em&gt;Het Koninkrijk der Nederlanden in de Tweede Wereldoorlog&lt;/em&gt;

  XIa, XIc, en XII ('s-Gravenhage 1984, 1986, 1988); Jan Bank, 
  &lt;em&gt;Katholieken en de Indonesische Revolutie&lt;/em&gt;

  (2de dr.; Dieren 1984); Lambert J. Giebels, 'De Indonesi&amp;euml;r
  L.N. Palar', in 
  &lt;em&gt;Orion. Tweemaandelijks ori&amp;euml;nterend tijdschrift
  Nederland/Indonesi&amp;euml;&lt;/em&gt;

  2 (1985) 4, pp. 22-25, 
  &lt;em&gt;ibidem&lt;/em&gt;

  5, pp. 38-39 en 
  &lt;em&gt;ibidem&lt;/em&gt;

  6, p. 18; Peter van Tuyl, '''Mijn positie is helaas niet erg
  benijdenswaardig''. Nico Palar en de koloniale politiek van de
  Nederlandse sociaal-democratie, 1930-1947' [Ongepubliceerde
  doctoraalscriptie afd. Nieuwste Geschiedenis Universiteit van
  Amsterdam] (Amsterdam 1985); Harry A. Poeze, 
  &lt;em&gt;In het land van de overheerser&lt;/em&gt;

  . I: 
  &lt;em&gt;Indonesi&amp;euml;rs in Nederland, 1600-1950&lt;/em&gt;

  (Dordrecht 1986); Emile Schwidder, lemma in 
  &lt;em&gt;Biografisch Woordenboek van het Socialisme en de
  Arbeidersbeweging in Nederland&lt;/em&gt;

  VII (Amsterdam 1998) 168-172.&lt;/p&gt;
&lt;p&gt;
  &lt;a href='igedeelte'&gt;I: &lt;/a&gt;
  &lt;em&gt;Elseviers Weekblad&lt;/em&gt;

  , 4-6-1966 (p. 21).&lt;/p&gt;
&lt;p&gt;Lambert J. Giebels&lt;/p&gt; 
&lt;dtml-var bwn_footer&gt;</text>
  </biography>
</biodes>

