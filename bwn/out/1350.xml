<biodes version="1.0">
  <fileDesc>
    <title>Oosterhoff, Luitzen Johannes (1907-1974)</title>
    <ref target="http://resources.huygens.knaw.nl/bwn1880-2000/lemmata/bwn2/oosterhoff"/>
    <publisher>
      <name>Biografisch Woordenboek van Nederland:1880-2000</name>
      <ref target="http://resources.huygens.knaw.nl/bwn1880-2000"/>
    </publisher>
  </fileDesc>
  <person>
    <idno type="id">oosterhoff</idno>
    <persName><name type="geslachtsnaam">Oosterhoff</name>, Luitzen Johannes</persName>
    <sex value="1"/>
    <event type="birth" when="1907"/>
    <event type="death" when="1974"/>
    <state type="occupation">scheikundige</state>
  </person>
  <biography>
    <graphic url="http://resources.huygens.knaw.nl/bwn1880-2000/lemmata/bwn2/images/images/OOSTERHOFFLJ.jpg"/>
    <text>&lt;dtml-var bwn_header&gt;
 &lt;p class='genealogie'&gt;
  &lt;strong&gt;Oosterhoff, Luitzen Johannes&lt;/strong&gt;, scheikundige (Leeuwarden 6-4-1907 - Leiden 20-7-1974).

Zoon van Pieter Wiardus Oosterhoff, adjunct-commies ter provinciale
griffie, en Jacoba Buis. Gehuwd op 21-6-1938 met Johanna Klasina
Sanders. Uit dit huwelijk werden 3 zoons en 1 dochter geboren.

&lt;img src=&amp;quot;images/OOSTERHOFFLJ.jpg&amp;quot; align=&amp;quot;right&amp;quot; BORDER=&amp;quot;0&amp;quot; alt=&amp;quot;afbeelding van Oosterhoff, Luitzen Johannes&amp;quot; class=&amp;quot;bwnimg&amp;quot;&gt;

&lt;/p&gt;
&lt;p&gt;Oosterhoff ging, na de HBS aan het Grotiuslyceum in Den Haag te
hebben doorlopen, in 1925 scheikunde studeren aan de universiteit van
Leiden. Vooral de hoogleraren H.A. Kramers en A.E. van Arkel waren zijn
leermeesters. Na zijn doctoraal examen in 1937 kwam Oosterhoff in
dienst van de Bataafsche Petroleum Maatschappij. Van 1938 tot 1940 was
hij verbonden aan het Koninklijke/Shell-laboratorium in Amsterdam en
gedetacheerd bij de Leidse universiteit om hier als medewerker van
Kramers onderzoek te doen naar de verbrandingsverschijnselen in een
benzinemotor en naar de werking van anti-knock dopes.&lt;/p&gt;
&lt;p&gt;Gedurende de oorlog was Oosterhoff eerst werkzaam op het
Shell-kantoor in Den Haag en daarna maakte hij deel uit van de vaste
staf van het Amsterdamse Shell-laboratorium. Hier werden onder zijn
leiding enige actieve researchgroepen gevormd, waarmee spoedig
belangrijke onderzoeksresultaten bereikt werden, die na de oorlog
vruchten droegen. Zo werd onder zijn supervisie in Amsterdam de eerste
grote elektronische computer van het vasteland ge&amp;iuml;nstalleerd, en
werd Oosterhoff hoofd van de mathematische en theoretische afdeling van
het laboratorium. Na de oorlog verrichtte hij op het Shell-laboratorium
fundamenteel onderzoek op het gebied van de katalyse. Hij paste de
theorie van de overgangstoestand toe op reactiemechanismen en breidde
dit uit tot de scheikunde van de enzymen. Vanuit dit gezichtspunt
ontwierp hij als een van de eersten een zuiver beeld van de
consequenties van het optreden van een zogenaamd Michaelis-Menten
complex bij enzymatische processen 
&lt;em&gt;(Chemisch Weekblad&lt;/em&gt;

47(1951) 934-938).&lt;/p&gt;
&lt;p&gt;Ondertussen bleef hij zich met de conformatie-analyse bezighouden,
een onderwerp waarop hij op 23 november 1949 bij Kramers gepromoveerd
was op een proefschrift getiteld: 
&lt;em&gt;Restricted free rotation and cyclic molecules.&lt;/em&gt;

In samenwerking met de wiskundige P. Hazebroek bestudeerde hij deze
methode in een periode dat de conformatieanalyse nog niet als
belangrijk onderzoeksgebied in de organische scheikunde was aanvaard.
Op het congres van de International Union of Pure and Applied Chemistry
te Brussel zou hij in 1971 een belangrijke samenvatting van kennis en
problematiek omtrent dit thema geven, en zijn visie op de toekomstige
ontwikkeling van de conformatieanalyse ontvouwen 
&lt;em&gt;(Pure and Applied Chemistry&lt;/em&gt;

25 (1971) 563-571). Dit onderzoek bleef niet onopgemerkt: reeds in 1950
vond de benoeming plaats tot buitengewoon hoogleraar in de theoretische
organische scheikunde - de eerste leerstoel voor dit vak in ons land -
aan de universiteit van Leiden. Op 8 december 1950 hield hij zijn
inaugurele oratie: 
&lt;em&gt;De praktijk der theorie in de organische scheikunde.&lt;/em&gt;

Gedurende zijn extraordinariaat verdeelde Oosterhoff zijn activiteiten
tussen Leiden en Amsterdam. Na zijn benoeming tot gewoon hoogleraar in
Leiden, in 1967, zou hij tot 1971 adviseur bij de Shell blijven.&lt;/p&gt;
&lt;p&gt;Met zijn leerling en medewerker R. Kaptein onderzocht en
interpreteerde hij in 1968 het verschijnsel van het zogenaamde
CIDNP-effect met het artikel 'Chemically induced dynamic nuclear
polarization' 
&lt;em&gt;(Chemical physics Letters 2&lt;/em&gt;

(1968) 261-267). Met behulp van dit verschijnsel kan men over reacties
die via vrije radicalen verlopen tal van bijzonderheden te weten komen.
Op 30 januari 1971 hield Oosterhoff over dit verschijnsel een boeiende
en heldere voordracht voor de afdeling natuurkunde van de Koninklijke
Nederlandse Akademie van Wetenschappen (&lt;em&gt;Verslagen van de gewone vergaderingen...&lt;/em&gt;

80 (1971) 10-20) Ook publiceerde hij met zijn leerlingen een aantal
belangrijke artikelen in verschillende vaktijdschriften over dit
CIDNP-effect. Een ander onderzoek dat hem fascineerde ging over de
thermische en door licht ge&amp;iuml;nduceerde iso-merizatiereacties in het
vitamine-D gebied en leidde tot een originele hypothese over de invloed
van de orbitaalsymmetrie op 'concerted' reacties (1961). Met
een aantal van zijn leerlingen en medewerkers werkte hij de
theoretische analyse van deze processen systematisch uit. Vier jaar
voor de bekende publikatie van R.B. Woodward en R. Hoffmann over het
behoud van orbitaalsymmetrie uit 1965 gaven de Leidse onderzoekers
reeds de betekenis van de orbitaalsymmetrie aan. Over dit onderwerp
publiceerden Oosterhoff en zijn medewerkers enige artikelen, o.a. een
beschouwing met W.J. van der Hart en J.J.C. Mulder: 'Extended
valence bond theory, aromaticity, and the Woodward-Hoffmann rules' 
&lt;em&gt;(Journal of the American Chemical Society&lt;/em&gt;

94 (1972) 5724-5730). Onder de vele theoretisch-chemische onderwerpen
waarmee Oosterhoff zich bezighield (moleculaire spectroscopie,
ladingsoverdrachts-processen, botsingsverschijnselen) behoorden de
theorie van de optische activiteit en het probleem van de chiraliteit.
Enige maanden voor zijn overlijden, op 3 mei 1974, hield hij daarover
een lezing bij de J.H. van 't Hoff-herdenking van de Koninklijke
Nederlandse Chemische Vereniging. Het was bepaald niet verwonderlijk
dat deze wetenschappelijke verdiensten zowel in binnen- als buitenland
erkenning vonden: in 1963 werd hij benoemd tot gewoon lid van de
afdeling natuurkunde van de Koninklijke Nederlandse Akademie van
Wetenschappen en in 1974 verleende de Universiteit van Z&amp;uuml;rich hem
een eredoctoraat.&lt;/p&gt;
&lt;p&gt;Oosterhoff, die zichzelf als een laatbloeier karakteriseerde - zijn
belangrijkste vondsten dateerden van na zijn 50e levensjaar -
verrichtte origineel kwantumtheoretisch onderzoek van hoge kwaliteit.
Zijn belangstelling ging vooral uit naar het verband tussen
molecuulstructuur en de thermodynamische eigenschappen van de materie
en het mechanisme van fundamentele reacties. Bij deze aandacht voor de
wiskundig-theoretische beschrijving van de verschijnselen werden de
resultaten van de experimentele scheikunde niet verwaarloosd. Voor hem
was een nauw samengaan van theorie en experiment van essentieel belang.
Naast dit wetenschappelijk werk was deze vooraanstaande chemicus een
actief muziekbeoefenaar en een vurig liefhebber van tuinieren.&lt;/p&gt;
&lt;p&gt;
  &lt;a href='pgedeelte'&gt;P: &lt;/a&gt;Een volledige lijst van publikaties en de onder Oosterhoff
bewerkte dissertaties bevindt zich in de bibliotheek van Gorlaeus
Laboratorium te Leiden.&lt;/p&gt;
&lt;p&gt;
  &lt;a href='lgedeelte'&gt;L: &lt;/a&gt;E. Havinga, in 
&lt;em&gt;Jaarboek van de Koninklijke Nederlandse Akademie van Wetenschappen
1974,&lt;/em&gt;

183-185; J.J.C. Mulder, in 
&lt;em&gt;Acta et Agenda,&lt;/em&gt;

5-9-1974; E. Havinga, in 
&lt;em&gt;Chemistry in Britain&lt;/em&gt;

11 (1975) 328-329.&lt;/p&gt;

&lt;p&gt;
&lt;a href=&amp;quot;igedeelte&amp;quot;&gt;I: &lt;/a&gt;&lt;i&gt;Jaarboek van de Koninklijke Nederlandse Akademie van Wetenschappen 1974&lt;/i&gt; (Amsterdam 1975) afbeelding tegenover pagina 183.&lt;/p&gt;



&lt;p&gt;H.A.M. Snelders&lt;/p&gt; 
&lt;dtml-var bwn_footer&gt;</text>
  </biography>
</biodes>

