<biodes version="1.0">
  <fileDesc>
    <title>Wolff, Salomon de (1878-1960)</title>
    <ref target="http://resources.huygens.knaw.nl/bwn1880-2000/lemmata/bwn2/wolff"/>
    <publisher>
      <name>Biografisch Woordenboek van Nederland:1880-2000</name>
      <ref target="http://resources.huygens.knaw.nl/bwn1880-2000"/>
    </publisher>
  </fileDesc>
  <person>
    <idno type="id">wolff</idno>
    <persName><name type="geslachtsnaam">Wolff</name>, Salomon de</persName>
    <sex value="1"/>
    <event type="birth" when="1878"/>
    <event type="death" when="1960"/>
    <state type="occupation">econoom</state>
    <state type="occupation">politicus</state>
  </person>
  <biography>
    <graphic url="http://resources.huygens.knaw.nl/bwn1880-2000/lemmata/bwn2/images/images/WOLFF.jpg"/>
    <text>&lt;dtml-var bwn_header&gt;
 &lt;p class='genealogie'&gt;
  &lt;strong&gt;Wolff, Salomon de&lt;/strong&gt; (Sam), econoom en politicus (Sneek 13-8-1878 - Amsterdam 24-11-1960).

Zoon van Abraham de Wolff, grossier in manufacturen, en Goudtje de
Vries. Gehuwd op 7-5-1910 met Sara Veldman. Uit dit huwelijk werd 1
zoon geboren. Na haar overlijden (11-12-1941) gehuwd op 31-1-1946 met
Anna Maria Gruntjes. Uit dit huwelijk werden geen kinderen geboren.


&lt;img src=&amp;quot;images/WOLFF.jpg&amp;quot; align=&amp;quot;right&amp;quot; BORDER=&amp;quot;0&amp;quot; alt=&amp;quot;afbeelding van Wolff, Salomon de&amp;quot; class=&amp;quot;bwnimg&amp;quot;&gt;


&lt;/p&gt;
&lt;p&gt;Sam de Wolff groeide op in een orthodox joods gezin. Hoewel hij
reeds als gymnasiast zijn geloof verloor en voor het marxisme gewonnen
werd, is hij zich altijd sterk met het jodendom verbonden blijven
voelen. Hij bezocht van 1891 tot 1897 het stedelijk gymnasium te Sneek.
Na het eindexamen b&amp;egrave;ta afgelegd te hebben ging hij in 1897 op wens
van zijn vader medicijnen studeren aan de Universiteit van Amsterdam,
doch na enige jaren brak hij deze studie af. Met zijn vader, die van
dit eigenzinnige besluit niet gediend was en die bovendien - als
eigenaar van een bloeiende manufacturenhandel -Sams socialistische
denkbeelden scherp afkeurde, kwam het kort daarna tot een breuk, die
pas in 1930 geheeld is.&lt;/p&gt;
&lt;p&gt;In 1898 was De Wolff lid geworden van de Sociaal-Democratische
Arbeiderspartij (SDAP), en na het afbreken van zijn studie wijdde hij
enige jaren lang het grootste deel van zijn tijd aan het
voorzitterschap van afdeling Amsterdam V van die partij. Een vaste
broodwinning kreeg hij pas toen hij in 1904 agent, en daarna
hoofdagent, van de socialistische verzekeringsmaatschappij De Centrale
werd. Door zelfstudie verwierf hij zich inmiddels een omvangrijke
kennis op economisch gebied. Vanaf 1907 leidde hij een
accountantskantoor te Amsterdam. Zijn grootste bekendheid kreeg De
Wolff als marxistisch theoreticus. Vanaf 1904 schreef hij in
tijdschriften (aanvankelijk vooral het maandblad 
&lt;em&gt;De Nieuwe Tijd)&lt;/em&gt;

theoretische beschouwingen. Het was de tijd van de richtingenstrijd
binnen de jonge SDAP, en veel van De Wolffs publicistisch werk had ten
doel de marxistische orthodoxie, en vooral Marx' economische
theorie&amp;euml;n, te verdedigen tegen revisionistische aanvallen. Toen in
1907 D. Wijnkoop, W. van Ravesteyn en J.C. Ceton het
populair-marxistische weekblad 
&lt;em&gt;De Tribune&lt;/em&gt;

gingen uitgeven, werkte De Wolff daar ook aan mee, met economische
beschouwingen en ook (onder diverse pseudoniemen) met gedichten. Nadat
in 1909 de drie 
&lt;em&gt;Tribune&lt;/em&gt;

-redacteuren uit de SDAP geroyeerd waren, sloot De Wolff zich bij hen
aan in de nieuwe Sociaal-Democratische Partij (SDP). Het sektarisme en
impossibilisme van Wijnkoop c.s. stootte hem echter af en in 1913
verliet hij teleurgesteld de SDP en keerde hij in de SDAP terug. Hij
ging toen bijdragen leveren aan het in 1909 in het leven geroepen
partijorgaan 
&lt;em&gt;Het Weekblad,&lt;/em&gt;

waarin binnen de SDAP gebleven marxisten als F.M. Wibaut en Frank
(Franc) van der Goes de boventoon voerden; na de opheffing daarvan in
1919 werd het maandblad 
&lt;em&gt;De Socialistische Gids&lt;/em&gt;

het hoofdterrein van De Wolffs economische beschouwingen.
Praktisch-politieke functies bekleedde hij weinig meer in de SDAP:
enige tijd was hij voorzitter van afdeling Amsterdam VI en bestuurslid
van de Federatie Amsterdam. In 1921 werd hij gekozen tot lid van de
Amsterdamse gemeenteraad, maar na drie weken reeds bedankte hij voor
die functie. Behalve in de SDAP was hij ook actief in de
vrijdenkersvereniging De Dageraad (De Vrije Gedachte), wat hij naar
eigen zeggen zag als 'marxistische plicht'.&lt;/p&gt;
&lt;p&gt;Na een voorstudie, 'Prosperiteits- en depressie-perioden',
in 
&lt;em&gt;De Socialistische Gids&lt;/em&gt;

6 (1921) 19-40 publiceerde De Wolff in 1929 zijn hoofdwerk 
&lt;em&gt;Het economisch getij. Bijdrage tot de verklaring van het
conjunctuurverschijnsel&lt;/em&gt;

(Amsterdam, 1929). Voortbouwend op beschouwingen van o.a. J. van
Gelderen ontwikkelde hij daarin de theorie van de 'dubbele
golfbeweging' in het kapitalistische conjunctuurverloop: lange
opgaande en neergaande golven van gemiddeld vijfentwintig jaar met
daarbinnen ongeveer vijf cycli van korte duur zouden dit
conjunctuurverloop kenmerken. Verder ontwikkelden De Wolff hier een
veelzins originele theorie om het cunjunctuurverschijnsel vanuit
Marx' denkbeelden over de meerwaarde en de reproduktie van het
kapitaal te verklaren.&lt;/p&gt;
&lt;p&gt;In een kring van geestverwanten werden De Wolffs werken zeer
bewonderd, maar daarbuiten vonden zij vaak weinig waardering; de
sarcastisch-polemische manier waarop de auteur zijn mening placht te
lanceren zal daar mede toe bijgedragen hebben. Toen hij in 1930 werd
toegelaten als privaatdocent in de conjunctuurleer aan de Universiteit
van Amsterdam gebeurde dit in ieder geval niet zonder tegenstand. Het
college van B. en W. met drie socialistische wethouders deed de
toelating tegen het advies van faculteit, senaat en college van
curatoren der universiteit, en een interpellatie van J. Rutgers
(Vrijheidsbond) in de gemeenteraad op 25 september 1930 was er het
gevolg van. Tijdens zijn oratie bleef de gehele economische faculteit
weg. Tot het begin van de Duitse bezetting heeft De Wolft zijn
privaatdocentschap uitgeoefend. Zijn colleges en zijn publicistisch
werk stonden onveranderlijk in dienst van de verdediging der
marxistische orthodoxie. Zijns inziens was dat meer dan ooit nodig,
want de ontwikkeling der SDAP in de tweede helft der jaren dertig
betekende voor De Wolff &amp;eacute;&amp;eacute;n grote ellende van
beginselverzaking en theoretische vervlakking.&lt;/p&gt;
&lt;p&gt;Naast zijn activiteiten als econoom heeft De Wolff ook belangrijk
werk gedaan als zionist. Marx had volgens De Wolff niet ingezien dat
het joodse vraagstuk, naast een sociaal-economisch, ook een nationaal
probleem is; De Wolff deelde de mening van Otto Bauer, volgens wie de
joden tot twee volkeren behoren, en verwierp het in de
sociaal-democratie gangbare assimilatorische standpunt. In 1933
behoorde hij tot de oprichters van de Amsterdamse organisatie van
Poalei-Zion ('Werkers van Zion': de beweging van socialistische
zionisten, die zowel de assimilatorische socialisten als de
'burgerlijke zionisten' bestreed); jarenlang heeft hij
bestuursfuncties in die organisatie bekleed.&lt;/p&gt;
&lt;p&gt;In 1943 werd De Wolff voor de Duitse bezetters gearresteerd en naar
het kamp Westerbork gevoerd. Als bezitter van een
'Palestinacertificaat' (een immigratievergunning voor
Palestina) werd hij van Westerbork niet naar een vernietigingskamp
overgebracht, maar naar het concentratiekamp Bergen-Belsen; daar werd
hij in juli 1944 in het kader van uitwisseling met Duitsers vrijgelaten
en met een groep van 220 joden via Istanbul naar Ha&amp;iuml;fa gebracht.
Zijn zoon Leo stierf evenwel in Duitse gevangenschap. Vanaf zijn
aankomst in Palestina tot zomer 1945 was De Wolff docent in de
conjunctuurleer aan de High School for Law and Economies in Tel Aviv.
Nog in 1945 keerde Sam de Wolff in het bevrijde Nederland terug. Hij
ging er meewerken aan het links-socialistische weekblad 
&lt;em&gt;De Vlam&lt;/em&gt;

(tot de opheffing in 1952). Hoewel de Partij van de Arbeid voor hem het
eindstation van de opportunistische ontaarding der Nederlandse
sociaal-democratie was, sloot hij zich toch bij die partij aan, in de
hoop er een marxistische vlam brandende te houden tot het moment - aan
de komst waarvan hij nooit twijfelde - dat een omslag in de conjunctuur
weer revolutionair leven in de brouwerij zou brengen. Zijn hoop
vestigde hij daarbij vooral op Amerika, 'land van onbegrensde
mogelijkheden' ook voor het socialisme.&lt;/p&gt;
&lt;p&gt;Ruimere bekendheid in deze laatste periode van zijn leven kreeg hij
nog vanaf 1946 als deelnemer aan het radioforum 'Radiolympus',
waarin hij jarenlang op zondagavonden samen met Annie Romein-Verschoor
en Garmt Stuiveling uiteenlopende vragen van luisteraars beantwoordde.
De wijze waarop De Wolff sprak, zeer luid en zalvend van toon, zelfs
over de meest triviale zaken, maakte het de luisteraars gemakkelijk hem
duidelijk aan zijn stem te herkennen. Hij voltooide zijn publicistische
loopbaan met twee geschiedwerken. In 1951 verscheen in Amsterdam zijn 
&lt;em&gt;En toch...! Driekwart eeuw socialisme in vogelvlucht.&lt;/em&gt;

Deze vlot geschreven geschiedenis van het Nederlands socialisme is even
eenzijdig van visie als alles wat De Wolff geschreven heeft, maar zij
ontleent haar waarde aan de psychologisch verantwoorde en genuanceerde
beschrijving en beoordeling van de door de auteur gekende
hoofdrolspelers. Drie jaar later verscheen De Wolffs autobiografie 
&lt;em&gt;Voor het land van belofte. Een terugblik op mijn leven&lt;/em&gt;

(Bussum, [1954]). Breedsprakigheid en gelijkhebberigheid maken dit boek
tot minder aangename lectuur dan 
&lt;em&gt;En toch...!,&lt;/em&gt;

maar het bevat niettemin veel interessante informatie, vooral over de
joden in ons land.&lt;/p&gt;
&lt;p&gt;Een laatste politieke rol speelde De Wolff toen hij in 1955, samen
met ds. J.J. Buskes en Frits Kief, het Sociaal-Democratisch Centrum in
de Partij van de Arbeid oprichtte. De tijd bleek echter niet rijp voor
een links initiatief in de PVDA en onder druk van de leiding der partij
moest het centrum in 1960 weer opgeheven worden. Hij bleef evenwel tot
zijn dood lid van de partij, die hem eerde door zijn kist met dezelfde
rode vlag als waarmee Troelstra's stoffelijk overschot bedekt was
geworden, te draperen samen met de blauw-witte Isra&amp;euml;lische
vlag.&lt;/p&gt;
&lt;p&gt;Hoewel De Wolff geen kritiekloze naprater van Marx was - zijn
afwijkende mening over het joodse vraagstuk bewijst dat en ook zijn
werken over de conjunctuurleer waren bedoeld om de onvolledigheid van
de meester op dit terrein aan te vullen - was hij toch een te orthodoxe
verdediger van diens leer om zelf een baanbrekend theoreticus te kunnen
worden. Erkend moet echter worden dat hij in Nederland een der
grondigste kenners van de denkbeelden van Marx was. Zijn ongeluk was
dat hij leefde en werkte in een tijd waarin de belangstelling voor het
marxisme in West-Europa taande. De herleving van het marxisme van na
1960, die hij niet meer heeft mogen beleven, heeft tot dusver, althans
wat het economische deel van Marx' leer betreft, in Nederland
niemand voortgebracht die zich in kennis met De Wolft kan meten.&lt;/p&gt;
&lt;p&gt;
  &lt;a href='pgedeelte'&gt;P: &lt;/a&gt;Behalve de reeds genoemde werken: 
&lt;em&gt;De huidige conjunctuur&lt;/em&gt;

(Amsterdam, 1930); 
&lt;em&gt;De crisis&lt;/em&gt;

(Amsterdam, [1932]); 
&lt;em&gt;Het heldenleven en de levende leer van Karl Marx&lt;/em&gt;

(Amsterdam, 1933); 
&lt;em&gt;Geschiedenis der joden in Nederland. Laatste bedrijf (Amsterdam,&lt;/em&gt;

1946).&lt;/p&gt;
&lt;p&gt;
  &lt;a href='lgedeelte'&gt;L: &lt;/a&gt;J. van der Wijk, 'Inleiding', in 
&lt;em&gt;Strijdenskracht door wetensmacht. Opstellen aangeboden aan S. de
Wolff ter gelegenheid van zijn 60e verjaardag&lt;/em&gt;

(Amsterdam, 1938); F. Kiel, 'Sam de Wolff uniek socialist', in 
&lt;em&gt;De Groene Amsterdammer,&lt;/em&gt;

9-8-1958; idem, 
&lt;em&gt;ibidem,&lt;/em&gt;

3-12-1960; W. Drees, in 
&lt;em&gt;Socialisme en democratie&lt;/em&gt;

18 (1961) 530-533; Fr. de Jong Edz., in 
&lt;em&gt;De Nieuwe Stem&lt;/em&gt;

16 (1961) l-4; C.H. Wiedijk, 
&lt;em&gt;Sam de Wolff en het ontstaan van het Sociaal-Democratisch Centrum in
de Partij van de Arbeid&lt;/em&gt;

(Haarlem, 1971); M. van Amerongen, 'Bij Marx, mijn profetie zal
v&amp;oacute;&amp;oacute;r 21 juni in vervulling gaan! Het leven van Sam de
Wolff...', in 
&lt;em&gt;Vrij Nederland,&lt;/em&gt;

9-9-1978; idem, 'Linkervleugel... Het leven van Sam de Wolff, 
&lt;em&gt;ibidem,&lt;/em&gt;

16-9-1978; B. van Tijn, 'De Wolff- profeet van betere tijden',
in 
&lt;em&gt;Het Parool,&lt;/em&gt;

8-5-1980.&lt;/p&gt;


&lt;p&gt;
&lt;a href=&amp;quot;igedeelte&amp;quot;&gt;I: &lt;/a&gt;&lt;i&gt;Geschiedenis van de joden in Nederland.&lt;/i&gt; Onder red. van J.C.H. Blom e.a. (Amsterdam 1995) afbeelding 67 [Foto: Joods Historisch Museum; De Wolff omstreeks 1938].&lt;/p&gt;





&lt;p&gt;A.A.de Jonge&lt;/p&gt; 
&lt;dtml-var bwn_footer&gt;</text>
  </biography>
</biodes>

