<biodes version="1.0">
  <fileDesc>
    <title>Brondgeest, Carolus Alphonse Maria (1886-1965)</title>
    <ref target="http://resources.huygens.knaw.nl/bwn1880-2000/lemmata/bwn5/brondgeest"/>
    <publisher>
      <name>Biografisch Woordenboek van Nederland:1880-2000</name>
      <ref target="http://resources.huygens.knaw.nl/bwn1880-2000"/>
    </publisher>
  </fileDesc>
  <person>
    <idno type="id">brondgeest</idno>
    <persName><name type="geslachtsnaam">Brondgeest</name>, Carolus Alphonse Maria</persName>
    <sex value="1"/>
    <event type="birth" when="1886"/>
    <event type="death" when="1965"/>
    <state type="occupation">marineofficier</state>
  </person>
  <biography>
    <text>&lt;dtml-var bwn_header&gt;
 &lt;p class='genealogie'&gt;
  &lt;strong&gt;Brondgeest, Carolus Alphonse Maria&lt;/strong&gt;, marineofficier ('s-Gravenhage 6-3-1886 - Rochford (Groot-Brittanni&amp;euml;) 27-2-1965). 
Zoon van Johannes Adrianus Josephus Brondgeest,
  beroepsmilitair, en Emma Mathilde Achternbusch. Gehuwd op
  14-9-1920 met Cornelia Wilhelmina Kruijswijk (1895-1995). Uit dit
  huwelijk, waarin reeds 1 dochter was, werd 1 zoon geboren. Na
  echtscheiding (1929) gehuwd op 21-5-1930 met Anna Grigorievna
  Staheeva (1904-1958) en van haar gescheiden op 19-4-1951. Uit dit
  huwelijk werd 1 zoon geboren.
  

  
  &lt;/p&gt;
&lt;p&gt;Over de jeugdjaren van Carel Brondgeest in Den Haag is niets
    bekend. Hij werd katholiek opgevoed als de jongste zoon van een
    beroepsmilitair, een sergeant-majoor in de Koninklijke
    Landmacht; zijn moeder was van Duitse afkomst. Het gezin, dat
    drie kinderen telde, woonde tijdens Carels jeugd ook in het
    West-Brabantse Oudenbosch en in Weert, waar Carels vader een
    korte periode was gestationeerd.&lt;/p&gt;
&lt;p&gt;Brondgeest werkte, na het verlaten van het ouderlijk huis,
    als scheepsmachinist op de 'grote vaart'. Wellicht deed hij
    tijdens &amp;eacute;&amp;eacute;n van zijn reizen China aan en raakte hij
    in dat land ge&amp;iuml;nteresseerd. Reeds v&amp;oacute;&amp;oacute;r 1920 moet
    hij zich er hebben gevestigd. Toen hij in dat jaar in Peking
    met een Nederlandse trouwde die in Den Haag woonachtig was -
    zij trouwden 'met de handschoen' -, bracht hij een dochter mee,
    die enkele jaren eerder in Peking was geboren uit een
    verhouding met een Duitse vrouw. Zijn nieuwe echtgenote voegde
    zich bij hem in de Chinese hoofdstad en aanvaardde de dochter
    als lid van het gezin.&lt;/p&gt;
&lt;p&gt;In Peking werkte Brondgeest als technisch bedrijfsleider bij
    een Britse onderneming, de Peking Electric Company, die de
    ambassadewijk van stroom voorzag. Hij sprak goed Chinees, naast
    Engels en Duits. Zijn kinderen - in 1921 werd een zoon geboren
    - gingen in Peking naar een Duitse lagere school. In de loop
    van de jaren 1920 liep zijn huwelijk op de klippen; zijn
    echtgenote en de twee kinderen vertrokken naar
    Nederlands-Indi&amp;euml; en vestigden zich in Batavia. Na de
    offici&amp;euml;le echtscheiding in 1929 hertrouwde Brondgeest een
    jaar later met een Russische, bij wie hij een zoon kreeg. Ook
    dit huwelijk hield geen stand. Zijn vrouw en hun beider zoon
    vertrokken aan het eind van de jaren 1930 eveneens naar
    Batavia, zonder dat het overigens tot een offici&amp;euml;le
    echtscheiding was gekomen. Aan Brondgeests werk en bestaan in
    Peking kwam een eind toen Japanse troepen op 8 december 1941 de
    stad bezetten. Voorlopig zette hij zijn werk voort, daartoe
    gedwongen door het Japanse militaire bestuur, en kreeg hij
    huisarrest opgelegd. Hij was echter niet van plan deze situatie
    lang te accepteren.&lt;/p&gt;
&lt;p&gt;Inmiddels had Japan ook Nederlands-Indi&amp;euml; aangevallen.
    Brondgeest besloot uit Peking te ontsnappen en naar
    Nederlands-Indi&amp;euml; te gaan, waar immers zijn kinderen
    woonden, om zijn diensten aan te bieden voor de verdediging van
    het land. Eind januari 1942 wist hij samen met een Franse
    collega uit de ommuurde en zwaar bewaakte stad te ontsnappen.
    Na een uitputtende en gevaarlijke tocht, kwamen Brondgeest en
    zijn metgezel op 3 oktober aan in Tsjoengking in het vrije
    Zuid-China, waar zich toen de Nederlandse gezant bevond. Sinds
    het vertrek uit Peking waren acht maanden verstreken en had hij
    - te voet, per muilezel, legertruck en trein - een tocht
    gemaakt van ruim 3600 km.&lt;/p&gt;
&lt;p&gt;In maart 1942, toen Brondgeest nog maar net uit Peking was
    ontsnapt, was Nederlands-Indi&amp;euml; gevallen. Hij reisde daarom
    per vliegtuig naar Colombo, de hoofdstad van Ceylon, waar het
    hoofdkwartier was gevestigd van vice-admiraal C.E.L. Helfrich,
    de 'Bevelhebber van de Nederlandse Strijdkrachten in het
    Oosten' (BSO). Deze toonde zich onder de indruk van Brondgeest
    en stelde hem aan bij de inlichtingendienst van zijn staf. Op
    16 december 1942 werd hij benoemd tot reserve-luitenant-ter-zee
    der tweede klasse, voor speciale diensten. De 56-jarige
    Brondgeest had als geboortedatum 6 maart 1895 opgegeven, wat
    hem in &amp;eacute;&amp;eacute;n klap negen jaar jonger maakte.&lt;/p&gt;
&lt;p&gt;Brondgeest werd ingedeeld bij het Korps Insulinde, een
    elite-eenheid die werd voorbereid voor infiltratieacties in
    bezet Nederlands-Indi&amp;euml; - vooral op Sumatra - en kreeg een
    opleiding als parachutist en geheim agent. Hij is tijdens de
    oorlog echter niet als zodanig ingezet bij dergelijke acties.
    In plaats daarvan werd hij in 1943 belast met de opleiding tot
    geheim agent van ongeveer tachtig Chinezen. Dezen waren geboren
    in Nederlands-Indi&amp;euml;, maar om uiteenlopende redenen in
    China terechtgekomen. Het Nederlandse gezantschap in
    Tsjoengking had hen weten te werven voor de militaire dienst en
    naar Ceylon gestuurd, waar ze bij het Korps Insulinde werden
    ingedeeld.&lt;/p&gt;
&lt;p&gt;Toen op 15 augustus 1945 Japan capituleerde, kreeg
    Brondgeest een nieuwe functie. Hij werd leider van een
    RAPWI-party op Sumatra. Deze geallieerde organisatie - de
    Recovery of Allied Prisoners of War and Internees - had als
    taak de in de Japanse kampen verblijvende gevangenen te redden
    en te evacueren. Op 25 augustus werd Brondgeest met vier andere
    militairen gedropt in de buurt van Pangkalan Brandan. Op 1
    september wist hij de 75 km zuidoostelijker gelegen stad Medan
    te bereiken. Hij legde hier contact met de leiders van enkele
    parties die reeds in Noord-Sumatra aanwezig waren, verder met
    Japanse militairen, inheemse bestuurders en nationalistische
    leiders. Brondgeest trof een chaotische situatie aan, waarin
    het uiterste van zijn improvisatietalent en
    incasseringsvermogen werd gevergd. Zijn grootste zorg was de
    evacuatie van de duizenden zieke en ondervoede gevangenen, die
    hij met kracht ter hand nam. Hij kreeg bovendien te maken met
    toenemend politiek en crimineel geweld van de kant van jeugdige
    Sumatraanse nationalisten en 'pemoedas'.&lt;/p&gt;
&lt;p&gt;Brondgeest ging evenwel verder dan zijn RAPWI-opdracht
    reikte. Hij gedroeg zich als een vooruitgeschoven Nederlandse
    post, als de wegbereider van het herstel van het koloniale
    gezag. Hij werd daarin voluit gesteund door Helfrich in
    Colombo, maar krachtig tegengewerkt door de Britse troepen die
    op 10 oktober in Medan landden om de Japanners te ontwapenen en
    de rust, orde en veiligheid te herstellen in afwachting van de
    terugkeer van het Nederlandse gezag. De Britten waren beducht
    voor een gewelddadige escalatie, maar Brondgeest liet zich door
    hen niet van de wijs brengen. V&amp;oacute;&amp;oacute;r hun komst had hij
    al het initiatief genomen tot de oprichting van een
    politiekorps bestaande uit Ambonezen. Met die politieagenten
    wilde hij de openbare orde handhaven en het Nederlandse gezag
    zo snel mogelijk uitbreiden. De ontbinding van het Korps
    Insulinde, eind oktober, betekende dat Brondgeest zijn werk
    moest staken. Op 28 oktober vertrok hij naar Ceylon en vandaar
    naar Batavia.&lt;/p&gt;
&lt;p&gt;Het duurde niet lang of Brondgeest was terug in Medan.
    Toegetreden tot de Netherlands Forces Intelligence Service
    (NEFIS), de grootste inlichtingendienst in Indi&amp;euml;, werd hij
    in april 1946 belast met het opzetten van een NEFIS-kantoor in
    de Sumatraanse stad. Hij ging op energieke wijze te werk, maar
    kwam binnen de kortste keren opnieuw met de Britten in
    conflict. De laatstgenoemden hadden er de macht in handen, maar
    Brondgeest dacht er niet over met hen samen te werken of hun
    orders uit te voeren. Op 3 juni 1946 werd hij ontheven van zijn
    taak en teruggeroepen naar Batavia.&lt;/p&gt;
&lt;p&gt;Na een verlofperiode in Nederland, keerde Brondgeest in
    oktober 1947 terug bij de NEFIS. Hij werd hoofd van het kantoor
    te Soerabaja. Het was niet de meest fortuinlijke episode in
    zijn militaire loopbaan. Aanvankelijk had hij veel succes. Hij
    reorganiseerde het kantoor en nam het politieke en militaire
    inlichtingenwerk voortvarend ter hand. Er deden zich echter
    steeds scherpere competentiegeschillen voor met de
    concurrerende inlichtingendienst van de in Oost-Java gelegerde
    A-divisie van de Koninklijke Landmacht. Brondgeest was er de
    man niet naar om deze op diplomatieke wijze op te lossen. Eind
    1948 ging het bergafwaarts. Hij toonde zich verbitterd over de
    politieke en militaire ontwikkelingen in Indi&amp;euml;. Hij nam
    het niet zo nauw meer met de veiligheidsvoorschriften en
    verwaarloosde zijn kantoor. Drank en vrouwen beheersten zijn
    leven.&lt;/p&gt;
&lt;p&gt;Na de tweede politi&amp;euml;le actie (december 1948 - januari
    1949) viel het doek voor Brondgeest. Op 2 april 1949 werd hij
    ontheven van zijn functie, nadat de militaire politie enkele
    maanden eerder een onderzoek naar zijn gedragingen was
    begonnen. Hij werd ervan verdacht 'geheime fondsen' ten eigen
    bate te hebben aangewend. Tot een strafrechtelijk onderzoek is
    het niet gekomen. In december keerde Brondgeest terug in
    Nederland, waar hij een onbeduidende functie kreeg bij de
    marine in Den Haag. In februari 1951 werd hem eervol ontslag
    verleend.&lt;/p&gt;
&lt;p&gt;Hiermee was nog geen eind gekomen aan Brondgeests
    omzwervingen. Hij kon in Nederland niet meer aarden. In een
    opwelling besloot hij in 1951 van zijn Russische echtgenote,
    die de oorlog had overleefd en inmiddels in Nederland was gaan
    wonen, te scheiden. Hals over kop verliet hij Nederland. Hij
    vestigde zich als winkelier in Manokwari op Nieuw-Guinea. Toen
    dit gebied in 1962 aan de Republiek Indonesi&amp;euml; werd
    overgedragen, ging Brondgeest opnieuw in Nederland wonen. Het
    jaar daarop vertrok hij naar Groot-Brittanni&amp;euml;, waar zijn
    zoon uit het eerste huwelijk woonde. Uiteindelijk overleed hij
    daar op 79-jarige leeftijd.&lt;/p&gt;
&lt;p&gt;Zo kwam een eind aan een avontuurlijk, veelbewogen en
    rusteloos leven, een leven dat zich kenmerkte door dramatische
    beslissingen en scherpe koerswendingen, zowel op het
    persoonlijke vlak als beroepsmatig. Brondgeest was een vurig
    patriot die de Nederlandse zaak wilde dienen, maar zich
    uiteindelijk door de gang van zaken in Nederlands-Indi&amp;euml;
    gekwetst en verbitterd voelde. In zijn dadendrang en hang naar
    'gevaarlijk leven' was hij een echte representant van de
    oorlogsgeneratie. De oorlogsjaren moet hij als in een roes
    hebben beleefd. Af en toe waren zijn gedragingen wel erg
    onbesuisd. Moed sloeg dan om in roekeloosheid en dadendrang won
    het van politiek en militair inzicht en zorgvuldigheid. Als
    onverschrokken en initiatiefrijk militair heeft hij zich zeer
    ingespannen voor de bevrijding van de gevangenen uit de Japanse
    kampen. Zijn periode als inlichtingenofficier bij de NEFIS liep
    echter uit op een mislukking. Na zeven enerverende jaren was
    hij opgebrand. Te midden van schandalen verliet hij de
    dienst.&lt;/p&gt;
&lt;p&gt;
  &lt;a href='lgedeelte'&gt;L: &lt;/a&gt;C.E.L. Helfrich, 
  &lt;em&gt;Memoires van C.E.L. Helfrich&lt;/em&gt;

  (2 dln.; Amsterdam 1950); 
  &lt;em&gt;Verslag houdende de uitkomsten van het onderzoek [der]
  Enqu&amp;ecirc;tecommissie Regeringsbeleid 1940-1945&lt;/em&gt;

  VIIIa/b ('s-Gravenhage 1956) 584-593 en bijlage 67; G.F. Jacobs, 
  &lt;em&gt;Prelude to the monsoon. Assignment in Sumatra&lt;/em&gt;

  (Philadelphia 1965); L. de Jong, 
  &lt;em&gt;Het Koninkrijk der Nederlanden in de Tweede Wereldoorlog.&lt;/em&gt;

  Xlc: 
  &lt;em&gt;Nederlands-Indi&amp;euml;&lt;/em&gt;

  III (Leiden 1986); J.Th.A. de Man, 
  &lt;em&gt;Opdracht Sumatra. Het Korps Insulinde, 1942-1946&lt;/em&gt;

  (Utrecht 1987); J.A. de Moor, 
  &lt;em&gt;Westerlings oorlog. Indonesi&amp;euml;, 1945-1950. De geschiedenis
  van de commando's en parachutisten in Nederlands-Indi&amp;euml;,
  1945-1950&lt;/em&gt;

  (Amsterdam 1999).&lt;/p&gt;
&lt;p&gt;J.A. de Moor&lt;/p&gt; 
&lt;dtml-var bwn_footer&gt;</text>
  </biography>
</biodes>

