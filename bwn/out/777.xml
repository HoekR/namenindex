<biodes version="1.0">
  <fileDesc>
    <title>Holwerda, Jan Hendrik (1873-1951)</title>
    <ref target="http://resources.huygens.knaw.nl/bwn1880-2000/lemmata/bwn1/holwerda"/>
    <publisher>
      <name>Biografisch Woordenboek van Nederland:1880-2000</name>
      <ref target="http://resources.huygens.knaw.nl/bwn1880-2000"/>
    </publisher>
  </fileDesc>
  <person>
    <idno type="id">holwerda</idno>
    <persName><name type="geslachtsnaam">Holwerda</name>, Jan Hendrik</persName>
    <sex value="1"/>
    <event type="birth" when="1873"/>
    <event type="death" when="1951"/>
    <state type="occupation">archeoloog</state>
  </person>
  <biography>
    <text>&lt;dtml-var bwn_header&gt;
 &lt;p class='genealogie'&gt;
  &lt;strong&gt;Holwerda, Jan Hendrik&lt;/strong&gt;, archeoloog (Schiedam 3-12-1873 - Nijmegen 4-3-1951).

Zoon van Antonie Ewoud Jan Holwerda, directeur van het Rijksmuseum van
Oudheden, en Neeltje Jonkheid. Gehuwd op 21-12-1901 met Petronella
Nicolette Jentink. Uit dit huwelijk werden geen kinderen geboren.



&lt;/p&gt;
&lt;p&gt;Zijn vader was leraar in de klassieke talen aan het gymnasium te
Schiedam, sinds 1896 hoogleraar in de archeologie en oude geschiedenis
te Leiden en van 1905 tot 1918 directeur van het Rijksmuseum van
Oudheden aldaar. Zijn zoon zou een ongeveer gelijke loopbaan volgen. Na
zijn gymnasiale opleiding te Schiedam werd Holwerda in 1892 als student
in de klassieke talen te Leiden ingeschreven. Zijn promotie vond daar
in 1899 plaats op 
&lt;em&gt;Quaestiones de re sepulcrali apud Atticos.&lt;/em&gt;

Hij was tussen 1900 en 1904 als leraar verbonden aan de gymnasia te
Alkaar en Schiedam. Uit deze periode dateren een leerboek, getiteld 
&lt;em&gt;Hellas en Rome. Grieksche en Romeinsche archeologie&lt;/em&gt;

(1900) en zijn bewerking van A. Zeehe, 
&lt;em&gt;Leerboek der oude geschiedenis . ..&lt;/em&gt;

(1903). In 1904 werd hij benoemd tot conservator aan het Rijksmuseum
van Oudheden te Leiden, in 1910 tot onderdirecteur, terwijl hij in 1919
zijn vader opvolgde als directeur. Dit directoraat duurde tot 1939.
Daarnaast was hij van 1935 tot 1948 directeur van het Rijksmuseum Kam
te Nijmegen. In 1910 werd hij te Leiden benoemd tot lector in de
prehistorische en Romeinse archeologie. Tot zijn leerlingen zouden in
de loop van de tijd o.a. W.C. Braat, F.C. Bursch en A.E. Remouchamps
gaan behoren.&lt;/p&gt;
&lt;p&gt;In zijn leven zou een korte stage in 1905 bij de opgraving van een
Romeins castellum te Haltern aan de Lippe een belangrijk keerpunt
betekenen. Hier werd voor het eerst in de geschiedenis van de
archeologie systematisch gezocht naar bepaalde grondverkleuringen, die
men als sporen van in de grond geplaatste palen interpreteerde,
waardoor geheel verdwenen bouwresten gereconstrueerd konden worden.
Holwerda bracht de kennis van het 'paalgat' en de betekenis van
grondverkleuringen in het algemeen naar Nederland en paste deze moderne
wijze van opgraven toe bij het onderzoek van grafheuvels. De eerste
opgravingen vonden tussen 1906 en 1911 in de Kroondomeinen bij Hoog
Soeren op de Veluwe plaats op verzoek van koningin Wilhelmina, die in
&amp;eacute;&amp;eacute;n van de grafheuvels ge&amp;iuml;nteresseerd was geraakt.
Hoewel aan Holwerda ontegenzeglijk de verdienste van het invoeren van
de kennis van het 'paalgat' moet worden toegekend, blijkt uit
al zijn publikaties dat hij geen echte man voor het veldwerk was en zo
ontstond tijdens de opgraving op Arentsburg bij Den Haag verschil van
mening tussen hem en zijn assistent A.E. van Giffen, die in dit opzicht
meer aanleg had, over de documentatie en interpretatie van de
grondsporen. Dit leidde uiteindelijk omstreeks 1915 tot een
onherstelbaar conflict tussen beide onderzoekers. Van Giffen ging naar
Groningen waar hij het Biologisch Archeologisch Instituut stichtte en
de veldmethoden verbeterde. Holwerda miste het vermogen tot objectieve,
onvooringenomen waarneming van feiten en hij had een geneigdheid
slechts de bevestiging te vinden van wat hij reeds v&amp;oacute;&amp;oacute;r het
onderzoek had verwacht. Veldtekeningen, voor zover ze al bewaard
werden, zijn niet herinterpreteerbaar. Al in het begin van zijn
loopbaan, in 1906, had hij in 
&lt;em&gt;Bulletin uitgegeven door den Nederlandschen Oudheidkundigen Bond
7&lt;/em&gt;

(1906) 130-132, een onaangenaam en onjuist stuk geschreven tegen Boeles
over het Friese terpenonderzoek, waarbij hij zich opwierp als d&amp;eacute;
vertegenwoordiger van de Nederlandse archeologie, enigszins wonderlijk
voor iemand die amper 2 &amp;agrave; 3 jaar bezig was. Deze conflicten
leidden voor Holwerda tot een vervreemding van de wetenschappelijke
hoofdstroom. Van zijn werk noemen we het eerste systematische onderzoek
van een hunebed in 1912 en de opgravingen te Dorestad tussen 1925 en
1930. In de publikatie over 
&lt;em&gt;Dorestad en onze vroegste Middeleeuwen&lt;/em&gt;

ontwikkelde hij de curtis/curticula-conceptie, welke na de
grootschalige opgravingen sinds 1967, onder leiding van W.A. van Es als
onjuist moet worden beschouwd. Onder andere zijn methode om grote
objecten door middel van sleuven te onderzoeken heeft hem hier parten
gespeeld. Naast dit opgravingswerk en de daaruit voortkomende verslagen
heeft Holwerda zijn hele leven aandacht besteed aan Romeins Nijmegen en
omgeving (bijv. De Holdeurn). Hier ging hij ook wonen na de dood van
zijn vrouw (1932), die hem tijdens de opgravingen en als illustratrice
van zijn werk tot grote steun was geweest. Het is onmogelijk hier alle
onderzoekingen en de steeds snel na het onderzoek verschenen
publikaties (dit laatste is een grote verdienste) op te sommen of te
analyseren. Hier zij slechts vermeld 
&lt;em&gt;Oudheidkundige kaart van Nederland&lt;/em&gt;

(1924) en 
&lt;em&gt;Een vroeg Gallisch vorstengraf bij Oss&lt;/em&gt;

(1934). Van de vele urnenvelden in het zuiden van het land (Riethoven,
De Hamert) zijn de publikaties voor het moderne onderzoek nog van
waarde. Dit zelfde geldt voor de materiaalpublikaties van Arentsburg en
Nijmegen, waarin de systematische museumbeheerder tot uiting komt.&lt;/p&gt;
&lt;p&gt;Grote verdiensten heeft Holwerda vooral gehad voor de museale kanten
van het Rijksmuseum van Oudheden te Leiden. Na 1919 ordende hij het
materiaal in het Museum geheel opnieuw, nadat het verhuisd was naar het
voormalige Museum voor Natuurlijke Historie aan het Rapenburg. Zijn
goede relaties met de directeur van dit laatste museum, zijn
schoonvader, zullen aan de verwerving van de nieuwe accommodatie niet
vreemd geweest zijn. Hij bracht de museumadministratie geheel op orde
en hij zorgde er al in 1931 voor dat een groepje dames aangetrokken
werd om het publiek rond te leiden. Een tweetal (M.H.P. den Boesterd en
G. Loeb) heeft op verscheidene plaatsen de Nederlandse archeologie
gediend. Deze drang tot voorlichten is van groot belang geweest voor
deze wetenschap. Hoewel de inhoud van zijn publikaties door de weinige
vakgenoten vaak aan kritiek onderworpen werd, hebben de leken deze zeer
geapprecieerd. Zij vond de weg naar de schoolboeken en maakte het vak
'fashionable'. Hiertegenover drong Van Giffens werk veel minder
door tot de lezende leek.&lt;/p&gt;
&lt;p&gt;Een van zijn populairste, door middel van schoolboeken verbreide
denkbeelden is dat van het koepelgraf. Dit idee werd tijdens de
onderzoekingen op de Veluwe aan het begin van zijn carri&amp;egrave;re
ontwikkeld. Het werd in 1930 bestreden door Van Giffen, wiens gedachten
thans nog als juist worden opgevat. In 1907 en 1918 stelde Holwerda dat
er in Nederland geen Bronstijd geweest zou zijn. Boeles waarschuwde er
in 1920 in 
&lt;em&gt;De Gids&lt;/em&gt;

al voor dat de archeologische activiteiten in Nederland nog te kort op
gang gekomen waren om een dergelijke conclusie toe te laten; hij
leverde een korte lijst van in de Bronstijd te dateren bronzen
voorwerpen, een opsomming die in het jongste verleden alleen maar
langer geworden is, daarmee de onjuistheid van Holwerda's gedachten
in deze aantonend. Zelf hield hij aan zijn opvattingen vast. Hij bood
tot viermaal toe (1907, 1918, 1925 en 1935) een samenvatting van zijn
theoretische overtuigingen. Zij bleven in wezen steeds dezelfde en
getuigden daarmee van een zekere starheid bij de auteur.&lt;/p&gt;
&lt;p&gt;Samenvattend krijgen we het beeld van een man, die vooral in het
begin zonder reden te agressief van start ging. Na het conflict met Van
Giffen raakte hij wetenschappelijk ge&amp;iuml;soleerd; hij compenseerde
dit met het museum- en voorlichtingswerk waardoor hij vooral onder
leken een bijzondere populariteit verwierf, die niet geheel in
overeenstemming was met zijn werkelijke wetenschappelijke
betekenis.&lt;/p&gt;
&lt;p&gt;
  &lt;a href='agedeelte'&gt;A: &lt;/a&gt;Collectie-M.H.P. den Boesterd in Rijksmuseum van Oudheden te
Leiden.&lt;/p&gt;
&lt;p&gt;
  &lt;a href='pgedeelte'&gt;P: &lt;/a&gt;
  &lt;em&gt;Bibliografie van dr. J.H. Holwerda.&lt;/em&gt;

Herz. door W. Mank. Uitg. door de Rijksdienst Oudheidkundig
Bodemonderzoek te Amersfoort (Amersfoort, 1977). Overdrukken ROB nr.
90.&lt;/p&gt;
&lt;p&gt;
  &lt;a href='lgedeelte'&gt;L: &lt;/a&gt;Behalve de in bovengenoemde bibliografie vermelde
necrologie&amp;euml;n A.E. van Giffen, 
&lt;em&gt;Nota naar aanleiding van de brief van Curatoren der
Rijksuniversiteit te Leiden, d.d. 3 september 1915&lt;/em&gt;

(Oegstgeest, 1915); P.C.J.A. Boeles, 'Het bronzen tijdperk in
Gelderland en Friesland', in 
&lt;em&gt;De Gids&lt;/em&gt;

84 (1920) IV, 282-306; A.E. van Giffen, 
&lt;em&gt;Die Bauart der Einzelgr&amp;auml;ber&lt;/em&gt;

(Leipzig, 1930.2 Bde.); J.D. van der Waals, 'In opdracht van Hare
Majesteit', in 
&lt;em&gt;Archeologie en Historie . . .&lt;/em&gt;

(Bussum, 1973) 509-520; J.A. Bakker, 'De westgroep van de
Trechterbekercultuur . . .' (Amsterdam, 1973) 10-11. Als stencil
verschenen, aanwezig in Bibliotheek Rijksdienst voor het Oudheidkundig
Bodemonderzoek; J.D. van der Waals, 'Albert Egges van Giffen. Zijn
werk in Drenthe', in 
&lt;em&gt;Nieuwe Drentse Volksalmanak&lt;/em&gt;

91 (1974) 9-19.&lt;/p&gt;
&lt;p&gt;J.A. Brongers&lt;/p&gt; 
&lt;dtml-var bwn_footer&gt;</text>
  </biography>
</biodes>

