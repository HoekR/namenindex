<biodes version="1.0">
  <fileDesc>
    <title>Wichmann, Erich (1890-1929)</title>
    <ref target="http://resources.huygens.knaw.nl/bwn1880-2000/lemmata/bwn4/wichman"/>
    <publisher>
      <name>Biografisch Woordenboek van Nederland:1880-2000</name>
      <ref target="http://resources.huygens.knaw.nl/bwn1880-2000"/>
    </publisher>
  </fileDesc>
  <person>
    <idno type="id">wichman</idno>
    <persName><name type="geslachtsnaam">Wichmann</name>, Erich</persName>
    <sex value="1"/>
    <event type="birth" when="1890"/>
    <event type="death" when="1929"/>
    <state type="occupation">beeldend kunstenaar</state>
    <state type="occupation">politiek activist</state>
  </person>
  <biography>
    <graphic url="http://resources.huygens.knaw.nl/bwn1880-2000/lemmata/bwn4/images/images/WICHMANNE.jpg"/>
    <text>&lt;dtml-var bwn_header&gt;
 &lt;p class='genealogie'&gt;
  &lt;strong&gt;Wichmann, Erich&lt;/strong&gt;, (bekend onder de naam &lt;b&gt;Wichman&lt;/b&gt;), beeldend kunstenaar, schrijver en politiek activist 
  (Utrecht 11-8-1890 - Amsterdam 1-1-1929). 
Zoon van Carl Ernst Arthur Wichmann, hoogleraar in de geologie
  en mineralogie, en Johanna Therese Henriette Zeise. Gehuwd op
  20-9-1916 met Helena Christina Kampfraat, diamantslijpster. Uit
  dit huwelijk werden 3 zoons en 1 dochter geboren.
  

  
  &lt;img src=&amp;quot;images/WICHMANNE.jpg&amp;quot; align=&amp;quot;right&amp;quot; BORDER=&amp;quot;0&amp;quot; alt=&amp;quot;afbeelding van Wichmann, Erich&amp;quot; class=&amp;quot;bwnimg&amp;quot;&gt;
  

  
  &lt;/p&gt;
&lt;p&gt;De verhoudingen in het Duitse gezin Wichmann - bij de
    benoeming van de vader tot hoogleraar in 1879 waren de ouders
    naar Utrecht ge&amp;euml;migreerd - vielen haast te
    clich&amp;eacute;matig in het Freudiaanse patroon. De autoritaire
    vader was een Duitse nationalist en in zijn vak een positivist
    van het zuiverste water. De moeder daarentegen koesterde een
    grote literaire en artistieke belangstelling met een
    zweverig-idealistische inslag. Het huwelijk zou niet gelukkig
    blijven. De dochter Clara, geboren in 1885, leek in wilskracht
    en intellectuele discipline naar haar vader te aarden, maar zou
    bij hem voor haar op den duur verworven anarchistische
    overtuiging op onbegrip stuiten; als criminologe had zij reeds
    naam gemaakt toen haar in 1922 een vroege dood trof. De jongere
    zoon, Erich, werd als kind door moeder en zuster grondig
    verwend, want hij was ziekelijk en zou in 1901 bij een operatie
    aan groene staar zijn rechteroog verliezen.&lt;/p&gt;
&lt;p&gt;De hoge verwachtingen die de ouders in de intelligente en
    begaafde jongen stelden, werden al vroeg teleurgesteld. Erich
    was lastig en brutaal op school en kocht met krasse middelen
    zijn populariteit onder zijn medeleerlingen; zo wierp hij bij
    het zwemmen zijn glazen oog in het water om het door zijn graag
    griezelende schoolmakkers te laten opduiken. Toen het op het
    Utrechtse gymnasium niet wilde lukken, brachten van 1903 af een
    Hilversumse drilschool en, kort daarna, een Duitse kostschool
    in Th&amp;uuml;ringen weinig soelaas. In 1907 naar huis geroepen,
    poogde hij tevergeefs het staatsexamen te halen. Hij schreef
    zich ten slotte in 1909 als toehoorder in voor de studie
    scheikunde en biologie aan de Rijksuniversiteit te Utrecht.
    Wichman - van nu af aan door hem met &amp;eacute;&amp;eacute;n 'n' gespeld
    - werd, zoals hij het zelf zou noemen, de 'cum laude gesjeesde
    student'. Als excentriek gewaardeerd in de Utrechtse
    studentenwereld hing hij er de dronkelap en dandy uit. Hij
    verkoos ook een los seksueel leven met vrouwen; een gedwongen
    huwelijk in 1916 zou Wichman wel kinderen, maar weinig
    huiselijk geluk bezorgen, zo hij daar al naar had verlangd.&lt;/p&gt;
&lt;p&gt;Gedichten had Wichman reeds op kostschool geschreven, maar
    in zijn studententijd begon hij zijn ambities te verwezenlijken
    een veelzijdig kunstenaar te worden. Proza en po&amp;euml;zie kon
    hij in menige almanak en menig kunsttijdschrift kwijt. Voor de
    beeldende kunsten werd Wichman sterk ge&amp;iuml;nspireerd door het
    Duitse expressionisme, zoals gepropageerd in het tijdschrift 
    &lt;em&gt;Der Sturm&lt;/em&gt;

    , en door het toen opzien barende Italiaanse futurisme. Zelf
    begon hij zeer abstract fel-kleurige en expressieve vegen op
    het doek te schilderen en zich in een even spontane stijl in
    tekenen en grafiek te bekwamen. Een mede door hem in 1912 te
    Utrecht ge&amp;euml;ntameerde tentoonstelling van W. Kandinsky's
    werk ontmoette, zoals te verwachten was, veel afwijzende
    kritiek van kunstrecensenten. Deze laatsten werden voortaan
    voor Wichman zijn persoonlijke vijanden, die hij in heftige,
    ook gepubliceerde, stukken placht aan te vallen. Hij deed dat
    in een studentikoze stijl van hekelen en schelden, waaraan hij
    zijn hart bleef verpanden.&lt;/p&gt;
&lt;p&gt;Van de exacte studie aan de universiteit was intussen niets
    terechtgekomen. Reeds in augustus 1911 stapte Wichman over naar
    kunstgeschiedenis, die hij wel serieuzer aanpakte, maar toch
    spoedig weer liet lopen. De ommezwaai had inmiddels Wichmans
    vader genoeg aanleiding gegeven voorgoed met zijn zoon te
    breken: het studiemaandgeld werd stopgezet, en tussen vader en
    zoon zou nog zelden een woord worden gewisseld. Wichman kwam
    hierdoor in financi&amp;euml;le moeilijkheden, die hij in een,
    klassiek gebleven, puntdicht 'De Profundis' uit 1913 ironisch
    tekenen kon: 'Tot tranen toe ben ik bekommerd / nu kan ik nooit
    meer naar den Lommerd, / omdat mijn heele inventaris / al daar
    is' (
    &lt;em&gt;Erich Wichman tot 1920&lt;/em&gt;

    , 108). Heimelijk stopten zijn moeder en zuster hem vaak wat
    toe, vrienden leenden geld dat zij nooit terugzagen, en zelf
    was hij er niet te groots op om voor eigen werk langs de deur
    te leuren of gratis onderkomen te zoeken in hospitaal en
    armenhuis. Ook na verhuizing naar Amsterdam - tijdelijk in
    1914, definitief in 1915 - slaagde hij er zelden in zijn
    kunstwerk voor redelijke prijzen te verkopen. Van de dandy van
    weleer was een armoedige boh&amp;eacute;mien overgebleven.&lt;/p&gt;
&lt;p&gt;In de tien jaren na 1911 was Wichman als scheppend
    kunstenaar zeer actief en produktief. Zijn letterkundig werk -
    gedichten, notities, polemieken - trok de meeste
    belangstelling. Aan zijn tweede studie had hij een
    bemoedigend-vaderlijke bescherming van de Utrechtse hoogleraar
    in de kunstgeschiedenis, W. Vogelsang, te danken. Hem vond
    Wichman bereid een prijzende inleiding te schrijven voor een
    bundel met po&amp;euml;zie en proza en met reprodukties van zijn
    beeldend werk: 
    &lt;em&gt;Erich Wichman tot 1920&lt;/em&gt;

    . Ook literaire critici stonden niet geheel afwijzend en zagen
    er beloftes in voor de toekomst. De jonge dichters Hendrik
    Marsman en Jan Engelman, zelf debuterend met
    expressionistisch-vitalistische gedichten, spraken hun
    bewondering uit voor deze literaire pionier en zouden hem tot
    na zijn dood als zodanig blijven eren.&lt;/p&gt;
&lt;p&gt;De ontvangst van Wichmans beeldend kunstwerk was in de
    offici&amp;euml;le kritiek veel terughoudender. Wel vond hij
    weerklank bij jonge kunstbroeders zoals Louis Saalborn, Theo
    van Doesburg en Piet Mondriaan. In de groepen en verenigingen
    van dergelijke kunstenaars, zoals De Onafhankelijken (van 1915
    af), Het Signaal (1916) en De Anderen (1917), werkte Wichman
    driftig mee aan het organiseren van tentoonstellingen van eigen
    werk en het volschrijven van kunsttijdschriften met een
    doorgaans kortstondig bestaan. Toch bleek hij te eigenzinnig en
    te lastig om dergelijke banden lang vast te houden. In zijn
    beeldende kunst - nu in velerlei vorm en materiaal:
    schilderijen op linnen of op de muur, karikaturen en maskers op
    tekenpapier of in plastieken van klei en brons, ontwerpen voor
    zilverwerk en glas-in-lood - evolueerde hij van een
    expressionisme in vlammende kleuren naar wat hij wilde
    beschouwen als intu&amp;iuml;tieve kunst: gedempter in kleur,
    opzettelijk onaf gehouden en soms plastischer of figuratiever
    dan vroeger. Waarschijnlijk vonden zijn bentgenoten dat Wichman
    hiermee in de praktijk kwalitatief niet het niveau haalde van
    zijn in theorie verkondigde pretenties. Zij zouden daarin -
    bekijkt men het bewaard gebleven werk (veel ging verloren) -
    niet geheel ongelijk hebben gehad.&lt;/p&gt;
&lt;p&gt;Het door hemzelf in zijn kunst enigszins gecultiveerde
    isolement heeft er misschien toe bijgedragen dat Wichmans
    werkzaamheid na 1920 afzwakte en verminderde, al speelde daar
    ook een langdurige afwezigheid door zwerftochten buitenslands
    in mee. Hij verbleef - overal een clochardbestaan leidend - in
    1921 te Parijs, vervolgens in 1922 te Wenen, daarna te
    M&amp;uuml;nchen, Ulm en Berlijn en langere tijd nog, van augustus
    1923 tot september 1924, in Itali&amp;euml;. Heel even leek het
    erop dat hij na zijn terugkeer in 1924 een gevestigd en erkend
    kunstenaar kon worden. J.F. Staal, de architect van het
    Nederlandse paviljoen op de Exposition Internationale des Arts
    D&amp;eacute;coratifs et Industriels Modernes van 1925 in Parijs, gaf
    Wichman de opdracht daarvoor enige glas-in-loodramen te
    ontwerpen en een bank van gemetalliseerd beton te vervaardigen.
    Het was een succ&amp;egrave;s d'estime, maar rijk werd hij er niet
    van. Nog een jaar bleef hij in de Franse hoofdstad, levend in
    de grootste armoede. Daarna trad Wichman als kunstenaar niet
    meer opvallend naar voren, al bleef hij eigen werk
    tentoonstellen en voor zichzelf schetsen en improvisaties in
    een album krabbelen. Vroegtijdig, zo lijkt het, geraakte hij
    uitgeblust; ondermijnd ook door drank en ziekte.&lt;/p&gt;
&lt;p&gt;De politieke activiteiten waaraan Wichman zich na 1918
    waagde, droegen eveneens een in vlagen opflakkerend karakter.
    Zijn afkeer van de autoritaire vader en van de offici&amp;euml;le
    kunstkritiek had zich verbreed tot een haat tegen alles wat met
    de Nederlandse burgermaatschappij en het
    democratisch-parlementair stelsel te maken had. Zijn sympathie
    voor het linkse anarchisme sloeg bovendien om in woede op de in
    zijn ogen verburgerlijkende en inhalig-materialistische
    socialisten en communisten. Graag werkte hij mee aan de
    oprichting van de zogeheten Rapaille-partij, die voor de
    gemeenteraadsverkiezingen in Amsterdam van april 1921 de door
    drank benevelde bedelaar Cornelis de Gelder, bijgenaamd
    'Had-je-me-maar', kandidaat stelde en waarachtig gekozen kreeg.
    Men kan zich zo voorstellen dat Wichman kort daarop, met een
    triomfantelijke grijnslach over zoveel hiermee gedemonstreerde
    verdwazing, zijn verworden land en volk tijdelijk achter zich
    liet.&lt;/p&gt;
&lt;p&gt;Teruggekeerd uit Itali&amp;euml;, bleek Wichman echter, ondanks
    zijn ervaringen van armoede, een grote bewondering te hebben
    opgevat voor het daar aan de macht gekomen fascisme. Hij maakte
    deze in 1925 ook kenbaar in een warrige brochure: 
    &lt;em&gt;Het fascisme in Nederland&lt;/em&gt;. In Itali&amp;euml; hadden nu toch de besten en bekwaamsten,
    voortgestuwd door een strijdbare jeugdbeweging, de kans
    gekregen hun macht en recht te ontplooien en liet Mussolini
    zich niets gelegen liggen aan een laffe bourgeoisie of aan
    machtsbeluste marxisten! Ook in Nederland waren ondertussen
    talrijke burgers bewonderaars van het Italiaanse fascisme
    geworden, en enkelen onder hen, jong en oud, hadden zich reeds
    in rechts-autoritaire clubjes en partijtjes georganiseerd. Zij
    zagen in Wichman een waardevol medestander. Toch duurde het
    even voor hij zich op eigen voorwaarden bij hen aansloot. Eind
    1927 pas richtte Wichman samen met een van de vroege fascisten,
    H.A. Sinclair de Rochemont, de fascistenbeweging 'De Bezem' op.
    Hij werkte mee aan het nieuwe weekblad met dezelfde naam en
    publiceerde ook elders uitdagende stukken en betogen, waarmee
    hij de aandacht kon trekken. Bekend bleef zijn brochure uit
    1928, 
    &lt;em&gt;Het witte gevaar. Over melk, melkgebruik, melkmisbruik en
    melkzucht&lt;/em&gt;, waarin hij als 'principieel alcoholist' Nederlands volksdrank
    bij uitstek op de hak nam als &amp;eacute;&amp;eacute;n van de zielloze,
    slappe uitingen van een decadent volk. Ook sloot hij zich -
    niettegenstaande zijn slechte gezondheid - aan bij
    ge&amp;uuml;niformeerde 'Bezem'-knokploegen die, als mannen van de
    daad en het geweld, politieke vergaderingen van socialistische
    tegenstanders verstoorden en op straat vechtpartijen
    uitlokten.&lt;/p&gt;
&lt;p&gt;De 'ideologie van de daad' zou hem zijn leven kosten. Op 29
    november 1928 bevond Wichman zich toevallig op de Utrechtse
    studentensoci&amp;euml;teit om er met corpsleden over het fascisme
    te debatteren. Toen hij daar hoorde van een dreigende doorbraak
    van de Vechtdijk bij Breukelen als gevolg van de hevige
    najaarsstormen, reisde hij prompt de te hulp geschoten
    Utrechtse studenten achterna en maakte 's nachts, staande in
    het ijskoude water, mee hoe met vereende krachten een
    overstroming werd voorkomen. Hij liep er een longontsteking op,
    waaraan hij op Nieuwjaarsdag overleed.&lt;/p&gt;
&lt;p&gt;De 'heldendood' van deze fascist bood de mogelijkheid
    Wichman op te vijzelen tot een soort Nederlandse Horst Wessel.
    Maar in tegenstelling tot de Duitse SA-man die in 1930 bij een
    overval van communisten zou omkomen, kreeg Wichman niet postuum
    een volkslied waarin hij werd bezongen noch een monument waar
    kransen konden worden gelegd. Misschien was hij daarvoor toch
    te veel een hyper-individualistische boh&amp;eacute;mien geweest, wie
    het zwarte uniform slecht had gepast. Desalniettemin werd de in
    eigen tijd bekende avantgardistische kunstenaar en polemische
    literator en later beruchte fascistische relschopper niet
    vergeten.&lt;/p&gt;
&lt;p&gt;
  &lt;a href='agedeelte'&gt;A: &lt;/a&gt;Archief-E. Wichman in het Internationaal Instituut
  voor Sociale Geschiedenis te Amsterdam; collectie-E. Wichman in
  het Letterkundig Museum en Documentatiecentrum te 's-Gravenhage;
  documentatiedossier-E. Wichman in het Rijksinstituut voor
  Oorlogsdocumentatie te Amsterdam; bescheiden betreffende E.
  Wichman in het Centraal Museum te Utrecht.&lt;/p&gt;
&lt;p&gt;
  &lt;a href='pgedeelte'&gt;P: &lt;/a&gt;
  'Publicaties van Erich Wichman', in het onder L genoemde
    werk van Van Burkom en Mulder, 182-183. Bloemlezingen uit
    Wichmans werk in 
    &lt;em&gt;Erich Wichman tot 1920. Afbeeldingen en geschriften&lt;/em&gt;

    (Amsterdam, 1920) en 
    &lt;em&gt;Erich Wichman. Lenin stinkt en andere satirische
    geschriften&lt;/em&gt;. Gekozen door Wim Zaal (Amsterdam, 1971).
&lt;/p&gt;
&lt;p&gt;
  &lt;a href='lgedeelte'&gt;L: &lt;/a&gt;Frans van Burkom en Hans Mulder, 
  &lt;em&gt;Erich Wichman 1890-1929. Tussen idealisme en rancune&lt;/em&gt;

  [Tentoonstellingscatalogus Centraal Museum te Utrecht en
  Provinciaal Drents Museum te Assen, 1983] (Utrecht, 1983).
  Hierin: 'Belangrijkste literatuur over Erich Wichman',
  184-185.&lt;/p&gt;


&lt;a href='igedeelte'&gt;I: &lt;/a&gt;&lt;i&gt;Geest, koolzuur en zijk. Briefwisseling van Erich Wichman&lt;/i&gt;. Verzameld en toegelicht door F.J. Haffmans  (Westervoort 1999) 30.&lt;/p&gt;




&lt;p&gt;I. Sch&amp;ouml;ffer&lt;/p&gt; 
&lt;dtml-var bwn_footer&gt;</text>
  </biography>
</biodes>

