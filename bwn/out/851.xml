<biodes version="1.0">
  <fileDesc>
    <title>Japikse, Nicolas (1872-1944)</title>
    <ref target="http://resources.huygens.knaw.nl/bwn1880-2000/lemmata/bwn3/japikse"/>
    <publisher>
      <name>Biografisch Woordenboek van Nederland:1880-2000</name>
      <ref target="http://resources.huygens.knaw.nl/bwn1880-2000"/>
    </publisher>
  </fileDesc>
  <person>
    <idno type="id">japikse</idno>
    <persName><name type="geslachtsnaam">Japikse</name>, Nicolas</persName>
    <sex value="1"/>
    <event type="birth" when="1872"/>
    <event type="death" when="1944"/>
    <state type="occupation">historicus</state>
  </person>
  <biography>
    <graphic url="http://resources.huygens.knaw.nl/bwn1880-2000/lemmata/bwn3/images/images/JAPIKSE.jpg"/>
    <text>&lt;dtml-var bwn_header&gt;
 &lt;p class='genealogie'&gt;
  &lt;strong&gt;Japikse, Nicolas&lt;/strong&gt;, historicus (Joure, gem. Haskerland 29-11-1872 - 's-Gravenhage 13-3-1944).

  Zoon van Jacobus Japikse, hoofd Franse school, en Berber (Geerts)
  Cath. Gehuwd op 26-7-1900 met Cornelia Japikse. Uit dit huwelijk
  werden 2 zoons en 1 dochter geboren.
  
&lt;img src=&amp;quot;images/JAPIKSE.jpg&amp;quot; align=&amp;quot;right&amp;quot; BORDER=&amp;quot;0&amp;quot; alt=&amp;quot;afbeelding van Japikse, Nicolas&amp;quot; class=&amp;quot;bwnimg&amp;quot;&gt;
  
  &lt;/p&gt;
&lt;p&gt;Japikse studeerde, na HBS en gymnasium gevolgd te hebben,
    vanaf 1893 in Leiden, waar hij het geschiedenisonderwijs volgde
    van R.J. Fruin, P.L. Muller en P.J. Blok. Bij de laatste
    promoveerde hij in 1900 op 
    &lt;em&gt;De verwikkelingen tusschen de Republiek en Engeland van
    1660-1665.&lt;/em&gt;

    Tot 1910 voorzag hij in zijn levensonderhoud als leraar aan
    verschillende scholen, eerst in Den Haag, vervolgens in
    Rotterdam en daarna opnieuw in Den Haag. Wetenschappelijk werk
    bleef hem echter bezighouden, zodat hij in 1910 aangesteld werd
    als onderdirecteur van het Bureau van de Commissie voor 's
    Rijks Geschiedkundige Publicati&amp;euml;n (RGP), dat op dat moment
    onder leiding van H.T. Colenbrander stond. Bij diens benoeming
    in Leiden in 1918 promoveerde Japikse tot directeur, wat hij
    tot zijn pensionering in 1937 bleef en welke functie hij vanaf
    1928 combineerde met de leiding van het Koninklijk Huisarchief.
    Daarnaast heeft hij o.a. korte tijd aan de archiefschool
    gedoceerd, terwijl hij bovendien van 1921 tot 1937 belast was
    met het afnemen van examens MO-geschiedenis. Vanaf 1912 trad
    hij samen met Blok en later geheel alleen op als redacteur van
    de 
    &lt;em&gt;Bijdragen voor Vaderlandsche Geschiedenis en Oudheidkunde
    (BVGO).&lt;/em&gt;
&lt;/p&gt;
&lt;p&gt;Zo was Japikses leven hoofdzakelijk gevuld met onderzoeken
    en publiceren. Hij is daarin buitengewoon vruchtbaar geweest.
    Vier categorie&amp;euml;n zou men kunnen onderscheiden. Allereerst
    zijn te noemen de werken over de tijd van Johan de Witt en de
    stadhouder-koning: de dissertatie; vijf van de in totaal zes
    delen omvattende correspondentie van De Witt, uitgegeven aan de
    hand van excerpten uit Fruins nalatenschap (1909-1922); de vijf
    delen correspondentie van Willem III en H.W. Bentinck
    (1927-1937); en ten slotte een groot aantal artikelen en boeken
    over deze periode, waaronder vooral de biografie&amp;euml;n van De
    Witt en Willem III opvallen. De aanstelling bij het Bureau RGP
    bracht een tweede specialisatie met zich, namelijk de laatste
    decennia van de 16e eeuw. Hier is vooral te wijzen op de
    indrukwekkende reeks 
    &lt;em&gt;Resoluti&amp;euml;n der Staten Generaal,&lt;/em&gt;

    vanaf hun eerste bijeenkomst in 1576 tot 1609, een van de
    belangrijkste initiatieven uit de beginfase van de RGP. Japikse
    is in staat geweest elf delen te verzorgen (1915-1941) en
    bracht de onderneming daarmee tot het jaar 1601.&lt;/p&gt;
&lt;p&gt;In zijn eigen bijdragen aan de geschiedschrijving over de
    vaderlandse geschiedenis van de 16e en 17e eeuw doet Japikse
    zich kennen als een typisch vertegenwoordiger van de Leidse
    school en een echte leerling van Blok. De toon van zijn werk is
    nationalistisch, zijn object zoekt hij bij voorkeur in grote
    persoonlijkheden. Zo kan hij met evenveel sympathie over Johan
    de Witt als over diens tegenstander Willem III schrijven.
    Naarmate de jaren vorderen, gaat het orangisme de boventoon
    voeren. In het maatschappelijk leven lopen zijn optreden als
    leraar van prinses Juliana, zijn aanstelling aan het Koninklijk
    Huisarchief en zijn contacten in hofkringen hiermee parallel.
    Zijn regelmatig optreden als spreker voor leger-, vloot-,
    officieren en onderofficierenverenigingen en zijn verbinding
    met de Vereeniging voor Nationale Veiligheid, die zich in de
    jaren dertig de versterking van de defensie ten doel stelde,
    getuigen van dezelfde nationaal-conservatieve houding.
    Bovendien betrekt Japikse in zijn geschiedschrijving bijna
    uitsluitend het politieke niveau, waarbij hij de invloed van de
    internationale verhoudingen op de binnenlandse politiek sterk
    benadrukt. Zijn afwijzing van de Groot-Nederlandse opvattingen
    van P.C.A. Geyl zijn al even tekenend voor de Leidse
    traditie.&lt;/p&gt;
&lt;p&gt;Globaal gesproken gaan deze kenmerken eveneens op voor een
    derde groep publikaties, een aantal voor het onderwijs
    geschreven leerboeken. Zo publiceerde Japikse voor het
    middelbaar onderwijs overzichten van de algemene en Nederlandse
    geschiedenis. Met A.S. de Bl&amp;eacute;court stelde hij een
    bronnenboek samen, waarin een vijftigtal ordonnanti&amp;euml;n en
    plakkaten uit de 14e tot 18e eeuw waren opgenomen. Bovenal
    dankt hij zijn bekendheid op dit punt echter aan zijn aandeel
    in het 
    &lt;em&gt;Handboek tot de staatkundige geschiedenis van Nederland,&lt;/em&gt;

    dat hij samen met I.H. Gosses schreef en waarin hij de
    geschiedenis van 1568 tot in de 20e eeuw behandelde. Het boek
    werd zowel aan de universiteiten als daarbuiten intensief
    gebruikt.&lt;/p&gt;
&lt;p&gt;Op betrekkelijk nieuw gebied waagde Japikse zich door het
    beoefenen van de contemporaine geschiedenis; hierin waren zijn
    Leidse leraren hem niet voorgegaan. Het waren vooral de schok
    van het uitbreken van de wereldoorlog in 1914 en zijn ongeloof
    aan de Duitse 'Alleinschuld' die hem tot dit specialisme en
    daarmee tot heel wat publikaties over de nieuwste Nederlandse
    en algemene geschiedenis brachten. Zo liet hij in de reeks van
    het Nederlandsch Comit&amp;eacute; tot onderzoek van de oorzaken van
    den wereldoorlog (1924 - 1937), dat onder zijn leiding stond,
    monografie&amp;euml;n verschijnen over de internationale
    verhoudingen in de tijd van Bismarck en over de julicrisis
    1914. Bijzondere openheid en aandacht voor het Duitse standpunt
    in het historiografisch debat over de 'Kriegsschuldfrage' waren
    kenmerkend voor zijn benadering. Deze soms enigszins pro-Duits
    geachte benadering rechtvaardigt echter over het algemeen niet
    de beschuldiging van partijdigheid aan het adres van Japikse en
    het Comit&amp;eacute;, zoals o.a. door Jan Romein enkele malen geuit.
    Waarschijnlijk speelde hierin een rol dat o.a. in enkele
    recensies in de 
    &lt;em&gt;BVGO&lt;/em&gt;

    in bezettingstijd gebleken was dat Japikse aanvankelijk een
    zekere voorzichtige welwillendheid ten opzichte van Duitse
    publikaties had doen blijken die een nationaal-socialistische
    inslag hadden, en bijzonder fel had uitgepakt tegen Johan
    Brouwers fictieve historische publikatie 
    &lt;em&gt;Philips Willem&lt;/em&gt;

    (Zutphen, 1940), die hij aanvankelijk als een
    historisch-wetenschappelijke studie had gelezen. Dat Japikse
    overigens spoedig van zijn aanvankelijke welwillendheid genas -
    een schoonzoon kwam tijdens de bezetting om - werd daarbij na
    de bevrijding wel eens vergeten.&lt;/p&gt;
&lt;p&gt;Als persoon moet Japikse niet steeds even gemakkelijk in de
    omgang geweest zijn. Evenmin was hij in staat de
    werkverhoudingen in zijn omgeving steeds ten goede te
    be&amp;iuml;nvloeden. Het duidelijkst bleek dit in de g&amp;ecirc;nante
    ruzies, die decennia-lang om de RGP-editie van de papieren van
    Groen van Prinsterer woedden en die in 1936 tot een tijdelijke
    opheffing leidden van de Commissie, onder wier toezicht het
    RGP-Bureau werkte. Tegen de onscrupuleuze drijver F.C.
    Gerretson was Japikse niet opgewassen. Voor een deel is de
    verklaring voor de vele fricties wel te zoeken in Japikses
    teleurstelling over onvervuld gebleven ambities. Vooral de
    omstandigheid dat niet hij, maar Colenbrander in 1925 de
    opvolger van Blok in Leiden werd, heeft hem bitter gestemd.
    Ondanks dit alles kan vastgesteld worden dat Japikse in zijn
    tijd gold als een vooraanstaand vertegenwoordiger van de Leidse
    school. Als een van de weinige Nederlandse historici was hij in
    de jaren twintig in Duitsland goed bekend; verschillende
    artikelen en boeken verschenen oorspronkelijk of in vertaling
    in het Duits. Zijn betekenis voor de ontwikkeling van de
    geschiedschrijving in Nederland lijkt thans echter minder te
    liggen in de door hemzelf geschreven monografie&amp;euml;n en
    handboeken op het terrein van de vaderlandse geschiedenis als
    wel in de reeks omvangrijke bronnenedities, die blijvend van
    zijn toewijding en eruditie getuigen. Daarnaast heeft hij met
    succes de mogelijkheden en beperkingen van een
    wetenschappelijke beoefening van de contemporaine geschiedenis
    ge&amp;euml;xploreerd.&lt;/p&gt;
&lt;p&gt;
  &lt;a href='agedeelte'&gt;A: &lt;/a&gt;Collectie-Japikse (correspondentie, lezingen) in de
  Koninklijke Bibliotheek (KB) te 's-Gravenhage. Kleine
  archiefdelen bij de Rijkscommissie voor Vaderlandse Geschiedenis
  en in het Algemeen Rijksarchief, eveneens te
  's-Gravenhage.&lt;/p&gt;
&lt;p&gt;
  &lt;a href='pgedeelte'&gt;P: &lt;/a&gt;Vrijwel volledige bibliografie, samengest. door N.M.
    Japikse, berust in de vorm van een typoscript in de onder A
    genoemde collectie in de KB. Sterk geselecteerde bibliografie
    opgenomen achter het Levensbericht door Van Schelven, zie
    L.&lt;/p&gt;
&lt;p&gt;
  &lt;a href='lgedeelte'&gt;L: &lt;/a&gt;'Nicolaas Japikse', in 
  &lt;em&gt;Die Geschichtswissenschaft der Gegenwart in
  Selbstdarstellungen.&lt;/em&gt;

  Hrsg. von S. Steinberg (Leipzig, 1926) II, 133-167
  (autobiografie); A. Goslinga, 'Dr. Japikse's indeeling onzer
  geschiedenis sinds 1568', in 
  &lt;em&gt;BVGO&lt;/em&gt;

  6e reeks. Deel VIII (1929) 101-114; A.A. van Schelven, in 
  &lt;em&gt;Jaarboek van de Maatschappij der Nederlandsche Letterkunde te
  Leiden 1943-1945,&lt;/em&gt;

  128-137; G.H.J.M. Olthof, 'Contemporaine geschiedbeoefening in
  Nederland tijdens het interbellum. Het 'Nederlandsch Comit&amp;eacute;
  tot onderzoek van de oorzaken van den wereldoorlog' (1924-1937)',
  in 
  &lt;em&gt;Theoretische Geschiedenis&lt;/em&gt;

  10 (1983) 356-382; K. Kooijmans en J.P. de Valk, 'Eene dienende
  onderneming. De Rijkscommissie voor Vaderlandse Geschiedenis en
  haar Bureau 1902 - 1968', in 
  &lt;em&gt;Bron en publikatie&lt;/em&gt;

  [red. K. Kooijmans et al.] ('s-Gravenhage, 1985) 203-283, vooral
  233-252.&lt;/p&gt;

&lt;p&gt;
&lt;a href=&amp;quot;igedeelte&amp;quot;&gt;I: &lt;/a&gt;&lt;i&gt;Persoonlijkheden in het Koninkrijk der Nederlanden in woord en beeld&lt;/i&gt;. Onder hoofdred. van H.P. van den Aardweg (Amsterdam 1938) 745.
&lt;/p&gt;

&lt;p&gt;P. Luykx&lt;/p&gt; 
&lt;dtml-var bwn_footer&gt;</text>
  </biography>
</biodes>

