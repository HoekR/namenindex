<biodes version="1.0">
  <fileDesc>
    <title>Schokking, Willem Fredrik (1900-1960)</title>
    <ref target="http://resources.huygens.knaw.nl/bwn1880-2000/lemmata/bwn5/schokking"/>
    <publisher>
      <name>Biografisch Woordenboek van Nederland:1880-2000</name>
      <ref target="http://resources.huygens.knaw.nl/bwn1880-2000"/>
    </publisher>
  </fileDesc>
  <person>
    <idno type="id">schokking</idno>
    <persName><name type="geslachtsnaam">Schokking</name>, Willem Fredrik</persName>
    <sex value="1"/>
    <event type="birth" when="1900"/>
    <event type="death" when="1960"/>
    <state type="occupation">minister</state>
  </person>
  <biography>
    <graphic url="http://resources.huygens.knaw.nl/bwn1880-2000/lemmata/bwn5/images/images/SCHOKKINGWF.jpg"/>
    <text>&lt;dtml-var bwn_header&gt;
 &lt;p class='genealogie'&gt;
  &lt;strong&gt;Schokking, Willem Fredrik&lt;/strong&gt;, wethouder, minister van Oorlog en Marine en lid van de Raad van State 
  (Amsterdam 14-8-1900 - Amsterdam 5-7-1960). 
Zoon van Fredrik Christiaan Cornelis Schokking, commissionair
  in effecten, en Christina Willemina Plieger. Gehuwd op 27-11-1937
  met jkvr. Emilie Marie Fran&amp;ccedil;oise R&amp;ouml;ell (1910-1997). Uit
  dit huwelijk werden 1 zoon en 2 dochters geboren.
  

  
  &lt;/p&gt;
&lt;p&gt;
  &lt;img class='bwnimg' BORDER='0' align='right' src='images/SCHOKKINGWF.jpg' alt='afbeelding van Schokking, Willem Fredrik'&gt;Wim Schokking, de oudste zoon in een gezin van vijf
    kinderen, was een telg uit een vooraanstaand,
    Nederlands-hervormd geslacht. Muzikaal van aanleg, overwoog hij
    even, na het eindexamen aan het gereformeerd gymnasium in
    Amsterdam, een conservatoriumopleiding te volgen. Uiteindelijk
    werd het toch de rechtenstudie, waarvoor hij zich in 1918 aan
    de gemeentelijke universiteit liet inschrijven. Op 15 december
    1922 legde hij het doctoraalexamen af, en vervolgens vervulde
    hij zijn dienstplicht als officier bij de artillerie. In 1924
    vestigde Schokking zich als advocaat en procureur in de
    hoofdstad. Daarnaast was hij onder meer van 1932 tot 1944
    kantonrechter-plaatsvervanger, van 1934 tot 1945 secretaris van
    de Raad van het Grootwinkelbedrijf en van 1930 tot 1946
    secretaris van het Amsterdamse College voor Medisch
    Tuchtrecht.&lt;/p&gt;
&lt;p&gt;Evenals zijn oom J. Schokking - in het interbellum een
    prominent Tweede-Kamerlid en minister - en diens zoon F.M.A.
    Schokking - na de Tweede Wereldoorlog burgemeester van Den Haag
    - had ook Wim Schokking belangstelling voor de politiek. In
    1939 kreeg hij voor de Christelijk-Historische Unie (CHU)
    zitting in de Amsterdamse gemeenteraad. De mobilisatie van
    1939/1940 noopte hem echter spoedig zijn drukke werkzaamheden
    te onderbreken. Hij diende in die maanden onder meer als
    auditeur-militair bij de krijgsraad te velde. Een tweede
    gedwongen onderbreking volgde van 4 mei tot 17 december 1942,
    toen Schokking, evenals enkele andere Amsterdamse
    gemeenteraadsleden, als een van de eersten door de Duitsers
    werd ge&amp;iuml;nterneerd in Sint-Michielsgestel. Na zijn
    vrijlating ging hij in Amsterdam deelnemen aan
    verzetsactiviteiten. Bij de bevrijding maakte hij deel uit van
    de staf van de commandant der Binnenlandsche Strijdkrachten,
    kolonel H. Koot.&lt;/p&gt;
&lt;p&gt;Vanaf oktober 1944 was Schokking betrokken geweest bij de
    clandestiene voorbereiding van een tijdelijk gemeentebestuur in
    Amsterdam. Toen dit bestuur in mei 1945 aantrad, viel hem
    hierin de wethouderspost van Openbare Gezondheid en
    Ziekenhuiswezen toe. In het college van B&amp;amp;W onderscheidde
    hij zich door zijn grote werkkracht en gevoel voor humor.&lt;/p&gt;
&lt;p&gt;Zijn familiebanden en bestuurservaring maakten Schokking
    ministeriabel voor de CHU. Toen deze partij &amp;eacute;&amp;eacute;n
    bewindsman mocht leveren in het op 7 augustus 1948 aantredende
    kabinet-Drees-Van Schaik werd hij minister van Oorlog en, in
    afwachting van een voorgenomen fusie van beide departementen,
    tevens minister van Marine ad interim. Toen die fusie om
    organisatorische redenen onhaalbaar bleek, werd Schokking een
    jaar later, op 14 mei 1949, definitief tot minister van Marine
    benoemd.&lt;/p&gt;
&lt;p&gt;Schokkings taak was zwaar, allereerst vanwege de Nederlandse
    militaire aanwezigheid in Indonesi&amp;euml;. Hoewel niet
    rechtstreeks betrokken bij de bevelvoering overzee, was hij
    politiek verantwoordelijk voor de uitzending van legereenheden
    naar de Oost en, vanaf 1949, voor hun repatri&amp;euml;ring. Binnen
    het kabinet schaarde Schokking zich achter het standpunt van
    degenen die een harde lijn jegens de Republiek voorstonden. Hij
    dacht Nederland een blijvende rol toe in Indonesi&amp;euml; en
    stemde daarom - overeenkomstig het CHU-standpunt - in december
    1948 van harte in met het kabinetsbesluit tot de tweede
    politi&amp;euml;le actie.&lt;/p&gt;
&lt;p&gt;Daarnaast eiste de samenwerking in de Noord-Atlantische
    Verdragsorganisatie veel aandacht van Schokking op, want de
    Sovjetdreiging maakte de opbouw van een defensiemacht in Europa
    dringend noodzakelijk. De grote militaire inspanning overzee
    vergde echter reeds het uiterste van het departement van
    Oorlog: sinds 1945 was hier alle aandacht gericht op het
    oefenen, bewapenen en uitzenden van zoveel mogelijk soldaten.
    Na de soevereiniteitsoverdracht aan Indonesi&amp;euml; in december
    1949 moest er dan ook - vooral voor de landmacht - een
    ingrijpende omschakeling plaatsvinden van oorlogvoering in
    Oost-Azi&amp;euml; naar militaire samenwerking in West-Europa.
    Zowel in materieel als personeel opzicht werd hierdoor een
    zware wissel op de toekomst getrokken.&lt;/p&gt;
&lt;p&gt;Deze problemen maakten het de minister en de legerleiding
    onmogelijk bij hun plannen voor de opbouw van een nieuwe
    krijgsmacht geloofwaardige calculaties te presenteren. De
    geschatte kosten van een miljard gulden - ongeveer een kwart
    van de totale begroting - vond de meerderheid van het kabinet
    veel te hoog. Schokkings verdediging van het hoge budget in de
    ministerraad mocht niet baten, waardoor er een diepgaand
    meningsverschil ontstond met de chef van de generale staf,
    generaal H.J. Kruls, die zijn plannen te vuur en te zwaard
    verdedigde. Een bijkomend vraagstuk betrof de toekomst van de
    Koninklijke Marine. Het kabinet wenste drastisch op de vloot te
    bezuinigen en de vrijkomende middelen aan de opbouw van land-
    en luchtstrijdkrachten te besteden. De ministerraad durfde
    hierover echter geen definitieve beslissing te nemen, vooral
    omdat het parlement de marine in bescherming nam.&lt;/p&gt;
&lt;p&gt;Schokking slaagde er niet in al deze dilemma's op te lossen.
    In plaats van het kabinet en de legerleiding tot een besluit te
    dwingen leek de minister er eerder op uit om in controverses te
    verzoenen dan om knopen door te hakken. Ook in de gevoelige
    discussie over de toekomst van de marine nam hij geen stelling.
    Schokkings positie in het kabinet was vanaf het begin niet
    sterk; vooral tegenover de dominante minister van
    Financi&amp;euml;n, P. Lieftinck, had hij nauwelijks verweer. Zijn
    collega-ministers vonden hem te zwak om generaal Kruls, die
    zich inderdaad weinig gelegen liet liggen aan het kabinet, in
    toom te houden.&lt;/p&gt;
&lt;p&gt;Door de besluiteloosheid van het kabinet ontstond in de loop
    van 1949 een patstelling over het militaire beleid, die tot
    begin 1951 zou voortduren. Intussen was, vooral na het
    uitbreken van de Korea-oorlog in juni 1950, de noodzaak de
    defensie te versterken toegenomen. In het parlement werd
    ongemeen felle kritiek geuit op het gebrek aan doortastendheid,
    kritiek die Schokking ertoe bracht op 16 oktober 1950 af te
    treden. Naderhand werd in de Kamer van verschillende zijden
    terecht de vraag gesteld in hoeverre het kabinet als geheel, en
    niet de minister van Oorlog en van Marine alleen,
    verantwoordelijk was voor het falend defensiebeleid. Pas
    tijdens de formatie van het tweede kabinet-Drees, in februari
    1951, zouden de noodzakelijke beslissingen worden genomen.&lt;/p&gt;
&lt;p&gt;Van 15 februari 1951 tot aan zijn dood in 1960 had Schokking
    - met een weliswaar hoge, maar voor hem geschikte troostprijs
    beloond - zitting in de Raad van State, waar hij lid was van de
    afdeling Geschillen van Bestuur. Daarnaast bekleedde hij
    talrijke nevenfuncties. Zo was hij onder meer voorzitter van de
    Prins Bernhardstichting, van het Protestants Interkerkelijk
    Thuisfront en van de Nederlandse Concertstichting tot Beheer
    van het Concertgebouworkest. Schokking overleed na een ernstige
    ziekte op 59-jarige leeftijd in het Amsterdamse Wilhelmina
    Gasthuis.&lt;/p&gt;
&lt;p&gt;Wim Schokking was een man met charme en met menselijke
    bewogenheid. Als minister lagen de belangen van de soldaten hem
    na aan het hart. Grote populariteit verwierf hij zich door
    herhaaldelijk aanwezig te zijn bij de ontscheping van
    repatri&amp;euml;rende militairen. Maar beminnelijkheid alleen was
    niet voldoende om staande te blijven in de machtsstrijd tussen
    een sterke minister van Financi&amp;euml;n en een vrijpostige
    legerbevelhebber. Doordat Schokking voor beiden begrip toonde,
    bleef zijn positie in essentie tweeslachtig. 'Een sympathieke
    persoonlijkheid en een heel redelijk verstandig mens', noemde
    Drees later zijn oud-minister, 'maar niet de krachtfiguur die
    op dat ogenblik nodig was' (Van Galen en Vuijsje, 136).&lt;/p&gt;
&lt;p&gt;
  &lt;a href='lgedeelte'&gt;L: &lt;/a&gt;Behalve necrologie&amp;euml;n in o.a 
  &lt;em&gt;Trouw&lt;/em&gt;

  , 5-7-1960, 
  &lt;em&gt;Het Parool&lt;/em&gt;

  , 5-7-1960, 
  &lt;em&gt;Algemeen Handelsblad&lt;/em&gt;

  , 6-7-1960 en 
  &lt;em&gt;Hervormd Amsterdam&lt;/em&gt;

  , 16-7-1960: interview, in 
  &lt;em&gt;Nieuwe Haagsche Courant&lt;/em&gt;

  , 28-5-1949; 
  &lt;em&gt;Gedenkboek Gijzelaarskamp Beekvliet St. Michielsgestel&lt;/em&gt;

  (Schiedam [1947]); G. Puchinger, 
  &lt;em&gt;Tilanus vertelde mij zijn leven&lt;/em&gt;

  (Kampen 1966); John Jansen van Galen en Herman Vuijsje, 
  &lt;em&gt;Drees. Wethouder van Nederland&lt;/em&gt;

  (Alphen aan den Rijn 1980); J.W.L. Brouwer en C.M. Megens, 'Het
  debat in de ministerraad over de Nederlandse bijdrage aan de
  NAVO, 1949-1951', in 
  &lt;em&gt;Bijdragen en Mededelingen betreffende de Geschiedenis der
  Nederlanden&lt;/em&gt;

  107 (1992) 486-500; J.W.L. Brouwer, 'Miljarden voor Defensie?',
  in 
  &lt;em&gt;Parlementaire geschiedenis van Nederland&lt;/em&gt;

  . III: 
  &lt;em&gt;Het kabinet-Drees Van Schaik (1948-1951)&lt;/em&gt;

  , Band C. Onder red. van P.F. Maas en J.M.M.J. Clerx (Nijmegen
  1996) 207-346; M.R.H. Calmeyer, 
  &lt;em&gt;Herinneringen. Memoires van een christen, militair en
  politicus&lt;/em&gt;

  . Ingel. en bew. door J. Hoffenaar ('s-Gravenhage
  1997).&lt;/p&gt;
&lt;p&gt;
  &lt;a href='igedeelte'&gt;I: &lt;/a&gt;
  &lt;em&gt;Marineblad&lt;/em&gt;

  101 (1991) 73.&lt;/p&gt;
&lt;p&gt;J.W.L. Brouwer&lt;/p&gt; 
&lt;dtml-var bwn_footer&gt;</text>
  </biography>
</biodes>

