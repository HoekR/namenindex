<biodes version="1.0">
  <fileDesc>
    <title>Naeff, Anthonetta (1878-1953)</title>
    <ref target="http://resources.huygens.knaw.nl/bwn1880-2000/lemmata/bwn2/naeff"/>
    <publisher>
      <name>Biografisch Woordenboek van Nederland:1880-2000</name>
      <ref target="http://resources.huygens.knaw.nl/bwn1880-2000"/>
    </publisher>
  </fileDesc>
  <person>
    <idno type="id">naeff</idno>
    <persName><name type="geslachtsnaam">Naeff</name>, Anthonetta</persName>
    <sex value="2"/>
    <event type="birth" when="1878"/>
    <event type="death" when="1953"/>
    <state type="occupation">schrijfster</state>
  </person>
  <biography>
    <graphic url="http://resources.huygens.knaw.nl/bwn1880-2000/lemmata/bwn2/images/images/NAEFF.jpg"/>
    <text>&lt;dtml-var bwn_header&gt;
 &lt;p class='genealogie'&gt;
  &lt;strong&gt;Naeff, Anthonetta&lt;/strong&gt;

(Top), letterkundige (Dordrecht 24-3-1878 - Dordrecht 22-4-1953).

Dochter van Johan Reinhard Naeff, beroepsofficier, en Anna Cornelia
Vriesendorp. Gehuwd op 23-11-1904 met Huibert Willem van Rhijn, arts.
Uit dit huwelijk werden geen kinderen geboren. 

&lt;img src=&amp;quot;images/NAEFF.jpg&amp;quot; align=&amp;quot;right&amp;quot; BORDER=&amp;quot;0&amp;quot; alt=&amp;quot;afbeelding van Naeff, Anthonetta&amp;quot; class=&amp;quot;bwnimg&amp;quot;&gt;

&lt;/p&gt;
&lt;p&gt;Met damast gestoffeerde huizen waarin de eredienst aan tradities en
conventies stipt werd uitgevoerd, en het wijde water rondom Dordrecht
vormden het decor van Anthonetta Naeffs jeugd. De Merwede-stad was een
koopmansstad, en koopman was men ook in de familie aan moederskant.
Status en welstand waren in deze kring heilige waarden. Na enig
aarzelen werd de uit de Achterhoek afkomstige beroepsmilitair Naeff
door de Vriesendorps als partij voor Anna Cornelia aanvaard. Het
huwelijk werd in 1877 voltrokken. Anthonetta, in de wandeling Top 
genaamd, kwam een jaar later ter wereld. Zij zou enig kind
blijven. In hun streven haar niet te 'bederven' neigden haar
ouders tot een strikte opvoeding. Bij haar Dordtse grootvader
daarentegen kon zij geen kwaad doen; aan hem bewaarde zij haar beste
jeugdherinneringen, later liefdevol vastgelegd in de schets 'Mijn
grootvader en ik', in 
&lt;em&gt;Onze Mei.&lt;/em&gt;

[Onder red. van M.C. van Zeggelen] (Baarn, 1927) 107-127. Haar vader
diende bij het corps Pontonniers in Gorinchem en Den Helder, meesttijds
te Dordrecht, waar hij in 1895 benoemd werd tot commandant. De diverse
scholen die zij bezocht boeiden haar slechts matig; liever sprong zij
uit de band of las zij onder de lessenaar mevrouw Bosboom-Toussaint en
H&amp;eacute;l&amp;egrave;ne Swarth.&lt;/p&gt;
&lt;p&gt;Teneinde het enfant terrible Top te beschaven stuurden haar ouders
haar voor een jaar naar een kostschool in Brussel. Kort na haar
terugkeer overleed haar vader, in oktober 1897, door een val van zijn
paard. Deze gebeurtenis liet diepe sporen bij haar achter. Zeven jaar,
tot aan haar huwelijk in 1904, woonde zij bij haar moeder, trachtend
opbeurend gezelschap te zijn. Schrijven en publiceren konden daarbij
helpen. Als zestienjarige had zij het genoegen gesmaakt dat een van
haar verhalen werd geaccepteerd door 
&lt;em&gt;Elsevier's ge&amp;iuml;llustreerd Maandschrift.&lt;/em&gt;

Hierdoor gestimuleerd bleef zij de pen hanteren. Toneel boeide haar van
kindsbeen af. In 1899 verscheen haar dramatische schets 
&lt;em&gt;De genadeslag,&lt;/em&gt;

die genoeg kwaliteit bleek te hebben om door het Rotterdamse gezelschap
'Le Gras en Haspels' te worden opgevoerd. Een jaar later boekte
zij een nog opmerkelijker succes met het meisjesboek 
&lt;em&gt;School-idyllen,&lt;/em&gt;

in &amp;eacute;&amp;eacute;n ruk geschreven en in keurige schoolschriften naar de
uitgever opgestuurd. Het trok meteen een groot lezerspubliek en zou
telkenmale worden herdrukt. Indien alle tranen uitgestort over het
'sterfbed van Jet' zouden samenvloeien, had Nederland er een
heuse rivier bij. Maar naast sentiment bevatte het humor, en geschreven
vanuit de optiek van de puber (of bakvis) bereikte het een categorie
lezers die in de jeugdliteratuur nog nauwelijks aan bod was gekomen.
Zij publiceerde nog drie andere jeugdboeken. 
&lt;em&gt;Tweelingen&lt;/em&gt;

(1901), 
&lt;em&gt;'t Veulen (1903) en In den dop&lt;/em&gt;

(1906), waaraan zij minder waarde hechtte.&lt;/p&gt;
&lt;p&gt;Want intussen had zij zich ook gepresenteerd aan een volwassen
publiek. De korte verhalen in 
&lt;em&gt;In mineur&lt;/em&gt;

(1902) en 
&lt;em&gt;De glorie&lt;/em&gt;

(1906), en de novellen 
&lt;em&gt;De dochter&lt;/em&gt;

(1905) en 
&lt;em&gt;De stille getuige&lt;/em&gt;

(1906) lieten een heel andere Top Naeff zien dan de schrijfster van het
stilistisch onbevangen 
&lt;em&gt;School-idyllen.&lt;/em&gt;

In een proza dat aanvankelijk tendeerde naar gekunsteldheid, maar
geleidelijk soberder werd, behandelde zij nu, en in wat latere werken
als 
&lt;em&gt;Oogst&lt;/em&gt;

(1908) en de omvangrijke roman 
&lt;em&gt;Voor de poort&lt;/em&gt;

(1912), het verschil in beleving van de liefde tussen man en vrouw, het
web van herinneringen waarin de doden de levenden gevangen houden, de
voortdurende ontgoocheling van het leven. Haar creaturen is er geen
geluk in beschoren, liefde blijft onbeantwoord, eenzaamheid dreigt, en
de dood is voortdurend aanwezig - thema's die voortkwamen uit een
pessimisme dat zowel kunstvorm als levensstijl was. Het hoogste wat de
mens in haar oeuvre bereiken kon was aanvaarding van en berusting in
zijn lot. Critici waren het erover eens dat zij bewees te beschikken
over een aanzienlijk talent voor sfeerbeschrijving en psychologische
ontleding, vooral van de vrouwelijke ziel. Het schrijversgilde
begroette haar daarom gaarne als lid. Herman Robbers, Ary Prins en
Johan de Meester werden haar vrienden en mentoren.&lt;/p&gt;
&lt;p&gt;Na publikatie van haar tweede drama 
&lt;em&gt;Aan flarden&lt;/em&gt;

(1901), waarover recensenten matig te spreken waren, hield zij zich
voornamelijk als toneelcritica met het theater bezig, eerst op het
bescheiden niveau van de 
&lt;em&gt;Dordrechtsche Courant,&lt;/em&gt;

vanaf 1914 tot aan 1930 in 
&lt;em&gt;De [Groene] Amsterdammer.&lt;/em&gt;

Zij koesterde een gepassioneerde bewondering voor de acteur/regisseur
Willem Royaards, die zich ook in de persoonlijke sfeer zou uiten. De
neerslag ervan is te vinden in haar essay 
&lt;em&gt;Charlotte von Stein, een episode&lt;/em&gt;

(1921). Zelf zei zij in dit geschrift haar diepste emoties te hebben
lucht gegeven. Royaards zou er in de gedaante van Goethe verschijnen,
zij als Charlotte, de vrouw die het genie wist te inspireren, maar die
ten slotte in de steek werd gelaten toen Goethe een 'alledaags
wezen' huwde - de goede verstaander begreep dat zij daarbij doelde
op Royaards echtgenote, Jacqueline Sandberg. Het huwelijk, trouw en
ontrouw komen in Naeffs werk voortdurend aan de orde, waarbij opvalt
dat haar hoofdpersonen de banden van het huwelijk meestal als knellend
ervaren en hunkeren naar bevrijding en een nieuw begin, zonder de
definitieve stap te willen of kunnen zetten. De roman 
&lt;em&gt;Offers&lt;/em&gt;

(1932) is geheel aan dit onderwerp gewijd.&lt;/p&gt;
&lt;p&gt;Ook de kleine en grote beproevingen van het leven in de provincie
zijn bij haar terug te vinden. Zij wist waarover zij schreef. In
Dordrecht was zij geboren, en daar zou zij proberen het schrijversschap
- het 'wonderbare ambt', dat zij naar eigen zeggen met ziel en
zaligheid lief had - met haar plichten als 'vrouw van de
dokter' te verenigen. Wel greep zij iedere gelegenheid Dordt
tijdelijk te ontvluchten met beide handen aan, of het nu was om in den
lande uit eigen werk voor te lezen of om in Amsterdam of elders in haar
functie van toneelrecensente voorstellingen te bezoeken.&lt;/p&gt;
&lt;p&gt;'Mijn man zet heel aardig armen en benen maar van zaken doen
heeft hij geen notie', schreef zij in een brief. Zij bestierde haar
eigen besognes, bijv. de relatie met haar uitgevers, kordaat. Tot het
feminisme voelde zij zich niet aangetrokken. De enige zaak die zij
wilde dienen was de kunst; daarover uitte zij zich uitsluitend in
verheven bewoordingen. Zij legde de nadruk op wat zij noemde het
bevrijdende element in de kunst. Een bevrijding die dan vooral de
literatuur en het toneel konden bieden. De aandacht voor het toneel
ging volgens haar in Nederland weinig diep; door middel van haar
kritieken probeerde zij daar verandering in te brengen en de
voorwaarden voor een echte toneeltraditie te scheppen. In de jaren
twintig verscheen een bundeling van deze kritieken. 
&lt;em&gt;Dramatische kroniek&lt;/em&gt;

(1919-1923. 4 dl.), die tot het beste van haar werk behoort. Een andere
dienst bewees zij het toneel met haar studie over Willem Royaards,
voltooid in 1940, maar pas in 1947 verschenen. Aan Jan Greshoff, die
meende dat zij te weinig de persoon van Royaards had belicht, schreef
zij dat het publiek alleen recht had op het openbare leven van de
kunstenaar, niet op zijn vie intime. Ook in haar overigens boeiende
memoires Zo 
&lt;em&gt;was het ongeveer&lt;/em&gt;

zijn de intieme bijzonderheden van haar leven - bijvoorbeeld haar
relatie met Royaards - schaars. Zij achtte deze niet van wezenlijke
betekenis voor goed begrip van haar werk.&lt;/p&gt;
&lt;p&gt;De betekenis van dat werk zou na het midden van de jaren twintig
worden aangevochten. Een invloedrijk criticus als Menno ter Braak liet
zich in nogal schampere bewoordingen uit over 'tante Top' en
haar esthetische normen, al wilde hij wel erkennen dat zij in haar
soort (dat van de damesliteratuur) rijp werk leverde. Wat Naeff vooral
stak was het oordeel dat de socialiste Annie Romein-Verschoor over haar
uitsprak in 
&lt;em&gt;De Nederlandsche romanschrijfster na 1880&lt;/em&gt;

(Utrecht, 1935) (eveneens in 1935 verschenen als 
&lt;em&gt;Vrouwenspiegel):&lt;/em&gt;

'een kostelijke plant in al te schamele aarde.' Deze
schraalheid zou zijn te wijten aan haar preoccupatie met de bourgeoisie
en aan het feit dat zij geen oog had voor de maatschappelijke en
politieke problemen van haar tijd. Naeff was, met andere woorden,
conservatief. Geheel oneens was zij het daarmee niet, maar zij weigerde
te geloven dat goede literatuur per definitie engagement van node
heeft. Zij meende dat al te velen dat van de daken schreeuwden.
Bovendien valt haar vanuit een later perspectief een vorm van -
impliciet - engagement niet te ontzeggen. In de bundel miniaturen 
&lt;em&gt;Letje&lt;/em&gt;

(1926) beschreef zij immers de in het dwangbuis van conventies geperste
burgerij met niet aflatende ironie, zelfs sarcasme. Naeff rekende in 
&lt;em&gt;Letje&lt;/em&gt;

af met het milieu dat zij zo goed kende en waarin zij een zelfde
verstikking zou hebben ervaren als zij de kunst niet had ontdekt om
eraan te ontsnappen. Wie dit boek en sommige van haar andere las kon
moeilijk tot de conclusie komen dat zij nog veel heil verwachtte van de
bourgeoisie, waaruit alle elan leek te zijn verdwenen. Zij gaf echter
geen antwoord op de vraag waarvandaan dit w&amp;eacute;l moest komen - wat
voorbij was achtte zij uiteindelijk waardevoller dan het meeste van wat
zou komen.&lt;/p&gt;
&lt;p&gt;Ook op de internationale PEN-congressen van de jaren '30
getuigde zij dat de kunst aan zichzelf genoeg moest hebben. Zo stemde
zij tegen een motie waarin geprotesteerd werd tegen de vervolging van
schrijvers in Duitsland. Tot grote belletristische produktiviteit
stimuleerden de crisisjaren haar niet; feitelijk was de roman 
&lt;em&gt;Een huis in de rij&lt;/em&gt;

(1935) haar laatste fictie van enige omvang, en bovendien niet haar
beste. Tussen 1937 en 1940 was zij als literair redacteur verbonden aan

&lt;em&gt;Eisevier's ge&amp;iuml;llustreerd Maandschrift.&lt;/em&gt;

Zij verrichtte dit werk meer uit pi&amp;euml;teit voor haar geestverwant
Herman Robbers, die het blad tot aan zijn dood in 1937 had geredigeerd,
dan met de overtuiging het literair klimaat te kunnen be&amp;iuml;nvloeden.
Het uitbreken van de oorlog zou tevens het einde betekenen van het 
&lt;em&gt;Maandschrift,&lt;/em&gt;

waarin zij ooit gedebuteerd had.&lt;/p&gt;
&lt;p&gt;De Tweede Wereldoorlog maakte zij in Dordrecht door. Het leed toen
geleden transponeerde zij tot de dichtbundel 
&lt;em&gt;Klein Witboek&lt;/em&gt;

(1947), die, een enkele uitzondering daargelaten, bewees dat haar
verdiensten toch in de eerste plaats in het proza lagen. In de laatste
maanden van de oorlog kreeg zij last van spierreumatiek, die gaandeweg
iedere beweging pijnlijk zou maken. Toch drukten de lasten van de
ouderdom haar niet terneer. Haar met lichtvoetige ironie geschreven
autobiografische schets 
&lt;em&gt;Zo was het ongeveer,&lt;/em&gt;

die in 1950 verscheen, vormde daarvan een bewijs. Feesten zijn de beste
grondslagen voor de literatuur, was haar stelregel. Zij liet zich
daarom onveranderlijk zien op literaire bijeenkomsten waar iets te
vieren viel. Niet zelden werd zij daarbij zelf gef&amp;ecirc;teerd als de
'grote dame' van de Nederlandse literatuur - de critici van het
interbellum ten spijt. De Maatschappij der Nederlandse Letterkunde te
Leiden maakte haar in 1952 erelid, terwijl de gemeente Dordrecht haar
in 1953 het ereburgerschap verleende, een onderscheiding die zij met
een tintelende rede aanvaardde. Enkele weken nadien overleed zij.&lt;/p&gt;
&lt;p&gt;In de gevel van haar geboortehuis aan de Nieuwe Haven 38 werd in
1960 nog een gedenkteken onthuld. Haar werk raakte grotendeels
vergeten, het leek te tijdsgebonden, te conventioneel van
stijlopvattingen en te beperkt in milieuschildering. Daarentegen bleven
tragiek en onbevangenheid van 
&lt;em&gt;School-idyllen&lt;/em&gt;

en de wrange humor van 
&lt;em&gt;Letje&lt;/em&gt;

volgende generaties aanspreken, en suggereerden historici dat haar
boeken van waarde zouden kunnen zijn bij de bestudering van de sociale
stratificatie van Nederland in het eerste kwart van de twintigste
eeuw.&lt;/p&gt;
&lt;p&gt;'Een doodgewoon vrouwenleven' was de omschrijving die Top
Naeff in haar memoires van haar bestaan gaf. Zo heel gewoon was het
natuurlijk niet, en zelf wist zij dat ook wel. Maar schrijven was
volgens haar weglaten en schrijven was camouflage. Ze camoufleerde tot
het einde toe.&lt;/p&gt;
&lt;p&gt;
  &lt;a href='agedeelte'&gt;A: &lt;/a&gt;Collectie-Naeff in het Nederlands Letterkundig Museum en
Documentatiecentrum te 's-Gravenhage.&lt;/p&gt;
&lt;p&gt;
  &lt;a href='pgedeelte'&gt;P: &lt;/a&gt;Bibiografie in onder L genoemd levensbericht van Marie
Schmitz en in 
&lt;em&gt;Ik hou van jou. Drie&amp;euml;nnegentig auteurs van Querido
-fotografisch, biografisch en bibliografisch&lt;/em&gt;

(Amsterdam, 1982) 85.&lt;/p&gt;
&lt;p&gt;
  &lt;a href='lgedeelte'&gt;L: &lt;/a&gt;Frans Netscher, 'Top Naeff, in 
&lt;em&gt;Onze letterkundigen&lt;/em&gt;

(Amsterdam, [1903-1907]) 3-7; M.J. Brusse, 'De dagtaak van de
schrijfster Top Naeff, in 
&lt;em&gt;NRC,&lt;/em&gt;

7-1-1928; M. ter Braak, 'Uit en toch in de rij', in 
&lt;em&gt;Het Vaderland,&lt;/em&gt;

1-12-1935; Clare Lennart, 'Over Top Naeff', 
&lt;em&gt;Den Gulden Winckel&lt;/em&gt;

36 (1937) 6/7 (juni-juli) 5-8; J. Greshoff, 'Bij de zestigste
verjaardag van Top Naeff, in het te Brussel verschenen 
&lt;em&gt;Het Hollandsche Weekblad.&lt;/em&gt;

Onder leiding van J. Greshoff, 12-3-1938; [D. Th. Jaarsma], 'Bij
den zestigsten verjaardag van Top Naeff', in 
&lt;em&gt;NRC,&lt;/em&gt;

23-3-1938; Anna Blaman, 'Top Naeff. Noblesse en liefde', in 
&lt;em&gt;Vrij Nederland,&lt;/em&gt;

13-3-1948; G. Stuiveling, 'Een zelfportret van Top NaefF, in 
&lt;em&gt;Nieuw Vlaams Tijdschrift&lt;/em&gt;

6 (1951-1952) 76-80; 
&lt;em&gt;Verslag van het verhandelde in de bijzondere openbare vergadering
van de gemeenteraad van Dordrecht op 24 maart 1953. Toekenning gouden
eremedaille der stad Dordrecht aan Anthonetta van Rhijn-Naeff(Top
Naeff)&lt;/em&gt;

(Dordrecht, [1953]); W.L.M. E. van Leeuwen, 'Top Naeff, of
distictie en distantie', in 
&lt;em&gt;De Vlaamse Gids&lt;/em&gt;

37 (1953) 459^161; C. Buddingh, 'Top Naeff legde het wezen van
Dordt vast', in 
&lt;em&gt;Vrij Nederland,&lt;/em&gt;

21-3-1953; P.H. Dubois, 'Top Naeff 75 jaar: Gaafste onder
Nederlandse romanschrijfsters', in 
&lt;em&gt;Het Vaderland,&lt;/em&gt;

21-3-1953; Jeanne van Schaik-Willing, 'Bij de dood van Top
Naeff', in 
&lt;em&gt;De Groene Amsterdammer,&lt;/em&gt;

2-5-1953; M. Schmitz, 'Anthonetta Naeff', in 
&lt;em&gt;Jaarboek van de Maatschappij der Nederlandse Letterkunde te Leiden
1951-1953. Levensberichten&lt;/em&gt;

31-38; P.H. Ritter, 
&lt;em&gt;Ontmoetingen met schrijvers&lt;/em&gt;

[Amsterdam, 1956] 67-69; A. Salomons, 
&lt;em&gt;Herinneringen uit den ouden tijd...&lt;/em&gt;

('s-Gravenhage, 1957-1960. 2 dl.) 1,181-193; H. Edinga, 'Top
Naeff en de onverdiende stilte', in 
&lt;em&gt;Elseviers weekblad,&lt;/em&gt;

27-4-1963 ; idem, 'Omdat de eenzaamheid zulke nijpende vormen kon
aannemen', in 
&lt;em&gt;NRC,&lt;/em&gt;

30-12-1978; J. Royaards-Sandberg, 
&lt;em&gt;Herinneringen&lt;/em&gt;

(Baarn, 1979) 115-116; H. van Gelder, 
&lt;em&gt;'t Is 'n bijzonder kind, dat is ie&lt;/em&gt;

(Bussum [etc., 1982]) 63-69.&lt;/p&gt;



&lt;p&gt;
&lt;a href=&amp;quot;igedeelte&amp;quot;&gt;I: &lt;/a&gt;Top Naeff, &lt;em&gt;Zo was het ongeveer. Contouren van een schrijfstersleven&lt;/em&gt; (Utrecht 1988) afbeelding tegenover titelblad [Naeff in 1948].
&lt;/p&gt;


&lt;p&gt;A. Lammers&lt;/p&gt; 
&lt;dtml-var bwn_footer&gt;</text>
  </biography>
</biodes>

