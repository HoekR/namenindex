<biodes version="1.0">
  <fileDesc>
    <title>Barnouw, Adriaan Jacob (1877-1968)</title>
    <ref target="http://resources.huygens.knaw.nl/bwn1880-2000/lemmata/bwn2/barnouw"/>
    <publisher>
      <name>Biografisch Woordenboek van Nederland:1880-2000</name>
      <ref target="http://resources.huygens.knaw.nl/bwn1880-2000"/>
    </publisher>
  </fileDesc>
  <person>
    <idno type="id">barnouw</idno>
    <persName><name type="geslachtsnaam">Barnouw</name>, Adriaan Jacob</persName>
    <sex value="1"/>
    <event type="birth" when="1877"/>
    <event type="death" when="1968"/>
    <state type="occupation">cultuurhistoricus</state>
  </person>
  <biography>
    <graphic url="http://resources.huygens.knaw.nl/bwn1880-2000/lemmata/bwn2/images/images/BARNOUW.jpg"/>
    <text>&lt;dtml-var bwn_header&gt;
 &lt;p class='genealogie'&gt;
  &lt;strong&gt;Barnouw, Adriaan Jacob&lt;/strong&gt;, anglist en neerlandicus (Amsterdam 9-10-1877 - New York 27-9-1968).

Zoon van Pieter Jacobus Barnouw, arts, en Willemina Cornelia Matthes.
Gehuwd op 13-7-1905 met Anne Eliza Midgley. Uit dit huwelijk werden 3
zoons en 1 dochter geboren.

&lt;img src=&amp;quot;images/BARNOUW.jpg&amp;quot; align=&amp;quot;right&amp;quot; BORDER=&amp;quot;0&amp;quot; alt=&amp;quot;afbeelding van Barnouw, Adriaan Jacob&amp;quot; class=&amp;quot;bwnimg&amp;quot;&gt;

&lt;/p&gt;
&lt;p&gt;Barnouw groeide op in Amsterdam, waar zijn vader arts was, eerst aan
de Oudezijdsvoorburgwal, vervolgens op de Prinsen- en de Keizersgracht.
Op vrije dagen vergezelde hij zijn vader wanneer deze per koets zijn
pati&amp;euml;nten bezocht. Zo leerde Barnouw de stad grondig kennen en
liefhebben. Hij zou later dikwijls in gedachten terugkeren naar het
Amsterdam van het laatste kwart van de negentiende eeuw, toen het
levenstempo kalm was en de schoonheid der stad nog ongeschonden in haar
grachten werd weerspiegeld. Barnouw was een ingetogen, studieuze knaap,
die graag zijn schreden richtte naar het pas geopende Rijksmuseum om er
de Hollandse meesters te catalogiseren. Dat was zijn spel. Na het
Amsterdamse gymnasium, met onder meer de neerlandicus Gerrit Kalff als
docent, liet hij zich inschrijven aan de Rijksuniversiteit te Leiden.
Hij studeerde er van 1895 tot 1900 middeleeuwse en moderne talen
(alsmede een flinke portie geschiedenis bij P.J. Blok), verdiepte zich
in de beweging van Tachtig en las ook J.K Huysmans met enthousiasme.
Bovendien was hij actief lid van het Studentencorps. Voor de maskerade,
de historische optocht der Leidse studenten, van 1900 ontwierp hij de
kostuums. Tot zijn vrienden behoorde Henri Fr&amp;eacute;d&amp;eacute;ric Boot, een
schilder die later in Haarlem zou werken en met wie hij over de schone
kunsten debatteerde. Zelf nam hij het penseel ook ter hand; hij zou
zich ontwikkelen tot een meer dan verdienstelijk amateur. In 1901
vertrok hij naar Berlijn, teneinde zich bij Alois Brandl en Andreas
Heusler verder in de filologie en anglistiek te bekwamen. Het resultaat
was een proefschrift, 
&lt;em&gt;Textkritische Untersuchungen nach dem Gebrauch des bestimmten
Artikels und des schwachen Adjectivs in der altenglischen Poesie,&lt;/em&gt;

waarop hij in juni 1902 te Leiden bij C.C. Uhlenbeck promoveerde.&lt;/p&gt;
&lt;p&gt;Daarna begon een lange periode (1902-1919) van leraarschap aan het
Openbaar Gymnasium, later Gymnasium Haganum genoemd, te
's-Gravenhage. Pupillen als Victor van Vriesland en Martinus
Nijhoff ('een verwend joch, grenzeloos brutaal') trachtte hij
Nederlands en geschiedenis bij te brengen. Barnouw was een precieze
leraar, die inspireerde wanneer hij sprak over schrijvers tot wie hij
zich persoonlijk voelde aangetrokken. In deze tijd begon hij
vroeg-Nederlandse literatuur in het Engels te vertalen en Engelse in
het Nederlands. Vooral zijn 'verdietsing' van Chaucers 
&lt;em&gt;Canterbury tales&lt;/em&gt;

in 
&lt;em&gt;De vertellingen van de pelgrims naar Kantelberg&lt;/em&gt;

(Haarlem, 1930-1933. 3 dl.) zou grote indruk maken. Chaucer, in wie hij
verwantschap ontdekte met de Nederlandse genreschilders, bleef hem zijn
leven lang boeien. Barnouw was inmiddels (in 1905) getrouwd met een
Engelse vrouw, die hij tijdens een studiereis naar Oxford had leren
kennen. School en gezin verhinderden hem niet aan het Haagse kunstleven
deel te nemen. Zo werd hij bestuurder van het genootschap 'Oefening
Kweekt Kennis', waar hij vriendschapsbanden aanknoopte met de
romancier Marcellus Emants. Zijn wetenschappelijke ambities mogen
blijken uit het verzoek dat hij in april 1907 indiende om te worden
toegelaten als privaatdocent in de Engelse taal- en letterkunde aan de
Leidse universiteit. Men wilde hem daar graag hebben. Pogingen van de
faculteit der letteren hem in 1913 tot lector te benoemen stuitten
echter op onwil van de curatoren. In 1915 diende Barnouw eigener
beweging ontslag in.&lt;/p&gt;
&lt;p&gt;Intussen was zijn contact met de Verenigde Staten, door een toeval,
tot stand gekomen. Barnouw had belangstelling opgevat voor de onbekende
marineschilder Albertus van Beest, die in 1845 naar de VS was
verdwenen. Om nadere gegevens over Van Beest aan de weet te komen
plaatste hij een oproep in het Amerikaanse weekblad 
&lt;em&gt;The Nation.&lt;/em&gt;

Daarvan bleek een van zijn Leidse vrienden, Harold de Wolf Fuller,
redacteur te zijn. Zij hadden elkaar na hun studietijd uit het oog
verloren, begonnen nu een briefwisseling, met als gevolg dat Fuller
Barnouw vroeg correspondent van 
&lt;em&gt;The Nation&lt;/em&gt;

te worden. Barnouw voldeed maar al te graag aan dat verzoek. In 1918
besloot Fuller een nieuw weekblad op te zetten, 
&lt;em&gt;The Weekly Review.&lt;/em&gt;

Hij stelde Barnouw voor naar Amerika te komen om samen met hem het blad
te redigeren. Deze aarzelde niet, mede met het oog op de toekomst van
zijn kinderen, de oversteek naar New York te wagen, ongetwijfeld een
boeiender stad dan Den Haag.&lt;/p&gt;
&lt;p&gt;De 
&lt;em&gt;Review&lt;/em&gt;

ging na drie jaar ter ziele, maar Barnouw had al in 1919 de vererende
uitnodiging gekregen het Queen Wilhelmina-lectoraat aan de Columbia
University in New York te bekleden. Deze post was in 1913
gecre&amp;euml;erd door een aantal Nederlandse zakenlieden en geleerden
(onder wie de eerder genoemde Gerrit Kalff, sinds 1902 hoogleraar te
Leiden, en de uitgever Wouter Nijhoff, eveneens een goede bekende van
Barnouw), met als doel de Nederlandse taal en cultuur grotere
bekendheid te geven in de Verenigde Staten. In 1921 werd dit lectoraat
in samenwerking met Colombia University omgezet in een 'full
professorship' in de Nederlandse geschiedenis, taal en literatuur,
tot 1949 door Barnouw bezet.&lt;/p&gt;
&lt;p&gt;Naast de neerlandistiek doceerde Barnouw op Columbia Gotisch en
Middelengels, natuurlijk met de nadruk op Chaucer. Zijn werkterrein
hield hij echter niet beperkt tot de universiteit, waar de
belangstelling voor zijn colleges tamelijk bescheiden bleef. Zelf
schreef hij eens dat hij in Amerika fungeerde als 'vertaler,
vraagbaak, impressario, cultureel attach&amp;eacute; en literair agent'
in &amp;eacute;&amp;eacute;n. Op talrijke plaatsen in de VS hield hij lezingen of
introduceerde hij bekende Nederlanders die in Amerika hun opwachting
kwamen maken. Daarenboven publiceerde hij een reeks boeken,
bijvoorbeeld 
&lt;em&gt;Holland under queen Wilhelmina&lt;/em&gt;

(1923), in de serie Great Hollanders, ge&amp;euml;ntameerd door de bekende
Nederlandse Amerikaan Edward W. Bok, een studie over 
&lt;em&gt;Vondel&lt;/em&gt;

(New York, 1925), 
&lt;em&gt;The Dutch. A portrait study of the people of Holland&lt;/em&gt;

(New York, 1940) en 
&lt;em&gt;The land of William of Orange&lt;/em&gt;

(New York, 1944). Deze boeken waren uitdrukkelijk bedoeld voor een
groot publiek, al populariseerde hij minder extreem dan Hendrik Willem
van Loon (met wie hij overigens goede betrekkingen onderhield). 'Ik
ben meer artiest dan geschiedkundige', schreef Barnouw eens.
'De beroepshistorici in het vaderland zullen wel een beunhaas in
mij zien. Dat oordeel zou mij verbazen noch krenken; ik heb niet de
minste pretenties in dezen. Maar die heb ik wel als auteur. Ik houd van
schrijven, van spelen en schilderen met woorden.' In opdracht van
de Carnegie Corporation maakte hij in 1932 een reis naar Zuid-Afrika.
Hij schreef daarover in 
&lt;em&gt;Language and race problems in South Africa&lt;/em&gt;

('s-Gravenhage, 1934). Niet alleen wees hij op de politieke en
maatschappelijke betekenis van het Afrikaans, hij waarschuwde ook tegen
een voortdurende achterstelling van de zwarten door de Afrikaners en
pleitte voor 'a more genereus appreciation of the black man's
capacity for intellectual growth'.&lt;/p&gt;
&lt;p&gt;Op zijn best was Barnouw in de 
&lt;em&gt;Monthly Letters,&lt;/em&gt;

die hij schreef voor de Netherland-America Foundation, een organisatie
die meer begrip wilde kweken voor Nederland in Amerika en voor Amerika
in Nederland. Barnouw begon deze spirituele en tegelijk van grote
belezenheid getuigende brieven in 1924; pas in 1961 zou hij de laatste
schrijven. Ze vormen kostelijke lectuur, die bij de leden van de
organisatie gretig aftrek vond en ook ver buiten deze kring werd
gewaardeerd. Barnouw behandelde een veelheid van onderwerpen uit de
Nederlandse historie en actualiteit. Janus Dousa, Troelstra, Van Gogh,
Mondriaan en Anthony Fokker: ze vonden allen een plaats in de 
&lt;em&gt;Letters,&lt;/em&gt;

maar net zo goed kwamen kerkorgels en 'specksnyders',
duivekaters en zelfs bromfietsen aan de orde. Tijdens de Tweede
Wereldoorlog was zijn benarde vaderland (al had hij inmiddels de
Amerikaanse nationaliteit verworven) geen ogenblik uit zijn gedachten -
hij schreef er bewogen over. In 1940 gaf hij de stoot tot de oprichting
van de Vereniging van Nederlandse Geleerden in Amerika, die o.a.
trachtte gevluchte Nederlandse academici in Amerika aan werk te
helpen.&lt;/p&gt;
&lt;p&gt;Barnouw kreeg dikwijls het verzoek te bemiddelen bij de vertaling en
publikatie van Nederlandse literatuur in de VS. Hij deed zijn best,
maar schreef ook aan Theun de Vries, wiens werk hij apprecieerde:
'Mijn ervaring met Nederlandse boeken in New York stemt me
pessimistisch. Hollanders zijn sterker in de beschrijfkunst dan in de
vertelkunst.' En dat was het volgens hem nu juist waar de schoen
wrong: Amerikanen konden weinig waardering opbrengen voor deze vorm van
literatuur. Wat daar ook van zij, zelf publiceerde hij in 1948 
&lt;em&gt;Coming After. An anthology of poetry from the Low Countries&lt;/em&gt;

(New Brunswick, 1948), vertalingen van wat hij meende dat hoogtepunten
uit de Nederlandse po&amp;euml;zie waren. Op de kwaliteit hiervan kwam in
Nederland van sommige kanten kritiek, zo er al aandacht aan 
&lt;em&gt;Coming After&lt;/em&gt;

besteed werd, hetgeen Barnouw droef stemde en hem het gevoel gaf
enigszins miskend te zijn. Niettemin onderscheidde de Nederlandse
Uitgeversbond hem in 1957 met de Gouden Ganzeveer, een teken van
waardering voor zijn ijveren ten behoeve van de Nederlandse cultuur in
de VS. Bij die gelegenheid werd nog eens beklemtoond dat hij 'onze
culturele ambassadeur' par excellence was in Amerika.&lt;/p&gt;
&lt;p&gt;Spijtig is wel dat hij nooit zijn bevindingen over de Verenigde
Staten te boek stelde, wat hem er aantrok of afstootte. Daarin zag hij
zijn taak niet liggen: deze was volgens zijn interpretatie slechts
Nederland onder de aandacht van de Amerikanen te brengen. En weinigen
zullen betwisten dat hij zulks deed met verve en voortvarendheid.
Overigens stond hij niet kritiekloos tegenover Nederland. Zo liet hij
protest horen tegen onze koloniale politiek na 1945, al stelde hij aan
de andere kant de Nederlandse verdraagzaamheid ten voorbeeld aan de
Amerikanen toen dezen verstrikt raakten in het McCarthyisme van de
jaren '50. Barnouw werd niet verscheurd tussen zijn beide
vaderlanden. 'They are joined within an unbreakable rim that holds
them as one', sprak hij aan het eind van zijn leven als zijn
overtuiging uit.&lt;/p&gt;
&lt;p&gt;Barnouw bereikte de gezegende leeftijd van 90 jaar. Ondanks
oogklachten bleef hij tot op het laatst schilderen, bij voorkeur in
Taos (Nieuw-Mexico). Hij exposeerde zijn werk in de Century Club te New
York, de prestigieuze herensoci&amp;euml;teit, die hij gaarne frequenteerde
en waar hij ook het biljartspel beoefende. Het geloof in de vooruitgang
had hij al lang verloren, de technologische maatschappij boezemde hem
afkeer in. Tijdens bezoeken aan zijn land van herkomst constateerde hij
gelaten hoe de geliefde stad van zijn jeugd, Amsterdam, veranderde in
een slordige metropool. Zijn levenslust was er niet minder om.&lt;/p&gt;
&lt;p&gt;Vrienden en bewonderaars namen in 1967 het initiatief een selectie
van zijn 
&lt;em&gt;Monthly Letters&lt;/em&gt;

uit te geven. Voor Barnouw was dat een groot geluk, hij beschouwde deze
brieven immers als zijn levenswerk. (Anderen zullen meer gewicht
hechten aan zijn vertalingen van de 
&lt;em&gt;Beatrijs, Elkerlyck&lt;/em&gt;

en 
&lt;em&gt;Van den vos Reinaerde,&lt;/em&gt;

en niet te vergeten van 
&lt;em&gt;Canterbury tales.)&lt;/em&gt;

Kort voor de verschijning van deze bloemlezing overleed hij. Terecht
werd hij aan beide zijden van de oceaan herdacht: zowel Nederland als
de Verenigde Staten had deze markante bemiddelaar laten delen in zijn
kennis, cultuur en goed fatsoen.&lt;/p&gt;
&lt;p&gt;
  &lt;a href='agedeelte'&gt;A: &lt;/a&gt;Collectie-A.J. Barnouw in het Nederlands Letterkundig Museum
en Documentatiecentrum te 's-Gravenhage; archief-Gymnasium Haganum
en archief-curatoren Gymnasium Haganum in Gemeentearchief te
's-Gravenhage.&lt;/p&gt;
&lt;p&gt;
  &lt;a href='pgedeelte'&gt;P: &lt;/a&gt;Behalve de reeds genoemde werken: 
&lt;em&gt;Schriftuurlijke po&amp;euml;zie der Angelsaksen&lt;/em&gt;

('s-Gravenhage, 1907); 
&lt;em&gt;Echoes of the Pilgrim fathers' speech&lt;/em&gt;

(Amsterdam, 1923); 
&lt;em&gt;A trip through the Dutch East Indies&lt;/em&gt;

(Gouda, [1927]); 
&lt;em&gt;The fantasy of Pieter Brueghel&lt;/em&gt;

(New York, 1947); 
&lt;em&gt;The pageant of Netherlands history&lt;/em&gt;

(New York, 1952); 
&lt;em&gt;The land and people of Holland&lt;/em&gt;

(Philadelphia, 1961); 
&lt;em&gt;Monthly letters on the culture and history of the Netherlands&lt;/em&gt;

(Assen, 1969). 
&lt;em&gt;Vertalingen: The miracle of B&amp;eacute;atrice&lt;/em&gt;

(New York, 1944); 
&lt;em&gt;Troilus en Criseyde&lt;/em&gt;

(Haarlem, 1954); 
&lt;em&gt;Het boek van de Hertogin-Het vogelparlement. Twee vroege
gedichten&lt;/em&gt;

(Haarlem, 1966); 
&lt;em&gt;Reynard the fox and other mediaeval Netherlands secular
literature.&lt;/em&gt;

With E. Colledge (Leiden [etc.], 1967); 
&lt;em&gt;Het Luikse Diatessaron [Diatessaron leodiense].&lt;/em&gt;

Uitg. door C.C. de Bruin. Met de Engelse vert. van A.J. Barnouw
(Leiden, 1970); 
&lt;em&gt;The mirror of salvation&lt;/em&gt;

[Elkerlyck] (DenHaag, 1971).&lt;/p&gt;
&lt;p&gt;
  &lt;a href='lgedeelte'&gt;L: &lt;/a&gt;G. Kalff, 
&lt;em&gt;Een nieuwe Holland-Amerikalijn&lt;/em&gt;

[Oosterbeek, 1920]; B. Hunningher, 'Prof. Dr. Adriaan J.
Barnouw', in 
&lt;em&gt;De Nederlandistiek in het buitenland.&lt;/em&gt;

Onder red. van W. Thijs en J.M. Jalink (Den Haag, 1967); E. van Raalte,
'Herinneringen aan de mens in professor Barnouw', in 
&lt;em&gt;Nieuwe Rotterdamse Courant,&lt;/em&gt;

3-10-1968; J. M. Jalink, 'A sketch of the personality, life and
work of Professor Dr. Adriaan J. Barnouw', in A.J. Barnouw, 
&lt;em&gt;Monthly Letters...&lt;/em&gt;

(Assen, 1969) XIII-XXXV.&lt;/p&gt;

&lt;p&gt;
&lt;a href=&amp;quot;igedeelte&amp;quot;&gt;I: &lt;/a&gt;&lt;em&gt;De Nederlandistiek in het buitenland.&lt;/em&gt;

Onder red. van W. Thijs en J.M. Jalink (Den Haag, 1967) afbeelding tegenover pagina 192.&lt;/p&gt;



&lt;p&gt;A. Lammers&lt;/p&gt; 
&lt;dtml-var bwn_footer&gt;</text>
  </biography>
</biodes>

