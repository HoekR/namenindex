<biodes version="1.0">
  <fileDesc>
    <title>Oud, Jacobus Johannes Pieter (1890-1963)</title>
    <ref target="http://resources.huygens.knaw.nl/bwn1880-2000/lemmata/bwn3/oud"/>
    <publisher>
      <name>Biografisch Woordenboek van Nederland:1880-2000</name>
      <ref target="http://resources.huygens.knaw.nl/bwn1880-2000"/>
    </publisher>
  </fileDesc>
  <person>
    <idno type="id">oud_3</idno>
    <persName><name type="geslachtsnaam">Oud</name>, Jacobus Johannes Pieter</persName>
    <sex value="1"/>
    <event type="birth" when="1890"/>
    <event type="death" when="1963"/>
    <state type="occupation">architect</state>
  </person>
  <biography>
    <graphic url="http://resources.huygens.knaw.nl/bwn1880-2000/lemmata/bwn3/images/images/OUDJJP.jpg"/>
    <text>&lt;dtml-var bwn_header&gt;
 &lt;p class='genealogie'&gt;
  &lt;strong&gt;Oud, Jacobus Johannes Pieter&lt;/strong&gt;, architect (Purmerend 9-2-1890 - Wassenaar 5-4-1963).

  Zoon van Hendrik Cornelis Oud, tabaks- en wijnhandelaar, later
  makelaar in effecten, en Neeltje Theodora Janszen. Gehuwd op
  27-12-1918 met Johanna Maria Augusta Dinaux. Uit dit huwelijk
  werd 1 zoon geboren.
  
&lt;img src=&amp;quot;images/OUDJJP.jpg&amp;quot; align=&amp;quot;right&amp;quot; BORDER=&amp;quot;0&amp;quot; alt=&amp;quot;afbeelding van Oud, Jacobus Johannes Pieter&amp;quot; class=&amp;quot;bwnimg&amp;quot;&gt;
  
  &lt;/p&gt;
&lt;p&gt;Oud bezocht de lagere en de zg. Franse school in zijn
    geboorteplaats. Hij wilde aanvankelijk schilder worden, maar
    koos op aandringen van zijn vader de architectenloopbaan.
    Daartoe werd een opleiding gevonden die hem snel in de praktijk
    zou kunnen brengen: achtereenvolgens de Kunstnijverheidsschool
    Quellinus te Amsterdam (1903-1906) en de Rijksnormaalschool
    voor Teekenonderwijzers te Amsterdam (1908-1910). In de jaren
    1907/1908 liep hij stage als opzichter-tekenaar op het
    architectenbureau J.Th.J. Cuypers en J. Stuyt te Amsterdam. Hij
    rondde zijn studie af door in de jaren 1910/1911 als toehoorder
    een aantal colleges te volgen aan de Technische Hoogeschool te
    Delft. In 1913 vestigde hij zich voor korte tijd in zijn
    geboorteplaats Purmerend als architect.&lt;/p&gt;
&lt;p&gt;Zijn vroege werk laat de invloed van H.P. Berlage zien, die
    hij gedurende zijn studietijd persoonlijk had leren kennen. Het
    streven van Berlage de bouwkunst te zuiveren van de 19e-eeuwse
    eclecticistische vormentaal vond in Oud een enthousiaste
    aanhanger. In 1913 verplaatste hij zijn werkzaamheden naar
    Leiden om daar een woningbouwproject te realiseren samen met
    architect W.M. Dudok, die daar toen plaatsvervangend directeur
    van gemeentewerken was. In Leiden ontmoette Oud de schilder
    Theo van Doesburg en deze wijdde hem in de idee&amp;euml;n van het
    kubisme in. Dergelijke idee&amp;euml;n vonden onder beeldende
    kunstenaars weerklank en leidden in 1917 tot de oprichting van
    het blad 
    &lt;em&gt;De Stijl&lt;/em&gt;

    door de schilders Theo van Doesburg, Piet Mondriaan, Bart van
    der Leek en Vilmos Huszar, de dichter A. Kok en de architecten
    R. van 't Hoff, J. Wils en Oud zelf. Hoewel dit blad een kort
    leven beschoren was (tot 1931) heeft het tot ver buiten de
    landsgrenzen invloed gehad op de ontwikkeling van de moderne
    beeldende kunst. Oud had daarin een belangrijk aandeel. Hij
    trok zich echter vrij spoedig (in 1922) uit de redactie terug,
    omdat hij het niet eens was met de dogmatische benadering van
    de kubistische vormentaal, die door de schilders werd
    gedomineerd. Vooral vreesde hij de architectonische vertaling
    van Mondriaans neoplasticistische theorie&amp;euml;n: composities
    van elkaar snijdende horizontale en verticale bouwdelen, die
    z.i. snel tot mani&amp;euml;risme zouden leiden. Door 
    &lt;em&gt;De Stijl&lt;/em&gt;

    kreeg Oud contact met een groep verwante kunstenaars verbonden
    aan 'Staatliches Bauhaus Weimar' (later gevestigd te Dessau).
    Dit leidde tot een ge&amp;iuml;nspireerde wederzijdse
    be&amp;iuml;nvloeding, waardoor het 'Nieuwe Bouwen' - de aanduiding
    waarmee deze moderne stroming in de bouwkunst steeds sterker
    naar voren trad - internationaal bekendheid verkreeg.&lt;/p&gt;
&lt;p&gt;Inmiddels was Oud reeds in 1918 als architect in dienst van
    de gemeente Rotterdam getreden. Daar werd hij toen belast bij
    de woningdienst met het ontwerpen van grote complexen
    betaalbare arbeiderswoningen. Door rationalisatie en
    normalisatie, maar vooral ook door esthetische zorgvuldigheid
    slaagde Oud erin nieuwe oplossingen te vinden voor de problemen
    van de naoorlogse volkshuisvesting. Het pionierswerk dat Oud
    hierbij verrichtte, kan slechts begrepen worden wanneer men dit
    vergelijkt met de woningbouw die terzelfder tijd in Amsterdam
    werd gerealiseerd door de aanhangers van de toentertijd zeer
    bewonderde 'Amsterdamse School'. Was bij de laatstgenoemden
    uitsluitend doel het componeren van boeiende, rijk gedecoreerde
    gevelwanden met negatie van de plattegronden, bij Oud was een
    zorgvuldig uitgekiende plattegrond uitgangspunt voor een tevens
    esthetisch bevredigend totaalontwerp. Deze woningbouw van Oud
    ontmoette veel waardering. Een uitnodiging om deel te nemen aan
    de woningbouw-tentoonstelling op de Weissenhof te Stuttgart
    (1927) zou zijn reputatie bevestigen: met Le Corbusier, Mies
    van der Rohe en W. Gropius ging hij toen zelf gelden als een
    van de Grote Vier van de moderne bouwkunst. In de Verenigde
    Staten wordt deze richting genoemd de 'International Style' met
    als hoofdkenmerken platte daken, geometrische bouwmassa's,
    witte gepleisterde muren en afwezigheid van ornament.&lt;/p&gt;
&lt;p&gt;Hoe gevoelig hij trouwens was voor zulke waardering was even
    tevoren in 1926 gebleken, toen hij (eveneens op uitnodiging)
    meedeed aan de prijsvraag voor de nieuwe Rotterdamse
    Koopmansbeurs. De jury onder voorzitterschap van Berlage
    bekroonde het ontwerp van de Amsterdamse architect J.F. Staal.
    Oud, die overtuigd was van de superieure kwaliteiten van zijn
    eigen inzending, kon de nederlaag niet verkroppen en deed zijn
    beklag met een verzoek om bemiddeling te zijnen gunste bij de
    Duitse architecten Gropius en M. Taut. Beiden schreven Berlage,
    maar konden de beslissing niet wijzigen. Dit incident was geen
    uitzondering. Ook uit andere reacties bleek Ouds kwestbaarheid,
    en periodiek werd hij geplaagd door aanvallen van
    zwaarmoedigheid, die hem verhinderden normaal te functioneren.
    Rust en studiereizen konden hem dan weer in balans brengen,
    maar een voortdurende vrees voor zijn labiele
    gezondheidstoestand belette hem grotere verantwoordelijkheden,
    zoals bijv. professoraten, te aanvaarden (aanbiedingen voor
    D&amp;uuml;sseldorf 1927, Z&amp;uuml;rich 1928, Bauhaus 1929, Harvard
    1936 werden alle afgewezen).&lt;/p&gt;
&lt;p&gt;In 1933, op het dieptepunt van de economische crisis, werd
    Oud door de gemeente Rotterdam eervol ontslagen met behoud van
    wachtgeld. Daarop vestigde hij zich in Hillegersberg als
    particulier architect. Door de crisistijd volgden er voor Oud
    enige stille jaren. Maar in 1935 kon hij Berlage opvolgen als
    lid van de Rijkscommissie voor de Monumentenzorg. Hiermede
    heeft hij zich in het verdere verloop van zijn carri&amp;egrave;re
    intensief beziggehouden, niet zozeer met reddingsacties voor
    individuele panden, maar meer met een bescherming der bouwkunst
    als beeldende en esthetisch bevredigende wijze van construeren.
    Tegenover het 19e-eeuwse bouwen als vorm van toegepaste
    kunstgeschiedenis verdedigde Oud het klassieke concept van een
    architectuur als krachtenspel van steun en last, van trek en
    druk, van actie en reactie (in een artikel in 
    &lt;em&gt;De Stijl&lt;/em&gt;

    van 1919 had Oud reeds geschreven 'dat de constructie zelf
    boven haar materieele noodzakelijkheid uit tot esthetischen
    vorm komen moet').&lt;/p&gt;
&lt;p&gt;In 1936 kwamen ook de eerste opdrachten in zijn particuliere
    praktijk binnen: interieurs voor de passagiersschepen
    'Nieuw-Amsterdam', 'Noordam' en 'Zaamdam'. Hierbij, maar ook
    bij ander werk uit dezelfde tijd (prijsvraag-ontwerpen voor het
    Stadhuis te Amsterdam en het BIM-gebouw - Bataafse Import
    Maatschappij, een dochter van de Shell - in Den Haag) bleek dat
    Oud in een nieuwe fase van zijn creativiteit was gekomen. De
    plannen waren gebaseerd op klassieke symmetrie en traditionele
    materialen (zoals natuur- en baksteen), en een duidelijke drang
    tot versiering door middel van abstracte ornamenten
    manifesteerde zich. Oud noemde deze nieuwe richting
    'Po&amp;euml;tisch functionalisme', maar in de Verenigde Staten
    waarheen Mies van der Rohe en Gropius waren gevlucht na Hitlers
    verbod van het Bauhaus, werd deze gewijzigde koers gezien als
    een verraad aan de strakke 'International Style'. Oud werd
    onaangenaam verrast door deze Amerikaanse afwijzing en voelde
    zich te kort gedaan. Hij trachtte te bewijzen dat er een rechte
    lijn liep door de ontwikkeling van zijn eerdere naar zijn
    nieuwe vormentaal. Hij stond daarin overigens niet alleen, want
    functionele architecten als Staal en S. van Ravesteyn waren hem
    voorgegaan op de weg naar een neobarok. De prijsvraag voor het
    stadhuis van Amsterdam in 1937 werd een krachtmeting tussen de
    diverse architectuurstromingen in ons land. De uitslag riep bij
    moderne architecten weerstand op. Onder invloed van de
    voorzitter van de jury, prof. M.J. Granpr&amp;eacute; Moli&amp;egrave;re,
    de geestelijke vader van de traditionele 'Delftse School' waren
    de plannen van aanhangers van het 'Nieuwe Bouwen' van tafel
    geveegd. Le Corbusier, die te hulp geroepen werd, vond het
    ontwerp van W. van Tijen en H. Maaskant het beste, maar
    oordeelde over het plan-Oud niet erg vleiend. Gelukkiger was
    Oud bij de besloten prijsvraag voor het BIM-gebouw aan de
    Wassenaarseweg in Den Haag, want hier werd zijn ontwerp voor
    uitvoering aangewezen. Dit werd zijn lievelingsgebouw, waaraan
    hij van 1937 tot 1942, toen het in gebruik genomen werd, heeft
    gewerkt. Nadat het gebouw door een Engels bombardement
    beschadigd was volgde onder leiding van Oud het herstel, dat na
    de oorlog in enigszins gewijzigde vorm zijn voltooiing
    vond.&lt;/p&gt;
&lt;p&gt;In 1941 was Oud intussen benoemd tot supervisor herbouw
    binnenstad Rotterdam (Coolsingel en omgeving). Uit die periode
    dateert zijn niet uitgevoerde ontwerp voor het Hofplein. In het
    algemeen zou zijn aandeel in de herbouw van de stad gering
    blijven, ook na de bevrijding van Nederland. Dit was
    gedeeltelijk te wijten aan het feit dat in die jaren zijn
    oudste broer, de bekende liberale staatsman P.J. Oud,
    burgemeester van Rotterdam was (1938-1941 en 1945-1952). Om
    iedere verdenking van protectie te vermijden wenste deze dat
    zijn broer geen opdrachten van enige betekenis binnen zijn
    ambtsgebied zou krijgen. Mede als gevolg daarvan voelde Oud
    zich op den duur miskend in Rotterdam en verhuisde hij in 1954
    naar Wassenaar, waar zijn zoon Hans woonde. In Ouds carri&amp;egrave;re werd deze periode in en
    direct na de oorlog bovendien gekenmerkt door een vinnige
    pennestrijd tegen de aanhangers der traditionele 'Delftse
    School'. Deze hadden het leeuwedeel van het wederopbouwwerk
    naar zich toe weten te trekken en werden daarom bij voortduring
    door Oud (samen met de architectuurcriticus J.J. Vriend)
    kritisch begeleid. Op den duur groeiden deze stromingen weer
    naar elkaar toe, en de strijdbijl werd in 1955 definitief
    begraven, toen Oud door de TH Delft tot doctor honoris causa
    werd benoemd met als promotor prof. J.F. Berghoef.&lt;/p&gt;
&lt;p&gt;Kort na de oorlog had Oud in 1948 en 1949 buiten Rotterdam
    wel enige opdrachten gekregen, o.a. voor de bouw van de beide
    nationale oorlogsmonumenten: op de Grebbeberg en op de Dam te
    Amsterdam. Samen met de beeldhouwer John Raedecker werden deze
    moeilijke opdrachten tot een bevredigende oplossing gebracht.
    Oud slaagde erin een tijdloze vorm te vinden door beide
    monumenten zodanig met de omgeving te integreren, dat ze de
    indruk wekken er altijd al geweest te zijn. De kritiek op zijn
    neobarokke experimenten was kennelijk niet vergeefs geweest,
    want Oud was terug bij de strakke vormen van de jaren '20. Dit
    is ook te zien aan zijn andere werk uit dezelfde tijd: het
    Tweede Vrijzinnig Christelijk Lyceum in Den Haag (1949), het
    Bio-vakantie Oord te Arnhem (1952) en het kantoorgebouw der
    Levensverzekeringmaatschappij 'Utrecht' te Rotterdam (1954).
    Deze gebouwen munten uit door zorgvuldig ontworpen
    plattegronden en minutieus uitgewerkte details. De spontaniteit
    van de inspiratie is echter aan het verdwijnen, en het lijkt
    erop dat de toenemende nauwkeurigheid innerlijke onzekerheid
    moet camoufleren.&lt;/p&gt;
&lt;p&gt;Minder gelukkig was hij met zijn inzending voor de besloten
    prijsvraag voor het Provinciehuis in Den Haag (1951). Het
    ontwerp van F.P.J. Peutz uit Heerlen werd bekroond wegens de
    kwaliteiten van het representatieve gedeelte. Oud vreesde dat
    hiermede zijn laatste kans om ooit een werkelijk groot gebouw
    te maken voorbij gegaan was. Zijn teleurstelling was zo groot,
    dat hij het wederom niet kon nalaten een van de juryleden (S.
    van Ravesteyn) te benaderen, overigens uiteraard weer zonder
    resultaat. Deze laatste kans kwam echter in 1956 met de
    opdracht voor het Nederlands Congresgebouw in Den Haag. De kans
    zijn carri&amp;egrave;re met een glanzende apotheose af te sluiten
    heeft Oud echter niet kunnen benutten. Het programma vroeg
    &amp;eacute;&amp;eacute;n grote congreszaal met drieduizend plaatsen. Toen
    het ontwerp hiervoor gereed was en een gave eenheid van in- en
    exterieur vertoonde, werd het programma door de opdrachtgever
    gewijzigd. Naast een kleinere congreszaal moest het complex ook
    nog een schouwburg en een concertzaal bevatten. Door zijn
    falende gezondheid had Oud niet meer de energie opnieuw te
    beginnen. Hij paste het interieur aan, maar handhaafde het
    uiterlijk. Daarmede was de helderheid verdwenen die het eerste
    ontwerp gekenmerkt had. Nog in de ontwerpfase werd Oud ernstig
    ziek. Na een operatie in februari 1963 herstelde hij
    aanvankelijk, maar hij overleed enkele maanden later, in april,
    aan een hersenbloeding. De definitieve goedkeuring voor de bouw was
    inmiddels verleend, en deze werd in de jaren 1964-1969
    uitgevoerd onder leiding van zijn zoon, Hans Oud. Taakstelling
    hierbij was een nauwgezette realisering overeenkomstig de
    nagelaten plannen van de overledene. Correcties op het ontwerp
    als gevolg van programmawijzigingen waren in deze context niet
    mogelijk, en daardoor is dit gebouw niet geworden wat het
    beoogde te zijn: een waardige afsluiting van de creativiteit
    van een van Nederlands grootste architecten in de 20e eeuw.
    Zijn zoon gaf zich daarna ook veel moeite in de jaren 1971-1973
    het allerlaatste werk te verwezenlijken: het Raadhuis van
    Almelo, waarvan Oud in 1962 het ontwerp gemaakt had.&lt;/p&gt;
&lt;p&gt;Overziet men Ouds werk dan ligt de creatiefste produktie in
    de jaren '20. Later en vooral na de oorlog komt zijn talent als
    schrijver over architectuur meer naar voren. Zijn grootste
    verdiensten zijn dan zijn kranteartikelen voor een
    lekenpubliek, dat hierdoor misschien voor het eerst tot het
    besef komt hoezeer architectuur de kwaliteit van de omgeving
    bepaalt en dus van belang is voor het menselijk welzijn. Hij
    was een solist en is nooit lid geworden van enige
    vakorganisatie. Zijn autoriteit en gezag in vakkringen was
    echter onomstreden. Tekenend hiervoor is dat hij wel eens 'het
    geweten van de Nederlandse architectuur' werd genoemd, zoals
    zijn broer als staatsman door sommigen als 'het geweten van de
    Nederlandse politiek' werd beschouwd.&lt;/p&gt;
&lt;p&gt;
  &lt;a href='pgedeelte'&gt;P: &lt;/a&gt;Lijst van ontwerpen en uitgevoerde werken, alsmede
    publikaties van Oud in boeken, geschriften en artikelen in
    onder L genoemd werk van Hans Oud.&lt;/p&gt;
&lt;p&gt;
  &lt;a href='lgedeelte'&gt;L: &lt;/a&gt;Henry Russell Hitchcock jr., 
  &lt;em&gt;J.J.P. Oud&lt;/em&gt;

  (Parijs, 1931); Giulia Veronesi, 
  &lt;em&gt;J.J. Pieter Oud&lt;/em&gt;

  (Milaan, 1953); K. Wiekart, 
  &lt;em&gt;J.J.P.&lt;/em&gt;
  &lt;em&gt;Oud&lt;/em&gt;

  (Amsterdam, 1965); Hans Oud, 


  &lt;i&gt;J.J.P. Oud, architekt 1890-1963. Feiten en herinneringen gerangschikt&lt;/i&gt; ('s-Gravenhage 1984); G. Stamm, 
  &lt;em&gt;J.J.P. Oud. Bauten und Projekte 1906 bis 1963.&lt;/em&gt;

  Hrsg. von Brigitte Stamm (Mainz, 1984).&lt;/p&gt;

&lt;p&gt;
&lt;a href=&amp;quot;igedeelte&amp;quot;&gt;I: &lt;/a&gt;&lt;i&gt;Persoonlijkheden in het Koninkrijk der Nederlanden in woord en beeld&lt;/i&gt;. Onder hoofdred. van H.P. van den Aardweg (Amsterdam 1938) 1119.
&lt;/p&gt;

&lt;p&gt;K. van der Gaast&lt;/p&gt; 
&lt;dtml-var bwn_footer&gt;


</text>
  </biography>
</biodes>

