<biodes version="1.0">
  <fileDesc>
    <title>Gunning, Maximiliaan Frederik (1895-1972)</title>
    <ref target="http://resources.huygens.knaw.nl/bwn1880-2000/lemmata/bwn1/gunning"/>
    <publisher>
      <name>Biografisch Woordenboek van Nederland:1880-2000</name>
      <ref target="http://resources.huygens.knaw.nl/bwn1880-2000"/>
    </publisher>
  </fileDesc>
  <person>
    <idno type="id">gunning</idno>
    <persName><name type="geslachtsnaam">Gunning</name>, Maximiliaan Frederik</persName>
    <sex value="1"/>
    <event type="birth" when="1895"/>
    <event type="death" when="1972"/>
    <state type="occupation">ondernemer</state>
  </person>
  <biography>
    <text>&lt;dtml-var bwn_header&gt;
 &lt;p class='genealogie'&gt;
  &lt;strong&gt;Gunning, Maximiliaan Frederik&lt;/strong&gt;, scheepsbouwkundig ingenieur (Zwolle 9-10-1895 - Petersfield in Engeland 13-2-1972).

Zoon van Johannes Hermanus Gunning, hoogleraar pedagogiek te Utrecht,
en Cecilia van Eeghen. Gehuwd op 12-4-1920 met Anna Maria Francisca van
Loenen Martinet, echtscheiding op 28-1-1946. Op 7-3-1946 gehuwd met
Jacoba Julie Danielle Scheltema. Uit het eerste huwelijk werden 4
dochters en 1 zoon geboren; het tweede was kinderloos.



&lt;/p&gt;
&lt;p&gt;Gunning doorliep de lagere school in Amsterdam en de middelbare
school te Petersfield (Engeland) en deed in 1914 in Amsterdam
eindexamen gymnasium. Hoewel hij tot 1918 te Amsterdam wis- en
natuurkunde studeerde, had hij geen ambitie voor het leraarsambt of een
universiteitsfunctie en ging na zijn kandidaatsexamen naar Delft, waar
hij met een studietoelage van de Koninklijke Marine scheepsbouw ging
studeren en in 1922 zijn ingenieursdiploma verwierf. Als 'ingenieur
van de marine' kreeg hij al spoedig de leiding van de tekenkamer
van het bureau scheepsbouw. Daar werd zijn bekende ontwerp van de
kanonneerboten Flores en Soemba geboren.&lt;/p&gt;
&lt;p&gt;In 1926 volgde zijn aanstelling tot hoofd van de afdeling
marinescheepsbouw van de N.V. 'De Schelde' te Vlissingen. Onder
zijn leiding werden daar tot 1930 de torpedojager De Ruyter, de
onderzeeboten 0-12, 0-13 en 0-14 en het flottille-vaartuig Johan
Maurits van Nassau gebouwd. Gezien het onzekere politieke klimaat in
Portugal en het dientengevolge uitblijven van een garantie van de
Nederlandse regering, durfde 'De Schelde' in 1930 het risico
van een zeer grote order van de Portugese marine niet te nemen;
teneinde in de toekomst een dergelijk risico te verkleinen kwam Gunning
op het idee om een constructiebureau voor marinevaartuigen op te
richten, waarin alle grote werven zouden samenwerken. Tevens zou dit
bureau dienen voor de bundeling van de krachten van de Nederlandse
industrie. Uiteindelijk werd in 1935 de N.V. Verenigde
Scheepsbouw-bureaux (NEVESBU) te 's-Gravenhage opgericht met
Gunning als eerste directeur. Door zijn inventieve geest, constructieve
gaven en persoonlijke inspanning bij onderhandelingen verkreeg NEVESBU
naast opdrachten voor een belangrijk programma voor de Koninklijke
Marine tevens de opdracht tot de bouw van twee Poolse onderzeeboten. In
mei 1940 reisde Gunning van Portugal naar Engeland en was daar tot 1945
hoofdingenieur der marine in tijdelijke dienst, in welke functie hij
was belast met de afbouw en reparatie van o.a. Hr.Ms. Heemskerk en
Isaac Sweers. In deze tijd ontstond ook zijn idee voor een
vrachtonderzeeboot van een driecylinder-type; dit ontwerp werd na de
oorlog toegepast voor een nieuw model conventionele onderzeeboot,
waarvan er vier stuks voor de Koninklijke Marine werden gebouwd.
Terwijl hij in Engeland (Petersfield) bleef wonen, was hij van 1945 tot
1960 verbonden aan de NEVESBU als vaste adviseur in
scheepsbouw-technische zaken. Na 1960 trok hij zich uit deze functie
terug, doch verleende tot 1966 nog incidenteel advies.&lt;/p&gt;
&lt;p&gt;
  &lt;a href='lgedeelte'&gt;L: &lt;/a&gt;A.M. Fabery de Jonge, in 
&lt;em&gt;Roering 9&lt;/em&gt;

(1972) 1 (juli) 19-20.&lt;/p&gt;
&lt;p&gt;K.H.L. Gerretse&lt;/p&gt; 
&lt;dtml-var bwn_footer&gt;</text>
  </biography>
</biodes>

