<biodes version="1.0">
  <fileDesc>
    <title>Poortvliet, Marinus Harm (1932-1995)</title>
    <author>A.J.C.M. Gabri&#235;ls</author>
    <ref target="http://resources.huygens.knaw.nl/bwn1880-2000/lemmata/bwn6/poortvliet"/>
    <date when="2003-08-08"/>
    <publisher>
      <name>Biografisch Woordenboek van Nederland:1880-2000</name>
      <ref target="http://resources.huygens.knaw.nl/bwn1880-2000"/>
    </publisher>
  </fileDesc>
  <person>
    <idno type="id">poortvliet</idno>
    <persName><name type="geslachtsnaam">Poortvliet</name>, Marinus Harm</persName>
    <sex value="1"/>
    <event type="birth" when="1932"/>
    <event type="death" when="1995"/>
    <state type="occupation">illustrator</state>
  </person>
  <biography>
    <graphic url="http://resources.huygens.knaw.nl/bwn1880-2000/lemmata/bwn6/images/images/POORTVLIET.jpg"/>
    <text>&lt;dtml-var bwn_header&gt;
 &lt;p class=&amp;quot;genealogie&amp;quot;&gt;

&lt;strong&gt;Poortvliet, Marinus Harm&lt;/strong&gt;, illustrator 
(Schiedam 7-8-1932- Soest (Utr.) 15-9-1995). Zoon van
Zacharias Poortvliet, stukadoor, later kantoorbediende en
administrateur, en Cornelia Hermina de Boer. Gehuwd op 23-5-1956
met Cornelia Bouman (geb. 1933). Uit dit huwelijk werden 2 zoons
geboren. 

&lt;/p&gt;
&lt;img src=&amp;quot;images/POORTVLIET.jpg&amp;quot; align=&amp;quot;right&amp;quot; BORDER=&amp;quot;0&amp;quot; alt=&amp;quot;afbeelding van Poortvliet, Marinus Harm&amp;quot; class=&amp;quot;bwnimg&amp;quot;&gt;
&lt;p&gt;Van een schildersopleiding aan de academie kon voor Rien
Poortvliet geen sprake zijn. In het streng gereformeerde gezin,
waarin hij als de oudste van vier zoons opgroeide, werd het
kunstenaarschap vereenzelvigd met ontucht, drankzucht en 'armoe op
koude zolderkamertjes'. Zo werd hij een autodidact, want de drang
om te tekenen en te schilderen liet zich niet bedwingen. Om die
reden ging Poortvliet, na in Schiedam de lagere school en
gereformeerde MULO te hebben bezocht, als jongste bediende werken
op een reclamebureau. Zijn dienstplicht vervulde hij vanaf november
1952 bij de Koninklijke Marine. Hij diende hier 21 maanden, waarvan
zeven als telegrafist op het vliegdekschip Hr.Ms. 'Karel
Doorman'.&lt;/p&gt;
&lt;p&gt;Na te zijn afgezwaaid vond Poortvliet in 1954 opnieuw een baan
als reclametekenaar, eerst bij Stokvis en daarna bij Lintas, het
reclamebureau van het voedingsmiddelenconcern Unilever, waar hij
opklom tot senior manager. Deze baan bood weliswaar de
noodzakelijke bestaanszekerheid - hij was inmiddels getrouwd met
Corrie, zijn MULO-liefde, en was vader van twee zoons - , maar het
werk ging Poortvliet op den duur steeds meer tegenstaan. Hij had
het gevoel zijn talent 'voor een schotel linzenmoes' te hebben
verkocht.&lt;/p&gt;
&lt;p&gt;Al vanaf het einde van de jaren vijftig deed Poortvliet in zijn
vrije tijd voor verschillende uitgeverijen illustratiewerk, vooral
van kinderliteratuur. Zo maakte hij onder meer kleurenomslagen en
zwartwittekeningen bij de navertelde sprookjes van Leonard
Roggeveen (1959), de leesboekjesreeks 
&lt;em&gt;Pim, Frits en Ida &lt;/em&gt;van Godfried Bomans (1966-1967) en de
jeugdseries 
&lt;em&gt;Lotje&lt;/em&gt; (1966-1969) en 
&lt;em&gt;Saskia en Jeroen&lt;/em&gt; (herdruk uit 1966-1969) van Jaap ter Haar.
Als natuurliefhebber en hartstochtelijk jager leverde hij in deze
jaren tevens illustraties voor boeken als 
&lt;em&gt;Jagersland&lt;/em&gt; (1964), 
&lt;em&gt;Alleen voor jagers&lt;/em&gt; (1967) en 
&lt;em&gt;Met een kluitje in het riet. Jachttierelantijnen &lt;/em&gt;(1968) van
zijn jachtvriend de Nijmeegse huisarts Wil Huygen. Poortvliets werk
- 'met een losse toets en toch gedetailleerd' (Van Wijk-Sluyterman)
- werd gewaardeerd, en eind jaren zestig stelde zijn belangrijkste
opdrachtgever, C.A.J. van Dishoeck, directeur van uitgeversconcern
Unieboek, hem voor fulltime boekillustrator te worden.&lt;/p&gt;
&lt;p&gt;Poortvliet besloot de stap te wagen, en in 1968 zegde hij zijn
baan op. Een jaar later verhuisde hij met zijn gezin van Schiedam
naar een villaatje in Soestduinen, om daar temidden van de bossen
in alle rust te kunnen werken. Hij maakte toen onder meer
illustraties voor de herdrukken van de kinderboekenserie 
&lt;em&gt;Eelke&lt;/em&gt; (1971-1972) en de vierdelige 
&lt;em&gt;Geschiedenis van de Lage Landen&lt;/em&gt; (1970- 1971), beide van Jaap
ter Haar, de sterauteur van Unieboek. Maar de toezegging dat er
voldoende werk voor hem zou zijn, kon de uitgeverij uiteindelijk
niet gestand doen.&lt;/p&gt;
&lt;p&gt;Aangezien hij wel zijn gezin moest onderhouden, besloot
Poortvliet in 1972 zelf een boek samen te stellen met louter
tekeningen en aquarellen van eigen hand en zonder enige tekst. Als
onderwerp koos hij zijn geliefde jachtsport en het dierenleven in
het bos. Het werk verscheen onder de titel 
&lt;em&gt;Jachttekeningen&lt;/em&gt; en werd tot zijn opluchting goed verkocht. In
dit boek toonde Poortvliet zijn grote talent als 'beestenschilder',
zoals hij zichzelf graag noemde. In een poging aan te knopen bij
dit succes publiceerde hij het jaar daarop 
&lt;em&gt;... de vossen hebben holen&lt;/em&gt;(1973), waarin hij opnieuw de
zoogdieren en vogels van de Veluwe in beeld bracht. Bij de
kleurenafbeeldingen werden zijn handgeschreven toelichtingen
afgedrukt. Ook dit werk werd een succes, zij het niet bij
natuurbeschermers die hierin een schijnheilige poging zagen 'de
jachtsport in het jasje van een lief dierenboek aan het grote
publiek te slijten' (&lt;em&gt;NRC Handelsblad&lt;/em&gt;, 16-2-1974).&lt;/p&gt;

&lt;p&gt;Met &lt;em&gt;Jachttekeningen&lt;/em&gt; en &lt;em&gt;... de vossen hebben holen&lt;/em&gt; schiep Poortvliet het genre van wat
hij 'kijkboeken' noemde: educatieve plaatwerken van groot formaat
waarin een bepaald onderwerp in al zijn aspecten letterlijk 'in
beeld' werd gebracht. Poortvliet was daarmee als het ware een
'omgekeerde illustrator' geworden, want in plaats van andermans
teksten van afbeeldingen te voorzien, schreef hij nu teksten bij
zijn eigen illustraties of vroeg anderen dat te doen. Dit laatste
was het geval bij 
&lt;em&gt;Hij was een van ons&lt;/em&gt; (1974), waarin de gelovig-gereformeerde
Poortvliet in 82 taferelen het leven van Christus als 'mens onder
de mensen' verbeeldde met teksten van predikant en dichter Hans
Bouma. Hoewel minder toegankelijk dan de jachtboeken bleek dit werk
eveneens bij een breed publiek aan te slaan. Het gaf Poortvliet
genoeg vertrouwen ook andere onderwerpen dan dieren in de vrije
natuur in beeld te kunnen brengen.&lt;/p&gt;

&lt;p&gt;In het midden van de jaren zeventig besloten Poortvliet en
Huygen een quasi-wetenschappelijk naslagwerk samen te stellen over
kabouters. Zo verscheen in 1976 hun 
&lt;em&gt;Leven en werken van de kabouter&lt;/em&gt;. Het plezier van de auteurs
in hun 'geautoriseerde flauwekul' spreekt uit iedere bladzijde van
dit boek, waarin zij met speelse vindingrijkheid de verborgen
wereld van het kleine volkje minutieus tot leven wekken. Het
kabouterboek werd Poortvliets grootste succes en bracht hem zijn
internationale doorbraak. Het werd in 21 talen vertaald, en over de
hele wereld zouden er vier miljoen exemplaren van worden verkocht.
Als &lt;em&gt;Gnomes&lt;/em&gt; prijkte het in 1978 in de Verenigde Staten veertien
maanden bovenaan de lijst van meest verkochte boeken. Eind jaren
zeventig ontstond zelfs een ware rage, waarop de commercie gretig
insprong met bijbehorende producten en prullaria. Poortvliet werd
er financieel onafhankelijk door en kon voortaan doen waar hij zin
in had. In 1979 verruilde hij zijn 'Hans- en-Grietje-huis' in
Soestduinen voor een woning met een beter atelier in Soest.&lt;/p&gt;

&lt;p&gt;Ten dele voortbordurend op zijn in 1975 gepubliceerde boek 
&lt;em&gt;Te hooi en te gras&lt;/em&gt; - waarin Poortvliet met heimwee terugblikt
op het traditionele boerenbedrijf en plattelandsleven - verscheen
in 1978 
&lt;em&gt;Het brieschend paard&lt;/em&gt;. In dit geheel aan paarden gewijde boek
laat hij onder meer tot in detail zien hoe de dieren uit de
Koninklijke Stallen in gereedheid worden gebracht voor Prinsjesdag.
Poortvliet kon dat mede zo exact weergeven omdat hij in 1977 op de
derde dinsdag van september als lakei mocht meelopen naast de
Gouden Koets: 'een van de mooiste dagen van mijn leven' (&lt;em&gt;De Telegraaf&lt;/em&gt;, 24-9-1977). Deze eer had hij te danken aan
prins Bernhard, een bewonderaar van Poortvliets werk, met wie hij
bevriend raakte en af en toe ging jagen. De Prins toonde zich niet
alleen bereid menig eerste exemplaar van Poortvliets boeken in
ontvangst te nemen, maar introduceerde hem ook aan andere Europese
hoven. Zo tekende hij begin 1978 de lievelingspaarden van de Britse
koningin Elizabeth II en werd hij ontvangen door de vorsten van
Zweden, Belgi&amp;euml; en Luxemburg en door de Franse president V.
Giscard d'Estaing. Het vervulde de voormalige Schiedamse
straatjongen met immense trots: 'Ik ben wel een verwende drol. Ik
verschijn aan hoven of het niets is' (&lt;em&gt;De Telegraaf&lt;/em&gt;, 19-9-1995).&lt;/p&gt;

&lt;p&gt;In 1980 publiceerde Poortvliet 
&lt;em&gt;Van de hak op de tak&lt;/em&gt;, een soort 'autobiografie in
tekeningen'. In deze vrolijke verzameling gevisualiseerde
herinneringen - veelal kleine gebeurtenissen met hooguit een
anekdotische waarde - schuwt de illustrator de zelfspot niet.
Eveneens persoonlijk van aard, maar met een strakkere
chronologische opzet, is 
&lt;em&gt;Langs het tuinpad van mijn vaderen&lt;/em&gt; (1987), waarin Poortvliet
de levensgeschiedenissen van zijn eigen voorgeslacht tussen 1600 en
1940 in beeld bracht. Het is een nauwgezet gedocumenteerd boek,
waaruit een diep verlangen spreekt naar een rustiger en
overzichtelijker wereld met eenvoudige en godsvruchtige mensen die
in de geborgenheid van hun kleine dorpsgemeenschap opgewekt hun
dagtaak verrichtten. Sociale misstanden blijven daarbij buiten
beeld.&lt;/p&gt;

&lt;p&gt;Poortvliet zag zichzelf als een 'ambachtsman', die op uiterst
arbeidsintensieve wijze zijn boeken voltekende en -schilderde. Elk
hoekje van een pagina werd door hem gevuld, met zorg voor het
kleinste detail. Aan de dierafbeeldingen gingen langdurige
observaties in de natuur vooraf, zonder gebruik van een schetsboek.
Pas in het atelier zette hij, in een welhaast fotografisch
realisme, de voorstelling op doek of papier. Poortvliet was een
gedreven werker: 'Ik ben niet zo'n hoogartistieke kunstenaar. Ik
ben een ouderwetse gereformeerde degelijke figuur. Op tijd naar
bed, op tijd op en d&amp;oacute;&amp;oacute;rwerken' (Schenke). Ondanks zijn
tijdrovende manier van tekenen en schilderen publiceerde hij om de
anderhalf &amp;agrave; twee jaar een nieuw prentenboek en bracht hij
vanaf 1974 jaarlijks een eigen kalender op de markt. Om dit
werktempo te kunnen volhouden, veroorloofde Poortvliet zich af en
toe wel eens een kunstgreep. Zo lijkt het er sterk op dat boeken
als &lt;em&gt;De ark van Noach, of Ere wie ere toekomt&lt;/em&gt; (1985) en 
&lt;em&gt;Aanloop&lt;/em&gt; (1993), over de historische relatie tussen de mens en
de natuur vanaf de IJstijd, ten dele zijn gevuld met jachttaferelen
van ree&amp;euml;n, vossen en everzwijnen die van vorige publicaties
waren overgebleven.&lt;/p&gt;

&lt;p&gt;Naarmate zijn carri&amp;egrave;re vorderde, greep Poortvliet steeds
vaker terug naar beproefde onderwerpen. Zo kreeg 
&lt;em&gt;Het brieschend paard&lt;/em&gt; een pendant in het hondenboek 
&lt;em&gt;Braaf&lt;/em&gt; (1983) en werd een onderdeel van 
&lt;em&gt;Langs het tuinpad van mijn vaderen&lt;/em&gt; verder uitgewerkt in 
&lt;em&gt;De tresoor van Jacob Jansz. Poortvliet&lt;/em&gt; (1991). Deze neiging
om oude successen te herhalen was uiteraard het grootst met
betrekking tot zijn bestverkopende boek, 
&lt;em&gt;Leven en werken van de kabouter&lt;/em&gt;. In 1981 publiceerde hij
hierop, samen met tekstschrijver Huygen, het vervolgdeel, 
&lt;em&gt;De oproep der kabouters&lt;/em&gt;, terwijl postuum nog 
&lt;em&gt;Kabouter spreekwoorden&lt;/em&gt; (1996) het licht zou zien. Veel
gelijkenis qua opzet en uitvoering met het kabouterboek vertoonde 
&lt;em&gt;Het boek van Klaas Vaak en het ABC van de slaap&lt;/em&gt; uit 1988,
wederom met teksten van Huygen.&lt;/p&gt;

&lt;p&gt;Tot 1985 verschenen al Poortvliets verkoopsuccessen - onder de
imprint Van Holkema &amp;amp; Warendorf - bij Unieboek. Maar omdat hij
zich op den duur steeds minder thuis voelde bij dit grote
uitgeversconcern, stapte hij in het genoemde jaar over naar de
protestants-christelijke uitgeverij Kok in Kampen: 'daar bidden ze
tenminste nog voor het eten'.&lt;/p&gt;

&lt;p&gt;Door de populariteit van zijn boeken kwam Poortvliet steeds
vaker in de publiciteit, en ijdel als hij was - hij gaf het zelf
grif toe - , meed hij die niet. Hij werd ge&amp;iuml;nterviewd voor
kranten en tijdschriften en vertelde op de NCRV-televisie over zijn
boeken, werkte mee aan natuurprogramma's en was jarenlang een vast
panellid in het raadspelletje 
&lt;em&gt;Zo vader, zo zoon&lt;/em&gt;. De naam Rien Poortvliet werd in de jaren
zeventig en tachtig een begrip, een verschijnsel. Hij werd synoniem
voor een man met een zorgvuldig gestileerd uiterlijk - met
opgekrulde knevel en puntbaardje, in ribfluwelen kniebroek en een
geruit jasje met vest - die, bij voorkeur trekkend aan een pijp, op
stellige wijze uiting gaf aan zijn kleinburgerlijke en nostalgische
conservatisme, waarin het christelijk geloof een vaste plaats
had.&lt;/p&gt;

&lt;p&gt;Als publiek figuur was Poortvliet omstreden. Bij een deel van de
Nederlandse bevolking was hij geliefd om zijn ongecompliceerde
jovialiteit en gehechtheid aan ouderwetse normen en waarden. Zijn
critici daarentegen vonden hem zelfingenomen en gruwden van zijn
oubollige populisme en moralistische uitspraken. Irritatie wekte
ook Poortvliets - in hun ogen - al te nadrukkelijk en met veel
bijbelteksten en tale Kana&amp;auml;ns beleden geloof. Steeds weer liet
hij weten te moeten woekeren met de hem van de 'goeie God' gegeven
talenten om iedereen de schoonheid van de Schepping te kunnen
tonen. De meeste weerstand ondervonden echter Poortvliets
hartstochtelijke pleidooien ten gunste van de jacht als een
noodzakelijk middel voor verantwoord wildbeheer. Het onderscheid
dat hij daarbij maakte tussen jagers en 'schieters', bracht zijn
tegenstanders niet tot zwijgen. 'Rien Moordvliedt' spotte
&amp;eacute;&amp;eacute;n van hen (&lt;em&gt;Algemeen Dagblad&lt;/em&gt;, 19-9-1995).&lt;/p&gt;

&lt;p&gt;Kritiek was er ook op Poortvliets werk. Men verweet hem zijn
onderwerpen te mooi en te lief te maken - 'zijn herten kregen
glimmende oogjes en neusjes' (&lt;em&gt;Ibidem&lt;/em&gt;) - , waardoor de grens van de kitsch menigmaal werd
overschreden. Zijn voorstellingen werden stereotiep gevonden. Hij
toonde steeds een ongerepte natuur met kerngezonde dieren, in een
veelal vergelijkbare compositie. Poortvliets werk werd afgewezen
als 'anecdotisch, voorspelbaar, burgerlijk braaf en sentimenteel'.
Met kunst zou het weinig te maken hebben, omdat het 'zo weinig aan
de fantasie over[liet]' (&lt;em&gt;Leeuwarder Courant&lt;/em&gt;, 5-10- 1984). Deze verguizing kwetste
Poortvliet diep, ook al deed hij voor de buitenwereld alsof het hem
niets kon schelen. Groot was dan ook zijn voldoening toen op 28
april 1992 prins Bernhard het Rien Poortvliet Museum opende, waar
de originele schilderijen, aquarellen en tekeningen van zijn boeken
en kalenders te zien zijn, alsmede een reconstructie van zijn
atelier. Het museum werd gevestigd in Middelharnis op
Goeree-Overflakkee: 'Gelukkig ver weg van de moderne kunstbende in
Amsterdam', aldus Poortvliet (&lt;em&gt;De Telegraaf&lt;/em&gt;, 19-9-1995). 
Eind december 2006 moest het museum, wegens sterk teruglopende bezoekersaantallen en financi&#235;le problemen, worden gesloten. In juli 2009 kreeg het Rien Poortvliet Museum een nieuw onderkomen op natuureiland Tiengemeten, ten zuiden van Rotterdam.&lt;/p&gt;

&lt;p&gt;Rien Poortvliet overleed in 1995 op 63-jarige leeftijd aan
botkanker. Daarmee kwam een vroegtijdig einde aan het leven van een
tekenende 'verteller', zoals hij zichzelf graag zag, in de traditie
van Cornelis Jetses, Johan Isings en Tjerk Bottema. Hij was vooral
in technisch opzicht een bijzonder begaafd illustrator, die met
slechts een paar lijnen de beweging van een dierenlichaam of een
gelaatsuitdrukking wist over te brengen (&lt;em&gt;Algemeen Dagblad&lt;/em&gt;, 19-9-1995). Hoewel Poortvliet zich met
zijn 'kijkboeken' tot ver over de grenzen grote populariteit
verwierf, bleven de meningen over de artistieke waarde van zijn
werk verdeeld. Het aantal bewonderaars overtrof het aantal
verguizers echter vele malen.&lt;/p&gt;
&lt;p&gt;
&lt;a href=&amp;quot;agedeelte&amp;quot;&gt;A: &lt;/a&gt;Persdocumentatie betreffende Rien Poortvliet in het
Rijksbureau voor Kunsthistorische Documentatie en in het Nederlands
Letterkundig Museum en Documentatiecentrum, beide te
's-Gravenhage.&lt;/p&gt;
&lt;p&gt;
&lt;a href=&amp;quot;pgedeelte&amp;quot;&gt;P: &lt;/a&gt;Onvolledig overzicht van de door Poortvliet ontworpen
prentenboeken en de door hem ge&amp;iuml;llustreerde jeugd- en
geschiedenisboeken tot 1989 in de onder L genoemde publicatie van
Van Wijk-Sluyterman.&lt;/p&gt;
&lt;p&gt;
&lt;a href=&amp;quot;lgedeelte&amp;quot;&gt;L: &lt;/a&gt;Behalve necrologie&amp;euml;n op 19-9-1995 o.a. in 
&lt;em&gt;Algemeen Dagblad&lt;/em&gt;, 
&lt;em&gt;Nieuwsblad van het Noorden&lt;/em&gt;, 
&lt;em&gt;De Telegraaf&lt;/em&gt; en door Paul Steenhuis in 
&lt;em&gt;NRC Handelsblad&lt;/em&gt;, door Fred Lammers in 
&lt;em&gt;Trouw&lt;/em&gt; en door Eric Hendriks in 
&lt;em&gt;de Volkskrant&lt;/em&gt;: interview door Klaas Koopman, in 
&lt;em&gt;NCRV Gids&lt;/em&gt;, 2-11-1974; interview door H&amp;eacute;l&amp;egrave;ne
Godefroy, in 
&lt;em&gt;Televizier&lt;/em&gt;, 26-4-1975; interview door Fred Lammers, in 
&lt;em&gt;Trouw&lt;/em&gt;, 28-4-1975; interview door Henk Oostra, in 
&lt;em&gt;Nederlands Dagblad&lt;/em&gt;, 13-5- 1978 ('Variant'); interview door
Ria Schuurhuizen, in 
&lt;em&gt;Haagsche Courant&lt;/em&gt;, 27-5- 1978; interview door Menno Schenke,
in 
&lt;em&gt;Algemeen Dagblad&lt;/em&gt;, 14-10-1980; interview door Arjen van der
Sar, in 
&lt;em&gt;Twentsche Courant&lt;/em&gt;, 24-4-1987; Margreet van Wijk-Sluyterman,
'Rien Poortvliet' [juni 1989], in 
&lt;em&gt;Lexicon van de jeugdliteratuur&lt;/em&gt;. Onder red. van Joke Linders
[e.a.] (Alphen aan den Rijn 1982); interview door Els Smit, in 
&lt;em&gt;De Dordtenaar&lt;/em&gt;, 20-1-1990; 
&lt;em&gt;De wereld van Rien Poortvliet&lt;/em&gt; (Kampen 2002); Horst Reetz, &lt;em&gt;Rien Poortvliet. Leben und Werk des gro&#223;en Tier- und Landschaftsmalers&lt;/em&gt; (Stuttgart 2002).&lt;/p&gt;
&lt;p&gt;
&lt;a href=&amp;quot;igedeelte&amp;quot;&gt;I: &lt;/a&gt;&lt;em&gt;Haagsche Post&lt;/em&gt;, 9-2-1985, p.56 [Foto: Ronald Hoeben].&lt;/p&gt;
&lt;p&gt;A.J.C.M. Gabri&amp;euml;ls&lt;/p&gt;
 
&lt;dtml-var bwn_footer&gt;</text>
  </biography>
</biodes>

