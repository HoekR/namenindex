<biodes version="1.0">
  <fileDesc>
    <title>Hooijkaas, Isaac Petrus (1900-1971)</title>
    <ref target="http://resources.huygens.knaw.nl/bwn1880-2000/lemmata/bwn3/hooijkaas"/>
    <publisher>
      <name>Biografisch Woordenboek van Nederland:1880-2000</name>
      <ref target="http://resources.huygens.knaw.nl/bwn1880-2000"/>
    </publisher>
  </fileDesc>
  <person>
    <idno type="id">hooijkaas</idno>
    <persName><name type="geslachtsnaam">Hooijkaas</name>, Isaac Petrus</persName>
    <sex value="1"/>
    <event type="birth" when="1900"/>
    <event type="death" when="1971"/>
    <state type="occupation">jurist</state>
  </person>
  <biography>
    <text>&lt;dtml-var bwn_header&gt;
 &lt;p class='genealogie'&gt;
  &lt;strong&gt;Hooijkaas, Isaac Petrus&lt;/strong&gt;

  (voornaamswijziging in &lt;b&gt;Johannes Petrus&lt;/b&gt;

  bij arrest Hof 's-Gravenhage op 3-2-1939; bekend onder de naam &lt;b&gt;
  Hooykaas&lt;/b&gt;), jurist (Zutphen 14-11-1900 - 's-Gravenhage 17-7-1971).

  Zoon van Johannes Hooijkaas, leraar en conrector van een
  gymnasium, en Charlotta Alberta Jacoba van der Linden.
  

  

  
  &lt;/p&gt;
&lt;p&gt;Hooykaas bezocht het gymnasium te Kampen en Arnhem en
    studeerde sinds 1918 rechten aan de Rijksuniversiteit van
    Utrecht. Na zijn afstuderen op 26 mei 1923 trad hij op 2 juni
    1925 in dienst bij het ministerie van Justitie te
    's-Gravenhage. Hij doorliep verschillende rangen totdat hij op
    12 juli 1937 werd benoemd tot raadadviseur bij de Afdeling
    staats- en strafrecht.&lt;/p&gt;
&lt;p&gt;Maar niet alleen op praktisch terrein was hij werkzaam.
    Hooykaas bewoog zich ook op het terrein van de
    strafrechtswetenschap. Als medewerker van het toenmalige 
    &lt;em&gt;Tijdschrift voor strafrecht&lt;/em&gt;

    kwam hij in contact met wetenschapsbeoefenaars als M.P. Vrij en
    J.M. van Bemmelen. Met hen was hij actief in de zg. Bond voor
    Strafrecht, die o.m. tot doel had idee&amp;euml;n omtrent de
    strafrechtspleging van Nederlandsen huize meer bekendheid in
    het buitenland te geven. Hooykaas liet zich toen kennen als een
    overtuigd voorstander van ombuiging van het strafrecht en
    strafprocesrecht in een richting waarbij gemeenschapsbelangen
    het zouden moeten winnen van belangen van het individu.&lt;/p&gt;
&lt;p&gt;In zijn idealistische en corporatistische staatsvisie zou
    het Wetboek van strafrecht moeten worden aangevuld met
    bepalingen die handelen in strijd met het gemeenschapsbelang
    strafbaar moesten stellen. Ook het strafprocesrecht zou moeten
    worden herzien door de rechten van de verdachte om zich tegen
    maatregelen van de overheid te weer te stellen, te beperken.
    Deze gedachte heeft hij uitgewerkt in een preadvies opgesteld
    voor de jaarvergadering van de Nederlandsche
    Juristen-Vereeniging op 30 juli 1934, waar A.J. Marx als tweede
    preadviseur optrad. De vraagstelling op die vergadering luidde:
    'Komt bij de bescherming van de individueele vrijheid in ons
    huidig strafrecht en strafprocesrecht de gemeenschap te kort?'
    en 'Zoo ja, welke wijzigingen dienen dan in onze wetgeving te
    worden aangebracht?' 
    &lt;em&gt;(Handelingen der Nederlandsche Juristen-Vereeniging&lt;/em&gt;

    I, 2e stuk, 160). De visie die Hooykaas ontwikkelde werd
    nagenoeg unaniem door de vergadering verworpen. Van Bemmelen
    als woordvoerder voorop. Met de problematiek van de verhouding
    staat en individu zou Hooykaas in de bezettingstijd ook
    praktisch te maken krijgen. Op 18 maart 1941 volgde hij de
    toenmalige secretaris-generaal, J.C. Tenkink, op, die ontslag
    genomen had omdat hij zich niet kon verenigen met door de
    Duitsers gewenste maatregelen. Hooykaas was weliswaar niet de
    eerste keus bij de secretarissen-generaal, maar Seyss-Inquart
    vond deze figuur, die als 'ietwat 
    &lt;em&gt;weltfremd'&lt;/em&gt;

    bekend stond, acceptabel, wellicht omdat Hooykaas als jurist de
    opvatting verdedigde dat de bezetter zich keurig aan het
    volkenrecht hield (De Jong, V, 118). Dit betekende overigens
    niet dat Hooykaas bereid was medewerking te verlenen aan de
    door de Duitsers gewenste nationaal-socialistische herordening.
    Dat bleek bijv. bij het Journalistenbesluit. Onder invloed van
    J. Donner en J.W. Berger van de Commissie van advies inzake de
    strafwetgeving weigerde hij ondertekening. Al spoedig werd hij
    als departementshoofd vervangen door prof. J.J. Schrieke, die
    op 1 juli 1941 benoemd werd. Hooykaas werd raadadviseur bij de
    Afdeling wetgeving. Nog eenmaal, van 5 tot 17 april 1945, zou
    hij het departement leiding geven, toen Schrieke zich
    teruggetrokken had en Hooykaas de opdracht had gegeven hem
    tijdens afwezigheid te vervangen. Hoewel formeel niet bevoegd
    nam Hooykaas zuiveringsmaatregelen. Op 19 april 1945 droeg hij
    de leiding van het departement over aan het Militair Gezag in
    de persoon van B.I.A.A. 'ter Veer in opdracht van
    minister-president Gerbrandy. Hooykaas werd op 22 mei 1945
    benoemd tot raadadviseur in algemene dienst. In deze kwaliteit
    heeft hij o.a. een rol gespeeld bij de oplossing van de
    Hoge-Raadkwestie. Hij heeft meegewerkt aan het opstellen van
    richtlijnen voor de invrijheid- en buitenvervolgstelling van
    politieke delinquenten en was betrokken bij het
    concipi&amp;euml;ren van een rapport dat richtlijnen bevatte voor
    het verlenen van gratie van de doodstraf.&lt;/p&gt;
&lt;p&gt;Op 1 november 1946 verliet Hooykaas het ministerie en werd
    hij raadsheer in het Gerechtshof te Amsterdam. Op 2 november
    1948 volgde een benoeming tot advocaat-generaal bij de Hoge
    Raad. Ook in de naoorlogse periode bleek zijn belangstelling
    voor de problematiek van de verhouding staat en individu. In
    een referaat nam Hooykaas het standpunt in dat het individu
    onder omstandigheden zich tegenover de staat mag of zelfs moet
    opstellen, indien, objectief gezien, zijn geweten hem daartoe
    dwingt (zie 'Ethiek en Recht') in 
    &lt;em&gt;Handelingen van de Vereniging voor Wijsbegeerte des Rechts,
    1949:&lt;/em&gt;

    34, 1e gedeelte, 1 - 25). Deze visie legde hij ook neer in de
    conclusie die hij als advocaat-generaal nam bij het arrest van
    de Hoge Raad van 20 juni 1950 
    &lt;em&gt;(NJ 1951,&lt;/em&gt;

    nr. 348). In dat arrest kwam de vraag naar de toelaatbaarheid
    van gewetensbezwaren als een beroep op overmacht aan de orde.
    De Hoge Raad volgde de conclusie niet. De hoogleraar W.P.J.
    Pompe schreef een noot naar aanleiding van het arrest van de
    Hoge Raad, waarin hij kritiek leverde op de opvatting van
    Hooykaas.&lt;/p&gt;
&lt;p&gt;Ondertussen was Hooykaas op 4 november 1950 benoemd tot
    hoogleraar in het staats- en administratiefrecht te Utrecht.
    Zijn inaugurele rede, gehouden op 9 juni 1952, was getiteld: 
    &lt;em&gt;Problemen van administratief recht&lt;/em&gt;

    (Zwolle, 1952). Hooykaas kwam herhaaldelijk in de publiciteit
    door prikkelende uitspraken gedaan op zijn colleges. Dat
    gebeurde in 1963 met het uitspreken van zijn voorkeur voor een
    kiesstelsel zoals dat in West-Duitsland gold en in 1964 met
    zijn stellingen over de wijze waarop prinses Irene afstand van
    haar troonopvolgingsrechten zou kunnen doen. In het laatste
    geval was hij zeer gebelgd over het feit dat de discussie in de
    krant werd gevoerd, omdat hiermee, naar zijn opvatting, de
    vertrouwensrelatie hoogleraar-student werd geschonden (vgl. ook
    zijn 'Staatsrechtelijke vragen rondom prinses Irene' in 
    &lt;em&gt;MB&lt;/em&gt;

    39 (1964) 421-430; 582-586). In 1968 ontstond er deining binnen
    en buiten de universitaire wereld naar aanleiding van een
    uitspraak van Hooykaas die hij tijdens een
    ori&amp;euml;ntatiebijeenkomst voor eerstejaarsstudenten in de
    rechten te Ellecom op 9 oktober 1968 had gedaan. Hier had hij
    o.a. als zijn mening gegeven dat er een relatie bestond tussen
    sociale klasse, gezinsgrootte en intelligentieniveau. Deze
    opvatting bracht Hooykaas tot uitspraken die het
    faculteitsbestuur in het openbaar desavoueerde, waarop Hooykaas
    zelf zijn ontslag aanbood. Een en ander heeft nog tot het
    stellen van vragen in de Eerste Kamer geleid.&lt;/p&gt;
&lt;p&gt;Hooykaas was een merkwaardig man, in wie idealistische en
    reactionair-autoritaire trekken door een zeer onafhankelijke
    wijze van denken werden verbonden. Wie hem beter leerde kennen
    ontmoette een man die uiterst hoffelijk en beminnelijk, maar
    onbekommerd om lof of blaam zijn overtuiging heeft uitgedragen
    (Langemeijer).&lt;/p&gt;
&lt;p&gt;
  &lt;a href='pgedeelte'&gt;P: &lt;/a&gt;Behalve in de tekst genoemde publikaties: 'De toekomst van
    het strafrecht', in het 
    &lt;em&gt;Tijdschrift voor Strafrecht&lt;/em&gt;

    46 (1936) 405-416; 'De l'&amp;eacute;change international des
    renseignements concernants les ant&amp;eacute;c&amp;eacute;dents judicaires
    des inculp&amp;eacute;s', in 
    &lt;em&gt;Revue internationale du droit p&amp;eacute;nal&lt;/em&gt;

    14 (1937) 119-124; samen met M.P. Vrij, 'Mededeelingen. Het
    vierde congres van de internationale strafrechtsvereeniging',
    in 
    &lt;em&gt;Tijdschrift voor Strafrecht&lt;/em&gt;

    49 (1939) 95-116.&lt;/p&gt;
&lt;p&gt;
  &lt;a href='lgedeelte'&gt;L: &lt;/a&gt;G.E. Langemeijer, in 
  &lt;em&gt;Nederlands Juristenblad&lt;/em&gt;

  46 (1971) 885; 
  &lt;em&gt;Verslag houdende uitkomsten van het onderzoek [der]
  Enqu&amp;ecirc;tecommissie regeringsbeleid 1940- 1945&lt;/em&gt;

  ('s-Gravenhage, 1955) 7c, 595 - 605; L. de Jong, 
  &lt;em&gt;Het koninkrijk der Nederlanden in de Tweede Wereldoorlog&lt;/em&gt;

  ('s-Gravenhage, 1974) V, passim; A.D. Belinfante, 
  &lt;em&gt;In plaats van bijltjesdag&lt;/em&gt;

  (Assen, 1978) 154, 544.&lt;/p&gt;
&lt;p&gt;S.A.M. Stolwijk&lt;/p&gt; 
&lt;dtml-var bwn_footer&gt;</text>
  </biography>
</biodes>

