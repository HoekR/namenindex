<biodes version="1.0">
  <fileDesc>
    <title>Hall, Floris Adriaan van (1838-1929)</title>
    <ref target="http://resources.huygens.knaw.nl/bwn1880-2000/lemmata/bwn3/hallfa"/>
    <publisher>
      <name>Biografisch Woordenboek van Nederland:1880-2000</name>
      <ref target="http://resources.huygens.knaw.nl/bwn1880-2000"/>
    </publisher>
  </fileDesc>
  <person>
    <idno type="id">hallfa</idno>
    <persName><name type="geslachtsnaam">Hall</name>, Floris Adriaan van</persName>
    <sex value="1"/>
    <event type="birth" when="1838"/>
    <event type="death" when="1929"/>
    <state type="occupation">bankier</state>
    <state type="occupation">dagbladuitgever</state>
  </person>
  <biography>
    <text>&lt;dtml-var bwn_header&gt;
 &lt;p class='genealogie'&gt;
  &lt;strong&gt;Hall, Floris Adriaan van&lt;/strong&gt;, heer van Hei- en Boeicop, kassier en commissionair in effecten ('s-Gravenhage 1-8-1838 - Amsterdam 24-2-1929).

  Zoon van Anne Maurits Cornelis van Hall, advocaat, en Helena
  Susanna van Schermbeek. Gehuwd op 18-4-1861 met Catharina
  Christina Jongeneel. Uit dit huwelijk werden geen kinderen
  geboren.
  

  

  
  &lt;/p&gt;
&lt;p&gt;Hoewel in Den Haag geboren en in Utrecht opgegroeid behoorde
    Van Hall tot de Amsterdamse tak van zijn familie: zijn
    grootvader van vaders kant was in Amsterdam advocaat en
    president van de rechtbank geweest, zijn vader had er, voordat
    hij zich bij de Afgescheidenen aansloot, een advocatenpraktijk
    gehad en zijn broer was er bankier. Zelf heeft hij een kleine
    veertig jaar in de hoofdstad gewoond en er zijn belangrijkste
    activiteiten ontplooid. Van Hall was nog maar veertien dagen
    oud toen zijn vader, en vijf en een half jaar toen zijn moeder
    stierf. Hij en zijn broer en zuster werden opgevoed door de
    oudste broer van zijn moeder en diens echtgenote, die geen
    kinderen hadden; de oom, J.H. van Schermbeek, was notaris te
    Utrecht. In die stad studeerde Van Hall, na eindexamen
    gymnasium te Wageningen te hebben gedaan, sinds 2 augustus 1855
    rechten. Als rector van het Utrechtsch Studenten Corps heeft
    hij tevergeefs gepoogd de ontgroening te humaniseren en de
    verkiezingsprocedure voor de senaat te moderniseren.&lt;/p&gt;
&lt;p&gt;In 1860 besloot Van Hall, na zijn promotie cum laude op
    stellingen, zich te associ&amp;euml;ren met E.W. van Schermbeek,
    een andere oom, die ook notaris was en een administratiekantoor
    voor Nederlandse effecten bezat. Even voordat de overeenkomst
    zou worden ge&amp;euml;ffectueerd overleed Van Schermbeek. In de
    firma Van Schermbeek en Van Hall, die Van Hall vervolgens
    alleen stichtte, werd het administratiekantoor van Van
    Schermbeek opgenomen. Van Hall noemde zich vanaf dat ogenblik
    &amp;oacute;f advocaat &amp;oacute;f kassier en commissionair in effecten.
    Hij was inderdaad als advocaat bij de rechtbank te Utrecht
    ingeschreven, maar is als zodanig niet opgetreden. Zijn firma
    hield zich na enkele decennia alleen bezig met de
    financi&amp;euml;le afwikkeling van zijn eigen transacties en het
    beheer van zijn ondernemingen. Van zijn peetoom F.A. van Hall,
    de staatsman, had hij veel ge&amp;euml;rfd; hij moet enkele malen
    miljonair zijn geweest. Op de wijze waarop hij zijn geld
    besteedde en in het algemeen zijn leven leidde had zijn familie
    veel kritiek. Dat weerhield hem er niet van zijn gang te gaan,
    en hij leek er een genoegen in te scheppen zijn verwanten en
    anderen door zijn optreden te choqueren.&lt;/p&gt;
&lt;p&gt;Van Hall was aanvankelijk een aanhanger van Thorbecke; via
    de linkervleugel van de liberalen belandde hij bij de
    Amsterdamse radicalen, maar voor partijpolitiek had hij geen
    interesse. Hij stond sympathiek tegenover de socialisten en was
    een overtuigd vrijdenker. Zijn belangstelling ging vooral uit
    naar juridisch-financi&amp;euml;le aangelegenheden, naar muziek en
    toneel, en naar de pers. Van 1865 tot 1877 was hij voor de
    liberalen lid van de Utrechtse gemeenteraad, en in die
    hoedanigheid fulmineerde hij tegen de plaatselijke directe
    belasting, die hij onwettig achtte. Ook was hij in zijn
    Utrechtse periode actief met betrekking tot de
    cholerabestrijding en de hulp aan nabestaanden van de
    choleraslachtoffers. In de jaren tachtig raakte hij betrokken
    bij de Hollandsche Opera te Amsterdam, later Nederlandsche
    Opera Vereeniging geheten. Niet alleen financierde hij het
    gezelschap, hij bemoeide zich ook enkele jaren met het
    programmabeleid en de zakelijke leiding. De Hollandsche Opera
    trad op in de Parkschouwburg, die zijn eigendom was. In 1894
    verhuisde het gezelschap naar het Paleis voor Volksvlijt,
    waarvan Van Hall in 1893 de meerderheid van de aandelen had
    verworven. Na de dood van zijn vrouw ging hij in het Paleis
    wonen. Bij voortduring verleende hij daar voor vergaderingen en
    manifestaties gastvrijheid aan de arbeidersbeweging.&lt;/p&gt;
&lt;p&gt;Al in 1867 had Van Hall getoond ge&amp;iuml;nteresseerd te zijn
    in de dagbladpers. In een brochure oefende hij kritiek uit op
    de Nederlandse journalistiek en ook keerde hij zich tegen het
    dagbladzegel. Van de Utrechtse afdeling van het in dat zelfde
    jaar opgerichte Anti-Dagbladzegel-Verbond trad hij op als
    secretaris. Bij tal van kranten en andere periodieken is Van
    Hall financieel betrokken geweest, onder meer bij 
    &lt;em&gt;De Dageraad,&lt;/em&gt;

    het dagblad 
    &lt;em&gt;De Amsterdammer, De Telegraaf en Het Leven.&lt;/em&gt;

    In 1890 nam hij het initiatief tot de oprichting van 
    &lt;em&gt;De Controleur,&lt;/em&gt;

    tot 1920 een weekblad en vervolgens eenmaal in de veertien
    dagen verschijnend. Gedurende de eerste jaren was 
    &lt;em&gt;De Controleur&lt;/em&gt;

    een Utrechts blad, en in die tijd liet Van Hall zich met het
    redactionele beleid in. Langzamerhand groeide 
    &lt;em&gt;De Controleur&lt;/em&gt;

    echter uit tot een landelijk blad; Van Halls rol bleef toen
    beperkt tot die van financier. Zijn belangrijkste activiteit op
    persgebied betrof 
    &lt;em&gt;Het Volksdagblad.&lt;/em&gt;

    Deze krant, het eerste Nederlandse dagblad voor de arbeidende
    klasse, werd in 1895 met steun van Van Hall opgericht.
    Aanvankelijk was 
    &lt;em&gt;Het Volksdagblad&lt;/em&gt;

    politiek neutraal, vervolgens onafhankelijk-socialistisch en
    ten slotte werd het de spreekbuis van de sociaal-anarchisten.
    Met de inhoud van de krant heeft Van Hall zich niet ingelaten;
    hij heeft 
    &lt;em&gt;Het Volksdagblad&lt;/em&gt;

    gefinancierd tot het in 1908 werd opgeheven. De drukkerij werd
    door Van Hall ingebracht in een nieuwe vennootschap, de NV
    Drukkerij 'De Industrie', waardoor een deel van het personeel
    aan het werk kon blijven.&lt;/p&gt;
&lt;p&gt;In 1899 raakte Van Hall door enkele financi&amp;euml;le
    manipulaties in opspraak. Hij werd gearresteerd en verbleef
    tien maanden in voorarrest. Uiteindelijk werd hij
    vrijgesproken. Van Hall vestigde opnieuw de aandacht op zich
    toen hij zich in 1901 (tevergeefs) kandidaat liet stellen voor
    de Tweede Kamer. In diezelfde tijd ontstond er een conflict met
    de hoofdredacteur van 
    &lt;em&gt;Het Volksdagblad,&lt;/em&gt;

    dat in de journalistieke wereld veel stof deed opwaaien. Ook op
    latere leeftijd was Van Hall bereid te helpen waar hij kon en
    op zijn initiatief werd in 1907 in Amsterdam een bureau voor
    rechtsbijstand voor minvermogenden gesticht. Maar langzamerhand
    bestond de kring van mensen met wie hij omging voornamelijk uit
    charlatans en louche zakenlieden, die het op zijn geld hadden
    voorzien. 
    &lt;em&gt;De Controleur&lt;/em&gt;

    geraakte in de jaren twintig in fascistisch vaarwater, en
    diverse nieuwe, obscure blaadjes werden met zijn steun
    gelanceerd. De laatste jaren van zijn leven was Van Hall een
    excentriek en eenzaam mens. Toen hij stierf was er van zijn
    vermogen vrijwel niets over. Twee maanden na zijn dood ging het
    Paleis voor Volksvlijt in vlammen op.&lt;/p&gt;
&lt;p&gt;
  &lt;a href='agedeelte'&gt;A: &lt;/a&gt;Familiearchief-Van Hall, Archief NV Het Volksdagblad,
  Archief NV Drukkerij 'De Industrie', Archief Naamlooze
  vennootschap tot het voeren van administrati&amp;euml;n en het geven
  van rechtskundigen bijstand 'Rechtszekerheid', alle in het
  Gemeentearchief van Amsterdam.&lt;/p&gt;
&lt;p&gt;
  &lt;a href='pgedeelte'&gt;P: &lt;/a&gt;
  
    &lt;em&gt;De Nederlandsche Dagbladpers! Naar aanleiding van het op te
    rigten 'Dagblad van Nederland'&lt;/em&gt;

    (Arnhem, 1867).
&lt;/p&gt;
&lt;p&gt;
  &lt;a href='lgedeelte'&gt;L: &lt;/a&gt;M.C. van Hall, 
  &lt;em&gt;Drie eeuwen. De kroniek van een Nederlandse familie&lt;/em&gt;

  (Amsterdam, 1961); H.J. Scheffer, 
  &lt;em&gt;Het Volksdagblad. Arbeidersbeweging en dagbladpers&lt;/em&gt;

  (Den Haag, 1981); idem, 
  &lt;em&gt;De Controleur. Een kritisch blad kritisch bekeken&lt;/em&gt;

  (Den Haag, 1982).&lt;/p&gt;
&lt;p&gt;H.J. Scheffer&lt;/p&gt; 
&lt;dtml-var bwn_footer&gt;</text>
  </biography>
</biodes>

