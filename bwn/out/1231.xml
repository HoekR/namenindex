<biodes version="1.0">
  <fileDesc>
    <title>Michels, Antonius Mathias Johannes Friedrich (1889-1969)</title>
    <ref target="http://resources.huygens.knaw.nl/bwn1880-2000/lemmata/bwn5/michels"/>
    <publisher>
      <name>Biografisch Woordenboek van Nederland:1880-2000</name>
      <ref target="http://resources.huygens.knaw.nl/bwn1880-2000"/>
    </publisher>
  </fileDesc>
  <person>
    <idno type="id">michels_5</idno>
    <persName><name type="geslachtsnaam">Michels</name>, Antonius Mathias Johannes Friedrich</persName>
    <sex value="1"/>
    <event type="birth" when="1889"/>
    <event type="death" when="1969"/>
    <state type="occupation">natuurkundige</state>
  </person>
  <biography>
    <graphic url="http://resources.huygens.knaw.nl/bwn1880-2000/lemmata/bwn5/images/images/MICHELSAMJF.jpg"/>
    <text>&lt;dtml-var bwn_header&gt;
 &lt;p class='genealogie'&gt;
  &lt;strong&gt;Michels, Antonius Mathias Johannes Friedrich&lt;/strong&gt;, natuurkundige (Amsterdam 31-12-1889 - Amsterdam 2-8-1969). Zoon van Jasper Stephanus Michels, hoofd van een lagere school,
  en Jacoba Johanna Apolonia Vierling. Gehuwd op 25-11-1930 met
  Christina Augusta Maria Veraart (1905-1994), natuurkundige. Uit
  dit huwelijk werden 6 zoons en 3 dochters geboren.
  
&lt;img src=&amp;quot;images/MICHELSAMJF.jpg&amp;quot; align=&amp;quot;right&amp;quot; BORDER=&amp;quot;0&amp;quot; alt=&amp;quot;afbeelding van Michels, Antonius Mathias Johannes Friedrich&amp;quot; class=&amp;quot;bwnimg&amp;quot;&gt;
  
  &lt;/p&gt;
&lt;p&gt;Teun Michels groeide in Amsterdam op in een rooms-katholiek
    gezin met zeven kinderen. Hij doorliep er de lagere school en
    deed in de zomer van 1908 aan het Sint Ignatiuscollege
    eindexamen gymnasium-&amp;szlig;. Het daaropvolgende jaar behaalde
    hij een lager-onderwijsakte. In 1909 schreef Michels zich aan
    de Universiteit van Amsterdam in voor een studie in de
    faculteit der Wis- en Natuurkunde. In datzelfde jaar sloot hij
    zich aan bij de katholieke studentenvereniging 'Sanctus Thomas
    Aquinas', die zich in de jaren van zijn lidmaatschap
    ontwikkelde van een roomse debatingclub, waar vooral werd
    gediscussieerd over religieuze vraagstukken, tot een katholiek
    studentencorps. Michels droeg daaraan bij als medeoprichter, in
    1917, van het natuurwetenschappelijke dispuut 'Albertus
    Magnus'.&lt;/p&gt;
&lt;p&gt;Veel tijd voor het studentenleven kan Michels niet hebben
    gehad, want hij moest zijn studie zelf bekostigen, eerst met
    het geven van bijlessen en na zijn kandidaatsexamen als leraar
    aan het Sint Ignatiuscollege. Tussendoor had hij de eerste
    oefeningen als reserve-infanterist ontvangen. Op 1 augustus
    1914 werd hij gemobiliseerd als reserve-tweede luitenant. In
    het najaar van 1917 hervatte hij zijn werk als leraar op het
    Sint Ignatiuscollege en vermoedelijk ook zijn studie, maar zijn
    demobilisatie als eerste luitenant volgde pas op 1 december
    1919. Het verwondert dan ook niet dat Michels lang heeft
    gestudeerd. Daar kwam bij dat hij aanvankelijk twee studies
    combineerde. Op 4 juli 1913 behaalde hij op &amp;eacute;&amp;eacute;n en
    dezelfde dag het kandidaatsexamen in de wis- en natuurkunde en
    dat in de scheikunde. Het doctoraalexamen wis- en natuurkunde
    behaalde hij op 2 april 1919.&lt;/p&gt;
&lt;p&gt;Meteen na zijn afstuderen kon Michels aan de slag als
    assistent op de afdeling Thermodynamica van het Natuurkundig
    Laboratorium van de Universiteit van Amsterdam. Hij kreeg er de
    dagelijkse leiding. Zijn hoogleraar, Ph.A. Kohnstamm, had kort
    tevoren een nevenbenoeming gekregen als bijzonder hoogleraar in
    de pedagogiek en directeur van het Nutsseminarium voor
    Pedagogiek. Zijn nieuwe werkterrein nam Kohnstamm spoedig
    vrijwel geheel in beslag, en in 1928 nam hij ontslag als
    hoogleraar in de faculteit der Wis- en Natuurkunde.&lt;/p&gt;
&lt;p&gt;Intussen had Kohnstamm Michels ge&amp;iuml;nspireerd tot een
    onderwerp dat hem de rest van zijn leven zou bezighouden:
    onderzoek naar het gedrag van gassen en vloeistoffen onder zeer
    hoge druk, teneinde de vele theorie&amp;euml;n die waren
    voortgevloeid uit de toestandsvergelijking van
    nobelprijswinnaar J.D. van der Waals experimenteel te toetsen.
    Daartoe was het nodig veel nauwkeuriger dan tot dan toe
    mogelijk was hogedrukmetingen te doen. Zijn eerste grote
    prestatie was de constructie van een verbeterde drukbalans,
    later bekend geworden als Michels' dead weight gauge, waarmee
    hoge druk veel preciezer kon worden gemeten en die een bereik
    had tot 3000 atmosfeer. In zijn dissertatie, 
    &lt;em&gt;Het nauwkeurig meten van isothermen&lt;/em&gt;, waarop hij op 26 november 1924 cum laude bij Kohnstamm
    promoveerde, had Michels zijn aanpak echter alleen maar kunnen
    beschrijven. Voor de uitvoering ervan ontbrak het hem aan tijd
    en vooral aan geld. Het probleem was dat het vakgebied, de
    thermodynamica, uit de mode was geraakt. Bovendien had het Van
    der Waalsfonds, een stichting die onderzoek op dit terrein
    bevorderde, slechts beperkte middelen. De geldzorgen waren voor
    Michels na zijn promotie dan ook nog allerminst voorbij.&lt;/p&gt;
&lt;p&gt;Michels was er de man niet naar om zich hierdoor uit het
    veld te laten slaan. Hij zette eenvoudig zijn werk als leraar
    voort, eerst op zijn oude school, vanaf 1923 op de
    rooms-katholieke HBS voor meisjes in Amsterdam. Achteraf
    verklaarde hij per week soms vijftig uren of meer te hebben
    lesgegeven om zijn onderzoek te kunnen bekostigen. Wat daar van
    zij, in 1927 had hij al voor meer dan een jaarinkomen als
    leraar uit eigen zak besteed aan instrumenten en salaris voor
    personeel. Daarnaast slaagde hij erin bij bedrijven
    geldschieters te vinden om de benodigde investeringen te kunnen
    doen. Een oproep van de Leidse hoogleraar H. Kamerlingh Onnes
    in het 
    &lt;em&gt;Algemeen Handelsblad&lt;/em&gt;

    bracht eveneens een groot bedrag op, waarvan apparatuur kon
    worden gekocht en meer laboratoriumpersoneel kon worden
    aangesteld.&lt;/p&gt;
&lt;p&gt;Met zijn precisiemetingen maakte Michels naam als inventief
    technicus, en deze reputatie leidde tot een doorbraak in zijn
    carri&amp;egrave;re. Een Britse onderzoeker die bij zijn metingen van
    lage temperaturen met een technisch probleem kampte, werd door
    Kamerlingh Onnes verwezen naar Michels. Deze onderzoeker bracht
    op zijn beurt Michels in 1928 in contact met de
    onderzoeksleiding van het Britse chemieconcern Imperial
    Chemical Industries (ICI). Deze onderneming zag veel in
    samenwerking en had er ook veel geld voor over, op voorwaarde
    dat Michels zijn baan als leraar opgaf en zich geheel aan het
    onderzoek wijdde. Dankzij ICI kon het Van der Waalsfonds hem nu
    voor zijn werkzaamheden bezoldigen met ongeveer 3.000 gulden
    per jaar. Het bedrijf stelde tevens 20.000 gulden per jaar
    beschikbaar voor de aanschaf van instrumenten en de opleiding
    van personeel van het concern. Sindsdien werkte een reeks
    natuur- en scheikundigen van ICI korte of lange tijd op
    Michels' laboratorium.&lt;/p&gt;
&lt;p&gt;Bij al deze belangstelling kon de gemeente Amsterdam niet
    achterblijven. In 1929 werd Michels benoemd tot lector in de
    experimentele warmteleer en een deel der medische propedeuse.
    Tevens werd tot de bouw van een nieuw laboratorium besloten.
    Het zou zes jaar later gereedkomen en bekend worden onder de
    naam Van der Waalslaboratorium. In 1930 trad Michels in het
    huwelijk met Christien Veraart, een vroegere HBS-leerlinge en
    studente van hem, met wie hij verscheidene artikelen
    publiceerde. In 1937 zou zij - inmiddels moeder van vier jonge
    kinderen - cum laude bij J.D. van der Waals jr. promoveren op
    een onderwerp uit de thermodynamica, waarvoor het onderzoek
    onder Michels' leiding was verricht.&lt;/p&gt;
&lt;p&gt;Intussen was Michels adviseur geworden van verscheidene
    grote binnen- en buitenlandse munitie-, metaal-, petrochemische
    en scheepsbouwbedrijven. De inkomsten uit dit werk vloeiden
    naar de hiertoe opgerichte Boyle Stichting en het Van der
    Waalsfonds, die daarmee instrumenten en nieuw personeel
    bekostigden. Zijn onderzoek trok vele gastonderzoekers uit het
    bedrijfsleven en van universiteiten uit Nederland en de
    omringende landen. Het gevolg was dat het nieuwe laboratorium
    ondanks de crisis zeer goed was geoutilleerd. In de jaren
    dertig werd er van een groot aantal gassen de isotherm bepaald.
    Mede doordat Michels zich omringde met uitstekende theoretici
    als Jan de Boer en Sybren de Groot konden uit de 'deformatie'
    van moleculen onder grote druk conclusies worden getrokken.&lt;/p&gt;
&lt;p&gt;Begin 1939 werd Michels uiteindelijk benoemd tot
    buitengewoon - dus parttime - hoogleraar in de experimentele en
    technische natuurkunde en de medische propedeuse aan de
    Universiteit van Amsterdam. Hij stond toen aan het hoofd van
    een voor die tijd indrukwekkend imperium. Nog altijd geen
    gewoon hoogleraar voelde hij zich als een van de weinige
    belijdende katholieken in de wetenschappelijke staf niet voor
    vol aangezien. Belangrijker voor het door hem gevoelde gebrek
    aan waardering was waarschijnlijk zijn soms zeer aanmatigende
    optreden, dat bij sommigen grote weerstand wekte en in de
    faculteit tot felle ruzies over de verdeling van assistenten en
    onderwijstaken leidde. Bovendien vond de Amsterdamse
    gemeenteraad dat er al te veel leerstoelen waren in de exacte
    wetenschappen. Pas na langdurige besprekingen werd met een
    professoraat voor Michels ingestemd.&lt;/p&gt;
&lt;p&gt;In augustus 1939, kort na zijn benoeming tot buitengewoon
    hoogleraar, werd Michels als reserve-majoor Speciale Diensten
    in zijn eigen laboratorium gelegerd om onderzoek te doen naar
    de versterking van geschutslopen. Na de Duitse inval zette hij
    zijn werkzaamheden aanvankelijk op de oude voet voort, al
    dienden zijn fondsen en stichtingen spoedig vooral om ontslagen
    of ondergedoken studenten en assistenten financieel bij te
    staan. Michels' militaire kennis, zijn technische deskundigheid
    en wellicht ook zijn relaties in Groot-Brittanni&amp;euml; droegen
    ertoe bij dat hem in 1943 de leiding werd toevertrouwd van het
    district Amsterdam-Oost van de Ordedienst (en later van de
    Binnenlandsche Strijdkrachten). Hij bouwde in die tijd een
    spionagenet op, dat reikte tot in de Rotterdamse haven en - via
    tewerkgestelden in de Arbeitseinsatz - tot in de Duitse
    wapenindustrie, zoals de constructiewerkplaatsen van de
    raketwapens V-1 en V-2.&lt;/p&gt;
&lt;p&gt;Als adviseur van de Staatsmijnen &amp;egrave;n als verzetsman
    raakte Michels ook betrokken bij het vraagstuk wat er moest
    gebeuren met het Stikstofbindingsbedrijf in Geleen, dat in
    augustus 1944 van de bezetter opdracht kreeg over te schakelen
    op de productie van voor explosieven benodigde
    ammoniakderivaten. Uiteindelijk bleek actie onnodig, omdat al
    het personeel onderdook. Maar deze connectie bood 'Thijs Smit'
    - zoals Michels' schuilnaam luidde - de gelegenheid om in de
    zomer van 1944 ongemerkt in Amsterdam onder te duiken, nadat
    hij op 13 juli ternauwernood thuis aan arrestatie door de
    Duitsers had weten te ontsnappen. Hij liet zijn vrouw aan de
    president-curator van de universiteit schrijven dat hij bij een
    bezoek aan Limburg een schedelbasisfractuur had opgelopen.
    Doordat in de herfst van 1944 Noord- en Zuid-Nederland door het
    front werden gescheiden, had hij zo een excuus om niet meer op
    de universiteit te verschijnen.&lt;/p&gt;
&lt;p&gt;Na de bevrijding kreeg Michels de rang van kolonel Speciale
    Diensten en werd hij toegevoegd aan de Nederlandse militaire
    missie die tot taak had de technische en wetenschappelijke
    vorderingen van de nazi's te bestuderen en onderzoek te doen
    naar de wetenschappelijke spionage door de Duitsers in de door
    hen bezette gebieden. Bij de uitvoering van deze taak knoopte
    Michels veel nieuwe relaties aan. De al langer bestaande banden
    met het Amerikaanse chemieconcern DuPont de Nemours werden
    aangehaald, en ICI en andere bedrijven detacheerden opnieuw
    onderzoekers op zijn laboratorium. Bovendien stuurde het
    Amerikaanse Naval Research Center nogal wat officieren om bij
    hem te promoveren.&lt;/p&gt;
&lt;p&gt;Klachten uit de Amsterdamse universiteit over zijn
    veelvuldige afwezigheid bleven niet uit, maar als parttimer kon
    Michels het recht daartoe niet worden ontzegd. In 1956
    aanvaardde hij evenwel een benoeming tot gewoon hoogleraar in
    de experimentele en technische natuurkunde. Na zijn emeritaat
    in 1960 adviseerde hij het College van Curatoren nog tot 1968
    bij de bouw van een nieuw laboratoriumcomplex voor de
    Universiteit van Amsterdam. Tot aan zijn dood was Michels
    voorts bijzonder hoogleraar in de molecuulfysica vanwege het
    Van der Waalsfonds.&lt;/p&gt;
&lt;p&gt;Van een buitengewoon hoogleraar werd verwacht dat hij
    maatschappelijk actief was op zijn vakterrein. Dat was Michels
    bij uitstek, en hij had daarbij van de nood een deugd gemaakt.
    Door zijn grote vindingrijkheid en technisch kunnen ontwikkelde
    hij zich tot een van de eerste moderne managers in de
    natuurkunde. Gebruikmakend van de praktische toepasbaarheid van
    zijn werk wist hij derden ertoe te brengen geld in zijn
    wetenschappelijk onderzoek te steken. Michels toonde zich
    daarbij een inspirerend leermeester, maar ook iemand die
    absolute toewijding en loyaliteit eiste. Door zijn
    veeleisendheid vervreemdde hij sommige leerlingen en
    assistenten van zich. In zijn neiging tot imperialisme vocht
    hij bovendien vele conflicten uit. Mede hierdoor ontstond pas
    verscheidene decennia na zijn dood meer waardering voor de
    persoon en het werk van Michels. Erkenning kreeg hij echter ook
    al tijdens zijn leven, in het buitenland mogelijk meer dan in
    Nederland, In 1951 werd hij gekozen tot lid van de Koninklijke
    Nederlandse Akademie van Wetenschappen. Een jaar eerder was het
    tripelpunt van water, de in 1927 door Michels tot op vier
    decimalen precies vastgestelde temperatuur waarin water zowel
    als vloeistof, damp als ijs kan voorkomen, internationaal als
    fundamenteel punt op de temperatuurschaal erkend.&lt;/p&gt;
&lt;p&gt;
  &lt;a href='pgedeelte'&gt;P: &lt;/a&gt;Behalve de in de tekst genoemde dissertatie en meer dan 150
    publicaties, vooral in 
    &lt;em&gt;Physica. Nederlands Tijdschrift voor Natuurkunde&lt;/em&gt;, de 
    &lt;em&gt;Proceedings of the Section of Sciences&lt;/em&gt;, 
    &lt;em&gt;Proceedings of the Royal Society of London&lt;/em&gt;, 
    &lt;em&gt;Annalen der Physik&lt;/em&gt;

    en 
    &lt;em&gt;Applied Scientific Research&lt;/em&gt;: 
    &lt;em&gt;De ontwikkeling van de warmteleer door middel van hooge
    drukken&lt;/em&gt;

    [Oratie als lector] ('s-Gravenhage 1929); 
    &lt;em&gt;De wisselwerking der moleculen&lt;/em&gt;

    [Oratie als hoogleraar] ('s-Gravenhage 1939); 'De behoefte der
    maatschappij aan academici en hun opleiding aan Universiteit en
    Hogeschool' [Rede], 
    &lt;em&gt;Chemisch Weekblad&lt;/em&gt;

    53 (1957) 84-89; 'Universiteit en specialisme' [Diesrede], in 
    &lt;em&gt;Jaarboek der Universiteit van Amsterdam 1958-1959&lt;/em&gt;

    II (Amsterdam z.j.) 36-51.&lt;/p&gt;
&lt;p&gt;
  &lt;a href='lgedeelte'&gt;L: &lt;/a&gt;Behalve necrologie&amp;euml;n door A.J. Staverman, in 
  &lt;em&gt;Plastica&lt;/em&gt;

  22 (1969) 437, door N.J. Trappeniers, in 
  &lt;em&gt;Nederlands Tijdschrift voor Natuurkunde&lt;/em&gt;

  35 (1969) 355-357 en door J. de Boer, in 
  &lt;em&gt;Jaarboek [der] Koninklijke Nederlandse Akademie van
  Wetenschappen 1969-1970&lt;/em&gt;

  (Amsterdam 1970) 265-267: F. Vermeulen, 'De moeizame start van
  een onnavolgbare geleerde', in 
  &lt;em&gt;Het Parool&lt;/em&gt;, 17-2-1990; P.J. Knegtmans, 'Onderwijs, wetenschap en
  particulier initiatief aan de Universiteit van Amsterdam,
  1920-1950', in 
  &lt;em&gt;Tot nut en eer van de stad. Wetenschappelijk onderzoek aan de
  Universiteit van Amsterdam.&lt;/em&gt;

  Onder red. van P.J. Knegtmans en A.J. Kox (Amsterdam 2000)
  81-107.&lt;/p&gt;


&lt;p&gt;
&lt;a href=&amp;quot;igedeelte&amp;quot;&gt;I: &lt;/a&gt;&lt;em&gt;Jaarboek [der] Koninklijke Nederlandse Akademie van
  Wetenschappen 1969-1970&lt;/em&gt;

  (Amsterdam 1970) afbeelding tegenover pagina 265.&lt;/p&gt;


&lt;p&gt;P.J. Knegtmans&lt;/p&gt; 
&lt;dtml-var bwn_footer&gt;</text>
  </biography>
</biodes>

