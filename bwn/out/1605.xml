<biodes version="1.0">
  <fileDesc>
    <title>Savornin Lohman, jhr. Alexander Frederik de (1837-1924)</title>
    <ref target="http://resources.huygens.knaw.nl/bwn1880-2000/lemmata/bwn1/savorninaf"/>
    <publisher>
      <name>Biografisch Woordenboek van Nederland:1880-2000</name>
      <ref target="http://resources.huygens.knaw.nl/bwn1880-2000"/>
    </publisher>
  </fileDesc>
  <person>
    <idno type="id">savorninaf</idno>
    <persName><name type="geslachtsnaam">Savornin Lohman</name>, jhr. Alexander Frederik de</persName>
    <sex value="1"/>
    <event type="birth" when="1837"/>
    <event type="death" when="1924"/>
    <state type="occupation">jurist</state>
    <state type="occupation">politicus</state>
    <state type="occupation">minister</state>
  </person>
  <biography>
    <graphic url="http://resources.huygens.knaw.nl/bwn1880-2000/lemmata/bwn1/images/images/SAVORNINAF.jpg"/>
    <text>&lt;dtml-var bwn_header&gt;
 &lt;p class='genealogie'&gt;
  &lt;strong&gt;Savornin Lohman, jhr. Alexander Frederik de&lt;/strong&gt;, jurist en politicus (Groningen 29-5-1837 - 's-Gravenhage 11-6-1924).

Zoon van jhr. Witius Hendrik de Savornin Lohman, controleur der
belastingen, en jkvr. Fran&amp;ccedil;oise Isabelle Henriette de Ranitz.
Gehuwd op 27-3-1863 met Joanna Catharina Ermerins. Uit dit huwelijk
werden 6 zoons en 5 dochters geboren.


&lt;img src=&amp;quot;images/SAVORNINAF.jpg&amp;quot; align=&amp;quot;right&amp;quot; BORDER=&amp;quot;0&amp;quot; alt=&amp;quot;afbeelding van Savornin Lohman, jhr. Alexander Frederik de&amp;quot; class=&amp;quot;bwnimg&amp;quot;&gt;


&lt;/p&gt;
&lt;p&gt;Lohman studeerde 1855-1861 rechten te Groningen, werd in 1862
rechter te Appingedam en in 1866 te 's-Hertogenbosch. In 1872 werd
hij raadsheer aldaar. Reeds als student rekende hij zich tot de
aanhangers van Groen van Prinsterer. Persoonlijk contact sinds 1872
maakte het respect wederkerig. Lohman placht zich nog jaren later op
beslissende momenten af te vragen wat Groen hem geraden zou hebben.
Groen wenste Lohman in de Kamer, en al bleef deze daarvan eerst
afkerig, de vereniging van politiek talent, maatschappelijk aanzien en
Groeniaanse gezindheid was te zeldzaam dan dat zijn geestverwanten
Lohman rust gelaten zouden hebben. In 1876 moest hij Kuyper een jaar
lang vervangen als redacteur van 
&lt;em&gt;De Standaard,&lt;/em&gt;

en in 1879 deed hij als afgevaardigde van Goes zijn intrede in de
Tweede Kamer, waar hij spoedig de feitelijke leider van de
antirevolutionaire fractie werd. De betekenis van Kamer en partij beide
sloeg hij overigens niet hoog aan. Het parlement wilde hij nooit als
wetgevend lichaam beschouwd hebben. Controlerend en corrigerend, had
het slechts te waken dat de regering bleef binnen de grenzen van recht
en wet. De Kamer mocht zich niet inbeelden zelf regering te zijn, of de
wetgevende macht aan partijprogramma's te kunnen binden. Zijn
aanvankelijke reactie op Kuypers plannen voor een partij-organisatie
was dan ook afwijzend: het schrijven van programma's kon men
overlaten aan een ieder die meende dat hijzelf en niet God de wereld
bestuurde. Lohmans ethisch getint individualisme deed hem het
christelijk leven opvatten als een dagelijkse dialoog tussen God en
zijn geweten, dat tot een persoonlijke beslissing komt in de situatie
van het moment. Partijpolitieke tactiek en planning op lange termijn
waren hem vreemd. Kuyper dacht op al deze punten anders. Hij trachtte
buiten de kamer in 
&lt;em&gt;De Standaard&lt;/em&gt;

leiding te geven aan de fractie, tot irritatie van Lohman, die Kuyper
herhaaldelijk aanbood dan maar liever met hem van plaats te wisselen.
Kuypers warme vriendschap voor Lohman - een graad of wat koeler
beantwoord - en de wederzijdse achting voor elkaars kwaliteiten deden
hen echter &amp;eacute;&amp;eacute;n front maken zolang de schoolstrijd alle
krachten opeiste. Kuyper slaagde er ook in Lohmans medewerking te
winnen voor de in 1880 opgerichte Vrije Universiteit, waaraan Lohman
zich in 1884 als hoogleraar in de rechten verbond.&lt;/p&gt;
&lt;p&gt;Hij had zich toen als jurist van antirevolutionaire huize vooral
doen kennen in zijn eerste grote publikatie. 
&lt;em&gt;Gezag en Vrijheid,&lt;/em&gt;

van 1875. Lohman keerde zich hier tegen C.W. Opzoomer, die bevordering
van het ware volksbelang het grote beginsel voor de staat had genoemd.
Lohman meende daarentegen dat overheidsgezag slechts onderling
strijdige belangen zou moeten regelen of zich tot die doeleinden
beperken die alleen door eenheid van handelen bereikbaar waren. Lohman
huldigde enerzijds over het gezag altijd zeer strakke opvattingen.
Gezag berustte niet op de volkswil. De koning ontleende zijn macht niet
aan een door het volk gegeven opdracht, maar aan zijn roeping van
godswege. Anderzijds moest gezag zich legitimeren door die roeping ook
metterdaad goed te vervullen, in de handhaving van het recht. Het gezag
diende binnen welomschreven perken te blijven, opdat de individuele
vrijheid tot volle ontplooiing zou kunnen komen. Lohman wilde in 
&lt;em&gt;Gezag en Vrijheid&lt;/em&gt;

de basis van het antirevolutionaire staatsrecht verbreden, 'om een
vast beginsel te vinden ook voor hem die tegen het christelijk geloof
bezwaar heeft'. Inderdaad oogstte zijn geschrift veel instemming
ook van niet-kerkelijke, conservatieve zijde. Dat sterkte Lohman in
zijn overtuiging dat met de conservatieven samenwerking mogelijk zou
zijn, als 'een nog niet tot bewustzijn gekomen smaldeel van de
anti-revolutionaire partij'. Het was een van de vele punten waarop
Kuyper met hem van mening verschilde.&lt;/p&gt;
&lt;p&gt;Toen in 1888 het eerste rechtse coalitie-kabinet tot stand kwam
onder Aeneas baron Mackay, bleef Lohman tot veler verwondering buiten
het ministerie. Het was zijn eigen beslissing, daar hij meende
voorlopig nog onmisbaar te zijn in de met veel nieuwelingen uitgebreide
kamerfractie. In 1890 echter bracht de Eerste Kamer L.W.C. Keuchenius
ten val als minister van Koloni&amp;euml;n. Lohman adviseerde Mackay de
Eerste Kamer te doen ontbinden. Het kabinet besliste anders, en liet
Keuchenius los. Mackay ging het oude departement van Keuchenius
beheren, en vond Lohman bereid de portefeuille van Binnenlandse Zaken
over te nemen. In protestantse kringen was men over deze gang van zaken
teleurgesteld, zoals vooral Kuyper liet merken. Lohman van zijn kant
miste bij Kuyper de loyale steun voor het Kabinet.&lt;/p&gt;
&lt;p&gt;Het lang smeulende conflict kwam tot uitbarsting bij de behandeling
van de kieswet-Tak van Poortvliet in 1894. Lohman koesterde ernstige
bezwaren tegen Taks voorstellen tot uitbreiding van het kiesrecht. Op
zichzelf hield hij uitbreiding wel voor noodzakelijk. De Kamer
vertegenwoordigde het volksbelang, aldus Lohman in 1879.
Kiesrechtuitbreiding zou het mogelijk maken werkelijk alle
volksbelangen in de Kamer tot gelding te brengen. Doch het parlement
zou dan wel zijn taak goed moeten zien: 'dirigeren en controleren,
maar niet gouverneren.' Op dat punt echter bestond onduidelijkheid.
Te velen zouden hun stem willen gebruiken als middel om macht uit te
oefenen en de regering de wet te stellen. Daarom diende men eerst die
onduidelijkheid weg te nemen. Politieke opvoeding moest voorrang hebben
boven ondoordachte uitbreiding van het electoraat, zolang dat de
beperktheid van zijn bevoegdheden onvoldoende kende. In die lijn lag
ook Lohmans in 1896 ingediend amendement, om kiezers een dubbele stem
te geven zodra ze vijf en veertig jaar zouden zijn: extra invloed voor
de politiek gerijpten. Zonder deze opvoeding was kiesrechtuitbreiding
bedenkelijk, want dan bood een grotere kiezersmassa wel allerminst
waarborgen dat de Kamer haar controlerende taak beter zou
vervullen.&lt;/p&gt;
&lt;p&gt;Zag Lohman dus weinig heil in kiesrechtuitbreiding zonder meer,
tegen Taks voorstellen voerde hij bovendien als een fundamenteel
bezwaar aan, dat ze strijdig waren met de bedoeling van de grondwet.
Taks besluit tot kamerontbinding maakte de zaak nog erger, want zo
dwong men de kiezers zich als totaal onbevoegden uit te spreken over de
juiste interpretatie van de grondwet. Kuyper evenwel beoordeelde de
wet-Tak overwegend positief. Zijn 
&lt;em&gt;De Standaard&lt;/em&gt;

koos partij 'tegen het conservatisme van alle gading', ook in
de variaties die voorkwamen binnen de antirevolutionaire kamerclub.
Lohman, die in dat zelfde jaar hoofdredacteur werd van 
&lt;em&gt;De Nederlander -&lt;/em&gt;

bedoeld als tegenwicht tegen Kuypers 'democratische richting' -
nam de handschoen op en werd leider van de anti-Takkiaanse groep, de
zogenaamde Vrij Anti-Revolutionairen.&lt;/p&gt;
&lt;p&gt;Kuypers centrale positie in de gereformeerde wereld maakte het
onwaarschijnlijk dat deze controverse geen consequenties hebben zou
voor Lohmans plaats aan de Vrije Universiteit. Een aantal leden van de
Vereeniging voor Hoger Onderwijs op Gereformeerde Grondslag kwam in de
jaarvergadering van 1895 op Seinpost in Scheveningen met het voorstel
een commissie te benoemen die zou onderzoeken of Lohmans onderwijs niet
in strijd was met de statuten. Lohman zag achter deze aanval niet ten
onrechte de persoon van Kuyper. De voorzitter van de bedoelde
commissie, de Kamper hoogleraar H. Bavinck, hield Kuyper ook van de
beraadslagingen op de hoogte, en legde hem zelfs ter advies een concept
van het eindrapport voor. De conclusie luidde dat Lohman inderdaad niet
aan de normen voldeed. Anders dan zijn collega's wilde hij niet uit
de bijbel een systeem ontwikkelen en dat als maatstaf gebruiken, maar
uit het bestaande de wil Gods afleiden, om te zien waar het, als gevolg
van menselijke zonde, reformatie behoefde. Lohman, die alleen met een
besliste veroordeling van Kuyper vrede zou hebben gevonden, nam in 1896
ontslag als hoogleraar. Hij trad weer toe tot de rechterlijke macht,
thans als raadsheer te 's-Gravenhage.&lt;/p&gt;
&lt;p&gt;Wel bleef Lohman lid van de Gereformeerde Kerken, waarbij hij zich
in 1888 had aangesloten, al vond zijn door de lectuur van Vinet
geschoolde geest weinig aansluiting op het klimaat van de dolerende
gemeenten. In de politiek ging hij geheel zijn eigen weg. Zijn Vrij
Anti-Revolutionaire groep, middels een aantal fusies in 1908
ge&amp;euml;volueerd tot Christelijk-Historische Unie, koos haar
uitgangspunt niet als Kuyper in de gereformeerde beginselen, maar in
het historisch gewordene, dat zij aan beginselen wilde toetsen. Zij
zocht, naar Lohmans eigen formulering, meer het gezamenlijke met
anderen, minder het eigene en specifieke. In de praktische politiek gaf
Lohman dikwijls steun aan Kuyper, ondanks de troebele persoonlijke
verstandhouding. Kuyper aanvaardde de hulp met erkentelijkheid. Tot
tweemaal toe, in 1901 en 1902, heeft hij Lohman het ambt van
gouverneur-generaal aangeboden.&lt;/p&gt;
&lt;p&gt;De samenwerking hield stand toen Kuyper minister-president was, met
name ook tijdens de spoorwegstakingen van 1903. Overigens dachten zij
over sociale vragen zeer verschillend. Kuyper was voorstander van
overheidsingrijpen, Lohman meende dat de maatschappij zichzelf zou
moeten corrigeren uit eigen energie. Kuyper weet de maatschappelijke
kwalen aan het ego&amp;iuml;sme van de heersende klassen. Lohman beschouwde
sociaal radicalisme juist als uiting van het ego&amp;iuml;sme van de massa,
en had een even grote afkeer van 'biddende radicalen' als van
niet-biddende. Lohman pleitte voor sociale vrijheid - dus weinig
staatsbemoeienis - en voor sociale gelijkheid - dus geen eenzijdige
bescherming van bepaalde groepen, ook niet van arbeiders. Hij had geen
affectieve binding aan economisch zwakken, die als politiek sterken
poogden te opereren. Dat plaatste hem in de kamerdebatten herhaaldelijk
aan de zijde van de werkgevers. Zo trad hij bij de behandeling van de
Ongevallenwet van 1901 op als woordvoerder van de Vereeniging van
Nederlandsche Werkgevers, die verschillende amendementen voor hem
redigeerde, en hem voor zijn medewerking officieel haar dank betuigde.
In de kringen van de SDAP gold hij als de vleesgeworden reactie. Lohman
verwierp het socialisme dan ook totaal. Het trachtte grieven weg te
nemen niet door liefde maar door dwang. Het appelleerde aan het
menselijk ego&amp;iuml;sme, en bevorderde aldus juist de zonde, die
verantwoordelijk is voor de gebreken van de maatschappij. Hij begreep
niet hoe een christen op de naam socialist prijs zou kunnen
stellen.&lt;/p&gt;
&lt;p&gt;Lohmans persoon en optreden zijn in de loop van zijn leven zeer
verschillend beoordeeld. Sommigen trof vooral de ijzige koelheid van de
nuchtere jurist, anderen de fanatieke hartstocht van de partijman. In
de Kamer kon zijn felle bewogenheid hem wel naar de uiterste grenzen
van de parlementaire conventies leiden, zodat P.J. Troelstra hem eens
'een revolutionaire anti-revolutionair' noemde, en J.H.A.
Schaper rechtuit 'een driftkop van de ergste soort'. Lohman
erkende zelf ook nu en dan met 'een zekere warmte' te spreken,
maar poogde altijd zijn temperament meester te blijven. 'Ik heb
sinds lang besloten het oordeel over de bejegening die mijn persoon
ondervindt over te laten aan Dien, die rechtvaardiglijk oordeelt',
schreef hij Kuyper. Het mislukte hem slag op slag, maar hij trachtte
toch altijd open te blijven staan voor de gedachtengang van anderen.
Hij toonde zich zeer vatbaar voor redelijke argumenten, onverschillig
wie ze geopperd had. Deze onafhankelijkheid maakte hem in de politiek
soms onberekenbaar, maar deze oprechtheid gaf zijn standpunten tevens
extra gezag.&lt;/p&gt;
&lt;p&gt;Met het klimmen der jaren steeg Lohmans aanzien. Koningin Wilhelmina
gebruikte hem als een van haar meest vertrouwde raadslieden. Nog in
1918 wenste zij de hoog bejaarde Lohman als kabinetsformateur. In de
Kamer stempelden zijn ervaring en prestige hem tot een leidende figuur
ook buiten de kring van zijn partij. Antirevolutionaire voormannen als
Colijn, Th. Heemskerk en zelfs A.W.F. Idenburg betrokken Lohman meer
dan Kuyper in het politieke overleg, en bejegenden hem als de
&amp;eacute;minence grise van het gehele protestantse volksdeel. In 1921 nam
Lohman ontslag als lid van de Tweede Kamer, waarin hij van 1879 tot
1890 en onafgebroken sinds 1894 zitting had gehad. Tegelijkertijd trad
hij af als hoofdredacteur van 
&lt;em&gt;De Nederlander.&lt;/em&gt;

Zijn laatste levensjaren wijdde hij aan publicistische arbeid, met name
ook aan de uitgave van zijn verzamelde werken.&lt;/p&gt;
&lt;p&gt;
  &lt;a href='agedeelte'&gt;A: &lt;/a&gt;Collectie-A.F. de Savornin Lohman in Algemeen
Rijksarchief.&lt;/p&gt;
&lt;p&gt;
  &lt;a href='pgedeelte'&gt;P: &lt;/a&gt;Bibliografie bij Suttorp, p. 365. De voornaamste geschriften zijn: 
&lt;em&gt;Gezag en Vrijheid&lt;/em&gt;

(Utrecht, 1875); 
&lt;em&gt;De staatsschool en de Roomsche kerk&lt;/em&gt;

(Utrecht, 1875); 
&lt;em&gt;Partij of beginsel?&lt;/em&gt;

('s-Gravenhage, 1892); 
&lt;em&gt;De aanval op Seinpost en mijn antwoord&lt;/em&gt;

(Utrecht, 1895); 
&lt;em&gt;Onze constitutie&lt;/em&gt;

(Utrecht, 1901); 
&lt;em&gt;Verzamelde opstellen.&lt;/em&gt;

Uitg. onder toezicht van den schrijver door H. van Malsen
('s-Gravenhage, 1921-1923. 5 dln.); 
&lt;em&gt;Calvijn en Rome.&lt;/em&gt;

Historisch politische bijdragen voor uitgave gereed gemaakt door H. van
Malsen (Utrecht, 1927); 
&lt;em&gt;Bijdragen tot de geschiedenis der Christelijk-Historische Unie.&lt;/em&gt;

Verz. door H. van Malsen . .. ('s-Gravenhage, 1932. 2 dln.).&lt;/p&gt;
&lt;p&gt;
  &lt;a href='lgedeelte'&gt;L: &lt;/a&gt;D.J. de Geer, in 
&lt;em&gt;Mannen en vrouwen van beteekenis in onze dagen. Levensschetsen en
portretten.&lt;/em&gt;

Uitg. door H. van der Mandere 39 (1909) IX, 1-60; H. van Malsen, 
&lt;em&gt;Alexander Frederik de Savornin Lohman. Ontwikkelingsgang van zijn
denken en handelen&lt;/em&gt;

(Haarlem, 1931); P. Kasteel, 
&lt;em&gt;Abraham Kuyper&lt;/em&gt;

(Kampen, 1938); L.C. Suttorp, 
&lt;em&gt;Jhr.Mr. Alexander Frederik de Savornin Lohman 1837-1924. Zijn leven
en werken&lt;/em&gt;

('s-Gravenhage, 1948); R.H. Bremer, 
&lt;em&gt;Herman Bavinck en zijn tijdgenoten&lt;/em&gt;

(Kampen, 1966); G. Puchinger, 
&lt;em&gt;Colijn en het einde van de coalitie. De geschiedenis van de
kabinetsformaties 1918-1924&lt;/em&gt;

(Kampen, 1969); W. de Vries, 
&lt;em&gt;De invloed van werkgevers en werknemers op de totstandkoming van de
eerste sociale verzekeringswet (de Ongevallenwet 1901)&lt;/em&gt;

(Deventer, 1970).&lt;/p&gt;


&lt;p&gt;
&lt;a href=&amp;quot;igedeelte&amp;quot;&gt;I: &lt;/a&gt;G. Puchinger, &lt;i&gt;Colijn en het einde van de coalitie&lt;/i&gt;. Deel I (Kampen 1969) afbeelding tegenover pagina 128.
&lt;/p&gt;


&lt;p&gt;A.Th. van Deursen&lt;/p&gt; 
&lt;dtml-var bwn_footer&gt;</text>
  </biography>
</biodes>

