<biodes version="1.0">
  <fileDesc>
    <title>Keyzer, Louis (1807-1857)</title>
    <ref target="http://resources.huygens.knaw.nl/bwn1880-2000/lemmata/bwn4/keyzer"/>
    <publisher>
      <name>Biografisch Woordenboek van Nederland:1880-2000</name>
      <ref target="http://resources.huygens.knaw.nl/bwn1880-2000"/>
    </publisher>
  </fileDesc>
  <person>
    <idno type="id">keyzer</idno>
    <persName><name type="geslachtsnaam">Keyzer</name>, Louis</persName>
    <sex value="1"/>
    <event type="birth" when="1807"/>
    <event type="death" when="1857"/>
    <state type="occupation">journalist</state>
  </person>
  <biography>
    <text>&lt;dtml-var bwn_header&gt;
 &lt;p class='genealogie'&gt;
  &lt;strong&gt;Keyzer, Louis&lt;/strong&gt;, advocaat en journalist (Zwolle 20-3-1807 - Amsterdam 14-4-1857). Zoon van Samuel Levie Keyzer, koopman, en Hilletje Keyzer.
  Gehuwd op 30-9-1838 met Rachel Lippmann. Uit dit huwelijk werden
  1 zoon en 4 dochters geboren.
  

  
  &lt;/p&gt;
&lt;p&gt;Louis Keyzer stamde uit een joodse familie die vermoedelijk
    in de achttiende eeuw van Amsterdam naar Zwolle was verhuisd.
    Hij studeerde sinds 1828 rechten te Utrecht en promoveerde op
    30 juni 1832 bij prof. A.C. Holtius op een dissertatie 
    &lt;em&gt;De compensationibus&lt;/em&gt;. Daarna vestigde hij zich als advocaat en procureur te
    Amsterdam, waar hij een zeer grote praktijk opbouwde.&lt;/p&gt;
&lt;p&gt;Keyzer gold als prot&amp;eacute;g&amp;eacute; van de bekende joodse
    advocaat en liberale publicist S.P. Lipman, die sinds 1833
    meewerkte aan het 
    &lt;em&gt;Algemeen Handelsblad&lt;/em&gt;. Al v&amp;oacute;&amp;oacute;r 1839 moet Keyzer zijn toegetreden tot de
    redactie van deze krant, die onder oprichter en hoofdredacteur
    J.W. van den Biesen - samen met de uitgevers G.F. en P.A.
    Diederichs mede-eigenaar - was uitgegroeid tot het grootste en
    meest winstgevende dagblad van Nederland: in 1845 had het een
    oplage van 5000 exemplaren. Van 1830 tot 1839 was Keyzer
    correspondent van 
    &lt;em&gt;The Times&lt;/em&gt;. Ook leverde hij correspondentieartikelen aan de 
    &lt;em&gt;Leipziger Allgemeine Zeitung&lt;/em&gt;

    en aan enkele Belgische bladen, waarmee hij herhaaldelijk het
    ongenoegen van de regering opwekte.&lt;/p&gt;
&lt;p&gt;In de zomer van 1845 nam Keyzer de hoofdredactie van het 
    &lt;em&gt;Algemeen Handelsblad&lt;/em&gt;

    waar, toen Van den Biesen ten gevolge van een conflict met de
    gebroeders Diederichs overspannen was geraakt. Aan dit conflict
    lagen zowel zakelijke geschillen als onenigheid over de
    politieke koers van de krant ten grondslag. De uitgevers wilden
    van het 
    &lt;em&gt;Algemeen Handelsblad&lt;/em&gt;

    een liberaal oppositieblad maken, terwijl de opportunistische
    Van den Biesen de banden met de regering - koning Willem II en
    de uit Amsterdam afkomstige minister van Financi&amp;euml;n F.A.
    van Hall - niet helemaal wilde doorsnijden. Na de dood van Van
    den Biesen in juli 1845 begon een periode van touwtrekken rond
    het 
    &lt;em&gt;Algemeen Handelsblad&lt;/em&gt;: zowel de regering als de liberale oppositie stelde pogingen
    in het werk om het blad in handen te krijgen. Toen kort daarop
    ook Van den Biesens weduwe overleed, werd de halve eigendom van
    de krant op 29 oktober 1846 geveild voor de reusachtige som van
    ? 260.000. Mede-eigenaar werd een combinatie van joodse
    financiers, voor wie Keyzer als zaakwaarnemer optrad. Zij
    splitsten vervolgens de halve eigendom in 260 aandelen van ?
    1000. Keyzer werd benoemd tot hoofdredacteur en administrateur
    namens de houders van deelbewijzen. De gebroeders Diederichs
    behielden de zakelijke leiding en het exclusieve recht
    medewerkers te benoemen.&lt;/p&gt;
&lt;p&gt;Onder Keyzers redactionele leiding sloeg het 
    &lt;em&gt;Algemeen Handelsblad&lt;/em&gt;

    een duidelijker liberale koers in. Zo steunde de krant de in
    1846 opgerichte Amstelsoci&amp;euml;teit, die bij de Amsterdamse
    verkiezingen met succes als liberale kiesvereniging optrad.
    Pogingen van de krant bij de eerste rechtstreekse
    kamerverkiezingen in november 1848 leiding te geven aan een
    centrale liberale verkiezingsactie mislukten echter door
    tegenwerking van de aanhangers van Thorbecke, van wie de
    concurrerende 
    &lt;em&gt;Arnhemsche Courant&lt;/em&gt;

    het orgaan was. Toch werd het 
    &lt;em&gt;Algemeen Handelsblad&lt;/em&gt;

    in de jaren na 1850 een van de steunpilaren van de
    'constitutionele partij', zoals de thorbeckianen zich noemden,
    al heeft Keyzer nooit rechtstreekse betrekkingen onderhouden
    met Thorbecke, die zeer gereserveerd stond tegenover de
    hoofdstad. In het conservatieve Amsterdam was de krant de
    bondgenoot van de Vrijzinnige Kiezers-Vereeniging, die van 1850
    tot 1855 heeft bestaan. Zij moest hiervoor wel een prijs
    betalen: ten gevolge van de heftige agitatie tegen het
    ministerie-Thorbecke na het herstel van de katholieke
    hi&amp;euml;rarchie - de Aprilbeweging in 1853 - verloor het blad
    de helft van zijn abonnees. Onder Keyzer vonden ook belangrijke
    verbeteringen plaats, zoals uitbreiding van de nieuws- en
    berichtendienst door gebruik van de telegrafie.&lt;/p&gt;
&lt;p&gt;Het vroegtijdig overlijden van Keyzer in april 1857 leidde
    opnieuw tot verwikkelingen rond het 
    &lt;em&gt;Algemeen Handelsblad&lt;/em&gt;. Nadat toetreding tot de redactie van C.C.E. d'Engelbronner -
    een vertrouweling van Van Hall, die in januari 1857 was
    ontslagen als secretaris-generaal van het departement van
    Justitie en vroeger reeds bij het 
    &lt;em&gt;Algemeen Handelsblad&lt;/em&gt;

    had gewerkt - was verijdeld door interventie van de
    thorbeckianen, en J.A. Fruin niet met de gebroeders Diederichs
    tot overeenstemming had kunnen komen, werd de pas afgestudeerde
    jurist S.A. Vening Meinesz - de latere burgemeester van
    Amsterdam - tot 'directeur' benoemd. De werkelijke leiding kwam
    echter in handen van de advocaat A.C. Cosman, die al sinds 1831
    redacteur was. Als administrateur werd Keyzer opgevolgd door
    zijn zwager de bankier Leo Lippmann.&lt;/p&gt;
&lt;p&gt;Ook in het zakelijk en maatschappelijk leven heeft Keyzer
    een niet onbelangrijke rol gespeeld. Hij was commissaris en
    vermoedelijk medeoprichter in 1847 van de Maatschappij ter
    Verzekering tegen Zeeschade onder de naam van Verzekering
    Compagnie. In 1847 en 1848 behartigde hij de belangen van het
    Comit&amp;eacute; voor Spaansche Fondsenhouders in Nederland. Ook was
    hij de medeontwerper en mededirecteur van de Credietvereeniging
    van 1853: de eerste instelling in Nederland die gelden in
    deposito aannam tegen rente en krediet verschafte aan kleinere
    handelaren en ondernemers die bij De Nederlandsche Bank of op
    de particuliere discontomarkt moeilijk voorschot konden
    krijgen. Jarenlang is Keyzer bovendien bestuurslid geweest van
    het wetenschappelijk en letterkundig genootschap 'Tot Nut en
    Beschaving', dat in 1807 was opgericht, omdat de Maatschappij
    tot Nut van 't Algemeen voor 1855 geen joden toeliet. Binnen de
    Nederlands-Isra&amp;euml;litische gemeente te Amsterdam, waarvan
    hij sinds 1838 lid was, heeft hij overigens geen functies
    vervuld.&lt;/p&gt;
&lt;p&gt;Keyzer is wel het eerste type van de respectabele moderne
    journalist genoemd. Zijn betekenis lag vooral daarin dat onder
    zijn leiding het 
    &lt;em&gt;Algemeen Handelsblad&lt;/em&gt;

    definitief een principieel liberale koers is ingeslagen, lang
    voordat die richting in Amsterdam de overhand zou krijgen.&lt;/p&gt;
&lt;p&gt;
  &lt;a href='agedeelte'&gt;A: &lt;/a&gt;Archief-L. Keyzer bij de Gemeentelijke Archiefdienst
  te Amsterdam.&lt;/p&gt;
&lt;p&gt;
  &lt;a href='lgedeelte'&gt;L: &lt;/a&gt;W.P. Sautijn Kluit, 
  &lt;em&gt;Het Algemeen Handelsblad van 1828 tot 1865...&lt;/em&gt;

  [Bijdragen tot de geschiedenis van den Nederlandschen boekhandel
  VII] (Amsterdam, 1896); W. Visser, 
  &lt;em&gt;De papieren spiegel. Honderd-vijf-en-twintig jaar Algemeen
  Handelsblad 1828-1953&lt;/em&gt;

  (Amsterdam, 1953); Th. van Tijn, 'Tien jaren liberale oppositie
  in Amsterdam (1844-1854)', in 
  &lt;em&gt;Bijdragen voor de Geschiedenis der Nederlanden&lt;/em&gt;

  17 (1963) 181-204, 293- 327.&lt;/p&gt;
&lt;p&gt;J.H. von Santen&lt;/p&gt; 
&lt;dtml-var bwn_footer&gt;</text>
  </biography>
</biodes>

