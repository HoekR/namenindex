<biodes version="1.0">
  <fileDesc>
    <title>Meijs, Willem (1913-1986)</title>
    <ref target="http://resources.huygens.knaw.nl/bwn1880-2000/lemmata/bwn3/meijs"/>
    <publisher>
      <name>Biografisch Woordenboek van Nederland:1880-2000</name>
      <ref target="http://resources.huygens.knaw.nl/bwn1880-2000"/>
    </publisher>
  </fileDesc>
  <person>
    <idno type="id">meijs</idno>
    <persName><name type="geslachtsnaam">Meijs</name>, Willem</persName>
    <sex value="1"/>
    <event type="birth" when="1913"/>
    <event type="death" when="1986"/>
    <state type="occupation">r.k. priester</state>
    <state type="occupation">sociaal werker</state>
  </person>
  <biography>
    <graphic url="http://resources.huygens.knaw.nl/bwn1880-2000/lemmata/bwn3/images/images/MEIJSW.jpg"/>
    <text>&lt;dtml-var bwn_header&gt;
 &lt;p class='genealogie'&gt;
  &lt;strong&gt;Meijs, Willem&lt;/strong&gt;

  (Wiel), priester (Ubach over Worms 19-2-1913 - Brunssum 28-9-1986).

  Zoon van Paulus Joseph Meijs, landbouwer en melkhandelaar, en
  Anna Barbara Hubertina Cremers.
  

  &lt;img src=&amp;quot;images/MEIJSW.jpg&amp;quot; align=&amp;quot;right&amp;quot; BORDER=&amp;quot;0&amp;quot; alt=&amp;quot;afbeelding van Meijs, Willem&amp;quot; class=&amp;quot;bwnimg&amp;quot;&gt;

  
  &lt;/p&gt;
&lt;p&gt;Wiel was de oudste in een gezin van tien kinderen. Na de
    lagere school ging hij een jaar in Heerlen naar de mulo en
    vervolgens in Sittard naar het internaat van het Bisschoppelijk
    College (1927-1933) om priester te worden. De tweejarige cursus
    wijsbegeerte volgde hij aan het bisschoppelijk philosophicum in
    Rolduc om vervolgens aan het groot-seminarie te Roermond van
    1935 af gedurende vier jaren theologie te studeren. Op 21 maart
    1939 werd hij priester gewijd. Zijn bisschop, J.H.G. Lemmens
    (1932-1958), gaf hem de opdracht zijn theologische studies aan
    de Katholieke Universiteit van Nijmegen voort te zetten. In
    1942 behaalde hij zijn doctoraal theologie. Nadat Meijs zes
    maanden kapelaan in Valkenburg was geweest moest hij in Rolduc
    wijsbegeerte en kerkgeschiedenis doceren, hetgeen hem verbaasde
    gezien zijn studies in Nijmegen. Geleidelijk echter kreeg hij
    de feitelijke leiding over het gehele philosophicum; daar
    ijverde hij voor een meer open en vrije sfeer voor de
    studenten, de traditionele beslotenheid van hun opleiding een
    nadeel achtend voor hun latere ambtsuitoefening. Deze
    benadering viel niet in de smaak bij een aantal priesterleraren
    van het klein-seminarie dat sinds het schooljaar 1946/1947 in
    Rolduc was gevestigd. Ook rezen er conflicten tussen Meijs en
    H. van der M&amp;uuml;hlen, president van het klein-seminarie en
    van het philosophicum te Rolduc. Nadat deze in 1950 zijn
    bevoegdheden over het philosophicum aan Meijs had gedelegeerd,
    vond hij hem op den duur minder geschikt voor zijn taak.
    Bisschop Lemmens benoemde Meijs in juni 1954 tot opvolger van
    mgr. P.J.M. Jenneskens als algemeen directeur van de Katholieke
    Actie in Limburg en directeur van het Vrouwelijk Jeugdwerk, met
    als standplaats Meerssen. Door deze werkzaamheden leerde Meijs
    het gehele bisdom goed kennen; hij werd een van de belangrijke
    geestelijken in Limburg.&lt;/p&gt;
&lt;p&gt;Meijs gaf aan het team van medewerksters van het Vrouwelijk
    Jeugdwerk de ruimte om met eigen idee&amp;euml;n voor de dag te
    komen en deze in praktijk te brengen. De aandacht van de
    leiding ging nu vooral uit naar de maatschappelijke en minder
    naar de strikt godsdienstige vorming van de meisjes. Ook gaf
    men de meisjes seksuele voorlichting en leerde hun een
    app&amp;egrave;l op het eigen geweten te doen. Meijs had uitgesproken
    idee&amp;euml;n over de toekomst van het vrouwelijk jeugdwerk. Hij
    raakte hierdoor in conflict met zijn priester-collega P.
    Bongarts, directeur van het jeugdwerk voor jongens beneden de
    zeventien jaar. Deze eiste alle verantwoordelijkheid op voor
    het jeugdwerk voor alle jongeren beneden de zeventien jaar in
    het bisdom Roermond. Andere priesters van dit diocees wilden op
    hun beurt het jeugdwerk van jongeren van zeventien jaar en
    ouder strakker aan de standsorganisaties koppelen. Meijs
    hechtte met de staf van het Vrouwelijk Jeugdwerk grote waarde
    aan de onderlinge samenwerking van alle organisaties en
    instellingen voor meisjes. Zij waren voor verbreding van de
    contacten met het landelijk vrouwelijk jeugdwerk. Hiermee was,
    huns inziens, de emancipatie van vrouwen meer gediend dan door
    de constructies die Meijs' tegenstrevers voorstelden. Toen
    bisschop P.J.A. Moors (1958 - 1972) er niet in slaagde een
    compromis tot stand te brengen - Meijs was hiertoe niet bereid
    -, werd een nieuwe structuur voor het jeugdwerk ontworpen.
    Bongarts werd daarop pastoor in Brunssum en Meijs in juli 1962
    pastoor-deken van Hoensbroek.&lt;/p&gt;
&lt;p&gt;In het dekenaat werd Meijs geconfronteerd met het probleem
    van de sluiting der mijnen, en de daaruit voortvloeiende
    spanningen trachtte hij door onderling beraad tussen alle
    belanghebbenden op te lossen. Mede op zijn initiatief werd
    daartoe de Commissie Sociale Begeleiding Oostelijke Mijnstreek
    opgericht, later omgezet in een stichting. Meijs werd hierbij
    een van de twee kerkelijke vertegenwoordigers. Meijs' hart ging
    echter vooral uit naar individuele zielzorg. Dit bleek in het
    bijzonder uit zijn warme belangstelling voor de resultaten van
    het Tweede Vaticaans Concilie (1962-1965). Zijn volle
    aanvaarding van de vernieuwingstendenzen leidde tot een scherp
    en blijvend conflict met zijn bisschop en bracht hem in die
    tijd landelijke bekendheid. De op 22 januari 1972 benoemde
    nieuwe bisschop van Roermond, J.M. Gijsen, die Meijs van nabij
    in Rolduc gekend had, stond kritisch tegenover de door Meijs
    aangehangen kerk vernieuwing. Uit protest tegen de nieuw
    benoemde bisschop en diens streven stichtte Meijs met andere
    priesters uit het bisdom nog in dezelfde maand de Beweging Open
    Kerk; Meijs werd van deze beweging voorzitter van het bestuur
    en haar woordvoerder. Zulk een initiatief was voor de moderne
    katholieke kerk in Nederland iets nieuws. Kritiek op Rome had
    zich tevoren meestal beperkt tot de persoonlijke sfeer; de Open
    Kerk was echter een vorm van openbare, georganiseerde 'loyale
    oppositie', die met een beroep op de media en het publiek een
    tegenwicht wilde vormen voor de, in haar ogen misbruikte, macht
    van de kerkelijke hi&amp;euml;rarchie.&lt;/p&gt;
&lt;p&gt;Omdat Meijs in de benoeming van zijn bisschop een bedreiging
    zag voor de toekomst van heel katholiek Nederland trachtte hij
    van Open Kerk aanstonds een landelijke beweging te maken. Dat
    lukte aanvankelijk. Ondanks zijn aangeboren verlegenheid, die
    tot in het geluid van zijn stem hoorbaar was, liet hij zich
    voor de VARA interviewen, bevorderde dat in den lande
    afdelingen werden opgericht, landelijke bijeenkomsten werden
    georganiseerd en er een landelijke adviesraad van deskundigen
    kwam met een zogenaamde Werkgroep Publiciteit. Toch verminderde
    geleidelijk in de jaren '70 de landelijke belangstelling;
    alleen in Limburg en vooral in het bisdom Rotterdam bleef Open
    Kerk zeer actief en Meijs bleef daarvan de gedreven
    inspirator.&lt;/p&gt;
&lt;p&gt;Toen de situatie die voor Limburg kenmerkend was geworden,
    geleidelijk voor de meeste bisdommen ging gelden, werd de roep
    om een loyale oppositie binnen de kerk op landelijk niveau
    steeds sterker, en dit leidde tot de oprichting van de, anders
    dan de Open Kerk, als vereniging met bestuur en afdelingen
    agerende Mari&amp;euml;nburggroep (1983), waarin Meijs zich
    uiteraard zeer thuis gevoelde.&lt;/p&gt;
&lt;p&gt;Inmiddels echter raakte Meijs tot zijn verdriet in eigen
    bisdom steeds meer ge&amp;iuml;soleerd. Meijs' idee&amp;euml;n waren
    soms niet erg praktisch, en als organisator van de
    binnenkerkelijke oppositie in het diocees Roermond was hij niet
    sterk. Hij was meer profeet dan leider. In het dekenberaad
    stelde hij in de eerste jaren na de benoeming van bisschop
    Gijsen allerlei zaken aan de kaak en verkondigde hij er zijn
    ideaal van een kerk in het Roermondse bisdom. Als hij de ruimte
    voor gelovigen bedreigd achtte, werd hij in deze vergaderingen
    zeer fel. Hij trad niet graag diplomatiek op en kon ook
    moeilijk tot een vergelijk komen met bisschop Gijsen, die een
    beleid ging voeren dat een eind maakte aan de overlegstructuur
    tussen bisschop en dekens zoals deze onder bisschop Moors tot
    stand was gekomen. Meijs nam steeds minder deel aan de
    discussies en bleef ten slotte weg uit deze vergaderingen.&lt;/p&gt;
&lt;p&gt;Op 24 maan 1985 trad Meijs af als deken-pastoor van
    Hoensbroek en betrok hij een flat in Heerlen. Al gauw
    openbaarde zich een dodelijke ziekte; nog tamelijk onverwachts
    overleed hij in het ziekenhuis te Brunssum.&lt;/p&gt;
&lt;p&gt;
  &lt;a href='agedeelte'&gt;A: &lt;/a&gt;Archief-Meijs in het Katholiek Documentatie Centrum te
  Nijmegen.&lt;/p&gt;
&lt;p&gt;
  &lt;a href='pgedeelte'&gt;P: &lt;/a&gt;Publikaties in boekvorm zijn niet van Meijs bekend. Wel zijn
    er bijdragen van zijn hand te vinden in 
    &lt;em&gt;Leidraad.&lt;/em&gt;

    Een maandblad voor vorming en actie voor het kaderpersoneel van
    het Katholiek Vrouwelijk Jeugdwerk Bisdom Roermond, in 
    &lt;em&gt;Jonge Kracht.&lt;/em&gt;

    Orgaan van de Limburgse Katholieke Jeugdvereniging, Meerssen en
    in 
    &lt;em&gt;Katholiek Vrouwelijk Jeugdwerk.&lt;/em&gt;

    Bisdom Roermond.&lt;/p&gt;
&lt;p&gt;
  &lt;a href='lgedeelte'&gt;L: &lt;/a&gt;R. Auwerda, 
  &lt;em&gt;Johannes Gijsen, omstreden bisschop&lt;/em&gt;

  (Amsterdam, [1973]); Jo Schoormans, 
  &lt;em&gt;Duizend keer luisteren. Uit het leven van Wiel Meijs&lt;/em&gt;

  (Nuth, 1987); Studie over tegenbeweging in r.-k. kerk van L.
  Laeyendecker staat te verschijnen.&lt;/p&gt;

&lt;p&gt;
&lt;a href='igedeelte'&gt;I: &lt;/a&gt;Jo Schoormans, 
  &lt;em&gt;Duizend keer luisteren. Uit het leven van Wiel Meijs&lt;/em&gt;

  (Nuth, 1987) omslagfoto.&lt;/p&gt;



&lt;p&gt;J.M.J.W. Kuin&lt;/p&gt; 
&lt;dtml-var bwn_footer&gt;</text>
  </biography>
</biodes>

