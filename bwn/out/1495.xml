<biodes version="1.0">
  <fileDesc>
    <title>Reinink, Hendrik Jan (1901-1979)</title>
    <ref target="http://resources.huygens.knaw.nl/bwn1880-2000/lemmata/bwn4/reinink"/>
    <publisher>
      <name>Biografisch Woordenboek van Nederland:1880-2000</name>
      <ref target="http://resources.huygens.knaw.nl/bwn1880-2000"/>
    </publisher>
  </fileDesc>
  <person>
    <idno type="id">reinink</idno>
    <persName><name type="geslachtsnaam">Reinink</name>, Hendrik Jan</persName>
    <sex value="1"/>
    <event type="birth" when="1901"/>
    <event type="death" when="1979"/>
    <state type="occupation">departementaal ambtenaar</state>
  </person>
  <biography>
    <graphic url="http://resources.huygens.knaw.nl/bwn1880-2000/lemmata/bwn4/images/images/REININK.jpg"/>
    <text>&lt;dtml-var bwn_header&gt;
 &lt;p class='genealogie'&gt;
  &lt;strong&gt;Reinink, Hendrik Jan&lt;/strong&gt;, secretaris-generaal van het departement van Onderwijs, Kunsten en Wetenschappen (Groningen 31-7-1901 - Leidschendam 19-1-1979). Zoon van Jantienus Reinink, wethouder, en Marchien Pieterdina
  Alida Kloosterhuis. Gehuwd op 15-8-1925 met Louisa Jacoba Ribbius
  Peletier. Uit dit huwelijk werden 3 zoons geboren. Na
  echtscheiding (17-11-1945) gehuwd op 27-3-1946 met Theodora
  Johanna Maria Jordaan. Uit dit huwelijk werden geen kinderen
  geboren.
  
&lt;img src=&amp;quot;images/REININK.jpg&amp;quot; align=&amp;quot;right&amp;quot; BORDER=&amp;quot;0&amp;quot; alt=&amp;quot;afbeelding van Reinink, Hendrik Jan&amp;quot; class=&amp;quot;bwnimg&amp;quot;&gt;
  
  &lt;/p&gt;
&lt;p&gt;Als geboren en getogen Groninger volgde Reinink in zijn
    geboorteplaats het gymnasium en ging hij hier in 1920 rechten
    studeren. Van 1925 tot 1928 combineerde hij deze studie met een
    baan als leraar staatswetenschappen aan de vijfjarige HBS
    aldaar. Vervolgens verliet hij Groningen en was hij twee jaar
    werkzaam als advocaat en procureur in Amsterdam. Op 25 juni
    1929 promoveerde hij cum laude bij prof. H.W.C. Bordewijk op
    het proefschrift 
    &lt;em&gt;Geld en ruilmiddel&lt;/em&gt;

    . In 1930 kwam de functie vrij van secretaris van het college
    van curatoren van de Rijksuniversiteit te Groningen. Reinink
    solliciteerde en werd benoemd wegens zijn Groningse achtergrond
    en zijn geschiktheid om met mensen om te gaan. In 1939 verliet
    hij Groningen voorgoed, toen hij de betrekking aanvaardde van
    chef van de afdeling Hooger Onderwijs van het departement van
    Onderwijs, Kunsten en Wetenschappen in Den Haag.&lt;/p&gt;
&lt;p&gt;In 1940 werd Reinink tevens voorzitter van de een jaar
    eerder opgerichte Nederlandsche Gemeenschap. Deze
    ontevredenheids-, casu quo onrustbeweging wilde richtlijnen
    voor alle democratische partijen opstellen, ten einde tot een
    actiever overheidsbeleid te komen en bovendien de overleefd
    geachte, verzuilde politieke constellatie te vervangen. Door
    dit voorzitterschap kwam hij in contact met onder anderen J.E.
    de Quay, J. Linthorst Homan en L. Einthoven, allen evenzeer
    aanhangers van de eenheidsgedachte en tegenstanders van de
    politieke verdeeldheid in het land.&lt;/p&gt;
&lt;p&gt;Na de Duitse inval kwamen zij gevieren tot de conclusie dat
    het dienstig zou zijn een nieuwe landelijke politieke beweging
    in het leven te roepen die weliswaar paste bij de gewijzigde
    situatie, maar de verdeeldheid onder de 'goede' Nederlanders
    zou kunnen overwinnen en de pretenties van de
    Nationaal-Socialistische Beweging de wind uit de zeilen zou
    nemen. De bestaande democratische partijen hadden eveneens een
    dergelijke - federatief bedoelde - politieke samenbundeling op
    het oog, maar stuitten op voor hen onaanvaardbare voorwaarden
    van de Duitse bezetter. Van Generalkommissar F. Schmidt kreeg
    het viertal toestemming besloten vergaderingen te houden. Door
    Reinink werd, in zijn kwaliteit van voorzitter van de
    Nederlandsche Gemeenschap, op 26 juni 1940 de eerste
    bijeenkomst belegd, die later zou uitmonden in de Nederlandsche
    Unie. Tijdens deze vergadering ontstonden er evenwel
    meningsverschillen tussen de aanwezigen en het viermanschap
    over de positie van de oude politieke partijen, en bovendien
    tussen Reinink en Homan over de publikatie van een manifest.
    Reinink droeg daarop het voorzitterschap aan Homan over. Bij de
    oprichting van de Nederlandsche Unie, een maand later, zou hij
    - men vond hem te deftig, te weinig 'volks' en misschien
    speelden bij hem zelf ook ambtelijke overwegingen een rol -
    niet optreden als de vierde man in het toen aangekondigde
    driemanschap van leiders van de Unie. Ook daarna speelde
    Reinink geen rol in deze tijdelijk zo succesrijke politieke
    beweging.&lt;/p&gt;
&lt;p&gt;Uiteraard gingen de gevolgen van de bezettingstoestand ook
    aan Reininks departement niet voorbij. Aanvankelijk sloot hij
    zich zonder moeite aan bij het beleid van het College van
    Secretarissen-Generaal, dat weinig verzet aantekende tegen de
    Duitse eisen. De in het begin nog meegaande secretaris-generaal
    van zijn departement, G.A. van Poelje, werd naar aanleiding van
    een - door deze nog te elfder ure teruggetrokken - circulaire
    over koninginnedag reeds op 2 september 1940 op non-actief
    gesteld, en tot 27 november van dat jaar zag Reinink zich
    gedwongen als waarnemend secretaris-generaal op te treden. In
    die hoedanigheid nam hij met spoed de zuivering van de
    leerboeken en schoolbibliotheken ter hand. Ook meende hij zich
    niet te kunnen verzetten tegen de verwijdering van joodse
    docenten uit de onderwijsinstellingen. Op 1 december 1941
    diende hij echter zijn ontslag in als chef van de afdeling
    Hooger Onderwijs wegens de naar zijn mening toenemende
    nazificatie van de universiteiten en de groeiende Duitse
    invloed op de besturen van de universiteiten en
    hogescholen.&lt;/p&gt;
&lt;p&gt;Na dit ontslag nam Reinink deel aan de bijeenkomsten van de
    illegale groep rond Paul Scholten, een soort
    discussiegezelschap waarin de houding werd besproken die het
    volk tegenover de bezetter diende in te nemen. Tevens maakte de
    groep studie van de wijze waarop het kiesrecht, de verhouding
    tussen de Staten-Generaal en de regering, het radiobestel en
    het onderwijs na afloop van de oorlog vorm moesten krijgen.
    Vanaf 1944 was Reinink aanwezig bij de besprekingen van het
    Vaderlandsch Comit&amp;eacute;, dat in het leven was geroepen om een
    eventueel gezagsvacu&amp;uuml;m na de Duitse capitulatie op te
    vullen. Het trachtte economische, sociale en financi&amp;euml;le
    maatregelen voor te bereiden die na de oorlog zouden moeten
    worden genomen ten aanzien van het binnenlandse bestuur. Vanaf
    mei 1942 spande Reinink zich tevens in voor de illegale
    steunverlening aan kunstenaars die weigerden lid te worden van
    de Kultuurkamer. Hij zorgde voor de inzameling en verdeling van
    de gelden over de distributoren.&lt;/p&gt;
&lt;p&gt;Direct na de bevrijding werd Reinink directeur-generaal van
    Kunsten en Wetenschappen. Deze functie had hij te danken aan de
    nieuwe minister, G. van der Leeuw, een oude bekende uit zijn
    Groningse tijd. In 1946 volgde zijn benoeming tot
    secretaris-generaal van het departement van Onderwijs, Kunsten
    en Wetenschappen. Tijdens zijn naoorlogse carri&amp;egrave;re
    trachtte Reinink voortdurend het ambtelijke keurslijf te
    doorbreken. Voor hem kon het ambtelijke nooit doel op zichzelf
    zijn, maar was het altijd een middel om een hoger liggend doel
    te verwezenlijken. Dat doel was bijvoorbeeld het bereiken van
    grotere vrijheid voor de kunst, van grotere
    ontplooiingsmogelijkheden voor de kunstenaar. In de periode
    1952/1953 werkte hij een plan uit om de hele kunstbemoeiing van
    de staat te onttrekken aan het departement, ten einde de kunst
    in grotere vrijheid te doen gedijen dan in ambtelijk verband
    mogelijk was. Reinink stelde een groot opgezette kunststichting
    voor, die het beheer zou krijgen over alle financi&amp;euml;n die
    voor kunstsubsidies beschikbaar waren. Hij slaagde er echter
    niet in bij het departement en de minister voldoende steun te
    krijgen voor deze plannen.&lt;/p&gt;
&lt;p&gt;In 1955 verzocht de regering Reinink het voorzitterschap op
    zich te nemen van de reeds bestaande, maar door hem spoedig
    drastisch in doelstelling en organisatie beperkte Stichting
    voor Culturele Samenwerking tussen Nederland, Indonesi&amp;euml;,
    Suriname en de Nederlandse Antillen (Sticusa). Zijn ingrijpen
    duidde erop dat hij deze onafhankelijke stichting het
    buitenlandse culturele beleid niet wilde laten uitvoeren, maar
    hier alleen een rol zag weggelegd voor zijn eigen departement;
    naast dat van Buitenlandse Zaken. Dit standpunt had verregaande
    gevolgen. Tevens kreeg Reinink de taak plannen uit te werken om
    tot grotere co&amp;ouml;rdinatie te komen van de Nederlandse
    culturele activiteiten in het buitenland. In dit verband werd
    hem op 15 oktober 1955 eervol ontslag verleend als
    secretaris-generaal en kreeg hij de speciaal voor hem
    gecre&amp;euml;erde departementale functie van directeur-generaal
    voor de kunsten en voor de buitenlandse culturele betrekkingen.
    Zijn uitgangspunten bleven: zoveel mogelijk contacten met het
    buitenland leggen, alsmede de bestaande contacten versterken en
    daarmee artistieke ontwikkelingen in Nederland stimuleren.
    Helaas stelden regering en parlement slechts zeer bescheiden
    middelen ter beschikking voor het buitenlandse culturele
    beleid. Bovendien raakte dit beleid versnipperd, omdat
    uiteindelijk drie departementen er zich, in onderlinge
    wedijver, mee bezighielden.&lt;/p&gt;
&lt;p&gt;Sinds haar ontstaan, direct na de Tweede Wereldoorlog, was
    Reinink de bezielende kracht achter de flink gesubsidieerde
    stichting Holland Festival: 25 jaar lang, van 1947 tot 1972,
    trad hij op als voorzitter van het algemeen bestuur. Doel en
    opzet lagen geheel in de lijn van zijn idealen: Nederland
    jaarlijks in aanraking brengen met topprestaties uit het
    internationale kunstleven, die bij het Nederlandse publiek het
    niveaubesef levendig houden en tegelijk voor Nederlandse
    kunstenaars en instellingen als stimulerend voorbeeld moesten
    dienen. Van routinezaken hield Reinink niet. Nieuwe
    ontwikkelingen daarentegen waarin hij verreikende perspectieven
    voor het culturele leven zag, pakte hij graag aan en wist hij
    dank zij zijn vasthoudendheid en inzicht vaak tot een goed
    einde te brengen.&lt;/p&gt;
&lt;p&gt;Mede door Reininks toedoen kwam het Institut
    N&amp;eacute;erlandais in Parijs tot stand, bleef de Van
    Goghverzameling van V.W. van Gogh in Nederland en kreeg het
    Rijksmuseum Kr&amp;ouml;ller-M&amp;uuml;ller een beeldentuin. Zijn
    lidmaat- of voorzitterschap van vele internationale commissies
    zorgde ervoor dat de invloed van Nederland in verschillende
    internationale organisaties op cultureel gebied groter was dan,
    gezien de zeer bescheiden omvang van het buitenlandse culturele
    beleid van Nederland, mocht worden verwacht. Na het bereiken
    van de pensioengerechtigde leeftijd nam Reinink in 1966
    ontslag. Ook daarna bleef hij werkzaam in verscheidene
    internationale culturele commissies. Tevens was hij, van 1967
    tot 1973, voorzitter van de programmaraad van de Nederlandse
    Televisie Stichting, later de Nederlandse Omroep Stichting.&lt;/p&gt;
&lt;p&gt;Het belang van Reininks werkzaamheden was dat hij door zijn
    betrokkenheid bij twintig jaar Nederlandse binnenlandse
    cultuurpolitiek krachtig heeft meegewerkt aan de
    verwezenlijking van een tamelijk unieke situatie op
    kunstgebied: de kunst wordt door de Nederlandse overheid niet
    langs bepaalde lijnen geleid; integendeel, zij streeft naar het
    economisch vrijmaken van de kunstenaar.&lt;/p&gt;
&lt;p&gt;
  &lt;a href='agedeelte'&gt;A: &lt;/a&gt;Archief-H.J. Reinink in de Tweede Afdeling van het
  Algemeen Rijksarchief te 's-Gravenhage.&lt;/p&gt;
&lt;p&gt;
  &lt;a href='pgedeelte'&gt;P: &lt;/a&gt;Behalve zijn in de tekst genoemde dissertatie: 
    &lt;em&gt;Rede uitgesproken ter gelegenheid van het 125-jarig bestaan
    van het Groninger studenten corps ''Vindicat atque polit''
    1815-1940&lt;/em&gt;

    (Groningen, 1940); 'L'esprit europ&amp;eacute;en', in 
    &lt;em&gt;Kroniek van Kunst en Kultuur&lt;/em&gt;

    7 (1945/1946) 365-366; 'Nijhoff als ambtenaar', in 
    &lt;em&gt;De Gids&lt;/em&gt;

    116 (1953) I, 305-307; 
    &lt;em&gt;Vrij en verantwoordelijk. Rede... ter gelegenheid van de
    jaarlijkse bijeenkomst van de Stichting Kunstenaarsverzet
    1942-1945 op 7 mrt. 1964&lt;/em&gt;

    (Amsterdam [1964]).&lt;/p&gt;
&lt;p&gt;
  &lt;a href='lgedeelte'&gt;L: &lt;/a&gt;Verhoor van H.J. Reinink, in 
  &lt;em&gt;Verslag houdende de uitkomsten van het onderzoek [der]
  Enqu&amp;ecirc;tecommissie Regeringsbeleid 1940-1945&lt;/em&gt;

  VIIc ('s-Gravenhage, 1955) 516-518; L. de Jong, 
  &lt;em&gt;Het Koninkrijk der Nederlanden in de Tweede Wereldoorlog&lt;/em&gt;

  IV ('s-Gravenhage, 1972); 
  &lt;em&gt;NRC Handelsblad&lt;/em&gt;

  , 26-1-1979; Joost Smiers, 
  &lt;em&gt;Cultuur in Nederland 1945-1955. Meningen en beleid&lt;/em&gt;

  (Nijmegen, 1977); Jan Blokker, 
  &lt;em&gt;Het Holland Festival en de Hollandse samenleving&lt;/em&gt;

  ('s-Gravenhage, 1987); Eddie van Roon, Particuliere
  onafhankelijkheid of overheidsregulering? Een historische
  beschouwing over het internationale culturele beleid van
  Nederland in de periode 1945-1960 [Ongepubliceerde
  doctoraalscriptie geschiedenis, RU Leiden] (Leiden, 1989) 28-39;
  Andr&amp;eacute; Swijtink, 
  &lt;em&gt;In de pas. Sport en lichamelijke opvoeding in Nederland
  tijdens de Tweede Wereldoorlog&lt;/em&gt;

  (Haarlem, 1992); Hans Knippenberg en Willem van der Ham, 
  &lt;em&gt;Een bron van aanhoudende zorg. 75 jaar ministerie van
  Onderwijs (Kunsten) en Wetenschappen, 1918-1993&lt;/em&gt;

  (Assen, 1993).&lt;/p&gt;


&lt;p&gt;
&lt;a href=&amp;quot;igedeelte&amp;quot;&gt;I: &lt;/a&gt;ANP Historisch Fotoarchief, beeldnummer 29036 [Reinink in februari 1965].&lt;/p&gt;




&lt;p&gt;A.P. van Vliet&lt;/p&gt; 
&lt;dtml-var bwn_footer&gt;</text>
  </biography>
</biodes>

