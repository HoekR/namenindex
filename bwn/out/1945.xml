<biodes version="1.0">
  <fileDesc>
    <title>Vries, Hessel de (1916-1959)</title>
    <ref target="http://resources.huygens.knaw.nl/bwn1880-2000/lemmata/bwn5/vriesh"/>
    <publisher>
      <name>Biografisch Woordenboek van Nederland:1880-2000</name>
      <ref target="http://resources.huygens.knaw.nl/bwn1880-2000"/>
    </publisher>
  </fileDesc>
  <person>
    <idno type="id">vriesh_5</idno>
    <persName><name type="geslachtsnaam">Vries</name>, Hessel de</persName>
    <sex value="1"/>
    <event type="birth" when="1916"/>
    <event type="death" when="1959"/>
    <state type="occupation">natuurkundige</state>
  </person>
  <biography>
    <graphic url="http://resources.huygens.knaw.nl/bwn1880-2000/lemmata/bwn5/images/images/vriesh.jpg"/>
    <text>&lt;dtml-var bwn_header&gt;
 &lt;p class='genealogie'&gt;
  &lt;strong&gt;Vries, Hessel de&lt;/strong&gt;, natuurkundige (Annen (Dr.) 15-11-1916 - Groningen 23-12-1959). 
Zoon van Klaas de Vries, hoofdonderwijzer, en Rinske Robroch.
  Gehuwd op 9-10-1946 met Gezina Wendelina Nijboer (geb. 1923). Uit
  dit huwelijk werden 1 zoon en 3 dochters geboren.
  

  
  &lt;/p&gt;
&lt;p&gt;
  &lt;img class='bwnimg' BORDER='0' align='right' src='images/vriesh.jpg' alt='afbeelding van Vries, Hessel de'&gt;Hessel de Vries doorliep de HBS te Assen en Sappemeer en
    kwam in 1934 naar de Groningse universiteit om wis- en
    natuurkunde te studeren. Op 25 juli 1939 haalde hij zijn
    doctoraal, en op 23 april 1942 promoveerde hij cum laude bij
    prof. D. Coster op een kernfysisch onderwerp: 
    &lt;em&gt;De resonantieniveaux van zilver, zink, koper en aluminium
    voor het invangen van neutronen&lt;/em&gt;. Een paar maanden later werd hij aan de Groningse universiteit
    benoemd tot lector in de 'propaedeutische natuurkunde aan
    studenten in de geneeskunde'.&lt;/p&gt;
&lt;p&gt;De biofysica had toen al enige tijd bezit genomen van De
    Vries' denken. In het bijzonder de fysica van de zintuigen
    fascineerde hem. Al in 1943 publiceerde hij het artikel 'The
    quantum character of light and its bearing upon threshold of
    vision, the differential sensitivity and visual acuity of the
    eye' (in: 
    &lt;em&gt;Physics&lt;/em&gt;

    10 (1943) 553 e.v.) over de invloed van de eigenschappen van
    het licht op het zien. Het oog krijgt de lichtenergie in
    pakketjes aangeboden, maar die pakketjes zijn soms kleiner dan
    de drempelgevoeligheid van het oog. Hij formuleerde zijn
    hypothese: de warmtebeweging van de moleculen in het oog vult
    de energie van de pakketjes aan, waardoor ze de drempel wel
    kunnen nemen. Dan moet extra warmte de gevoeligheid van het oog
    vergroten, zo redeneerde hij verder, en hij bedacht een proef
    om zijn hypothese te toetsen. Hij plaatste een badkuip in zijn
    laboratorium en warmde zijn proefpersonen erin op van 37 naar
    42 graden. Vooral mensen met kleurenblindheid moesten het
    ontgelden; bij hen was de temperatuurgevoeligheid het best te
    meten.&lt;/p&gt;
&lt;p&gt;De Vries' leermeester Coster, zelf een autoriteit op het
    gebied van de r&amp;ouml;ntgenspectroscopie, kon intussen om
    gezondheidsredenen zijn hoogleraarsambt moeilijk vervullen, en
    vanaf 1945 moest De Vries, Costers briljantste leerling, een
    groot deel van zijn colleges en de zorg voor het natuurkundig
    laboratorium overnemen. Die organisatorische taken weerhielden
    de jonge geleerde er niet van om van zich te doen horen. Zijn
    naam dook geregeld op in krantenberichten, vooral als het ging
    om de toepassingsmogelijkheden van kernernergie. 1950 werd een
    cruciaal jaar in zijn leven en carri&amp;egrave;re. Begin dat jaar
    overleed Coster, waarna H. Brinkman hem opvolgde. De Vries kon
    zich nu weer volledig aan zijn wetenschappelijke werk wijden.
    In datzelfde jaar werd hij buitengewoon hoogleraar in de
    propaedeutische en biologische natuurkunde.&lt;/p&gt;
&lt;p&gt;Het jaar 1950 was om nog een andere reden cruciaal voor De
    Vries. De Amerikaanse chemicus W.F. Libby had vlak na de oorlog
    ontdekt dat al het plantaardig en dierlijk materiaal een klok
    in zich herbergt, een klok die gaat lopen op het moment dat de
    plant of het dier sterft. Die klok heet koolstof-14 (C-14). De
    kosmische straling zorgt ervoor dat er in de kooldioxide van de
    atmosfeer een constante verhouding is tussen dit radioactieve
    C-14 en de normale koolstof, ontdekte Libby. Een verhouding die
    ook in alle leven voorkomt, omdat er een voortdurende
    uitwisseling van koolstof plaatsvindt. Eindigt het leven, dan
    eindigt de uitwisseling. De hoeveelheid C-14 neemt af, omdat de
    stof radioactief vervalt: de klok is gaan lopen.&lt;/p&gt;
&lt;p&gt;Toen de Groningse archeoloog A.E. van Giffen in 1950 bekend
    raakte met deze ontdekking, zag hij er meteen het grote belang
    ook voor eigen onderzoek van in. Hij besloot deze methode in
    Groningen bij de bepaling van de ouderdom van archeologische
    materi&amp;euml;le vondsten toe te passen. Van Giffen liet zijn
    blik over het hooglerarencorps gaan en stuitte op die briljante
    fysicus. De Vries zag aanvankelijk zijn eigen wetenschappelijke
    belang bij deze onderneming niet in. Maar Van Giffen drong aan,
    en hij liet zich door de grand old man van de Nederlandse
    archeologie overhalen.&lt;/p&gt;
&lt;p&gt;Allengs begon het onderzoek De Vries te fascineren. Hij
    bestudeerde de publicaties van Libby en doorzag dat diens
    methode onbetrouwbare resultaten moest opleveren. Libby
    verkoolde zijn preparaat, zuiverde het tot pure koolstof en
    smeerde dit aan de binnenwand van zijn geigerbuis. De Vries
    begreep dat dit niet goed kon gaan; de fouten waren gewoon
    ingebouwd. Hij besefte dat Libby's onnauwkeurigheden vermeden
    konden worden wanneer hij de radioactiviteit van kooldioxide en
    niet die van pure koolstof mat. Het was geen eenvoudige opgave
    die hij zich daarmee stelde, want het gas moest zeer zuiver
    zijn, maar na het nodige ge&amp;euml;xperimenteer klaarde hij deze
    klus. Het dateren van de oudheidkundige preparaten kon
    beginnen.&lt;/p&gt;
&lt;p&gt;Niet lang daarna kreeg De Vries zijn eerste grote opdracht.
    Van Giffen was in die periode bezig met opgravingen op het
    Groningse Martinikerkhof en stuitte daarbij op houten
    funderingspalen van de oude Sint Walburgkerk. De archeoloog
    stuurde monsters van de palen op aan Libby, en die dateerde ze
    op ruim tweeduizend jaar oud. Dat maakte de vondst van Van
    Giffen opzienbarend. Het zou betekenen dat de geschiedenis van
    de kerk terugging tot de Romeinen. Alvorens deze theorie in een
    artikel te publiceren besloot Van Giffen ook De Vries de palen
    te laten dateren. Deze kwam tot een veel minder spectaculaire
    leeftijd. De palen waren volgens hem ongeveer duizend jaar oud:
    niet veel ouder dan de Sint Walburgkerk zelf. Aanvankelijk
    twijfelde Van Giffen aan de kwaliteit van De Vries' dateringen.
    Maar er waren inmiddels verscheidene C-14-laboratoria
    opgericht, en de monsters van de palen gingen de hele wereld
    rond. Al deze laboratoria bevestigden in 1952 de uitkomst van
    De Vries, waarmee diens naam definitief gevestigd werd.&lt;/p&gt;
&lt;p&gt;In de daaropvolgende jaren bracht De Vries - sinds januari
    1954 gewoon hoogleraar te Groningen - nog enkele wezenlijke
    verbeteringen aan. Hij vergeleek zijn dateringen met de
    jaarringen van bomen en ontdekte dat hij de ouderdom van zijn
    preparaten systematisch onderschatte. Een van Libby's aannames
    is onjuist, concludeerde hij: de hoeveelheid C-14 is niet
    altijd even groot geweest. Het fenomeen kwam als het 'De Vries
    effect' in de boeken terecht.&lt;/p&gt;
&lt;p&gt;In 1956 werd De Vries lid van de Koninklijke Nederlandse
    Akademie van Wetenschappen. Twee jaar later werd hij 'research
    associate' van het Carnegie Institute te Washington. 1959 leek
    voor De Vries een zeer voortvarend jaar te worden, maar dat
    pakte anders uit. In september werd de Derde Internationale
    C-14 Conferentie in Groningen gehouden, en een paar maanden
    eerder was eindelijk een begin gemaakt met de bouw van zijn
    nieuwe laboratorium met de 25 meter diepe, stralingsvrije put.
    De gevierde onderzoeker had tot dan toe moeten werken in een
    onooglijk aanbouwsel van het natuurkundelab (vloeroppervlak
    vijf bij vijf meter).&lt;/p&gt;
&lt;p&gt;De Vries was een gedreven man, die zich zowel op zijn
    vakgebied als daarbuiten volledig op iets kon storten. Deze
    neiging tot monomanie zou hem ook in de liefde op tragische
    wijze parten spelen. Eind december 1959 beroofde de hoogleraar
    zichzelf van het leven. Enkele maanden eerder had zijn
    assistente, Anneke Hogeveen, op wie hij ongeveer een jaar lang
    verliefd was geweest, duidelijk gemaakt dat zij deze liefde
    niet kon beantwoorden en was ze op een ander laboratorium van
    de universiteit gaan werken. De Vries kon deze afwijzing niet
    verwerken. Hij probeerde eerst nog zijn liefde te bewijzen door
    apart van zijn vrouw en kinderen te gaan wonen. Toen zij zich
    hierdoor niet op andere gedachten liet brengen, zag hij nog
    maar &amp;eacute;&amp;eacute;n uitweg: hij bracht haar in haar ouderlijke
    woning met beitelsteken om het leven en slikte vervolgens zelf
    cyaankali. Iedereen was geschokt en verbijsterd. Een verklaring
    voor deze wanhoopsdaad leek er niet te zijn. Een van zijn
    collega's zocht de verklaring in een tekortkoming in De Vries'
    karakter. Hij zou iets monomaans, iets gedrevens hebben gehad,
    zonder ooit te hebben geleerd dat niet alles wat men nastreeft
    te verwezenlijken is.&lt;/p&gt;
&lt;p&gt;In 1960 kreeg Libby de Nobelprijs voor zijn ontdekking van
    de C-14-methode. In de ogen van de archeologen zou De Vries
    eerder voor deze prijs in aanmerking zijn gekomen, zo hij nog
    had geleefd. Het is immers niet Libby geweest die de
    C-14-methode heeft gepresenteerd, die een revolutie heeft
    ingeluid voor de archeologie. Dat is volgens de archeologen de
    verdienste van De Vries geweest.&lt;/p&gt;
&lt;p&gt;
  &lt;a href='pgedeelte'&gt;P: &lt;/a&gt;Behalve de in de tekst genoemde publicaties o.a.: 
    &lt;em&gt;De structuur van de materie&lt;/em&gt;

    [Openbare les] (Groningen [etc.] 1942); 
    &lt;em&gt;Biophysica&lt;/em&gt;

    [Inaugurele rede] (Groningen [etc.] 1951); 'Physical aspects of
    the sense organs', in 
    &lt;em&gt;Progress in biophysics and biophysical chemistry&lt;/em&gt;

    6 (1956) 207 e.v.; 'Toepassing en meting van de natuurlijke
    radioactiviteit van koolstof', in 
    &lt;em&gt;Nederlands Tijdschrift voor Natuurkunde&lt;/em&gt;

    23 (1957) 277-292; 'Onderzoek van de laatste ijstijd met behulp
    van radioactieve koolstof', in 
    &lt;em&gt;Akademiedagen. Verslagen en voordrachten gehouden te
    Groningen op 3 en 4 april 1959&lt;/em&gt;

    11 (1959) 38-47.&lt;/p&gt;
&lt;p&gt;
  &lt;a href='lgedeelte'&gt;L: &lt;/a&gt;H. de Waard, in 
  &lt;em&gt;Nederlands Tijdschrift voor Natuurkunde&lt;/em&gt;

  26 (1960) 30-34; H. B[rinkman], in 
  &lt;em&gt;Jaarboek der Rijksuniversiteit Groningen 1960&lt;/em&gt;

  (Groningen 1960) 34-36; idem, in 
  &lt;em&gt;Jaarboek der Koninklijke Nederlandse Akademie van
  Wetenschappen 1960-1961&lt;/em&gt;

  (Amsterdam 1961) 298-301; Joep Engels, 'De man die geen
  Nobelprijs kreeg. Grondlegger C14-methode zag geen uitweg uit
  persoonlijk drama', in 
  &lt;em&gt;Universiteitskrant [van de RU Groningen]&lt;/em&gt;, 23-6-1994; A. de Kool, 
  &lt;em&gt;Pin-pointing the Prehistoric&lt;/em&gt;

  (Hilversum z.j.).&lt;/p&gt;
&lt;p&gt;
  &lt;a href='igedeelte'&gt;I: &lt;/a&gt;
  &lt;em&gt;Nederlands Tijdschrift voor Natuurkunde&lt;/em&gt;

  26 (1960) 30.&lt;/p&gt;
&lt;p&gt;J.J.M. Engels&lt;/p&gt; 
&lt;dtml-var bwn_footer&gt;</text>
  </biography>
</biodes>

