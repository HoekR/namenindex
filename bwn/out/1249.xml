<biodes version="1.0">
  <fileDesc>
    <title>Moes, Ernst Wilhelm (1864-1912)</title>
    <ref target="http://resources.huygens.knaw.nl/bwn1880-2000/lemmata/bwn2/moes"/>
    <publisher>
      <name>Biografisch Woordenboek van Nederland:1880-2000</name>
      <ref target="http://resources.huygens.knaw.nl/bwn1880-2000"/>
    </publisher>
  </fileDesc>
  <person>
    <idno type="id">moes</idno>
    <persName><name type="geslachtsnaam">Moes</name>, Ernst Wilhelm</persName>
    <sex value="1"/>
    <event type="birth" when="1864"/>
    <event type="death" when="1912"/>
    <state type="occupation">kunsthistoricus</state>
  </person>
  <biography>
    <text>&lt;dtml-var bwn_header&gt;
 &lt;p class='genealogie'&gt;
  &lt;strong&gt;Moes, Ernst Wilhelm&lt;/strong&gt;, kunsthistoricus (Amsterdam 5-9-1864 - Amsterdam 30-10-1912).

Zoon van August Leopold Moes, koopman in manufacturen, en Maria
Mathilda Christina Gertrud Breitenstein. Gehuwd op 10-9-1896 met
Cornelia Rembrandina Valeton. Uit dit huwelijk werden 3 zoons en 1
dochter geboren. 



&lt;/p&gt;
&lt;p&gt;Ernst Moes werd na zijn gymnasiumopleiding in de hoofdstad in 1881
ingeschreven als student aan de Universiteit van Amsterdam,
aanvankelijk in de juridische, maar vanaf 1882 in de literaire
faculteit. Hier onderscheidde hij zich minder door zijn
studieresultaten dan door zijn organisatorische activiteiten; in 1882
richtte hij het historisch studentendispuut CLIO op, dat onder zijn
leiding een collectie voorwerpen betreffende de geschiedenis van de
Universiteit aanlegde. In het begin van 1885 gaf Moes de studie op en
ging hij als volontair werken bij het veilinghuis Frederik Muller. In
hetzelfde jaar publiceerde hij zijn eerste artikel in 
&lt;em&gt;Oud-Holland,&lt;/em&gt;

een studie over de eerste Amsterdamse hoogleraar in de mathematische
wetenschappen uit de 17e eeuw. Een jaar later volgde een publikatie,
handelende over het tekeningenalbum van de familie Ter Borch. In 1886
aanvaardde hij de functie van adjunct-archivaris van Rotterdam, maar in
1890 keerde hij terug naar Amsterdam, waar hij onderbibliothecaris van
de Universiteitsbibliotheek werd.&lt;/p&gt;
&lt;p&gt;In 1897 verscheen de eerste aflevering van de 
&lt;em&gt;Iconographia Batava,&lt;/em&gt;

een door Moes samengestelde lijst van geschilderde en gebeeldhouwde
portretten van Nederlanders van v&amp;oacute;&amp;oacute;r 1800, een werk dat in
1905 werd voltooid. Dank zij ijverig speurwerk in musea en particuliere
collecties, een uitvoerige correspondentie en een bestudering van de
literatuur en van de naar schilderijen gemaakte prenten heeft Moes in
dit tweedelige boekwerk een weliswaar onvolledig, maar niettemin
uiterst nuttig en tegenwoordig nog steeds gebruikt naslagwerk voor de
portreticonografie geleverd. Intussen verschenen er diverse
kunsthistorische artikelen van zijn hand in het tijdschrift 
&lt;em&gt;Oud-Holland,&lt;/em&gt;

waarvan hij vanaf 1893 tot zijn dood naast A. Bredius redacteur was. In
1894 organiseerde Moes met C. Hofstede de Groot de tentoonstelling van
oude schilderkunst te Utrecht, een belangrijke mijlpaal in de
geschiedenis van de bestudering van de oude Nederlandse schilderkunst.
Ook voor de studie van de boekgeschiedenis maakte hij zich
verdienstelijk, vooral door 
&lt;em&gt;De Amsterdamsche boekdrukkers en uitgevers in de zestiende eeuw,&lt;/em&gt;

waarvan de eerste aflevering verscheen in 1896 en waarvan de bewerking
vanaf dl. 2 werd overgenomen door C.P. Burger jr. Op het terrein van de
plaatselijke geschiedenis was Moes eveneens actief; in 1897 begon hij
met de uitgave van een nieuwe serie van het 
&lt;em&gt;Amsterdamsch jaarboekje,&lt;/em&gt;

dat bleef bestaan tot 1904, toen de taak ervan was overgenomen door het
jaarboek van het mede door Moes gestichte Genootschap Amstelodamum.&lt;/p&gt;
&lt;p&gt;In 1898 aanvaardde Moes de functie van onderdirecteur van het
Rijksprentenkabinet en in 1903 werd hij directeur van deze instelling
als opvolger van Philip van der Keilen. In deze functie richtte hij
zich allereerst op de ordening en het toegankelijk maken van de in de
voorafgaande decennia sterk gegroeide verzamelingen en op de opvulling
van een aantal belangrijke lacunes, zoals bijvoorbeeld de
zwarte-kunstprenten en de 19e-eeuwse Nederlandse en Belgische
prentkunst. Voor de ordening van de tekeningenverzameling introduceerde
hij een min of meer chronologisch systeem in plaats van het
daarv&amp;oacute;&amp;oacute;r gehanteerde strikt alfabetische. Ook in de jaren
waarin hij bij het Rijksprentenkabinet werkte bleef Moes als publicist
actief. Er verscheen van zijn hand een reeks artikelen van
kunsthistorische en historische aard in verscheidene tijdschriften,
terwijl in 1909 zijn monografie 
&lt;em&gt;Frans Hals: sa vie et son oeuvre&lt;/em&gt;

het licht zag, een wat droge, maar degelijke beschrijving van de
kunstenaar en zijn werk. In hetzelfde jaar verscheen zijn in
samenwerking met E. van Biema samengestelde boek over de
voorgeschiedenis van het Rijksmuseum, getiteld 
&lt;em&gt;De Nationale Kunst-Gallerij en het Koninklijk Museum.&lt;/em&gt;

Belangrijker echter was zijn medewerking aan het vanaf 1907 onder
redactie van U. Thieme en F. Becker verschijnende 
&lt;em&gt;Allgemeines Lexikon der bildenden K&amp;uuml;nstler,&lt;/em&gt;

waarin Moes tot zijn dood het merendeel van de artikelen over
Nederlandse kunstenaars voor zijn rekening nam, bij elkaar vele
honderden bijdragen van soms slechts enkele regels, maar soms ook van
ruime omvang. Soortgelijk werk verrichtte hij voor het 
&lt;em&gt;Nieuw Nederlandsch Biografisch Woordenboek,&lt;/em&gt;

waarvan echter alleen het eerste deel nog tijdens zijn leven verscheen.
Ook enkele andere uitgaven, zoals de samen met prof. W. Martin
uitgegeven reeks 
&lt;em&gt;Oude schilderkunst in Nederland&lt;/em&gt;

en het met de architect K. Sluyterman samengestelde werk 
&lt;em&gt;Nederlandsche kasteelen en hun historie,&lt;/em&gt;

kon Moes niet meer voltooien. Reeds in de winter van 1912 was bij hem
tbc geconstateerd; hij verbleef daarna enige tijd in een sanatorium,
maar keerde na ruim een halfjaar terug in Amsterdam, waar hij in
oktober van hetzelfde jaar overleed.&lt;/p&gt;
&lt;p&gt;Talrijk waren de bestuurs- en redactiefuncties die Ernst Moes in de
loop der jaren heeft bekleed. Naast de hiervoor al genoemde bezigheden
kunnen worden vermeld de besturen van het Koninklijk Oudheidkundig
Genootschap, de Bond Heemschut en de Vereeniging van
Noord-Nederlandsche Muziekgeschiedenis, alsmede de redactie van het 
&lt;em&gt;Bulletin van den Nederlandschen Oudheidkundigen Bond.&lt;/em&gt;

Een andere belangrijke activiteit was zijn medewerking aan de
illustratie van vele boekwerken van historische aard.&lt;/p&gt;
&lt;p&gt;Moes wordt gekarakteriseerd als een rusteloze werker, die
voortdurend bezig was met het vergaren van documentatie en steeds klaar
stond anderen te helpen met zijn kennis en gegevens. De betekenis van
Moes ligt, behalve in de uitbreiding en herordening van de
verzamelingen van het Rijksprentenkabinet, vooral in de zorgvuldige en
van een brede belangstelling getuigende documentatie die hij in de loop
der jaren bijeenbracht en in een grote reeks van publikaties
neerlegde.&lt;/p&gt;
&lt;p&gt;
  &lt;a href='agedeelte'&gt;A: &lt;/a&gt;Aantekeningen, waaronder materiaal ter aanvulling van de 
&lt;em&gt;Iconographia Batava&lt;/em&gt;

en voor volgende delen van de Thieme-Becker, in het Rijksprentenkabinet
te Amsterdam en in het Iconographisch Bureau te
's-Gravenhage.&lt;/p&gt;
&lt;p&gt;
  &lt;a href='pgedeelte'&gt;P: &lt;/a&gt;Beknopte bibliografie in de hieronder genoemde publikatie
van J. Six.&lt;/p&gt;
&lt;p&gt;
  &lt;a href='lgedeelte'&gt;L: &lt;/a&gt;C.P. Burger, in 
&lt;em&gt;Het Boek&lt;/em&gt;

2e reeks 1 (1912) 353-358; N. Beets, in 
&lt;em&gt;Bulletin van den Nederlandschen Oudheidkundigen Bond&lt;/em&gt;

2e serie 6 (1913) 35-41; A. Bredius, in 
&lt;em&gt;Oud-Holland&lt;/em&gt;

31 (1913) 1-3; J. Six, in 
&lt;em&gt;Levensberichten der afgestorven medeleden van de Maatschappij der
Nederlandsche Letterkunde te Leiden 1913-1914,&lt;/em&gt;

1-17; K.G. Boon, in 
&lt;em&gt;Gids voor het Rijksprentenkabinet&lt;/em&gt;

(Amsterdam, 1964) 25-26; O.L. van der Aa, 'Feiten en
konterfeitsels', in 
&lt;em&gt;Jaarboek van het Centraal Bureau voor Genealogie&lt;/em&gt;

27 (1973) 33-34.&lt;/p&gt;
&lt;p&gt;R.E.O. Ekkart&lt;/p&gt; 
&lt;dtml-var bwn_footer&gt;</text>
  </biography>
</biodes>

