<biodes version="1.0">
  <fileDesc>
    <title>Hoek, Gerard Hendrik (1904-1986)</title>
    <ref target="http://resources.huygens.knaw.nl/bwn1880-2000/lemmata/bwn3/hoekgh"/>
    <publisher>
      <name>Biografisch Woordenboek van Nederland:1880-2000</name>
      <ref target="http://resources.huygens.knaw.nl/bwn1880-2000"/>
    </publisher>
  </fileDesc>
  <person>
    <idno type="id">hoekgh</idno>
    <persName><name type="geslachtsnaam">Hoek</name>, Gerard Hendrik</persName>
    <sex value="1"/>
    <event type="birth" when="1904"/>
    <event type="death" when="1986"/>
    <state type="occupation">journalist</state>
    <state type="occupation">omroepmedewerker</state>
  </person>
  <biography>
    <graphic url="http://resources.huygens.knaw.nl/bwn1880-2000/lemmata/bwn3/images/images/HOEKGH.jpg"/>
    <text>&lt;dtml-var bwn_header&gt;
 &lt;p class='genealogie'&gt;
  &lt;strong&gt;Hoek, Gerard Hendrik&lt;/strong&gt;, journalist en radioprogrammaleider (Beverwijk 7-4-1904 - Laren (Nh) 6-2-1986).

  Zoon van Jacobus Sadrach Hoek, uitgever en journalist, en Sara
  Elisabeth Lens. Gehuwd op 12-6-1929 met Maike van Zuilen. Uit dit
  huwelijk werden 2 zoons en 3 dochters geboren.
  

  &lt;img src=&amp;quot;images/HOEKGH.jpg&amp;quot; align=&amp;quot;right&amp;quot; BORDER=&amp;quot;0&amp;quot; alt=&amp;quot;afbeelding van Hoek, Gerard Hendrik&amp;quot; class=&amp;quot;bwnimg&amp;quot;&gt;

  
  &lt;/p&gt;
&lt;p&gt;Hoeks loopbaan als journalist bij de
    protestants-christelijke 
    &lt;em&gt;Nieuwe Leidsche Courant&lt;/em&gt;

    begon in 1921, na zijn opleiding aan de christelijke HBS te
    Leiden. Enige jaren later trad hij toe tot de redactie van het
    antirevolutionaire dagblad 
    &lt;em&gt;De Rotterdammer.&lt;/em&gt;

    Hij werd ook secretaris van de Rotterdamsche Journalisten
    Vereeniging, een afdeling van de Nederlandsche Journalisten
    Kring. Naast de dagbladjournalistiek kreeg ook het medium radio
    zijn vakmatige belangstelling. In 1936 maakte hij als
    free-lancer zijn eerste reportages voor de Nederlandsche
    Christelijke Radio Vereeniging (NCRV). De kwaliteit en de
    kwantiteit van zijn radioverslaggeving bij de geboorte van
    prinses Beatrix in 1938 - hij maakte twaalf reportages in twee
    dagen - waren voor de leiding van de NCRV reden om hem te
    benoemen tot chef van de reportageafdeling. In augustus 1940
    nam hij echter ontslag, omdat hij zich als journalist niet
    wilde voegen naar de regels van de Duitse bezetter. Hij werd
    chef van de exploitatie bij de uitgeverij Zomer &amp;amp; Keuning
    in Wageningen. Op instigatie van Jan Schouten, lid van het
    Politiek Convent, maakte hij deel uit van een contactgroep die
    maatregelen diende voor te bereiden om bij de bevrijding de
    radiouitzendingen onmiddellijk te kunnen overnemen (H. van den
    Heuvel, 
    &lt;em&gt;Nationaal of verzuild&lt;/em&gt;

    (Baarn, [1976]) 193). Na de bevrijding, in 1945, keerde hij
    terug in de journalistiek als chef-redacteur van het uit de
    illegaliteit voortgekomen dagblad 
    &lt;em&gt;Trouw.&lt;/em&gt;
&lt;/p&gt;
&lt;p&gt;Toen echter in 1946 de NCRV als omroep weer in de lucht
    kwam, keerde Hoek terug naar Hilversum. In 1947 werd hij
    benoemd tot programmaleider. Zijn komst in deze functie
    betekende mede een verruiming van het programmabeleid zoals dat
    in de jaren voor de oorlog gevoerd was. Stond destijds het
    stichtelijke element centraal, nu werd 'de stap van binnenkamer
    en kerk naar de wereld' genomen 
    &lt;em&gt;(Vrij en gebonden. 50 jaar NCRV,&lt;/em&gt;

    73). De culturele horizon werd verbreed: hoorspelen, ook die
    van algemeen nationaal karakter, kregen een vaste plaats. Naast
    gewijde en klassieke muziek klonk ook ontspanningsmuziek en
    kwamen amusementsspelprogramma's, zoals de befaamde
    'Steravonden' en de door Hoek zelf geleide 'Familiecompetitie',
    de luisteraars opvrolijken. Hij was niet alleen
    programmaleider, maar ook programmamaker. Zijn voornaamste
    activiteiten lagen op het terrein van de informatie. Als
    journalist lag de actuele berichtgeving hem na aan het hart. Op
    3 oktober 1949 begon hij met zijn rubriek 'Vandaag. Radiokrant
    voor Nederland', later voortgezet als 'Hier en Nu'.
    Aanvankelijk was het een avonduit-zending; later kwam er een
    'ochtendeditie' bij. Hoek zette een uitgebreid net op van
    correspondenten in binnen- en buitenland. Voor hem was de radio
    het middel bij uitstek om de luisteraars op de hoogte te houden
    van actuele gebeurtenissen. Dit bracht hem ertoe om bij
    belangrijk nieuws het lopende programma (met uitzondering voor
    religieuze uitzendingen) te onderbreken. Hij heeft menige
    journalistieke primeur de ether ingezonden voordat het bericht
    in de dagbladen (en later op het tv-scherm) verscheen. Hoek
    verzorgde zelf de parlementaire verslaggeving en vergezelde als
    chef d'&amp;eacute;quipe en reporter de leden van de koninklijke
    familie op hun buitenlandse reizen.&lt;/p&gt;
&lt;p&gt;Hoeks naam is ook verbonden aan programma's als 'Vragen aan
    voorbijgangers' over actuele omstreden onderwerpen. Uit de
    antwoorden en de discussies vloeide dan weer een reeks
    verdiepende uitzendingen over de aangesneden problemen voort.
    Hetzelfde gebeurde met zijn rubriek 'Ik denk er zo over'.&lt;/p&gt;
&lt;p&gt;In 1953 begon hij met de wekelijkse 'Periodiekenparade'. In
    een uitzending van tien minuten gaf hij een overzicht van het
    artikelenaanbod uit binnen- en buitenlandse week- en
    maandbladen. Hoek is ook de organisator geweest van
    grootscheepse financi&amp;euml;le acties voor charitatieve doelen,
    zoals de'Haak-In'-actie in 1950/1951 ten bate van het Koningin
    Wilhelmina-fonds, de 'Goed-zo'-actie in 1957 voor o.m. de
    Hongaarse vluchtelingen, en '4 x Z...N' voor het werk der
    diaconessen in Suriname, acties die, geleid door Johan
    Bodegraven, miljoenen opbrachten.&lt;/p&gt;
&lt;p&gt;Het oprukken van het medium televisie in 1951 bracht voor
    Hoek zelf geen ingrijpende veranderingen in zijn NCRV-werk, al
    had hij in de zomer van 1950 reeds van het bestuur de opdracht
    gekregen om in de Verenigde Staten de ontwikkeling van de
    televisie te bestuderen en daarover rapport uit te brengen.
    Hoek bleef echter werken bij de radio, want als journalist
    meende hij nog altijd later: 'Natuurlijk de televisie is er en
    blijft er; is belangrijk maar zal nooit de radio kunnen
    verdringen. In snelheid van berichtgeving zal de radio de tv
    voorblijven' 
    &lt;em&gt;(De Gooi- en Eemlander,&lt;/em&gt;

    26-9-1963). Maar zijn voortgezette inspanningen voor de radio
    weerhielden hem er niet van voor zijn radiovereniging naar
    buiten toe belangrijke functies te vervullen: hij
    vertegenwoordigde de NCRV in de programmaraad van de
    Nederlandse Radio Unie; was voorzitter van het college van
    programmadirecteuren, lid van de beleidscommissie voor het
    kijk- en luisteronderzoek en lid van de contact-commissie
    Nederlandse Televisie Stichting - Stichting Nederlandse
    Onderwijs Televisie. Het was geen wonder dat hij in 1963 dank
    zij zulk organisatorisch werk benoemd werd tot
    adjunct-directeur van de NCRV.&lt;/p&gt;
&lt;p&gt;Op terreinen buiten de omroep zelf ontplooide Hoek trouwens
    ook activiteiten. Het medium film had zijn belangstelling.
    Reeds van 1947 af was hij een van de stuwende krachten geweest
    van de Christelijke Film Actie (CFA) om het vertonen van goede
    films in eigen kring te stimuleren en zijn medechristenen te
    behoeden voor films die hij zag als oppervlakkige en slechte
    Produkten. Ook had hij zich sedert de bevrijding reeds
    ingespannen voor de verspreiding van goede lectuur. Zelf werkte
    hij mee aan diverse periodieken, zoals het christelijk
    ge&amp;iuml;llustreerde tijdschrift: 
    &lt;em&gt;De Spiegel,&lt;/em&gt;

    waarin hij o.m. in 1946 de feuilleton 'Burgers in de
    Frontlinie' schreef. Uit publicistisch werk bleek eveneens
    Hoeks actuele belangstelling: er verschenen enkele boeken van
    zijn hand over radiowerk in het algemeen en bepaalde
    maatschappelijke gebeurtenissen en problemen.&lt;/p&gt;
&lt;p&gt;In de praktische politiek werd Hoek in 1962 in Hilversum
    gemeenteraadslid voor de Anti-Revolutionaire Partij (ARP). Op 6
    september 1966 werd hij tot wethouder gekozen met de
    portefeuille van bedrijven, gezondheidszorg, huisvesting en
    winkelsluiting. Op 1 oktober 1966 nam hij ontslag bij de NCRV,
    omdat hij meende dat deze taak niet te verenigingen was met
    zijn nieuwe functie. Hij had het een zware keuze gevonden, maar
    hij hoopte in het wethoudersambt nog een taak te hebben die hem
    in staat zou stellen ook na het bereiken van de
    pensioengerechtigde leeftijd nog dienstbaar te zijn aan de
    gemeenschap. De bestuurstaak viel hem echter zwaar, te meer
    omdat hij ging sukkelen met zijn gezondheid. In 1969 trad hij
    af. Hiermede was een eind gekomen aan een lange periode van een
    intensief arbeidzaam leven.&lt;/p&gt;
&lt;p&gt;Gerard Hoek was voor zijn omroepcollega's een radioman met
    pioniersgeest, die met grote toewijding en met respect voor
    andersdenkenden zijn taak, die hij zag als een evangelische
    opdracht, vervulde, een principieel mens zonder een spoor van
    fanatisme. Zijn medewerkers kenden hem als een beminnelijk man,
    die soms verstrooid kon zijn, humor waardeerde, die succes
    stimuleerde, maar ook mild was in de beoordeling van gemaakte
    fouten. Hij heeft in de periode 1947-1966 heel sterk het
    profiel van de NCRV mede bepaald.&lt;/p&gt;
&lt;p&gt;
  &lt;a href='agedeelte'&gt;A: &lt;/a&gt;Kranteknipsels en stencils bij Documentatiedienst
  NCRV.&lt;/p&gt;
&lt;p&gt;
  &lt;a href='pgedeelte'&gt;P: &lt;/a&gt;
  &lt;em&gt;De Oranje-prinsesjes thuis&lt;/em&gt;

    [Wageningen, 1946]; 
    &lt;em&gt;Doodenwacht bij onze gevallenen&lt;/em&gt;

    (Wageningen, [1946]); artikelen in het programmablad 
    &lt;em&gt;De Omroepgids&lt;/em&gt;

    1947-1963; 
    &lt;em&gt;Zuid-Afrika, land van mogelijkheden en contrasten&lt;/em&gt;

    (Wageningen, [1948]); 
    &lt;em&gt;&amp;quot;Hier Hilversum, de NCRV&amp;quot;&lt;/em&gt;

    [Hilversum, 1963].&lt;/p&gt;
&lt;p&gt;
  &lt;a href='lgedeelte'&gt;L: &lt;/a&gt;Behalve interviews en herdenkingsartikelen in 
  &lt;em&gt;Goede Ontvangst,&lt;/em&gt;

  oktobernr. 1959; 
  &lt;em&gt;De Nieuwe Limburger,&lt;/em&gt;

  17-1-1962; 23e 
  &lt;em&gt;Gooi- en Eemlander,&lt;/em&gt;

  26-9-1963; 
  &lt;em&gt;De NCRV-gids,&lt;/em&gt;

  1-10-1966 en 22-2-1986: 
  &lt;em&gt;Vrij en gebonden. 50 jaar NCRV.&lt;/em&gt;

  Met bijdragen van H. Algra, C. Rijnsdorp en B. van Kaam (Baarn,
  [1974]) 72-100.&lt;/p&gt;

&lt;a href='igedeelte'&gt;I: &lt;/a&gt;  Hans de la Rive Box,  &lt;i&gt;Bonte Parade. Een revue van bekende Nederlandse radiosprekers en artisten&lt;/i&gt;  (Amsterdam [1948]) 120.&lt;/p&gt;


&lt;p&gt;H.W.A. Joosten&lt;/p&gt; 
&lt;dtml-var bwn_footer&gt;</text>
  </biography>
</biodes>

