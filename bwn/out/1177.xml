<biodes version="1.0">
  <fileDesc>
    <title>Marchant, Hendrik Pieter (1869-1956)</title>
    <ref target="http://resources.huygens.knaw.nl/bwn1880-2000/lemmata/bwn1/marchant"/>
    <publisher>
      <name>Biografisch Woordenboek van Nederland:1880-2000</name>
      <ref target="http://resources.huygens.knaw.nl/bwn1880-2000"/>
    </publisher>
  </fileDesc>
  <person>
    <idno type="id">marchant</idno>
    <persName><name type="geslachtsnaam">Marchant</name>, Hendrik Pieter</persName>
    <sex value="1"/>
    <event type="birth" when="1869"/>
    <event type="death" when="1956"/>
    <state type="occupation">politicus</state>
    <state type="occupation">minister</state>
  </person>
  <biography>
    <graphic url="http://resources.huygens.knaw.nl/bwn1880-2000/lemmata/bwn1/images/images/MARCHANTHP.jpg"/>
    <text>&lt;dtml-var bwn_header&gt;
 &lt;p class='genealogie'&gt;
  &lt;strong&gt;Marchant, Hendrik Pieter&lt;/strong&gt;, politicus en minister van Onderwijs, Kunsten en Wetenschappen (Deventer 12-2-1869 - 's-Gravenhage 12-5-1956).

Zoon van Carel Anthonij Marchant, officier van justitie te Deventer, en
Apollonia Jacoba van der Horst. Huwde op 10-8-1901 met Sara Maria
Magdalena Rambonnet. Er waren geen kinderen.



&lt;img src=&amp;quot;images/MARCHANTHP.jpg&amp;quot; align=&amp;quot;right&amp;quot; BORDER=&amp;quot;0&amp;quot; alt=&amp;quot;afbeelding van Marchant, Hendrik Pieter&amp;quot; class=&amp;quot;bwnimg&amp;quot;&gt;


&lt;/p&gt;
&lt;p&gt;Marchant ging in 1888 te Leiden rechten studeren; promoveerde daar
in 1894 op het proefschrift 
&lt;em&gt;Begrip en gevolg van belediging in het burgerlijk recht.&lt;/em&gt;

In het zelfde jaar vestigde hij zich als advocaat en procureur in zijn
geboorteplaats. In 1897 kwam hij in de gemeenteraad van Deventer en in
1899 werd hij wethouder van financi&amp;euml;n. Bij een tussentijdse
verkiezing in 1900 koos het district Deventer hem voor de Radicale Bond
tot lid van de Tweede Kamer; hij bleef dat tot in 1933. In 1901
behoorde hij tot de oprichters van de Vrijzinnig-Democratische Bond.
Van 1905-1908 was hij voorzitter van de partij en vanaf 1916 voorzitter
van de Tweede-Kamerfractie. Hij verhuisde in 1901 naar Den Haag, waar
hij zijn advocatenpraktijk voortzette, in 1923 in de gemeenteraad
terecht kwam en sedert 1931 wethouder van onderwijs was. In 1933 werd
hij minister van Onderwijs, Kunsten en Wetenschappen.&lt;/p&gt;
&lt;p&gt;Marchant was strijdvaardig, ja militant van aard en beschikte over
een zeer sterk ontwikkelde kritische geest. Bestreed hij hem
onwelgevallige personen of kwamen hem zaken ongerechtvaardigd voor, dan
ging hij door dik en dun en liet hij weinig overeind. In het debat was
hij gevreesd en hij bleef in de meeste gevallen heer en meester; zijn
betoog was helder, vlijmscherp en geestig, badinerend. In de
bestrijding stelde hij zich echter vaak eenzijdig op; hij besefte
zelden dat een zaak verschillende kanten kon hebben. Veranderde hij van
inzicht, dan was hij spoedig vergeten dat hij kort daarvoor er anders
over had gedacht. Reeds aan de politieke loopbaan van Marchant is het
duidelijk te zien, welke leidende positie hij innam in en voor de
Vrijzinnig-Democratische Bond (VDB). Zijn langdurig kamerlidmaatschap
leidde ertoe, zeker toen hij ook nog voorzitter van de
Tweede-Kamerfractie werd, dat hij zijn stempel op de partij kon
drukken. Als publicist voor zijn politieke streven was hij evenzeer van
den beginne af aan zeer actief. Voor de tijdschriften van de partij 
&lt;em&gt;Vragen des Tijds&lt;/em&gt;

en 
&lt;em&gt;De Opbouw&lt;/em&gt;

schreef hij vanaf 1911 staatkundige kronieken; bovendien behoorde hij
tot de redactie van beide. Ook aan het weekblad 
&lt;em&gt;De Vrijzinnig-Democraat&lt;/em&gt;

leverde hij regelmatig bijdragen. Zijn grote verdienste voor de partij
was hierin gelegen dat hij de partij, waarvan aanvankelijk alleen op
intellectuelen aantrekkingskracht uitging, dichter bij het kiezerscorps
bracht. Zijn optreden binnen de partij was vaak zo dominerend dat men
hem niet zelden de generaal noemde, hetgeen hem streelde!&lt;/p&gt;
&lt;p&gt;Het hoofdstreven van de VDB en daarmee van Marchant richtte zich op
een doorbreking van de bestaande partijverhoudingen. Na de
grondwetsherzieningen van 1917, waarbij de financi&amp;euml;le
gelijkstelling van het openbaar en bijzonder onderwijs een feit was
geworden, en van 1922 had de antithese volgens de vrijzinnig-democraten
geen enkele bestaansgrond meer; deze moest vervangen worden door een
samenwerking van groepen aan beide zijden van de oude scheidslijn op
basis van een democratisch programma; hieruit vloeide logischer wijze
voort, dat de SDAP deel moest kunnen hebben aan de regering. De
vrijzinnig-democraten voerden steeds een vijftal bezwaren aan tegen de
rechtse coalitie van de emancipatiepartijen: de eigen verlangens van
elke der samenwerkende partijen werden niet behartigd; de handhaving
van het recht en de versterking van het rechtsbewustzijn werden met
voeten getreden; op financieel terrein werden de bezitters van grote
inkomens bevoordeeld; de zeggenschap van de economische machthebbers in
de maatschappij werd erdoor versterkt; en ten slotte, per jaar werden
honderd miljoen gulden besteed aan voor het merendeel ondoelmatige
militaire uitgaven.&lt;/p&gt;
&lt;p&gt;Het hoogtepunt in de strijd tegen de rechtse coalitie vormde de val
van het eerste kabinet-Colijn in november 1925. Bij de behandeling van
de begroting voor Buitenlandse Zaken in de Tweede Kamer diende ds.
Kersten van de Staatkundig Gereformeerde Partij een motie in tot
schrapping van het krediet voor het gezantschap bij het Vaticaan. Omdat
de fractie van de Rooms-Katholieke Staatspartij bij aanneming van de
motie tegen de begroting zou stemmen en daarmee het voortbestaan van de
coalitie in de weegschaal stelde, steunde Marchant de motie. Het
kabinet viel, maar het lukte Marchant niet om uit deze situatie
voldoende vruchten te plukken. Een formatiepoging van hem om te komen
tot samenwerking tussen katholieken, socialisten en
vrijzinnig-democraten strandde op de weigerachtigheid van de
katholieken: samenwerking met de socialisten kon alleen 'bij
uiterste noodzaak' plaatsvinden en men achtte die noodzaak in 1925
niet aanwezig.&lt;/p&gt;
&lt;p&gt;Marchant is wel eens vergeleken met de Franse staatsman
Cl&amp;eacute;menceau, de 'tijger', bijtend van sarcasme, een ware
'tombeur de ministres'. Deze laatste kwalifikatie doet Marchant
in zoverre recht dat hij vanuit zijn anti-militaristische houding
vooral de ministers van Oorlog de voet dwars zette. Tijdens het
ministerie-De Meester (1905-1908) drong hij voortdurend aan op
bezuinigingen. In 1917 wist hij de minister van Oorlog Bosboom tot
aftreden te dwingen. Na de Eerste Wereldoorlog betoogde Marchant bij
herhaling dat men met de militaire verdediging niet op de oude voet
moest doorgaan. Een pauze in de bewapening zou niet gevaarlijk zijn,
omdat bij de algemene uitputting een hernieuwing van de oorlog
voorlopig was uitgesloten. Bij de behandeling van de oorlogsbegroting
in 1919 wenste Marchant de militaire uitgaven aanzienlijk verlaagd te
zien; alleen die uitgaven zou hij kunnen goedkeuren, die nodig waren om
de dienst gaande te houden. Hij wist deze begroting op zo veel punten
besnoeid te krijgen dat de minister van oorlog Alting van Geusau
aftrad. In 1922 bepleitte hij beperking tot grensverdediging en in
oktober 1923 hielp hij mee de vlootwet te verwerpen. In november 1924
verving de VDB de militaire paragraaf door het beginsel van de
nationale ontwapening met inachtneming van de verplichtingen van
Nederland als lid van de Volkenbond: Nederland had slechts te zorgen
voor een lichamelijk goed geoefende troep met eenvoudige bewapening,
alleen bestemd voor politiediensten. Bij de behandeling van de
begroting voor Buitenlandse Zaken in december 1924 pleitte Marchant dan
ook voor de afschaffing van een zelfstandige oorlogsweermacht. Pas in
1936 zou de VDB de ontwapeningsparagraaf intrekken.&lt;/p&gt;
&lt;p&gt;Op een ander gebied behaalde Marchant klinkende successen, namelijk
op dat van het vrouwenkiesrecht. Dat recht beschouwde hij als een
gebiedende eis van de democratie. Dat zijn initiatief in september 1918
om het algemeen vrouwenkiesrecht in te voeren zo snel resultaat zou
opleveren, lag mede aan de geest van die tijd. Vooral na
Troelstra's revolutiepoging was de sfeer rijp voor belangrijke
sociale hervormingen. Toen de regering liet weten op een spoedige
behandeling van Marchants voorstel prijs te stellen, werd het zonder
veel tegenstand in het parlement aangenomen; het algemeen
vrouwenkiesrecht kwam in 1922 in de grondwet. Van het radicale
feminisme moest Marchant overigens weinig hebben.&lt;/p&gt;
&lt;p&gt;In mei 1933 nam Colijn twee vrijzinnig-democraten in zijn kabinet
op: mr. P.J. Oud als minister van Financi&amp;euml;n en Marchant als
minister van Onderwijs, Kunsten en Wetenschappen. Marchants bewind, dat
geheel in het teken van de bezuiniging stond, was minder gelukkig. Het
ontbrak hem aan voldoende tact en bovendien liet hij vrijwel alles, op
enkele zaken na die zijn bijzondere belangstelling hadden, over aan
zijn directeur-generaal, prof.mr. G.A. van Poelje, die hij had
meegenomen van het Haagse stadhuis, waar Van Poelje zijn belangrijkste
medewerker was geweest. Zo ontstond er een te grote afstand tussen hem
en zijn ondergeschikten, waardoor hij van een veelzijdige voorlichting
verstoken bleef. Hij stootte dan ook vaak op felle oppositie in het
parlement en op den duur ondervond hij zelfs van de kant van zijn eigen
partij weerstand.&lt;/p&gt;
&lt;p&gt;Het zou hem nog lang kwalijk genomen worden dat hij in het kader van
de door de bezuiniging opgelegde concentratie van scholen de openbare
scholen onmiddellijk aanpakte en de bijzondere scholen aanvankelijk
ongemoeid liet. In de kwestie van de gehuwde onderwijzeres kreeg hij
van alle kanten het verwijt te handelen in strijd met het voornemen van
het kabinet om het scheppen van tegenstellingen te vermijden: de
rechterzijde wilde tot groot ongenoegen van links in 1933 de gemeenten
verplichten een onderwijzeres, die ging huwen, te ontslaan; Marchant
vroeg het initiatief in deze aan de regering te laten, maar kwam zelf
een jaar later met het voorstel.&lt;/p&gt;
&lt;p&gt;Ook in zijn plannen tot vereenvoudiging van de spelling was Marchant
niet al te gelukkig. Onder het motto 'niet zoo, maar zo' deed
hij een krachtige poging om op spellinggebied eenheid te scheppen.
Doordat men reeds enige malen had geprobeerd de spelling van De Vries
en Te Winkel te vereenvoudigen, was de uniformiteit in de schrijftaal
ver te zoeken. De belangrijkste veranderingen in de door Marchant
voorgestelde spelling bestonden hierin dat er gebroken zou worden met
de buigingsuitgang-n, dat de dubbele ee en oo in open lettergrepen
zouden verdwijnen en dat de ch alleen nog maar daar geschreven zou
worden waar men deze ook uitsprak. Deze spelling, die grotendeels werd
overgenomen in de in 1947 wettelijk vastgestelde spelling, werd echter
van protestantse, katholieke en liberale zijde in de Tweede Kamer zo
hevig aangevallen dat Marchant genoegen moest nemen met het compromis
dat zijn spelling alleen verplicht zou zijn bij examens op scholen,
terwijl in een aantal gevallen de uitgang-n gehandhaafd zou blijven.
Ook buiten de Kamer ontmoette Marchant felle kritiek, vooral van de
kant van de Leidse hoogleraar Huizinga.&lt;/p&gt;
&lt;p&gt;Inmiddels was het opgevallen dat Marchant -van huis uit
Nederlands-Hervormd - in redevoeringen bij publieke gebeurtenissen
meningen verkondigde die nauw aansloten bij de katholieke overtuiging
omtrent ethische, esthetische, pedagogische en historische
vraagstukken. Na Pasen 1935 begonnen geruchten de ronde te doen over
een eventuele overgang van hem naar het katholieke geloof en kort
daarop maakte Marchant zelf bekend dat hij zich reeds in december 1934
had laten dopen. Hij had gezwegen omdat hij zowel de regering als zijn
partij zo lang mogelijk de moeilijkheden wilde besparen die
logischerwijs uit zijn stap zouden voortvloeien. Politieke
consequenties van zijn daad zag hij voor zichzelf eigenlijk niet; de
VDB liet immers haar leden vrij in de geloofsovertuiging. Toen de
partijleiding hem echter verzocht op de geruchten te reageren, vatte
hij dit op als in strijd met de partijbeginselen en bedankte hij voor
het lidmaatschap. Dit bedanken en zijn overgang naar het katholieke
geloof brachten Colijn ertoe hem te adviseren als minister ontslag te
nemen: hij zou anders in het parlement een oppositie tegenover zich
vinden, die door allerlei motieven gedreven een meerderheid zou
blijken. Tegelijkertijd had Oud laten weten dat hij zou opstappen, als
Marchant deel bleef uitmaken van het kabinet.&lt;/p&gt;
&lt;p&gt;Waarom was Marchant katholiek geworden? Het begin van dat proces lag
zoals Marchant later zelf heeft meegedeeld, in zijn studententijd. Hij
was opgegroeid in de sfeer van het positivisme, dat hem echter steeds
minder bevredigde. De mogelijkheid tot zoeken naar groter bevrediging
nam toe, zodra hij als minister ambtelijk met de katholieke wereld in
aanraking kwam. De steeds manifester wordende negativiteit van het
communisme en het nationaal-socialisme deed hem spoedig in het
katholicisme de enige positieve tegenkracht zien.&lt;/p&gt;
&lt;p&gt;Na zijn ontslag als minister verliet Marchant definitief het
politieke toneel. Hij bleef echter van zich doen horen in woord en
geschrift. Hij trad op als verdediger van het katholieke geloof en wees
voortdurend op de gevaren van het nationaal-socialisme. In 
&lt;em&gt;Een staatkundige epidemie. Het ziektebeeld van het Dietse
nationaal-socialisme&lt;/em&gt;

('s-Hertogenbosch, 1936) en 
&lt;em&gt;De zelfmoord der kiezers&lt;/em&gt;

(Den Haag, 1937) ging hij op zijn bekende, onbarmhartige wijze de NSB
te lijf.&lt;/p&gt;
&lt;p&gt;Na de Tweede Wereldoorlog behoorde Marchant tot de uiterst rechtse
katholieken. In o.a. 
&lt;em&gt;De Maasbode&lt;/em&gt;

oefende hij veel kritiek uit op het regeringsbeleid. Met het
kabinet-Schermerhorn raakte hij in een hevig conflict, omdat dit de
statuten van de stichting 'De Hooge Veluwe', waarvan hij in
april 1935 medeoprichter en sindsdien voorzitter was, wilde handhaven
in de gewijzigde vorm die de Duitsers in 1942 daaraan hadden gegeven;
Marchant was daarbij als voorzitter uitgesloten. Met ingang van 1
januari 1951 kon hij weer als voorzitter optreden, nadat hij door de
Raad voor Rechtsherstel in het gelijk was gesteld.&lt;/p&gt;
&lt;p&gt;
  &lt;a href='agedeelte'&gt;A: &lt;/a&gt;Archief-Marchant in Algemeen Rijksarchief te
's-Gravenhage. Inventaris van Ch.J.A.M. Schaepman, 
&lt;em&gt;Inventaris van de papieren van Mr. H.P. Marchant 1869-1956&lt;/em&gt;

(['s-Gravenhage], 1968).&lt;/p&gt;
&lt;p&gt;
  &lt;a href='pgedeelte'&gt;P: &lt;/a&gt;
  &lt;em&gt;De Vrijzinnig-Democratische Partij.&lt;/em&gt;

2e dr. (Baarn, 1918); 
&lt;em&gt;Overpeinzingen van coalitie-staatslieden&lt;/em&gt;

(Rotterdam, 1926); 
&lt;em&gt;De Hoge Veluwe gered&lt;/em&gt;

(Den Haag, 1935); 
&lt;em&gt;Tot Verweer&lt;/em&gt;

(Leiden, 1935); 
&lt;em&gt;Hoe kwam ik er toe&lt;/em&gt;

('s-Hertogenbosch, [1936]); 
&lt;em&gt;De breuk geheeld&lt;/em&gt;

(Roermond, [enz. 1946]).&lt;/p&gt;
&lt;p&gt;
  &lt;a href='lgedeelte'&gt;L: &lt;/a&gt;W.J. van Welderen Rengers, 
&lt;em&gt;Schets eener Parlementaire Geschiedenis van Nederland.&lt;/em&gt;

Derde deel: 1901-1914, door W.H. Vermeulen ('s-Gravenhage, 1950) en
vierde deel: 1914-1918, door C.W. de Vries ('s-Gravenhage, 1955);
P.J. Oud, 
&lt;em&gt;Het Jongste Verleden. Parlementaire Geschiedenis van Nederland
1918-1940.&lt;/em&gt;

2e dr. (Assen, 1968).&lt;/p&gt;

&lt;p&gt;
&lt;a href=&amp;quot;igedeelte&amp;quot;&gt;I: &lt;/a&gt;&lt;i&gt;Persoonlijkheden in het Koninkrijk der Nederlanden in woord en beeld&lt;/i&gt;. Onder hoofdred. van H.P. van den Aardweg (Amsterdam 1938) 978.
&lt;/p&gt;

&lt;p&gt;J. Bosmans&lt;/p&gt; 
&lt;dtml-var bwn_footer&gt;</text>
  </biography>
</biodes>

