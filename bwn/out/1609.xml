<biodes version="1.0">
  <fileDesc>
    <title>Schaepman, Herman Johan Aloijsius Marie (1844-1903)</title>
    <ref target="http://resources.huygens.knaw.nl/bwn1880-2000/lemmata/bwn3/schaepman"/>
    <publisher>
      <name>Biografisch Woordenboek van Nederland:1880-2000</name>
      <ref target="http://resources.huygens.knaw.nl/bwn1880-2000"/>
    </publisher>
  </fileDesc>
  <person>
    <idno type="id">schaepman</idno>
    <persName><name type="geslachtsnaam">Schaepman</name>, Herman Johan Aloijsius Marie</persName>
    <sex value="1"/>
    <event type="birth" when="1844"/>
    <event type="death" when="1903"/>
    <state type="occupation">r.k. priester</state>
    <state type="occupation">politicus</state>
  </person>
  <biography>
    <graphic url="http://resources.huygens.knaw.nl/bwn1880-2000/lemmata/bwn3/images/images/SCHAEPMAN.jpg"/>
    <text>&lt;dtml-var bwn_header&gt;
 &lt;p class='genealogie'&gt;
  &lt;strong&gt;Schaepman, Herman Johan Aloijsius Marie&lt;/strong&gt;, dichter, redenaar, seminarieprofessor, publicist en politicus (Tubbergen 2-3-1844 - Rome 21-1-1903).

  Zoon van Theodoor Eduard Johannes Schaepman, burgemeester, en
  Johanna Francisca La Chapelle.
  

  &lt;img src=&amp;quot;images/SCHAEPMAN.jpg&amp;quot; align=&amp;quot;right&amp;quot; BORDER=&amp;quot;0&amp;quot; alt=&amp;quot;afbeelding van Schaepman, Herman Johan Aloijsius Marie&amp;quot; class=&amp;quot;bwnimg&amp;quot;&gt;

  
  &lt;/p&gt;
&lt;p&gt;Na de lagere school in zijn geboorteplaats te hebben
    doorlopen volgde Schaepman de priesteropleiding van het
    aartsbisdom Utrecht op het klein-seminarie te Culemborg en op
    het groot-seminarie Rijsenburg te Driebergen. In 1867 tot
    priester gewijd vertrok hij na een jaar naar Rome, waar hem op
    grond van examens in 1869 het doctoraat in de theologie werd
    verleend. In aansluiting daarop was de 'doctor', onder welk
    epitheton hij bij zijn - toen nog aan academische titels arme -
    geloofsgenoten bekend is geworden, aanwezig als secretaris van
    de bisschop van Haarlem op het Eerste Vaticaanse Concilie
    (1869-1870), hetgeen voor hem een hoogtepunt in zijn leven is
    gebleven. 'Ultramontaans behoorende tot de uiterste uitraas ben
    ik met hart en ziel', aldus het in de dagen van het
    onfeilbaarheidsdogma afgelegde zelfgetuigenis van deze
    levenslange pausvereerder, die zijn devies 'Credo-Pugno' (ik
    geloof - ik strijd) in emotioneel papalistische trouw waar zou
    maken. Op de ter ere van Pius IX gehouden parkmeeting te
    Amsterdam (1871), de eerste massale bijeenkomst van de
    Nederlandse katholieken, vestigde hij zijn roem als redenaar.
    De tekst van de daar voor het eerste ten gehore gebrachte
    Pius-cantate, met als slot het in katholieke kring populair
    geworden 'Aan U, o Koning der eeuwen' (de paus!), was de vrucht
    van zijn reeds eerder gebleken dichtkunst, die herhaaldelijk
    het pausschap tot onderwerp had en naar de vorm aan Bilderdijk
    en Da Costa deed herinneren.&lt;/p&gt;
&lt;p&gt;Als dichter was Schaepman dan ook reeds verouderd toen hij
    begon. In 1868 tot lid van de Maatschappij der Nederlandsche
    Letterkunde te Leiden gekozen produceerde hij zijn letterkundig
    werk grotendeels in zijn jonge jaren. Uit zijn laatste
    inleiding op de al vroeg 
    &lt;em&gt;Verzamelde dichtwerken&lt;/em&gt;

    (1e dr. 1869; 5e dr. 1899) blijkt dat hij, ondanks begrip voor
    de moderne kritiek op haar hoogdravendheid en gebrek aan
    originaliteit, de kunst van de door hem vertegenwoordigde 'oude
    school' nog altijd het herdrukken waard achtte. De spottende
    toon waarop de Tachtigers hem afwezen en in het bijzonder de
    ongenadigde wijze waarop Willem Kloos zijn monumentale 
    &lt;em&gt;Aya Sofia&lt;/em&gt;

    (1886) belachelijk maakte, wist Schaepman later niet beter te
    pareren dan met moraliserend te wijzen op het
    individualistische en onmaatschappelijke karakter van de
    moderne po&amp;euml;zie. Met de van hem ook op ander terrein
    bekende verabsoluteringsdrang noemde hij alle niet door God
    ge&amp;iuml;nspireerde dichtkunst onvolkomen.&lt;/p&gt;
&lt;p&gt;Zijn theatraal aandoend proza was doorgaans gericht op de
    actualiteit; het was afwisselend massief en hol, maar altijd
    retorisch van aard. Vriend en tegenstander lieten zich graag
    door hem boeien, maar vooral zijn gesproken woord was slechts
    op onmiddellijk effect berekend. Deze geweldenaar van het woord
    heeft zich als letterkundige nooit van de oude stempel weten te
    ontdoen. Na allengs ook van fijner besnaarde medekatholieken
    negatieve kritiek te hebben ondervonden viel hij in dit opzicht
    bijna geheel aan de vergetelheid ten prooi.&lt;/p&gt;
&lt;p&gt;Met de daarentegen vermaard gebleven invloed van de
    politicus Schaepman staan de ruim dertigjarige werkzaamheden
    die de kersvers uit Rome teruggekeerde ultramontaan in de
    herfst van 1870 als docent en publicist begon, in nauw verband.
    Zijn bisschop benoemde hem tot professor aan het
    groot-seminarie dat hij drie jaar tevoren als alumnus had
    verlaten. Doceerde hij er aanvankelijk de gehele
    kerkgeschiedenis, na zijn intrede in de Tweede kamer (1880)
    besteedde hij als buitengewoon hoogleraar met enige wekelijkse
    uren voornamelijk aandacht aan de moderne tijd. Zijn lessen,
    vol van improvisaties en actuele beschouwingen, namen steeds
    een hoge vlucht en hebben vele priestergeneraties van het
    aartsbisdom aangezet tot ultramontaans-kerkelijke en
    nationaal-maatschappelijke betrokkenheid. Met zijn onderwijs,
    maar meer nog met zijn publicistische activiteiten liet
    Schaepman zich kennen als een man van grote belezenheid en
    eruditie. In krante- en tijdschriftartikelen etaleerde hij die
    met zichtbaar genoegen. Omdat hij aanleg had voor talen,
    ondanks een vroeg optredende bijziendheid veel en snel las,
    evengoed de bellettristische als de politieke en journalistieke
    literatuur bijhield, over een fabelachtig geheugen beschikte en
    een bij uitstek associatief polemist was, stonden zijn veelal
    lange en met groot gemak tot stand gekomen pennevruchten op
    relatief hoog peil. Enkele van zijn politieke verhandelingen
    werden tegelijkertijd als afzonderlijk pamflet verspreid. Aan
    het schrijven van boeken is deze flitsende en onrustige geest
    nooit toegekomen. Van een aantal artikelen stelde hij later
    zelf een bloemlezing samen met als titel 
    &lt;em&gt;Menschen en boeken&lt;/em&gt;

    (1893-1903. 5 dl.), waarvan ieder deel voorzien werd van een -
    soms zeer uitvoerige - inleiding. Alleen van een reeks felle en
    sarcastische opstellen uit de vroege jaren zeventig beschouwde
    hij er geen enkel als voor herdruk geschikt.&lt;/p&gt;
&lt;p&gt;Deze zogenaamde 'Corviniana' (genoemd naar de
    hartstochtelijke christentheater Corvinus uit een roman van
    kardinaal N. Wiseman) waren, naast vele andere artikelen van
    gematigder aard, verschenen in 
    &lt;em&gt;De Wachter,&lt;/em&gt;

    een tijdschrift dat door Schaepman samen met de
    amateur-historicus W.J.F. Nuyens in 1871 was opgericht en dat
    bedoeld was als de katholieke pendant van 
    &lt;em&gt;De Gids.&lt;/em&gt;

    Na onenigheid met de andere redactieleden gingen de beide
    oprichters in 1875 verder met 
    &lt;em&gt;Onze Wachter.&lt;/em&gt;

    In 1886 smolt hun orgaan samen met het door de top van de
    Hollandse clerus geredigeerde maandblad 
    &lt;em&gt;De Katholiek,&lt;/em&gt;

    dat zij sindsdien met hun politieke en historische bijdragen
    verrijkten. Tot aan het begin van de jaren tachtig maakte
    Schaepman deel uit van de hoofdredactie van 
    &lt;em&gt;De Tijd.&lt;/em&gt;

    Toen deze krant steeds conservatiever werd, zegde hij haar
    vaarwel en schreef hij van 1882 tot 1884 wekelijks een
    hoofdartikel voor het katholieke Friese dagblad 
    &lt;em&gt;Ons Noorden.&lt;/em&gt;

    Daarna verleende hij een vijftiental jaren lang zijn
    medewerking aan 
    &lt;em&gt;Het Centrum,&lt;/em&gt;

    een pas opgerichte krant die in de jaren negentig de
    katholiek-democratische tegenhanger werd van 
    &lt;em&gt;De Tijd&lt;/em&gt;

    en het ultra-conservatieve dagblad 
    &lt;em&gt;De Maasbode.&lt;/em&gt;

    Toen hij zich te veel vereenzelvigd zag met 
    &lt;em&gt;Het Centrum,&lt;/em&gt;

    dat op den duur een radicaal-sociale koers liet prevaleren
    boven een samengaan met Abraham Kuypers antirevolutionairen,
    stichtte hij in 1900 een eigen orgaan: 
    &lt;em&gt;Chronica over staatkunde en letteren,&lt;/em&gt;

    waarvan de drie jaarreeksen (1901-1903. 3 dl.) na zijn dood
    zijn gebundeld.&lt;/p&gt;
&lt;p&gt;Bij alle ontwikkeling in denkbeelden die Schaepman, ook naar
    eigen zeggen, heeft doorgemaakt, is de onderliggende
    grondgedachte steeds dezelfde gebleven. De doctor was en bleef
    de ultramontaanse bestrijder van het Franse Revolutiedenken,
    dat hij in het liberalisme, later ook in het socialisme
    belichaamd zag. Vandaar zijn onverflauwde bewondering voor
    conservatieve ideologen als De Maistre en G&amp;ouml;rres,
    vertegenwoordigers van het vroeg-negentiende-eeuwse
    Restauratietijdperk. Vandaar dat hij het liberaal-katholicisme
    van Ch. Montalembert, die kerk en revolutie principieel had
    trachten te verzoenen, als een dwaling is blijven bestempelen.
    Wel is hij zich enigszins gaan distanti&amp;euml;ren van de
    onverzoenlijke toon van diens tegenstander L. Veuillot, de
    eveneens Franse journalist en polemist die hij aanvankelijk tot
    navolgens toe had bewonderd. Zag de jonge publicist Schaepman
    de Franse Revolutie als een uiteindelijk gevolg van de
    Reformatie, vooral ten gevolge van de als 'staats voogdij'
    ervaren liberale schoolwet van 1878 begroette de aankomende
    politicus Schaepman de antirevolutionairen als medestanders in
    de grote strijd tussen de christelijke en anti-christelijke
    wereld. Zo vormden antithese-opvattingen, die door hem zelf
    voornamelijk aan het Franse traditionalisme waren ontleend en
    die bij Kuyper teruggingen op Groen van Prinsterer, de
    gemeenschappelijke basis van een moeizaam groeiende coalitie.
    Dit electoraal en parlementair samengaan van
    orthodox-protestanten en rooms-katholieken heeft steeds de kern
    uitgemaakt van zijn politieke handel en wandel. Later heette
    Schaepman van het eerste coalitiekabinet (het kabinet-Mackay,
    1888-1891) dan ook wel de 'buitengewoon minister', en in 1901
    zou hij samen met Kuyper diens kabinet, het tweede voor de
    coalitie, tot stand brengen. Beide kabinetten zijn voor het
    bijzonder onderwijs van baanbrekende betekenis geweest.&lt;/p&gt;
&lt;p&gt;Gelijke tred houdend met de evolutie binnen het Vaticaan,
    waar Pius IX als paus van de afweer en de banvloeken in 1878
    was opgevolgd door Leo XIII, die groeide in aanpassing en
    verzoening, ontwikkelde Schaepman zich tot een deskundig,
    constructief en alom gerespecteerd volksvertegenwoordiger. Ruim
    twintig jaar lang was hij onafgebroken een der belangrijkste
    leden van de Tweede Kamer, waarin hij op gezette tijden de
    debatten beheerste en met menig niet-katholieke afgevaardigde
    op vriendschappelijker voet stond dan met de meesten van zijn
    overwegend behoudsgezinde geloofsgenoten. Opgegroeid in
    wereldmijding en geestelijk isolement als velen van hen waren,
    wekte hij hen in toenemende mate op tot verbreding van hun
    horizon. Enerzijds betrof dit een intensiever meeleven met de
    wereldkerk, anderzijds een nationaal engagement met wetenschap,
    cultuur en maatschappelijke ordening. Onvermoeibaar onderhield
    hij door middel van reizen en correspondentie contacten in
    landen als Duitsland, Belgi&amp;euml; en Frankrijk en natuurlijk in
    Rome. Katholieken hadden volgens hem gelijkelijk kerk en
    vaderland te dienen en mochten niet volstaan met bescherming
    van het binnenkerkelijke leven en van de vrijheden voor
    confessioneel onderwijs en religieuze organisaties. Dat deze
    emancipatorische doeleinden sedert de jaren rond de
    eeuwwisseling met behulp van eigen organisatievormen in snel
    tempo werden verwerkelijkt, is grotendeels het gevolg geweest
    van Schaepmans lang omstreden gebleven, maar dank zij een
    natuurlijk stimuleringsvermogen onweerstaanbaar gebleken
    persoonlijkheid.&lt;/p&gt;
&lt;p&gt;Met zijn denkbeelden over de persoonlijke dienstplicht, de
    uitbreiding van het kiesrecht en de leerplicht stond de
    belangrijkste katholieke politicus van de jaren negentig bijna
    geheel alleen. Na al eerder door sociale bisschoppen als W.E.
    von Ketteier en kardinaal H.E. Manning te zijn be&amp;iuml;nvloed,
    voelde Schaepman zich door de encycliek 
    &lt;em&gt;Rerum Novarum&lt;/em&gt;

    (1891) bevestigd in zijn ijver voor georganiseerde
    arbeiderskracht en meer volksinvloed. Ook als
    christen-democraat was hij de vurige ultramontaan, voor wie het
    'v&amp;oacute;&amp;oacute;r of tegen Christus' inzet bleef van alle
    politiek. Op zijn sterfbed verklaarde de doctor tegen de
    Belgische sociale priester-hoogleraar A. Pottier, door wie hij
    zich jaren eerder had laten inspireren, dat de door hen beiden
    bepleite christen-democratie 'de zaak van God' was. Omdat de
    meeste katholieke kamerleden christendom en democratie als met
    elkaar in strijd beschouwden, zijn de schaepmannia-nen het
    gewraakte begrip, na er in de vroege jaren negentig vooral in 
    &lt;em&gt;Het Centrum&lt;/em&gt;

    mee te hebben geschermd, langzamerhand gaan vermijden.
    Schaepman zelf werd daartoe wel gedwongen door zijn inzet voor
    de partijpolitieke eenheid onder de Nederlandse
    katholieken.&lt;/p&gt;
&lt;p&gt;Kort voordat Kuyper met 
    &lt;em&gt;Ons Program&lt;/em&gt;

    (1879) de basis voor de Anti-Revolutionaire Partij had gelegd,
    had zijn katholieke tegenspeler en medestrijder van de toekomst
    reeds een lans gebroken voor een in beginsel algemeen
    christelijke partij, op te richten naar analogie van het Duitse
    'Zentrum'. Ook in Nederland zouden de katholieken er de kern
    van moeten uitmaken, hetgeen noodzakelijk was voor hun
    politieke bewustwording en maatschappelijke emancipatie. Nadat
    onder anderen de pauselijke internuntius meer dan eens de
    wenselijkheid van een Nederlandse Centrumpartij te kennen had
    gegeven, kwam Schaepman in 1883 met de brochure 
    &lt;em&gt;Een Katholieke Partij. Proeve van een Program.&lt;/em&gt;

    Daarmee was het perspectief voor een partij van uitsluitend
    katholieken, die echter geen 'kerkelijke' partij mocht zijn,
    getekend. Lang bleef de auteur stuiten op apathie en lijdelijk
    verzet. Sommigen zagen, in de lijn van het vroegere
    papo-thorbeckianisme, de noodzaak van een eigen politieke
    organisatie niet in, hetgeen samenhing met hun afkeer van de
    coalitie. Anderen bleken daartoe allengs bereid, maar niet op
    grondslag van de sociale vooruitstrevendheid die de doctor ten
    toon spreidde. Pas in 1897 slaagde deze erin het een jaar
    eerder - in grote lijnen naar zijn zin - vastgestelde program
    van de katholieke Tweede-Kamerleden door de katholieke
    kiesverenigingen in den lande te laten onderschrijven.&lt;/p&gt;
&lt;p&gt;Toch kwam Schaepman in 1899 nog &amp;eacute;&amp;eacute;n maal zo goed
    als alleen te staan, en wel inzake de leerplicht. Deze kwestie
    bracht hem bovendien nog weer eens, evenals in 1894 zijn strijd
    ten bate van kiesrechtuitbreiding overeenkomstig het
    wetsvoorstel-Tak van Poortvliet, in botsing met zijn
    belangrijkste kerkelijke tegenstander, bisschop C.J.M.
    Bottemanne van Haarlem. Eerst tegen het einde van zijn
    betrekkelijk korte leven - hij leed aan suikerziekte en zijn
    gezondheid liet gaandeweg meer te wensen over - werd hij tot
    voorzitter van de katholieke Tweede-Kamerclub gekozen (1901).
    Hoofdzakelijk door zijn toedoen zijn in de jaren negentig de
    fundamenten van de latere Roomsch-Katholieke Staatspartij
    gelegd, waarop politieke erfgenamen als W.H. Nolens en P.J.M.
    Aalberse hebben voortgebouwd. In 1901 tot pauselijk huisprelaat
    benoemd werd hij een jaar later ook nog apostolisch
    protonotarius. Eindelijk was de vurig verlangde kerkelijke
    erkenning, die hij onverwacht lang had moeten ontberen vanwege
    een optreden dat ongewild de tegenstellingen in eigen kring
    telkens meer had opgeroepen dan overbrugd, zijn deel
    geworden.&lt;/p&gt;
&lt;p&gt;Het waren niet alleen afwijkende politiek-sociale
    denkbeelden die Schaepman omstreden hebben gemaakt. Ofschoon
    hij 'facile princeps' was onder de katholieke kamerleden en
    door velen, waaronder de pauselijke internuntiatuur, als de
    natuurlijke spil van de katholieke eenheid werd beschouwd,
    hebben sommige karaktereigenschappen het nagestreefde
    leiderschap gedwarsboomd. Lichtgeraakt als hij zelf was, joeg
    hij, ten gevolge van een onuitroeibare hang naar het
    conflictueuze, anderen met zijn dikwijls korzelige en
    sarcastische opmerkingen gemakkelijk tegen zich in het harnas.
    Zelfs zijn politieke vrienden stelde hij regelmatig voor minder
    prettige verrassingen. Beginselvastheid, eigenzinnigheid en
    opportunisme wisselden bij hem op onberekenbare wijze met
    elkaar af. Naar het scherpe woord van Gerard Brom stond bij de
    doctor de persoon de eigen zaak gedurig in de weg.&lt;/p&gt;
&lt;p&gt;In en buiten het parlement is Schaepman, met zijn zwarte
    lange jas, priesterboord en flambard, een opvallende
    verschijning in het Haagse straatbeeld, een markante figuur
    geweest. Hij was een gewild redenaar, die overal in Nederland
    in stampvolle zalen en onder veelvuldig bravogeroep
    spreekbeurten vervulde over de meest uiteenlopende onderwerpen.
    Overdrijving, heftigheid en rusteloosheid, maar ook
    relativiteitszin, gemoedelijkheid en ontspanningslust
    kenmerkten zijn levensstijl. Lezen, spreken, schrijven, eten,
    drinken of roken, alles deed hij even graag en uitbundig.
    Tussen zijn ongepolijste robuustheid en innerlijke tederheid,
    religieuze aanleg en wereldse zin, geestelijk non-conformisme
    en kerkelijke gezagsgetrouwheid, ontwapenende bonhommie en
    scherpte van tong heeft het niet aan spanningen ontbroken.
    'Niets zaliger dan de zalige dood', dat hield hij zich kort
    voor zijn heengaan met een hem kenmerkende stelligheid voor
    ogen. Onverwacht snel ging te Rome, waar hij zwaar vermoeid en
    half ziek weer wat op verhaal hoopte te komen, zijn uiterste
    wens in vervulling.&lt;/p&gt;
&lt;p&gt;
  &lt;a href='agedeelte'&gt;A: &lt;/a&gt;Na Schaepmans dood is volgens testamentaire
  beschikking zijn schriftelijke nalatenschap vernietigd. Wel
  bestaat er een, voornamelijk door J. Persyn bijeengebrachte
  Verzameling-Schaepman, thans in het Katholiek Documentatie
  Centrum Nijmegen, waarop in 1985 een gestencilde inventaris is
  verschenen. Het materiaal is door J. Witlox vrijwel uitputtend
  gebruikt.&lt;/p&gt;
&lt;p&gt;
  &lt;a href='pgedeelte'&gt;P: &lt;/a&gt;Een - afgezien van kranteartikelen en redevoeringen -
    nagenoeg volledige bibliografie in: 
    &lt;em&gt;Levensberichten der afgestorven medeleden van de
    Maatschappij der Nederlandsche Letterkunde te Leiden. Bijlage
    tot de Handelingen van 1903-1904&lt;/em&gt;

    (Leiden, 1904) 195-205.&lt;/p&gt;
&lt;p&gt;
  &lt;a href='lgedeelte'&gt;L: &lt;/a&gt;A.M.A.J. Ari&amp;euml;ns, 
  &lt;em&gt;Dr. H.J.A.M. Schaepman&lt;/em&gt;

  (Haarlem, 1889); Gisbert Brom, 
  &lt;em&gt;Dr. H.J.A.M. Schaepman&lt;/em&gt;

  (Haarlem, 1903); J. Persyn, 
  &lt;em&gt;Dr. Schaepman&lt;/em&gt;

  (Utrecht [etc.], 1912-1916. 3 dl.), niet verder komend dan tot
  1881; 
  &lt;em&gt;Schaepman herdacht&lt;/em&gt;

  [H.F.M. Huijbers et al.] (Nijmegen, 1928); Gerard Brom, 
  &lt;em&gt;Schaepman&lt;/em&gt;

  (Haarlem, 1936); J. Romein, 'Herman Schaepman. 's Pausen
  Zwitser', in J. en A. Romein, 
  &lt;em&gt;Erflaters van onze beschaving&lt;/em&gt;

  9e herz. dr. (Amsterdam, 1971) 771-794; J. van Wely, 
  &lt;em&gt;Schaepman. Levensverhaal&lt;/em&gt;

  (Bussum, 1952); Schaepman-nummer van 
  &lt;em&gt;Polemios&lt;/em&gt;

  8 (1952-1953) 5 (17 januari) 17-36; W.J.M.A. Asselbergs, 
  &lt;em&gt;Vijftig jaar na Schaepmans dood&lt;/em&gt;

  (Bussum, 1953); idem, 
  &lt;em&gt;Schaepman als letterkundige&lt;/em&gt;

  (Gent
  &lt;em&gt;,&lt;/em&gt;

  1953); L.J. Regier, 'Herman Schaepman', in 
  &lt;em&gt;Katholiek Staatkundig Maandschrift&lt;/em&gt;

  (=KSM) 7 (1953-1954) 317-336; W. van de Pas, 
  &lt;em&gt;Herman Schaepman. De pionier van ome sociale emancipatie&lt;/em&gt;

  (Utrecht, 1957); J. Witlox, 
  &lt;em&gt;Schaepman als staatsman&lt;/em&gt;

  (Amsterdam, 1960. 3 dl.); J.A. Bornewasser, 'Schaepman en het
  isolement der Nederlandse katholieken', in 
  &lt;em&gt;KSM&lt;/em&gt;

  17 (1963) 209-220; idem, 'De 'open' katholiciteit van paus Leo
  XIII en zijn 'bisschop in politicis' Schaepman', in 
  &lt;em&gt;Bewogen en bewegen&lt;/em&gt;

  (Tilburg, 1986) 378-392; idem, 
  &lt;em&gt;Curiale appreciaties van de priester-politicus Schaepman&lt;/em&gt;

  (Amsterdam [etc.], 1986). Mededelingen der Koninklijke
  Nederlandse Akademie van Wetenschappen. Afd. Letterk. NR: 49:
  7.&lt;/p&gt;

&lt;a href=&amp;quot;igedeelte&amp;quot;&gt;I: &lt;/a&gt;
Katholiek Documentatie Centrum te Nijmegen, Collectie personen: afb. 2A8400.&lt;/p&gt;



&lt;p&gt;J.A. Bornewasser&lt;/p&gt; 
&lt;dtml-var bwn_footer&gt;</text>
  </biography>
</biodes>

