<biodes version="1.0">
  <fileDesc>
    <title>Losecaat Vermeer, Pieter Antonie Jacobus (1888-1956)</title>
    <ref target="http://resources.huygens.knaw.nl/bwn1880-2000/lemmata/bwn1/losecaat"/>
    <publisher>
      <name>Biografisch Woordenboek van Nederland:1880-2000</name>
      <ref target="http://resources.huygens.knaw.nl/bwn1880-2000"/>
    </publisher>
  </fileDesc>
  <person>
    <idno type="id">losecaat</idno>
    <persName><name type="geslachtsnaam">Losecaat Vermeer</name>, Pieter Antonie Jacobus</persName>
    <sex value="1"/>
    <event type="birth" when="1888"/>
    <event type="death" when="1956"/>
    <state type="occupation">rechter</state>
  </person>
  <biography>
    <text>&lt;dtml-var bwn_header&gt;
 &lt;p class='genealogie'&gt;
  &lt;strong&gt;Losecaat Vermeer, Pieter Antonie Jacobus&lt;/strong&gt;, raadsheer in de Hoge Raad (Winschoten 11-5-1888 - 's-Gravenhage 9-1-1956).

Zoon van Isaak Weijer Losecaat Vermeer, president van de rechtbank te
Haarlem, en Helena Jacobina van Emden. Gehuwd sinds 17-5-1916 met
Adriana Rebecca Maria Croockewit. Uit dit huwelijk werden 2 zoons en 1
dochter geboren.



&lt;/p&gt;
&lt;p&gt;Losecaat Vermeer bezocht het gymnasium te Haarlem, studeerde rechten
te Leiden en promoveerde daar in 1913 met lofais een der eerste
leerlingen van E.M. Meijers op het proefschrift 
&lt;em&gt;Wil en verklaring bij overeenkomsten&lt;/em&gt;

(Leiden, 1913). In 1913 vestigde hij zich als advocaat en procureur te
Haarlem. In 1914 werd hij benoemd tot ambtenaar van het openbaar
ministerie bij de kantongerechten in het Arrondissement Almelo. In 1920
volgde zijn benoeming tot rechter in de Rechtbank te Tiel. In december
1921 werd hij benoemd tot hoogleraar aan de faculteit der
handelswetenschappen van de Universiteit van Amsterdam waar zijn
leeropdracht de inleiding tot de rechtswetenschap en de beginselen van
het burgerlijk recht, het handelsrecht en het faillissementsrecht
omvatte. In 1922 hield hij zijn oratie, getiteld 
&lt;em&gt;Opmerkingen over 's Rechters taak met betrekking tot
tenuitvoerlegging van overeenkomsten&lt;/em&gt;

(Zwolle, 1922). In 1939 werd hij benoemd tot lid van de Hoge Raad welk
ambt hij tot zijn overlijden heeft bekleed.&lt;/p&gt;
&lt;p&gt;Als kenner van het burgerlijk recht heeft hij tot de systematiek en
verheldering ervan belangrijke bijdragen geleverd. Hij bewerkte een
omvangrijk gedeelte van de tweede druk van het bekende handboek van
N.K.F. Land, 
&lt;em&gt;Verklaring van het burgerlijk wetboek&lt;/em&gt;

(Haarlem, 1901-33). Van het vijfde deel (1915-1932) van deze
artikelsgewijze commentaar bewerkte Losecaat Vermeer de blz. 266-787,
handelende over een gedeelte van de arbeidsovereenkomst, de aanneming
van werk, de maatschap of vennootschap, de schenking, de bewaargeving,
de bruiklening, de verbruiklening, de gevestigde of altijddurende
rente, de kansovereenkomsten, de lastgeving, de borgtocht en de dading.
Ook de bewerking van C. Assers in 1885 begonnen 
&lt;em&gt;Handleiding tot de beoefening van het Nederlands burgerlijk
recht&lt;/em&gt;

te weten het gedeelte handelende over de verbintenis in het algemeen,
was zelfstandig en van wezenlijke betekenis. De in 1939 verschenen
eerste aflevering werd terecht door velen geprezen en voortreffelijk
genoemd omdat daarin een der moeilijkste onderdelen van het burgerlijk
recht op heldere wijze wordt uiteengezet. Wegens gezondheidsredenen
heeft Losecaat Vermeer de voltooiing van dit werk overgedragen aan
L.E.H. Rutten.&lt;/p&gt;
&lt;p&gt;Behalve bij bewerkingen van juridische handboeken, was hij actief
als redacteur van het 
&lt;em&gt;Weekblad van het Recht&lt;/em&gt;

(sinds 1916) en de 
&lt;em&gt;Nederlandse Jurisprudentie&lt;/em&gt;

(1917) en als secretaris-penningmeester van de Nederlandse Juristen
Vereniging waarvoor hij in 1928 een preadvies uitbracht naar aanleiding
van de vraag: 'Voldoet de tegenwoordige regeling van het pandrecht
aan de behoeften van het verkeer? Zoo neen, welke wijzigingen en
aanvullingen zijn dan gewenscht?' 
&lt;em&gt;(Handelingen der Ned. Jur. Ver.&lt;/em&gt;

58 (1928) 1-63). In dit preadvies bracht hij onder meer bezwaren naar
voren tegen de niet in de wet geregelde maar in de praktijk voorkomende
en sedert 1929 door de rechtbank gesanctioneerde zogenaamde
eigendomsoverdracht tot zekerheid.&lt;/p&gt;
&lt;p&gt;
  &lt;a href='pgedeelte'&gt;P: &lt;/a&gt;Behalve de in de tekst genoemde: 
&lt;em&gt;Over de schijn in het privaatrecht&lt;/em&gt;

(Zwolle, 1939). Tekstuitgaven onder zijn toezicht in de editie
Schuurman en Jordens van o.a. het 
&lt;em&gt;Burgerlijk Wetboek,&lt;/em&gt;

het 
&lt;em&gt;Wetboek van Koophandel,&lt;/em&gt;

het 
&lt;em&gt;Wetboek van Burgerlijke Rechtsvordering,&lt;/em&gt;

het 
&lt;em&gt;Wetboek van Strafvordering.&lt;/em&gt;
&lt;/p&gt;
&lt;p&gt;
  &lt;a href='lgedeelte'&gt;L: &lt;/a&gt;
  &lt;em&gt;Gedenkboek van het Atheneum en de Universiteit van Amsterdam
1632-1932&lt;/em&gt;

(Amsterdam, 1932) 630-631; J.C. van Oven, in 
&lt;em&gt;Nederlands Juristenblad&lt;/em&gt;

31 (1956) 40.&lt;/p&gt;
&lt;p&gt;L.E. van Holk&lt;/p&gt; 
&lt;dtml-var bwn_footer&gt;</text>
  </biography>
</biodes>

