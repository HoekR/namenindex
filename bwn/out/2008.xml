<biodes version="1.0">
  <fileDesc>
    <title>Wichmann, Clara Gertrud (1885-1922)</title>
    <ref target="http://resources.huygens.knaw.nl/bwn1880-2000/lemmata/bwn3/wichman"/>
    <publisher>
      <name>Biografisch Woordenboek van Nederland:1880-2000</name>
      <ref target="http://resources.huygens.knaw.nl/bwn1880-2000"/>
    </publisher>
  </fileDesc>
  <person>
    <idno type="id">wichman_3</idno>
    <persName><name type="geslachtsnaam">Wichmann</name>, Clara Gertrud</persName>
    <sex value="2"/>
    <event type="birth" when="1885"/>
    <event type="death" when="1922"/>
    <state type="occupation">juriste</state>
    <state type="occupation">publiciste</state>
  </person>
  <biography>
    <graphic url="http://resources.huygens.knaw.nl/bwn1880-2000/lemmata/bwn3/images/images/WICHMANCG.jpg"/>
    <text>&lt;dtml-var bwn_header&gt;
 &lt;p class='genealogie'&gt;
  &lt;strong&gt;Wichmann, Clara Gertrud&lt;/strong&gt;, juriste en publiciste (Hamburg 17-8-1885 - 's-Gravenhage 15-2-1922).

  Dochter van Carl Ernst Arthur Wichmann, hoogleraar in de
  mineralogie en geologie, en Johanna Therese Henriette Zeise.
  Gehuwd op 27-5-1921 met Jonas Benjamin Meijer, boekhouder. Uit
  dit huwelijk werd 1 dochter geboren.
  

  
  &lt;img src=&amp;quot;images/WICHMANCG.jpg&amp;quot; align=&amp;quot;right&amp;quot; BORDER=&amp;quot;0&amp;quot; alt=&amp;quot;afbeelding van Wichmann, Clara Gertrud&amp;quot; class=&amp;quot;bwnimg&amp;quot;&gt;
  

  
  &lt;/p&gt;
&lt;p&gt;Clara Wichmann was het oudste kind van een uit Duitsland
    afkomstig echtpaar. In 1879 had haar vader een hoogleraarschap
    te Utrecht aanvaard en zich daar met zijn vrouw gevestigd.
    Duits bleef bij hen thuis de voertaal, zodat hun beide kinderen
    - haar broer Erich kwam later in fascistisch vaarwater -
    tweetalig werden opgevoed. Na de lagere school bezocht Clara
    Wichmann de meisjes-HBS. Het hoofd van de lagere school achtte
    haar te 'dartel' voor het gymnasium. Uit deze HBS-tijd dateren
    haar dagboeken, die zij schreef in het Duits. Uit de
    bespiegelingen die in deze dagboeken naar voren kwamen blijkt
    dan al duidelijk haar belangstelling voor de maatschappelijke
    problematiek in brede, levensfilosofische zin. 'Nein, ich
    glaube nicht, dass die Menschheit je volkommen werden wird, und
    das ist ein Gl&amp;uuml;ck; denn das sch&amp;ouml;nste is das ewig
    Vorw&amp;auml;rtsstreben nach Verbesserung; ohne Zweck kann weder
    ein Mensch, noch eine Menschheit leben', schreef zij in haar
    dagboek op 27 mei 1901. Op haar zeventiende verjaardag in dat
    zelfde jaar noteerde ze haar goede voornemen, als vrouw een
    actief leven te zullen leiden. Ze wilde niet een huisvrouw
    worden die niets doet met haar boekenkennis behalve ermee
    pronken in gezelschap.&lt;/p&gt;
&lt;p&gt;In 1902 haalde zij haar HBS-diploma. Hierna bereidde zij
    zich met priv&amp;eacute;-lessen voor op het staatsexamen gymnasium,
    waarvoor zij in 1905 slaagde. Nog dat zelfde jaar ging zij
    rechten studeren in Utrecht. Haar wetenschappelijke
    belangstelling bleek even breed als haar maatschappelijke. Zo
    volgde zij naast de verplichte vakken ook colleges geschiedenis
    en filosofie van o.a. G.J.P.J. Bolland, waardoor zij in
    aanraking kwam met Hegel. In 1907 werd zij praeses van de
    Utrechtsche Vrouwelijke Studenten Vereeniging (UVSV). Twee jaar
    later, op 21 juni 1909, zou zij haar doctoraal examen behalen
    om direct daarna aan een dissertatie te beginnen.&lt;/p&gt;
&lt;p&gt;Inmiddels was tijdens haar studie reeds gebleken hoe sterk
    en veelzijdig haar maatschappelijk engagement was. Aanvankelijk
    leek haar belangstelling vooral uit te gaan naar het feminisme.
    In 1907 was Clara Wichmann betrokken bij de oprichting van de
    Utrechtse afdeling van de Nederlandsche Bond voor
    Vrouwenkiesrecht (NBV). Tot 1911 bleef zij deel uitmaken van
    het Utrechtse afdelingsbestuur. In dat jaar stapte het hele
    bestuur op uit onvrede over het landelijke beleid van de NBV:
    de Utrechtse vrouwen wilden verder gaan dan de strijd voor het
    vrouwenkiesrecht, maar andere politieke activiteiten, zoals het
    versturen van adressen aan politieke instanties betreffende
    andere zaken dan het vrouwenkiesrecht, werden haar door het
    hoofdbestuur verboden. Dit conflict zou niet het einde van de
    feministische fase in Clara Wiehmanns leven betekenen . Zij
    bleef nog medewerken aan verschillende feministische
    tijdschriften, was betrokken bij de voorbereiding van de grote
    overzichtstentoonstelling 'De vrouw 1813 - 1913' (zij verzorgde
    de afdeling 'statistiek') en voerde tot 1916 het secretariaat
    van de Vereeniging tot Verbetering van den Maatschappelijken en
    den Rechtstoestand der Vrouw in Nederland .Uit deze jaren na
    l911dateren ook haar meeste feministische geschriften. Ze
    schreef historische en theoretische verhandelingen over
    vrouwenarbeid, de vrouwenbeweging, de vrouw in de politiek en
    het pacifisme, en de vrouw in de wetenschap.&lt;/p&gt;
&lt;p&gt;Na 1916 kwam er een einde aan deze stroom van feministische
    publikaties. De belangstelling van Clara Wichmann was inmiddels
    verschoven naar een bredere maatschappelijke beweging: die van
    het christen-socialisme en - later - anarchosyndicalisme. Via
    Bart de Ligt (1883-1938) kwam Wichmann in aanraking met het
    christen-socialisme. In 1917 sloot zij zich aan bij de Bond van
    Christen-Socialisten (BCS). Zijzelf was weliswaar geen
    belijdend christen - zij was onkerkelijk opgevoed -, maar de
    nadruk van de BCS op het antimilitarisme en op de noodzaak van
    een innerlijke verandering van de mens spraken haar aan. Zij
    prefereerde deze levenshouding van het christen-socialisme
    boven het zuivere historisch-materialisme van de socialisten.
    Toen de BCS echter in 1919 zijn koers verlegde naar een
    duidelijker christelijk beleid, zegde Wichmann haar
    lidmaatschap op. Zij bleef bovendien principieel iedere vorm
    van wapengeweld afwijzen, een standpunt dat na het einde van de
    Eerste Wereldoorlog niet langer door de BCS werd gehuldigd. Het
    jaar daarop riepen enkele antimilitaristen die wel lid waren
    gebleven van de BCS alle tegenstanders van wapengeweld op om
    tot gezamenlijke actie te komen. Deze oproep had de oprichting
    van de Bond van Religieus Anarcho-Communisten (BRAC) tot
    resultaat. 
    &lt;em&gt;De Vrije Communist&lt;/em&gt;

    werd het orgaan van de BRAC. Clara Wichmann was van meet af aan
    hierbij zeer nauw betrokken. Voor 
    &lt;em&gt;De Vrije Communist&lt;/em&gt;

    schreef zij geregeld beschouwingen over de geweldloze strijd,
    de ontaarding van het socialisme en de theorie van het
    syndicalisme; voor ledenvergaderingen hield zij lezingen over
    deze onderwerpen. Hiernaast was zij bovendien actief in de Bond
    van Revolutionair Socialistische Intellectuelen (BRSI), die zij
    in 1919 samen met Bart de Ligt en anderen had opgericht. In het
    Uitvoerend Comit&amp;eacute; van de BRSI had Clara Wichmann zitting
    als secretaris.&lt;/p&gt;
&lt;p&gt;Het derde terrein waarop zij haar maatschappelijk engagement
    ten toon heeft gespreid was dat van het strafrecht. Reeds in
    haar dissertatie, 
    &lt;em&gt;Beschouwingen over de historische grondslagen der
    tegenwoordige omvorming van het strafbegrip&lt;/em&gt;

    (Leiden, 1912), waarop zij op 18 december 1912 in Utrecht cum
    laude bij prof. D. Simons promoveerde, had zij gepleit voor
    afschaffing van het idee van de straffende gerechtigheid als
    leidend principe van het strafrecht. De invloed van Bolland in
    hegeliaanse zin is in haar proefschrift aantoonbaar, zij het
    dat zij gedeeltelijk andere wegen opging. Haar beschouwingen
    zijn historisch-evolutionistisch, die, nooit van twijfel vrij
    en nooit dogmatisch, alle verbetering ontkenden ('Levensschets'
    p. 58). In die geest zou zij daarna blijven werken. Kennelijk
    bevredigde haar bij die theoretische studie het praktisch werk
    minder: eerst op een advocatenkantoor te Utrecht gedurende
    enige maanden, daarna in de functie van adjunct-directrice van
    de Amsterdamse School voor Maatschappelijk Werk, alweer een
    korte tijd. Nog in 1913 zocht zij de luwte op van een baan bij
    het Centraal Bureau van de Statistiek in Den Haag, waar zij
    belast werd met de zorg voor de criminologische statistiek. De
    hier verworven kennis en ervaring zouden in haar beschouwelijk
    gerichte voortgezette werk omtrent het strafrecht buiten haar
    functie vrijwel nooit aangewend worden. Wel ontplooide zij
    naast haar studie en publikaties maatschappelijke
    werkzaamheden, die haar visie op het strafrecht dienden. Zij
    was een der oprichters van het Comit&amp;eacute; van Actie tegen de
    bestaande opvattingen omtrent Misdaad en Straf (CMS) in 1919,
    en van haar hand was het ontwerp-manifest waarmee het
    Comit&amp;eacute; zich presenteerde. Ook schreef zij stellingen die
    leidraad werden voor het oprichtingscongres van 21 maart 1920.
    Op dit congres hield zij haar beroemd geworden lezing over
    'Misdaad, straf en maatschappij'. Zij poneerde hier de stelling
    dat misdaad voorkomt uit maatschappelijk onrecht. Een groot
    deel van de criminaliteit zou verdwijnen bij rechtvaardiger
    maatschappelijke verhoudingen. Tevens pleitte zij voor de
    ontwikkeling van een nieuw rechtsbesef, waarin voor straf geen
    plaats meer behoefde te zijn. De heersende opvatting over
    misdaad en straf noemde zij 'een schandvlek van achterlijkheid,
    grofheid, oppervlakkigheid en hardheid'. Tot op zekere hoogte
    was voor Clara Wichmann het CMS een naoorlogse voortzetting van
    haar antimilitaristische activiteiten tijdens de oorlog,
    waarbij zij regelmatig in contact was geweest met gedetineerde
    dienstweigeraars. Zo had zij ook haar man leren kennen, Jonas
    Benjamin Meijer, die een gevangenisstraf van tien maanden moest
    uitzitten wegens zijn weigering dienst te nemen.&lt;/p&gt;
&lt;p&gt;In 1922 stierf Clara Wichmann in het kraambed van hun enig
    kind, in de volle bloei van haar actieve leven. Jo Meijer heeft
    zich jarenlang gewijd aan het uitgeven van de werken van zijn
    vrouw. Ook schreef hij een 'levensschets' van haar. Hierin
    noemde hij haar een 'kosmisch humaniste': haar engagement was
    te breed voor het beperkte blikveld dat zovele maatschappelijke
    bewegingen eigen is. Volgens hem bleef zij altijd oog houden
    voor het algemene maatschappelijke kader, met daarin de mens
    centraal. Haar belangrijkste politieke principe was: nooit
    heiligt het doel de middelen. Juist door in de strijd
    rechtvaardige middelen te hanteren, leren mensen zich te
    ontwikkelen naar een rechtvaardiger samenleving.&lt;/p&gt;
&lt;p&gt;Om al deze door Meijer geboden karakteriseringen zouden
    Clara Wichmanns beschouwingen en publikaties nog lang na haar
    dood vooral in anarcho-idealistische kring gelezen worden en
    herleefde haar roem in de jaren zestig en daarna, toen zowel
    van een hernieuwd feminisme als van een algemenere kritiek op
    straftoepassing in het recht sprake was.&lt;/p&gt;
&lt;p&gt;
  &lt;a href='agedeelte'&gt;A: &lt;/a&gt;Het archief van Clara G. Meijer-Wichmann bevindt zich
  ten dele op het Internationaal Instituut voor Sociale
  Geschiedenis (IISG) te Amsterdam en is ten dele onder berusting
  van de familie.&lt;/p&gt;
&lt;p&gt;
  &lt;a href='pgedeelte'&gt;P: &lt;/a&gt;
  Behalve het in de tekst genoemde proefschrift: 
    &lt;em&gt;Mensch en maatschappij&lt;/em&gt;

    (Arnhem, 1923); 
    &lt;em&gt;Bevrijding&lt;/em&gt;

    (Arnhem, 1923); 
    &lt;em&gt;Inleiding tot de philosophie der samenleving&lt;/em&gt;

    2e dr. (Haarlem, 1925); 
    &lt;em&gt;Misdaad, straf en maatschappij&lt;/em&gt;

    (Utrecht, 1931); 
    &lt;em&gt;Vrouw en maatschappij&lt;/em&gt;

    (Utrecht, 1936).
&lt;/p&gt;
&lt;p&gt;
  &lt;a href='lgedeelte'&gt;L: &lt;/a&gt;Jonas Benjamin Meijer, 'Levensschets', in 
  &lt;em&gt;Inleiding tot de philosophie...&lt;/em&gt;

  (zie boven); Henriette Roland Holst-van der Schalk, 'Clara
  Meijer-Wichmann herdacht', in 
  &lt;em&gt;Vrouw en maatschappij&lt;/em&gt;

  (Utrecht, 1936) 11-54; K. Pit, 'Clara G. Wichmann (1885-1922). De
  ontwikkelingen van haar maatschappij-filosofische en
  politiek-theoretische denkbeelden vanaf 1916' (Hilversum, 1984).
  Doctoraal scriptie afd. geschiedenis RU Utrecht. Aanwezig in de
  bibliotheek van het Instituut voor geschiedenis in Utrecht; H.
  Ari&amp;euml;ns [et al.]. 
  &lt;em&gt;Religieus anarchisme in Nederland tussen 1918 en 1940&lt;/em&gt;

  [Zwolle, 1984] 55-63; themanummer in 
  &lt;em&gt;de As, anarcho-socialisties tijdschrift&lt;/em&gt;

  13 (1985) 70 (april/ juni); 
  &lt;em&gt;Clara Wichmann herdenkingsprogramma sept.-okt. 1985.&lt;/em&gt;

  Met inl. en tekst door K. Pit en voorwoord door Hetty Clara
  Passchier-Meijer (Utrecht, 1985); Heikelien Verrijn Stuart, 'De
  zonde van de gedachteloosheid: Clara Meyer-Wichmann, vurig maar
  genuanceerd', in 
  &lt;em&gt;Lover&lt;/em&gt;

  11 (1985) 1 (maart) 12-18.&lt;/p&gt;



&lt;p&gt;
&lt;a href=&amp;quot;igedeelte&amp;quot;&gt;I: &lt;/a&gt;Ellie Smolenaars, &lt;i&gt;Passie voor vrijheid. Clara Wichman (1885-1922)&lt;/i&gt; (Amsterdam 2005) omslagfoto [Foto: IISG].&lt;/p&gt;





&lt;p&gt;Els Kloek&lt;/p&gt; 
&lt;dtml-var bwn_footer&gt;</text>
  </biography>
</biodes>

