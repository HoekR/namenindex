<biodes version="1.0">
  <fileDesc>
    <title>Dreesmann, Anton Caspar Rudolph (1854-1934)</title>
    <ref target="http://resources.huygens.knaw.nl/bwn1880-2000/lemmata/bwn5/dreesmann"/>
    <publisher>
      <name>Biografisch Woordenboek van Nederland:1880-2000</name>
      <ref target="http://resources.huygens.knaw.nl/bwn1880-2000"/>
    </publisher>
  </fileDesc>
  <person>
    <idno type="id">dreesmann</idno>
    <persName><name type="geslachtsnaam">Dreesmann</name>, Anton Caspar Rudolph</persName>
    <sex value="1"/>
    <event type="birth" when="1854"/>
    <event type="death" when="1934"/>
    <state type="occupation">ondernemer</state>
  </person>
  <biography>
    <graphic url="http://resources.huygens.knaw.nl/bwn1880-2000/lemmata/bwn5/images/images/dreesman.jpg"/>
    <text>&lt;dtml-var bwn_header&gt;
 &lt;p class='genealogie'&gt;
  &lt;strong&gt;Dreesmann, Anton Caspar Rudolph&lt;/strong&gt;, ondernemer (Hasel&amp;uuml;nne (Hannover) 9-09-1854 - Bussum 15-11-1934). Zoon van Anton August Sigismund Dreesmann, winkelier in
  manufacturen, en Antonia Kerckhoff. Gehuwd op 6-8-1879 met Helena
  Alida Antonette Tombrock (1860-1928). Uit dit huwelijk werden,
  behalve 4 jong overleden dochters, 2 zoons en 3 dochters geboren.
  Bij 
  &lt;em&gt;Wet&lt;/em&gt;

  2-1-1901 (&lt;em&gt;Staatsblad&lt;/em&gt;

  nr. 19) genaturaliseerd tot Nederlander.
  

  
  &lt;/p&gt;
&lt;p&gt;
  &lt;img class='bwnimg' BORDER='0' align='right' src='images/dreesman.jpg' alt='afbeelding van Dreesmann, Anton Caspar Rudolph'&gt;Anton Dreesmann groeide, samen met twee broers en drie
    zusters, op in een streng rooms-katholieke familie die tot de
    gegoede middenstand behoorde. Zijn vader had in Hasel&amp;uuml;nne
    een eigen manufacturenwinkel, waarin Anton als oudste zoon al
    op zeer jeugdige leeftijd meehielp. Hier werden hem de eerste
    beginselen van het koopmanschap bijgebracht. In 1867 vertrok de
    dertienjarige Anton naar de handelsschool in Osnabr&amp;uuml;ck om
    zich daar verder in het vak te bekwamen. Vandaar ging hij in
    januari 1871 naar Amsterdam voor een verdere opleiding. Dat de
    jonge Dreesmann - en met hem vele jonge Westfaalse katholieken
    - juist toen zijn toekomst in het buitenland zocht, moet
    waarschijnlijk worden gezien als een manier om aan de gehate
    driejarige Pruisische militaire dienst te ontkomen.&lt;/p&gt;
&lt;p&gt;Via een eerder naar Amsterdam ge&amp;euml;migreerde neef werd
    voor Dreesmann een betrekking als winkelbediende geregeld in de
    manufacturenzaak van de familie B&amp;uuml;hrs aan de Nieuwendijk.
    Gedurende de eerste jaren was Dreesmann hier intern, totdat hij
    in 1874, na het voltooien van zijn opleiding tot
    winkelbediende, werd benoemd tot winkelchef van de nieuwe zaak
    van B&amp;uuml;hrs in de Amsterdamse volksbuurt de Jordaan, waar
    hij boven de winkel ging wonen. Na zeven jaar besloot Dreesmann
    een eigen manufacturenzaak in de Jordaan te beginnen, waartoe
    hij van een oom tweeduizend gulden leende. Deze winkel ging
    open op 28 september 1878.&lt;/p&gt;
&lt;p&gt;Dreesmann doorbrak als een van de eersten de indertijd in
    Nederland gangbare detailhandelsgewoontes en introduceerde
    nieuwe verkooptechnieken, waarbij hij in zijn zaak goederen
    verkocht tegen vaste lage prijzen &amp;agrave; contant zonder enige
    korting. Vanaf het begin had hij een - zeker voor die tijd -
    ongebruikelijke handelsvisie, die was gericht op lage prijzen,
    een bescheiden marge en een hoge omzet. Hoewel hij met
    &amp;eacute;&amp;eacute;n zaak nog niet in het groot kon inkopen, hield
    Dreesmann de prijzen van de goederen laag door restanten en
    faillissementspartijen op te kopen en deze in de volksbuurt
    rondom zijn winkel af te zetten. De winkel liep goed: al na
    vijf maanden werd een eerste bediende aangenomen en kon hij het
    zich financieel veroorloven om naar een echtgenote om te zien.
    In 1879 trouwde Dreesmann met Helena Tombrock, de oudste
    dochter van een welgestelde katholieke winkelier uit Franeker
    en indirect familie van hem. Daags na het huwelijk nam het
    echtpaar zijn intrek in de tweede zaak, die Dreesmann kort
    daarvoor had gekocht. Deze grotere winkel, schuin tegenover
    zijn eerste zaak, was gekocht en verbouwd met financi&amp;euml;le
    steun van zijn schoonvader en wederom van zijn oom.&lt;/p&gt;
&lt;p&gt;Dreesmann beschikte daarmee over twee eigen
    manufacturenwinkels. In de nieuwe zaak begon hij samen met zijn
    echtgenote een afdeling voor gemaakt (onder)goed, waar later
    ook op maat gemaakte rokken, japonnen en blouses werden
    geproduceerd. Dit atelier - ook wel 'knipperij' genaamd - was
    indertijd de eerste in Amsterdam. Een andere noviteit was laken
    dat onder de eigen (merk)naam Dreesmann ook verkocht werd in
    andere dan in zijn eigen winkels. In de periode 1879 tot en met
    1887 werkten in totaal veertien personeelsleden kortere of
    langere tijd bij de familie Dreesmann in de winkel.&lt;/p&gt;
&lt;p&gt;Dreesmann onderhield goede contacten met andere ondernemers
    in de hoofdstad, onder wie Willem Vroom. Deze katholieke
    eigenaar van een manufacturenwinkel aan de Leliegracht trouwde
    in 1883 met Francisca, een jongere zuster van Helena Tombrock.
    Daarmee waren Vroom en Dreesmann behalve vrienden ook zwagers
    geworden. Sinds 1885 kochten de zwagers, met een neef van
    Vroom, gezamenlijk in op beurzen en bij fabrikanten, waardoor
    zij de vele tussenliggende distributiekanalen konden
    uitschakelen. Het prijsvoordeel hiervan gaven zij door aan hun
    klanten, waardoor hun concurrentiepositie steeds sterker werd.
    In 1887 gingen Dreesmann en Vroom, eigenaren van inmiddels
    goedlopende manufacturenzaken, over tot nauwere samenwerking.
    Op 15 april 1887 werd een akte van vennootschap opgemaakt
    'aangegaan voor een tijd van zeven jaren, aanvangende op 1 mei
    1887'. En op die datum werd hun eerste gezamenlijke zaak
    geopend aan de Weesperstraat in Amsterdam.&lt;/p&gt;
&lt;p&gt;De zaak ging Vroom&amp;amp;Dreesmann (V&amp;amp;D) heten, omdat
    Vroom de oudste van de twee was. Dreesmann verschafte het
    bedrijfskapitaal van vierduizend gulden voor de nieuwe zaak
    tegen een rente van vier procent, terwijl een jongere broer van
    Dreesmann als bedrijfsleider werd aangesteld. Naar het
    voorbeeld van de winkel aan de Weesperstraat werden vervolgens
    nog twee zaken geopend. Vanaf 1 januari 1890 gingen alle zaken
    op in &amp;eacute;&amp;eacute;n combinatie en werden ze voor gezamenlijke
    rekening gedreven. Sindsdien bestond een duidelijke
    taakverdeling tussen de beide ondernemers: Vroom verzorgde de
    administratie en de financi&amp;euml;n van de firma, terwijl
    Dreesmann de inkoop en de verkoop voor zijn rekening nam. Deze
    taakverdeling, hun specifieke kennis van de manufacturenbranche
    en het feit dat beide zwagers elkaar zo goed aanvulden zouden
    de gezamenlijke firma tot grote bloei brengen.&lt;/p&gt;
&lt;p&gt;Met inmiddels zes eigen zaken begon de Amsterdamse markt
    voor V&amp;amp;D rond 1892 verzadigd te raken en besloten Dreesmann
    en Vroom buiten de hoofdstad nieuwe vestigingen te openen. Na
    Rotterdam (1892) en Den Haag (1893) gebeurde dat in
    sucessievelijk Nijmegen (1895), Arnhem (1896), Haarlem (1896)
    en Utrecht (1898). Tot ongeveer 1920 zou het aantal zaken flink
    toenemen en zou vrijwel iedere grote Nederlandse stad een
    V&amp;amp;D-vestiging krijgen. Bewust maakte Dreesmann het in snel
    tempo openen van nieuwe filialen tot een vast onderdeel van het
    commerci&amp;euml;le beleid van de firma. Op deze manier konden
    beide zwagers meer en nog scherper inkopen, waardoor hun
    winkels een gunstige concurrentiepositie ten opzichte van
    andere winkeliers bleven behouden.&lt;/p&gt;
&lt;p&gt;Intussen had zowel Vroom als Dreesmann familieleden naar
    Amsterdam laten overkomen. Dit reservoir aan geschikte en goed
    katholieke verwanten stelde beide zwagers in staat het aantal
    vestigingen voortdurend uit te breiden. Daarbij werd telkens
    dezelfde strategie toegepast. Een mannelijk familielid kreeg na
    een gedegen interne opleiding bij Dreesmann - en bij gebleken
    geschiktheid - het aanbod directeur te worden van een nieuwe
    vestiging. Deze werd daarvan dan onmiddellijk voor de helft
    eigenaar, waarbij hij in staat werd gesteld zijn nog niet
    volgestorte aandelen later uit de te verwachten winst af te
    lossen. Op deze manier vergrootten beide zwagers de
    betrokkenheid van de nieuwe directeur, wat een positieve
    invloed had op de resultaten van het desbetreffende filiaal.
    Vanaf 1905 werden de bestaande vestigingen omgezet in naamloze
    vennootschappen, waarvan beide ondernemers tot hun pensionering
    in 1919 enige commissarissen waren. In deze positie hadden zij
    grote invloed op de besteding van de winsten.&lt;/p&gt;
&lt;p&gt;Kenmerkend voor de bedrijfsvoering was het patriarchale
    V&amp;amp;D-internaat, dat in sommige filialen zelfs tot het eind
    van de jaren twintig van de twintigste eeuw bleef bestaan.
    Dreesmann was al in zijn eerste zaak ermee begonnen om
    personeel intern te huisvesten. Op deze manier kon hij zicht
    houden op zijn mensen, zowel tijdens de arbeidsuren als
    daarbuiten. Alle andere V&amp;amp;D-filialen kregen een eigen
    internaat, en van de directeur werd verwacht dat hij een oogje
    in het zeil hield met betrekking tot het gedrag en de
    vrijetijdsbesteding van het personeel. Zo werd het kerkbezoek
    bijgehouden, en in veel gevallen hing er zelfs een
    biechtrooster in de slaapzalen. De strenge regels die in de
    internaten werden gehanteerd bezorgden V&amp;amp;D een goede naam
    bij katholieke ouders, waardoor het vinden van voldoende
    personeel voor de vele nieuwe vestigingen over het algemeen
    weinig problemen opleverde.&lt;/p&gt;
&lt;p&gt;Behalve het aantal vestigingen vertoonden ook de omzetten en
    de winsten van de firma een (sterk) stijgende lijn, en deze
    goede resultaten stelden beide ondernemers al in 1894 in staat
    in Amsterdam op de Prinsengracht te gaan wonen. Kort na 1901
    verhuisde Dreesmann met zijn gezin naar Bussum, waar hij de
    villa 'Looverhof' had laten bouwen. Dit huis bood voldoende
    ruimte voor zijn hobby's, zoals het verzamelen van
    schilderijen, antieke voorwerpen, zilver, postzegels, munten en
    honderden klokken. Dreesmann was een kenner van antiquiteiten
    en onderhield goede contacten met Nederlandse en buitenlandse
    verzamelaars. Hij hechtte zeer aan familiebanden, en als een
    echte 'pater familias' organiseerde hij, vanaf het moment dat
    hij naar Bussum verhuisde, jaarlijks op tweede kerstdag in zijn
    villa een familiedag met diner en een loterij. Voor Dreesmann
    was dit het hoogtepunt van het jaar, waarbij niemand van de
    familie mocht ontbreken.&lt;/p&gt;
&lt;p&gt;Dreesmann had minder belangstelling voor de landelijke
    politiek dan voor de lokale politiek, een interesse die
    mogelijk voortkwam uit een behoefte bij de dorpsgemeenschap te
    horen en daar iets voor te betekenen. Zo had Dreesmann van 1912
    tot 1919 namens de rooms-katholieke kiesvereniging zitting in
    de Bussumse gemeenteraad. In deze periode heeft hij zich vooral
    ingespannen voor praktische verbeteringen, zoals de aanleg van
    gemeentelijke nutsvoorzieningen. Daarnaast maakte Dreesmann
    zich als financier en bestuurder verdienstelijk voor tal van
    katholieke charitatieve instellingen, zoals het op zijn
    initiatief in 1910 opgerichte Majella-ziekenhuis in Bussum.
    Dreesmann was zeer religieus. Hij heeft bij herhaling
    geldbedragen aan de kerk geschonken en financierde samen met
    Willem Vroom de opleiding van de latere kardinaal Van
    Rossum.&lt;/p&gt;
&lt;p&gt;Kort na zijn tachtigste verjaardag werd Anton Dreesmann
    ziek. Twee maanden later overleed hij, geheel verzwakt, maar
    'zacht en kalm', op 'Looverhof' omringd door zijn talrijke
    familieleden. Daarmee kwam een einde aan het leven van de
    medegrondlegger van het lange tijd meest succesrijke
    grootwinkelbedrijf in Nederland. Als exponent van de groep
    Westfaalse immigranten die na 1870 de ontwikkeling en
    vernieuwing van het Nederlandse grootwinkelbedrijf vorm hebben
    gegeven, had hij een scherp oog voor marktontwikkelingen en de
    mogelijkheden die de Nederlandse detailhandel hem bood. Door
    zijn toedoen verbreedde de firma V&amp;amp;D als eerste en enige
    manufacturenzaak het oorspronkelijke assortiment tot het
    uiteindelijke warenhuisassortiment. Kenmerkend voor Dreesmann
    en Vroom was de steun die zij ontvingen van hun familieleden.
    Met hen wisten zij de opbouw en snelle expansie van hun
    grootwinkelbedrijf te verwezenlijken.&lt;/p&gt;
&lt;p&gt;
  &lt;a href='agedeelte'&gt;A: &lt;/a&gt;Persoonlijke bescheiden betreffende A.C.R. Dreesmann in Historisch Archief van Vroom &amp; Dreesmann BV te Nijmegen.&lt;/p&gt;
&lt;p&gt;
  &lt;a href='pgedeelte'&gt;P: &lt;/a&gt;A.C.R. Dreesmann, Wordingsgeschiedenis van een groote
    onderneming [Ongepubliceerde memoires aanwezig in het onder A
    genoemde Historisch Archief].&lt;/p&gt;
&lt;p&gt;
  &lt;a href='lgedeelte'&gt;L: &lt;/a&gt;N.A. Hamers, 
  &lt;em&gt;Samenvatting van de genealogie&amp;euml;n der geslachten verbonden
  met het concern Vroom&amp;amp;Dreesmann&lt;/em&gt;

  (Nijmegen 1967); H.Ph. Hondelink, 'Vroom en Dreesmann, de
  oprichters en hun onderneming, 1887-1912', in 
  &lt;em&gt;Jaarboek voor de Geschiedenis van Bedrijf en Techniek&lt;/em&gt;

  IX (Amsterdam 1992) 159-184; Jeroen Terlingen, 
  &lt;em&gt;Anton Dreesmann. Moed, macht&amp;amp;miljoenen&lt;/em&gt;

  (Naarden 1992); Philippe Hondelink, 'De Amsterdamse familie
  Dreesmann. Van manufacturenwinkel tot Vendex International', in 
  &lt;em&gt;Ons Amsterdam&lt;/em&gt;

  47 (1995) 86-90.&lt;/p&gt;
&lt;p&gt;
  &lt;a href='igedeelte'&gt;I: &lt;/a&gt;
  &lt;em&gt;Jaarboek voor de Geschiedenis van Bedrijf en Techniek&lt;/em&gt;

  IX (Amsterdam 1992) 164.&lt;/p&gt;
&lt;p&gt;H.Ph. Hondelink&lt;/p&gt; 
&lt;dtml-var bwn_footer&gt;</text>
  </biography>
</biodes>

