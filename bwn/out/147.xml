<biodes version="1.0">
  <fileDesc>
    <title>Bijnen, Johannes Arnoldus van (1910-1944)</title>
    <ref target="http://resources.huygens.knaw.nl/bwn1880-2000/lemmata/bwn3/bijnen"/>
    <publisher>
      <name>Biografisch Woordenboek van Nederland:1880-2000</name>
      <ref target="http://resources.huygens.knaw.nl/bwn1880-2000"/>
    </publisher>
  </fileDesc>
  <person>
    <idno type="id">bijnen</idno>
    <persName><name type="geslachtsnaam">Bijnen</name>, Johannes Arnoldus van</persName>
    <sex value="1"/>
    <event type="birth" when="1910"/>
    <event type="death" when="1944"/>
    <state type="occupation">verzetsman</state>
  </person>
  <biography>
    <graphic url="http://resources.huygens.knaw.nl/bwn1880-2000/lemmata/bwn3/images/images/BIJNEN.jpg"/>
    <text>&lt;dtml-var bwn_header&gt;
 &lt;p class='genealogie'&gt;
  &lt;strong&gt;Bijnen, Johannes Arnoldus van&lt;/strong&gt;, ambtenaar, verzetsstrijder (Oosterhout (Nb) 31-5-1910 - Apeldoorn 1-12-1944).

  Zoon van Arnoldus van Bijnen, verzekeringsinspecteur, en Antonia
  Kastelijns. Gehuwd op 2-1-1940 met Cornelia Elisabeth Proost. Uit
  dit huwelijk werd 1 zoon geboren.
  
&lt;img src=&amp;quot;images/BIJNEN.jpg&amp;quot; align=&amp;quot;right&amp;quot; BORDER=&amp;quot;0&amp;quot; alt=&amp;quot;afbeelding van Bijnen, Johannes Arnoldus van&amp;quot; class=&amp;quot;bwnimg&amp;quot;&gt;
  
  &lt;/p&gt;
&lt;p&gt;Van Bijnen bezocht in Bergen op Zoom de Hoogere
    Handelsschool met vijfjarige cursus, waar hij in 1930 het
    diploma behaalde. Na zijn opkomst in militaire dienst op 3
    oktober 1930 volgde hij de opleiding voor reserveofficier aan
    de School voor Reserve-Officieren te Kampen. In 1931 werd hij
    benoemd tot reserve-tweede luitenant van het Wapen der
    Infanterie, zijn bevordering tot reserve-eerste luitenant
    volgde in 1935.&lt;/p&gt;
&lt;p&gt;In de crisisjaren vervulde Van Bijnen diverse betrekkingen,
    totdat hij in 1938 een aanstelling kreeg bij de afdeling
    Sociale Zaken in Bergen op Zoom. Hij genoot in die tijd
    regionale bekendheid als schaker. Tijdens de mobilisatie 1939/
    1940 was hij gelegerd te Odiliapeel. Zijn compagniescommandant
    was de reservekapitein C.B. Ninaber van Eijben, die later een
    belangrijke rol zou gaan spelen in de Landelijke Organisatie
    voor hulp aan onderduikers (LO). Na de meidagen van 1940 werd
    Van Bijnen gedemobiliseerd en hervatte hij zijn werkzaamheden
    in Bergen op Zoom, waar hij als zeer anti-Duits bekend stond.
    In zijn schooltijd was hij zeer bevriend geraakt met J.J.F.
    Borghouts (1910-1966), die later als verzetsstrijder zou
    opereren onder de schuilnaam 'Peter Zuid'. In 1941 werd
    Borghouts ambtenaar bij het Gewestelijk Arbeidsbureau in Bergen
    op Zoom, waar ook Van Bijnen werkzaam was gebleven. Beiden
    waren reeds in 1942 betrokken bij hulp aan onderduikers,
    waarbij de contacten met Ninaber van Eijben frequent waren. Op
    21 juni 1943 dook Van Bijnen onder en vestigde zich te
    Driebergen, waar Ninaber van Eijben woonde. Toen deze laatste
    op 19 augustus 1943 werd gearresteerd en naar Duitsland
    afgevoerd - hij ovedeed 10 maart 1945 in het concentratiekamp
    Bergen-Belsen - nam Van Bijnen, onder de schuilnaam Frank, zijn
    taak over als leider van het district Driebergen van de LO.
    Samen met Borghouts, die eveneens in Driebergen was
    ondergedoken, ontwikkelde hij grote activiteit voor de LO.&lt;/p&gt;
&lt;p&gt;In het voorjaar van 1944 kwam Van Bijnen in contact met L.
    Scheepstra (schuilnaam Bob), een van de topleiders van de
    Landelijke Knokploegen (LKP). Met hem had Van Bijnen bijna
    wekelijks besprekingen over het te plegen gewapende verzet. In
    de maanden juni-juli ontwierp hij een goed doordacht
    sabotageplan en bepleitte hij de vorming van zogenaamde Burger
    Verzetsgroepen, die de vijand in zijn bewegingen zouden
    hinderen. Op 25 augustus 1944 werd hij door de leiders van de
    LKP gekozen tot Landelijke Sabotage Commandant en vestigde hij
    zijn hoofdkwartier in Rotterdam. Hij verdeelde het land in vier
    gewesten, waarin Gewest III (Zeeland, Noord-Brabant en Limburg)
    onder bevel kwam van zijn vriend Borghouts. Eind augustus 1944
    kwam uit Londen de opdracht over te gaan tot het saboteren van
    de spoorwegverbindingen in Nederland. Van Bijnen, die dank zij
    de wapendroppings inmiddels over explosieven beschikte, liet in
    de eerste helft van september een reeks van sabotagedaden
    uitvoeren, waarmee hij het Duitse spoorwegverkeer ernstig
    belemmerde.&lt;/p&gt;
&lt;p&gt;Toen inmiddels op 5 september 1944 de Binnenlandsche
    Strijdkrachten werden opgericht had Van Bijnen aanvankelijk
    zijn bedenkingen tegen het opgaan van zijn organisatie LKP in
    een groter geheel. Toch groeide bij hem het besef dat bundeling
    van het verzet een noodzaak was, zodat hij in verband met de
    co&amp;ouml;rdinatie medio november 1944 zich bereid verklaarde
    zijn hoofdkwartier te verplaatsen naar Amsterdam, waar zich de
    commandant van de Binnenlandsche Strijdkrachten, kolonel H.
    Koot, bevond. Toen kort daarna, op 22 november 1944, een aantal
    bekende verzetsmensen in Utrecht door de Duitsers waren
    gearresteerd en opgesloten in de Koning Willem III-kazerne te
    Apeldoorn, maakte Van Bijnen plannen dezen te doen bevrijden.
    Daar de plaatselijke verzetsleiders naar zijn mening te
    langzaam handelden, ging hij zelf, in gezelschap van de
    Rotterdamse verzetsstrijder Samuel Esmeijer en H. Verschoor,
    die de auto bestuurde, op 28 november 1944 naar Apeldoorn om de
    situatie te verkennen. Een Duitse patrouille verraste hen, er
    ontstond een handgemeen. Esmeijer werd dodelijk getroffen en
    Van Bijnen zwaar gewond. De Duitsers brachten hem naar een
    lazaret, waar hij enkele dagen later bezweek. Verschoor werd
    gearresteerd en zou in 1945 in een concentratiekamp
    overlijden.&lt;/p&gt;
&lt;p&gt;Het stoffelijk overschot van Van Bijnen werd op 6 december
    1944 door de Sicherheitsdienst overgedragen aan de
    Gemeentepolitie van Apeldoorn. Van Bijnen werd aanvankelijk
    begraven te Apeldoorn en is later herbegraven te Driebergen.
    Zijn verzetsdaden werden postuum ge&amp;euml;erd met de Militaire
    Willemsorde 4e klasse en de Amerikaanse onderscheiding van de
    Legion of Merit.&lt;/p&gt;
&lt;p&gt;
  &lt;a href='lgedeelte'&gt;L: &lt;/a&gt;
  &lt;em&gt;Het Grote Gebod. Gedenkboek van het verzet in LO en LKP&lt;/em&gt;

  (Kampen [etc.], 1951. 2 dl.); A.J.C. R&amp;uuml;ter, 
  &lt;em&gt;Rijden en staken&lt;/em&gt;

  ('s-Gravenhage, 1960); G.J. van Ojen jr.. 
  &lt;em&gt;De Binnenlandse Strijdkrachten&lt;/em&gt;

  ('s-Gravenhage, 1972); L. de Jong, 
  &lt;em&gt;Het Koninkrijk der Nederlanden in de Tweede Wereldoorlog&lt;/em&gt;

  ('s-Gravenhage, 1980-1982) X; C.M. Schuiten, 
  &lt;em&gt;Frank van Bijnen 1910-1944&lt;/em&gt;

  ('s-Gravenhage, 1985); W. Klinkenberg en H. van den Berge, 
  &lt;em&gt;Samuel Esmeijer, een politieman die kiezen moest&lt;/em&gt;

  ('s-Gravenhage, 1985).&lt;/p&gt;


&lt;p&gt;
&lt;a href=&amp;quot;igedeelte&amp;quot;&gt;I: &lt;/a&gt;ANP Historisch Fotoarchief, beeldnummer 49969.&lt;/p&gt;



&lt;p&gt;C.M. Schulten&lt;/p&gt; 
&lt;dtml-var bwn_footer&gt;</text>
  </biography>
</biodes>

