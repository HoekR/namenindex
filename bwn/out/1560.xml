<biodes version="1.0">
  <fileDesc>
    <title>Rost Van Tonningen, Meinoud Marinus (1894-1945)</title>
    <ref target="http://resources.huygens.knaw.nl/bwn1880-2000/lemmata/bwn1/rost"/>
    <publisher>
      <name>Biografisch Woordenboek van Nederland:1880-2000</name>
      <ref target="http://resources.huygens.knaw.nl/bwn1880-2000"/>
    </publisher>
  </fileDesc>
  <person>
    <idno type="id">rost</idno>
    <persName><name type="geslachtsnaam">Rost Van Tonningen</name>, Meinoud Marinus</persName>
    <sex value="1"/>
    <event type="birth" when="1894"/>
    <event type="death" when="1945"/>
    <state type="occupation">politicus</state>
    <state type="occupation">financieel ambtenaar</state>
  </person>
  <biography>
    <graphic url="http://resources.huygens.knaw.nl/bwn1880-2000/lemmata/bwn1/images/images/ROST.jpg"/>
    <text>&lt;dtml-var bwn_header&gt;
 &lt;p class='genealogie'&gt;
  &lt;strong&gt;Rost Van Tonningen, Meinoud Marinus&lt;/strong&gt;, jurist, politicus (Soerabaja 19-2-1894 - 's-Gravenhage 6-6-1945).

Zoon van Marinus Bernardus Rost van Tonningen, hoofdofficier van het
KNIL, en jkvr. Menauda Sara Johanna van den Bosch. Gehuwd op 17-1-1924
met Mary Sara Gordon Hasselbach; er waren 2 dochters. Dit huwelijk werd
na vonnis Arr. Rb. 's-Gravenhage (6-2-1936) ontbonden. Op
21-12-1940 hertrouwd met Florentine Sophie Heubel. Er waren 3 zoons. 





&lt;/p&gt;
&lt;p&gt;

&lt;img src=&amp;quot;images/ROST.jpg&amp;quot; align=&amp;quot;right&amp;quot; BORDER=&amp;quot;0&amp;quot; alt=&amp;quot;afbeelding van Rost Van Tonningen, Meinoud Marinus&amp;quot; class=&amp;quot;bwnimg&amp;quot;&gt;

Als jongste zoon bleef hij bij zijn ouders in Indi&amp;euml; tot hun
repatri&amp;euml;ring in 1909. Na zijn HBS-examen ging hij in 1912 naar
Delft, maar staakte bij het begin van de Eerste Wereldoorlog de studie
en trad op 1-8-1914 als vrijwilliger in militaire dienst en verliet
deze op 1-3-1919 als res. 1st lt. der artillerie. In die tijd deed hij
staatsexamen en begon in 1918 de rechtenstudie te Leiden, waar hij op 8
december 1921 de meestertitel behaalde; hij werd het meest aangetrokken
door de studie in het volkenrecht bij prof. dr. W.J.M. van Eysinga en
ambieerde een functie bij de jonge Volkenbond. Eind maart 1923 kwam hij
in de staf van commissaris-generaal mr. A.R. Zimmerman bij de
Volkenbondscontrole te Wenen. Na Zimmermans vertrek in 1926 bleef Rost
nog twee jaar als vertegenwoordiger van het Financieel Comit&amp;eacute; van
de Volkenbond en van de Trustees van de Volkenbondslening aan
Oostenrijk. Bij het neerleggen van die functie in juni 1928 werd hem
het Grosse Ehrenzeichen f&amp;uuml;r Verdienste verleend. Na drie jaar bij
Hope &amp;amp; Co in Amsterdam gewerkt te hebben, keerde hij herfst 1931 in
zijn vroegere functie terug naar Wenen, dat door het failliet van de
Wiener Credit Anstalt alsmede door de Europese economische crisis zwaar
getroffen was en door conversie van de internationale lening moest
worden gesteund. Aanvankelijk een bewonderaar van Dollfuss en verkerend
in het Corps Diplomatique maakte hij in 1934 een volstrekte ommezwaai
in zijn overtuiging en zijn werk: hij werd nationaal-socialist van het
Oostenrijkse, door fel antisemitisme gekenmerkte, type en had vooral
contact met de Oostenrijkse SS. Zijn kijk op de Volkenbond, die met de
Sovjetunie een communistische staat als lid accepteerde en de Anschluss
van Oostenrijk bij Hitler-Duitsland verhinderde, wijzigde zich
radicaal. Na de moord op Dollfuss (25 juli 1934) werkte hij niet met
diens opvolger Schuschnigg samen, maar ori&amp;euml;nteerde hij zich op von
Papen, Hitlers speciale gemachtigde te Wenen. Door zelf in de zomer van
1936 ontslag in te dienen in Gen&amp;egrave;ve en Wenen forceerde Rost de
opheffing van de Volkenbondscontrole in Oostenrijk (het Grosskreuz des
Oesterreichischen Verdienstordens werd hem verleend) en maakte zo mede
de weg vrij voor de Anschluss in 1938. Een en ander bezorgde hem een
audi&amp;euml;ntie bij Hitler in Berchtesgaden (20 augustus 1936) en een
uitnodiging voor de Parteitag in Neurenberg, waar hij als aanzienlijk
gast behandeld en o.a. aan Himmler voorgesteld werd. In een later voor
hem kritiek stadium, juni 1939, verleende Hitler hem de
Erinnerungsmedaille f&amp;uuml;r die Wiedervereinigung der Ostmark mit dem
deutschen Reich voor 'wertvolle Mitarbeit bei der deutschen
Gesandtschaft' in Wenen.&lt;/p&gt;
&lt;p&gt;Najaar 1936 kwam Rost voorgoed in Nederland terug om daar het
nationaal-socialisme te dienen. Dat kon slechts via de NSB. Sinds 1935
had hij contact met A.A. Mussert. Eind juli 1936 bood deze hem de
hoofdredactie aan van een op te richten dagblad en beloofde hem een
kandidatuur voor de Tweede Kamer; daartegenover zou Rost voor Mussert
een bezoek bij Hitler arrangeren. Hij werd 12 augustus lid van de NSB,
maar bleef zich allereerst 'Gefolgsmann des F&amp;uuml;hrers'
voelen. Geregeld contact met Himmler dateerde van voorjaar 1937; hij
was zijn gast op de Parteitage en bezocht hem een paar maal per jaar,
in het bijzonder begin maart 1940 om te pleiten tegen een Duitse aanval
op Nederland, die de groei van het nationaal-socialisme zou schaden, en
om te protesteren tegen NSB-spionage voor Duitsland. Hij meldde zich
voor de Waffen-SS in geval van oorlog, mits hij niet tegen eigen volk
zou moeten vechten. In de vooroorlogse jaren ontplooide hij grote
activiteit, die behalve drie reportagereizen naar Wenen bestond uit het
redigeren van 
&lt;em&gt;Het Nationale Dagblad,&lt;/em&gt;

het uitoefenen van zijn kamerlidmaatschap en het vervullen van
ontelbare spreekbeurten. Al deze bezigheden waren afzonderlijk of in
combinatie gericht op grote propagandistische objecten, zoals bijv.
zijn strijd tegen de katholieke geestelijkheid in de
'zaak-Oss', met de daarbij bewust uitgelokte strafvervolgingen.
Na de Duitse pogrom op 9 november 1938 ijverde hij tegen verdere
toelating van joodse emigranten. Samen met Mussert voerde hij actie
voor een 'Joods Nationaal Tehuis' in Suriname (het Guyanaplan),
waarvoor hij het Ausw&amp;auml;rtige Amt vergeefs trachtte in te schakelen;
dit verbood hem hiervoor Mussolini's medewerking te zoeken. De
Nederlandse kranten zwegen het voorstel dood en alleen de SDAP noemde
het een deportatieplan. In december 1938 ontwierp hij in opdracht van
Mussert maatregelen tot werkloosheidsbestrijding om de SDAP de wind uit
de zeilen te nemen. Oudere leden van de NSB bleven hem beschouwen als
'het koekoeksei in Musserts nest'.&lt;/p&gt;
&lt;p&gt;Op 3 mei 1940 werd hij als &amp;eacute;&amp;eacute;n der zg. 21 als
staatsgevaarlijk beschouwde personen door de Nederlandse regering
ge&amp;iuml;nterneerd, maar na enige omzwervingen in Vlaanderen en
Noord-Frankrijk op 30 mei in Calais door de Duitsers bevrijd en in
triomf naar Den Haag teruggebracht. Daar had hij op 2 juni als een voor
het bezettingsbestuur belangrijk Nederlander een bespreking met
Seyss-Inquart, hem uit Wenen bekend, en Himmler. Rosts jonge concurrent
J.H. Feldmeijer, leider van de als Mussertgarde verkapte Nederlandse
SS, werd eind juni door Rauter gedwongen Rost te erkennen als
'leider der volkse verheffing'; zijn 'Indische
bloedmenging' verhinderde hem echter zelf tot de SS toe te
treden.&lt;/p&gt;
&lt;p&gt;Op 20 juli 1940 werd Rost met F.L. Rambonnet als adjudant door
Seyss-Inquart benoemd tot Kommissar f&amp;uuml;r die marxistischen Parteien
teneinde samen met H.J. Woudenberg, die tot commissaris-NVV was
aangesteld, een zo groot mogelijk deel der sociaal-democratische
arbeiders voor samenwerking met de bezetter te winnen. Niet meer dan
3000 man bracht hij in september in zijn Nederlandse Socialistische
Werkgemeenschap onder leiding van Tjerk van der Zee bijeen, terwijl de
SDAP in weerwil van Rosts aandrang niet opgeheven, de leden niet uit de
vertegenwoordigende colleges verwijderd, daarentegen wel in de
Winterhulpcomit&amp;eacute;s benoemd werden en zelfs wethoudersplaatsen
mochten bezetten. In december gaf Generalkommissar Schmidt zelfs het
advies aan Van der Zee zijn pogingen te staken 'omdat de SDAP
bestaan bleef. Wel slaagde Rost erin De Arbeiderspers over te dragen
aan Woudenbergs NVV (februari 1941), terwijl de Centrale Arbeiders
Verzekeringsmaatschappij nauw gelieerd werd met enerzijds het NVV,
anderzijds de Duitse Volksf&amp;uuml;rsorge in Hamburg. Overdracht van
Arbeiderspers en Centrale aan het Arbeitsbereich Niederlande der NSDAP
was echter voorkomen.&lt;/p&gt;
&lt;p&gt;Reeds medio augustus 1940 gingen de Duitsers, twijfelend aan Rosts
succes bij de moderne arbeidersbeweging, Mussert tegen hem uitspelen;
deze noodzaakten zij door hun handhaving van Rost tot verdergaande
collaboratie. Ten overstaan van de rijkscommissaris erkende Mussert op
4 september Hitler als F&amp;uuml;hrer. Met deze erkenning, later
schriftelijk nog scherper geformuleerd, en de 
&lt;em&gt;Nota over de Bond van Germaanse Volkeren,&lt;/em&gt;

meldde Seyss-Inquart zich bij Hitler. Mussert werd vergezeld van Van
Geelkerken en Rost op 23 september door de F&amp;uuml;hrer ontvangen. Rost
werd per 1 oktober benoemd tot Vormingsleider en Plaatsvervangend
Leider der NSB naast Van Geelkerken, op voorwaarde van be&amp;euml;indiging
van andere bemoeiingen. Met Rosts taak in de NSB liep het mis: zijn
grote 
&lt;em&gt;Vormingsrede over de Germaanse Statenbond&lt;/em&gt;

voor het hele NSB-kader op 8 februari 1941 in Utrecht gehouden wekte
bij zijn toehoorders zo'n verontwaardiging, dat hij nu wel uit de
politiek moest verdwijnen. Zelf ambieerde Rost ook over te gaan naar de
financieel-economische sector, zijn eigenlijke vak. Toen mr. L.J.A.
Trip medio februari wegens de Duitse eisen: 1 opheffing van de
Nederlands-Duitse Deviezengrens per 1 april, 2 het betalen van 500
miljoen RM &amp;Auml;ussere Besatzungskosten, 3 een staatsgarantie voor het
Nederlandse RM-bezit, aftrad, kwam niet alleen het presidentschap van
de Nederlandse Bank vacant, maar ook de leiding van het departement van
Financi&amp;euml;n. Overigens hoopte Rost ook nog 'de jood'
Hirschfeld bij Economische zaken te kunnen verdringen. Dat hij zich op
19 februari, zijn 47e verjaardag, bij Himmler meldde voor dienstneming
in de SS-Standarte Westland was een manoeuvre om zijn eigenlijke wensen
te realiseren. Met succes: op 25 maart 1941 benoemde Mussert hem tot
leider van de Raad voor Volkshuishouding; behalve het Plaatsvervangend
Leiderschap moest hij alle andere NSB-functies neerleggen. Op 26 maart
tekende Seyss-Inquart zijn benoeming tot President van de Nederlandse
Bank. Hij aanvaardde die taak met een rede: 
&lt;em&gt;Arbeid, niet goud de grondslag van Nederlands welvaart.&lt;/em&gt;

Het departement van Economische Zaken kreeg hij niet. Voor de bezetter
was de uiterst bekwame dr. H.M. Hirschfeld voorlopig onmisbaar wegens
zijn gezag in de kring van secretarissen-generaal en het Nederlandse
bedrijfsleven. Wel werd Rost een maand later, 22 april 1941,
secretaris-generaal voor Bijzondere Economische Zaken en, wat veel
belangrijker was, waarnemend secretaris-generaal van het belangrijkste
deel van het departement van Financi&amp;euml;n, nl. begrotingszaken en
geldwezen, met Rambonnet als thesaurier-generaal. Toen hij zich 1
september ook nog meester maakte van het Economisch Front der NSB, een
nog geen 800 man tellende strijdorganisatie van NSB-werkgevers,
beheerste hij de gehele financieel-economische sector in Partij en
Staat. Als secretaris-generaal van Financi&amp;euml;n trok Rost het
toezicht op het bank- en verzekeringswezen aan zich. De uitoefening
daarvan vormde geruime tijd de voornaamste taak van zijn nieuwe
departement voor Bijzondere Economische Zaken (B.E.Z.) Verschillende
uitvoeringsbesluiten kwamen tot stand, o.a. de instelling van de
Bedrijfsgroep Makelaars, Assurantiebezorgers en Agenten (MAA), en de
oprichting van een Verzekeringsraad, waarin naast partijgenoten ook
machtige tegenstanders zitting hadden, zoals prof. dr. A.O. Holwerda en
mr. P. Heering. De vergaderingen van die Raad, hoe ambitieus ook
opgezet, leverden weinig op en na Dolle Dinsdag 1944 kwam men niet meer
bijeen. Een ander ontwerpbesluit, eveneens uit 1941 betreffende een
nieuw statuut voor de Nederlandse Bank, moest hij laten rusten; pas in
1943 kwam deze van het leidersbeginsel uitgaande innovatie tot stand.
De vooroorlogse directie en commissarissen hadden na een ernstig
personeelstekort ontslag aangeboden. De leiding bleef bij Rost als
president en J. Robertson als directeur-secretaris. Per 1 juni 1943
werd mr. P.H.A. Bijleveld in de directie opgenomen. In samenwerking met
zijn collega van Binnenlandse Zaken, mr. K.W. Frederiks, heeft Rost
zich aanvankelijk ingespannen voor verhoging der ambtenarensalarissen,
slechts iets bereikend voor de groep laagstbetaalden. Latere pogingen
liepen vast op tegenstand van de bezetter, terwijl hijzelf vanaf 1943
zich fel keerde tegen elke salarisverhoging met de overweging dat die
de inflatie en de zwarte handel in de hand werkte. Als
secretaris-generaal voor B.E.Z. trachtte hij met de drie
NSB-vertegenwoordigers bij de commissie-Woltersom een zo groot mogelijk
aantal partijgenoten in de bedrijfsorganisatie benoemd te krijgen. Zijn
plaats in het college van secretarissen-generaal heeft hij ook trachten
te gebruiken voor propagandistische doeleinden, o.a. bij zijn eerste
grote rede op 20 juni 1941. In de zomer van 1943 werden zijn
uitlatingen zo demagogisch en zo fel gericht tegen Hirschfeld, dat deze
gesteund door Frederiks en mr. O.E.W. Six op de zitting van 14
september 1943 verklaarde dat verder contact met hem onaanvaardbaar
was; nadien kwam het college niet meer bijeen. Voorjaar 1942 legde
Seyss-Inquart Nederland een Vrijwillige Bijdrage voor den Oorlog in het
Oosten op van 50 miljoen RM per maand met terugwerkende kracht tot 1
juli 1941, waarvan een vijfde in goud zolang de voorraad strekte; toen
deze na februari 1943 was uitgeput, werd bij de Novelle op art. 23 van
de Bankwet toegestaan de bankbiljettencirculatie te dekken door
deviezen.&lt;/p&gt;
&lt;p&gt;Zomer 1942 entameerde Rost een nieuwe grote taak met de oprichting
van de Nederlandse Oost Compagnie onder directie van mr. D. Krantz. Het
verlies van Indi&amp;euml; zou moeten worden goedgemaakt door de vestiging
van Nederlandse kolonisten in de door de Duitsers op de Sovjetunie
veroverde gebieden. Op uitnodiging van het Ostministerium ondernam hij
met een aantal NSB'ers in juni een reis naar Ostland, de voormalige
Baltische landen, in september opnieuw naar de Oekra&amp;iuml;ne, waar hij
op hoog niveau besprekingen voerde over de 'inzet van Nederlandse
pioniers in het Oosten'. Voor de verzorging, organisatie enz. van
deze boeren, tuinders en andere vaklieden zou de Oostcompagnie zorgen.
In het geheel vertrokken ongeveer 200 gegadigden, maar tot enige
compensatie van Duitse kant voor deze overigens geringe Nederlandse
inzet kwam het niet. Slechts de SS-Frontarbeiders, die wegen en
verdedigingswerken hielpen aanleggen in het bezette gebied, beliepen
circa 4500 man. Na een jaar bracht Rost een uitvoerig gedrukt rapport
uit aan Seyss-Inquart, die het oprichtingsdecreet van de Oostcompagnie
uitgevaardigd had. Tot een tweede verslag in 1944 is het niet meer
gekomen. Na de ontruiming van de Oekra&amp;iuml;ne door de Duitsers in
najaar 1943 werden de meeste Hollanders opnieuw ingezet in de Baltische
staten. Toen in september 1944 bij de Russische doorbraak de Hollanders
kwamen terugstromen, werd hun de terugkeer naar Nederland niet
toegestaan; zij werden in Duitsland geplaatst op boerderijen, waar het
manlijk personeel in militaire dienst was.&lt;/p&gt;
&lt;p&gt;Zomer 1944 was Rost een maand in opleiding bij de Waffen-SS in
's-Hertogenbosch, moreel en fysiek een zware proef op zijn leeftijd
en ging hij toen de Duitse nederlaag in maart 1945 op handen was, tot
actieve dienst over als SS-Hauptsturmf&amp;uuml;hrer, waarschijnlijk om bij
eventuele gevangenneming de status van militair te hebben. Bij de
bevrijding echter, als politiek delinquent opgepakt, zat hij o.a. te
Utrecht gevangen. Een mislukte zelfmoordpoging bracht hem korte tijd in
een militair hospitaal, waar hij voor de Canadese Fieldsecurity een
uitvoerig levensbericht in het Engels opstelde. Daarna volgde zijn
overbrenging naar de strafgevangenis in Scheveningen, waar hij op 6
juni na een val van een bovengang om het leven kwam.&lt;/p&gt;
&lt;p&gt;
  &lt;a href='pgedeelte'&gt;P: &lt;/a&gt;Behalve het genoemde 
&lt;em&gt;Ned. Oost Compagnieverslag voor de Rijkscommissaris&lt;/em&gt;

van 1943 en medewerking aan de 
&lt;em&gt;Jaarverslagen van de Nederlandse Bank&lt;/em&gt;

van 1942 tot 1944, verscheen v&amp;oacute;&amp;oacute;r en tijdens de oorlog een
aanzienlijke reeks artikelen van zijn hand in 
&lt;em&gt;Het Nationale Dagblad;&lt;/em&gt;

na 1942 ook in het weekblad 
&lt;em&gt;De Waag&lt;/em&gt;

en het maandblad 
&lt;em&gt;De Nederlandse Volkshuishouding;&lt;/em&gt;

M.M. Rost van Tonningen, 
&lt;em&gt;Correspondentie...&lt;/em&gt;

Ingel. en uitg. door E. Fraenkel-Verkade in samenw. met A.J. van der
Leeuw ('s-Gravenhage, 1967) I.&lt;/p&gt;
&lt;/p&gt;
&lt;p&gt;
  &lt;a href='lgedeelte'&gt;L: &lt;/a&gt;Biografische notities in M.M. Rost van Tonningen, 
&lt;em&gt;Correspondentie...&lt;/em&gt;

(tot mei 1942); J.L.J. Bosmans, 
&lt;em&gt;De Nederlander mr. A.R. Zimmerman als commissaris-generaal van de
Volkenbond in Oostenrijk 1922-1926&lt;/em&gt;

(Nijmegen, 1973). Proefschrift Nijmegen.&lt;/p&gt;

&lt;a href='igedeelte'&gt;I: &lt;/a&gt;http://nl.wikipedia.org/wiki/Afbeelding:Rost_van_Tonningen%2C_circa_1940.jpg [Rost van Tonningen omstreeks 1940].

&lt;p&gt;Mw. E. Fraenkel-Verkade&lt;/p&gt; 
&lt;dtml-var bwn_footer&gt;</text>
  </biography>
</biodes>

