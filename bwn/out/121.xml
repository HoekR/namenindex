<biodes version="1.0">
  <fileDesc>
    <title>Bergh, George van den (1890-1966)</title>
    <ref target="http://resources.huygens.knaw.nl/bwn1880-2000/lemmata/bwn1/berghg"/>
    <publisher>
      <name>Biografisch Woordenboek van Nederland:1880-2000</name>
      <ref target="http://resources.huygens.knaw.nl/bwn1880-2000"/>
    </publisher>
  </fileDesc>
  <person>
    <idno type="id">berghg</idno>
    <persName><name type="geslachtsnaam">Bergh</name>, George van den</persName>
    <sex value="1"/>
    <event type="birth" when="1890"/>
    <event type="death" when="1966"/>
    <state type="occupation">jurist</state>
  </person>
  <biography>
    <graphic url="http://resources.huygens.knaw.nl/bwn1880-2000/lemmata/bwn1/images/images/BERGHG.jpg"/>
    <text>&lt;dtml-var bwn_header&gt;
 &lt;p class='genealogie'&gt;
  &lt;strong&gt;Bergh, George van den&lt;/strong&gt;

, jurist (Oss 25-4-
1890

- Oegstgeest 3-10-
1966
).

Zoon van Samu&amp;euml;l van den Bergh jr., industrieel, en Rebecca
Willing. Gehuwd op 6-6-1912 met Jeannette Elizabeth van Dantzig. Het
huwelijk werd op 23-5-1929 door echtscheiding ontbonden, waarna hij op
5-7-1929 trouwde met Nelly Christine Elise Marcus. Uit het eerste
huwelijk werden 2 dochters en 2 zoons, uit het tweede 2 dochters en 6
zoons geboren.

&lt;img src=&amp;quot;images/BERGHG.jpg&amp;quot; align=&amp;quot;right&amp;quot; BORDER=&amp;quot;0&amp;quot; alt=&amp;quot;afbeelding van Bergh, George van den&amp;quot; class=&amp;quot;bwnimg&amp;quot;&gt;

&lt;/p&gt;
&lt;p&gt;Van den Bergh studeerde aanvankelijk scheikunde aan de Universiteit
van Amsterdam, doch later ging hij naar de rechtswetenschap over. In
1915 promoveerde hij daarin op stellingen. Verdergaande studie mondde
uit in de promotie cum laude tot doctor in de staatswetenschappen op
een proefschrift over 
&lt;em&gt;De medezeggenschap der arbeiders in de particuliere onderneming&lt;/em&gt;

(1924). De ommezwaai van de exacte wetenschappen - waarvoor Van den
Bergh een uitgesproken aanleg bezat en die hij zijn gehele leven als
amateur, doch ver boven het gemiddelde van de niet-vakman, zou
beoefenen - naar de rechtswetenschap is te verklaren uit de sterke
ethische impuls, welke hem steeds bezielde. Hij, zoon van zeer
gefortuneerde ouders, onderging de nood van zijn medemensen als eigen
leed. Reeds jong sloot hij zich bij de SDAP aan; daarom ook richtte hij
zich op de wetenschappelijke studie van de maatschappelijke en
economische vraagstukken. Immer bleven hem deze sociale gerichtheid en
menselijke bewogenheid bij. Zijn kennis en inzicht wilde hij inzetten
voor de mensheid, in het bijzonder voor groepen in de samenleving, die
onder terugzetting of verwaarlozing lijden, of zelfs voor individuele
personen.&lt;/p&gt;
&lt;p&gt;Het democratisch bestel achtte hij essentieel voor dit
ontvoogdingsstreven: vandaar het grote belang, door hem aan de
zuiverheid van dit bestel gehecht, een eis van ethisch beginsel, van
menswaardigheid, vandaar ook zijn actieve deelneming aan gemeenteraads
- en parlementaire arbeid. Voor de SDAP sedert 1923 lid van de
Amsterdamse raad tot 1932, werkte hij met Wibaut en vele anderen mede
aan de in- en uitwendige vernieuwing van de stad, waarin op sociaal
gebied - met name voor de volkshuisvesting - zoveel te doen stond. Dat
zelfde jaar 1923 werd hij voorzitter van de Nationale Woningraad. Als
raadslid vertoonde hij de hem eigen oorspronkelijkheid van visie, zijn
zeldzaam vermogen bestaande kwesties onbevangen en 'nieuw' te
kunnen bezien. Het 'paleis-raadhuis-vraagstuk' in Amsterdam
sneed hij in de raad aan, in 1924 betoogde hij reeds de behoefte aan
een tunnel onder het Y. In 1925 werd hij lid van de Tweede Kamer van de
Staten-Generaal (tot 1933). Daar bleek hij een geboren wettenmaker,
logisch en scherpdenkend, helder formulerend. Een van de weinige
kamerleden is hij, op wiens naam een geslaagde initiatiefwet staat, de 
&lt;em&gt;Geldschieterswet van 1932,&lt;/em&gt;

een anti-woekerwet, Hij verliet de praktische politiek, toen hij als
lid van de SDAP-fractie in de Amsterdamse raad met de meerderheid van
die fractie en met zijn Amsterdamse partij in conflict kwam.&lt;/p&gt;
&lt;p&gt;Hij - en twee andere leden van de fractie - wilden niet het votum
van de Amsterdamse federatievergadering van de SDAP volgen - niet omdat
zij het daarmee materieel oneens waren (het ging om een
salarisverlaging voor een deel van het gemeentepersoneel), maar omdat
het, gegeven het door hoger gezag ingenomen standpunt, een slag in de
lucht zou zijn. Wel gehoor geven aan de wens van de
federatievergadering achtte Van den Bergh met de politieke eerlijkheid
strijdig (1932): zijn sterk normbesef, dat hij ook bij anderen
verwachtte, liet transigeren niet toe. Hoewel zijn houding in deze
affaire algemeen respect had afgedwongen, werd hij bij de
Kamerverkiezingen van 1933 niet herkozen&lt;/p&gt;
&lt;p&gt;Het jaar 1936 bracht het hoogleraarschap, ofschoon hij als nummer
twee op de voordracht stond, werd Van den Bergh door de Amsterdamse
gemeenteraad in de zitting van 27 mei benoemd tot gewoon hoogleraar in
het staats- en administratief recht van Nederland aan de Universiteit
van Amsterdam. Bij de stemming werden op de als eerste voorgedragene,
prof. C.W. van der Pot, 16 stemmen uitgebracht, terwijl Van den Bergh
26 stemmen verwierf, nl. van de sociaal-democraten, de communisten en
enkele andere raadsleden. De nieuw benoemde hield een geruchtmakende
intreerede over 
&lt;em&gt;De Democratische Staat en de niet-democratische partijen.&lt;/em&gt;

Zijn daarin verwoord standpunt, dat de democratische staat de partijen,
die haar door een dictatuur willen vervangen, niet uit hoofde van het
democratisch principe rustig haar gang mag laten gaan, werd eerst in en
na de oorlogsjaren algemeen als juist erkend. Tijdens de Tweede
Wereldoorlog bleef hij als gijzelaar te Buchenwald (8 oktober 1940 tot
11 augustus 1941). Na een korte ziekte vrijgelaten, legde hij zich,
omdat er naar zijn mening op het gebied van het recht toch niets te
doen was, toe op de talenstudie: Russisch, Spaans, Nieuw-Grieks en de
Scandinavische talen heeft hij toen leren beheersen.&lt;/p&gt;
&lt;p&gt;Direct na de bevrijding keerde hij terug tot de rechtswetenschap.
Het bijna 25-jarig professoraat nam de centrale plaats in Van den
Berghs leven in. Meer jurist dan politicus, overtuigd van het belang
van het staatsrecht als instrument om het democratisch ideaal naderbij
te brengen, gaf hij met sterke persoonlijke betrokkenheid zijn
onderwijs, schreef hij strijdbaar zijn talloze tijdschriftartikelen en
zetelde hij (vaak als voorzitter) in vele staatscommissies ter
voorbereiding van wetgevende maatregelen. Helder en boeiend doceerde
hij, mild (in later jaren te mild?) was hij als examinator, als
promotor ruimdenkend. Zelf bij uitstek een leerling van A.A.H.
Struycken, maakte hij geen school. Speelde daarin zijn gebrek aan
belangstelling in de rechtsfilosofie en -sociologie mede? De oplossing
van concrete praktische problemen genoot zijn voorkeur: verbetering van
de 'techniek' van de democratie. Geliefkoosde onderwerpen waren
de grondrechten, het rechterlijk toetsingsrecht, het kiesstelsel, het
gemeenterecht en het parlementair systeem. Steeds bestreed hij het
bestaansrecht van de Eerste Kamer. Van de Staatscommissie voor de
herziening van de Woningwet (1947-1950) was hij overtuigend de leider.
Tot zijn grote teleurstelling zag hij, voorzitter van het Centraal
Stembureau, dat de regering een door (hem in) dat college voorgestelde
hervorming van het kiesstelsel (invoering van de facultatieve
meervoudige voorkeur) niet overnam (1951).&lt;/p&gt;
&lt;p&gt;Een relatief geringe distantie tot zijn onderwerp, een zekere
ijdelheid ook, maakten hem persoonlijk kwetsbaar bij de bestrijding,
die zijn - steeds op verandering gerichte - denkbeelden veelvuldig
ondervonden. Ook buiten het juridische werk was dat zo, met name bij
zijn voorstel tot invoering van de meerling-druk. Dit
drukproc&amp;eacute;d&amp;eacute; houdt in dat de tekst van pagina twee van een
boek gezet wordt in wit dat bij normale drukwijze open blijft tussen de
regels van pagina l. Het gebruik van een leesrooster, dat de niet te
lezen regels afdekt is daarbij noodzakelijk. Van den Bergh beoogde met
deze uitvinding de prijs van met name de studieboeken te verlagen: aan
papier en bindwerk zouden de boeken in 'meerling-druk' minder
kosten dan degene die op de conventionele wijze uitgegeven worden. Aan
het euvel dat de lezer nooit in &amp;eacute;&amp;eacute;n oogopslag een bepaalde
passage op een bladzijde kon terugvinden, doch steeds met het
leesrooster moest manipuleren, tilde de uitvinder van het
proc&amp;eacute;d&amp;eacute; niet zwaar. Voor zijn astronomisch werk, op praktisch
professioneel niveau verricht, kreeg hij in 1953 de prijs uit het Dr.
J. van der Bilt-fonds; hij schreef een voortreffelijk boek over
sterrenkunde voor ontwikkelde leken. Van de ruimtevaart, verricht door
levende wezens, was hij evenwel een overtuigd bestrijder. Van den Bergh
publiceerde verder over zons- en maansverduistering en over de
Euroklok, een (omstreden) project om de klok in een gewijzigde vorm van
zomertijd meer gelijk te laten lopen met het tijdstip van zonsopgang.
Zijn uitvinding van een klok, bestemd om kinderen te leren klokkijken,
was een van zijn activiteiten die bij het grote publiek vrijwel
onbekend was. Het feit dat hem in 1959 de Zilveren Anjer door het Prins
Bernhard Fonds werd toegekend op grond van zijn prestaties geleverd op
het terrein van de sterrenkunde, de tijdrekening (Euroklok) en
grafische technieken, vervulde hem met grote vreugde.&lt;/p&gt;
&lt;p&gt;
  &lt;a href='pgedeelte'&gt;P: &lt;/a&gt;Onvolledige bibliografie (tot 1960 in 
&lt;em&gt;Opstellen aangeboden aan Prof.Mr.Dr. G. van den Bergh&lt;/em&gt;

(Alphen a/d Rijn, 1960).&lt;/p&gt;
&lt;p&gt;
  &lt;a href='lgedeelte'&gt;L: &lt;/a&gt;G.A. van Poelje, 'Bewogen staatsrecht', in 
&lt;em&gt;Opstellen_&lt;/em&gt;

hierboven onder P. genoemd; J. van der Hoeven, in 
&lt;em&gt;Folio Civitatis&lt;/em&gt;

20 (1966) 5 (15 oktober) 4; idem, in 
&lt;em&gt;Nederlands Juristenblad&lt;/em&gt;

41 (1966) 1033-1035; G.B. van Albada, in 
&lt;em&gt;Hemel en Dampkring&lt;/em&gt;

65 (1967) 190-194; H. van den Bergh, in 'P.S.' van 
&lt;em&gt;Het Parool&lt;/em&gt;

van 7 februari 1974.&lt;/p&gt;
&lt;p&gt;
&lt;a href=&amp;quot;igedeelte&amp;quot;&gt;I: &lt;/a&gt;&lt;i&gt;Persoonlijkheden in het Koninkrijk der Nederlanden in woord en beeld&lt;/i&gt;. Onder hoofdred. van H.P. van den Aardweg (Amsterdam 1938) 124.
&lt;/p&gt;

&lt;p&gt;P.L. N&amp;egrave;ve&lt;/p&gt; 
&lt;dtml-var bwn_footer&gt;</text>
  </biography>
</biodes>

