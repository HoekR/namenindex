<biodes version="1.0">
  <fileDesc>
    <title>Meer, Frederik Gerben van der (1904-1994)</title>
    <ref target="http://resources.huygens.knaw.nl/bwn1880-2000/lemmata/bwn5/meer"/>
    <publisher>
      <name>Biografisch Woordenboek van Nederland:1880-2000</name>
      <ref target="http://resources.huygens.knaw.nl/bwn1880-2000"/>
    </publisher>
  </fileDesc>
  <person>
    <idno type="id">meer</idno>
    <persName><name type="geslachtsnaam">Meer</name>, Frederik Gerben van der</persName>
    <sex value="1"/>
    <event type="birth" when="1904"/>
    <event type="death" when="1994"/>
    <state type="occupation">r.k. priester</state>
    <state type="occupation">kunsthistoricus</state>
  </person>
  <biography>
    <graphic url="http://resources.huygens.knaw.nl/bwn1880-2000/lemmata/bwn5/images/images/meer.jpg"/>
    <text>&lt;dtml-var bwn_header&gt;
 &lt;p class='genealogie'&gt;
  &lt;strong&gt;Meer, Frederik Gerben van der&lt;/strong&gt;, rooms-katholiek priester en kunsthistoricus (Bolsward 16-11-1904 - Elst (Gld.) 19-07-1994). 
Zoon van Antonius van der Meer, boekhouder en wethouder, en
  Minke Jorna.
  

  

  
  &lt;/p&gt;
&lt;p&gt;
  &lt;img class='bwnimg' BORDER='0' align='right' src='images/meer.jpg' alt='afbeelding van Meer, Frederik Gerben van der'&gt;'Wij waren thuis niet chic maar wel keurig'. Zo heeft Frits
    van der Meer zijn ouderlijk huis getypeerd. Hij groeide op in
    een rooms-katholiek gezin samen met zijn jongere zuster Bertha.
    Zijn moeder overleed toen hij negen was. Na de katholieke
    lagere school op het Hoogh in zijn geboortestad, bezocht hij
    het openbare gymnasium in Sneek. Naar eigen zeggen betekende de
    lezing van F.M. Dostojewski's roman 
    &lt;em&gt;De idioot&lt;/em&gt;

    op ongeveer dertienjarige leeftijd een keerpunt in zijn leven.
    Toen hij bij zichzelf roeping tot het priesterschap ontwaarde,
    verhuisde hij in 1919 naar het aartsbisschoppelijk
    kleinseminarie te Culemborg. Zijn sterk persoonlijk gekleurde
    herinneringen aan deze school heeft hij neergelegd in het
    boekje 
    &lt;em&gt;Praeses Van Schaik&lt;/em&gt;

    (1943). Toen Frits zestien was, maakte hij zijn eerste reis
    naar de gothische kathedralen in Noord-Frankrijk; hij bezocht
    onder meer Chartres en Soissons. Zijn reislust werd vergroot
    door de stroeve relatie met zijn afstandelijke vader. Van 1924
    tot 1928 studeerde hij theologie aan het grootseminarie
    'Rijsenburg' bij Driebergen, waar de kerkhistoricus J. de Jong,
    de latere aartsbisschop, zijn mentor was.&lt;/p&gt;
&lt;p&gt;Op 22 juli 1928 werd Van der Meer door aartsbisschop H. van
    de Wetering tot priester gewijd. De nacht erna vertrok hij
    alleen naar Laon, waar hij de 23ste zijn eerste mis opdroeg in
    de verlaten kathedraal. De week erop deed hij zijn eerste mis
    in Bolsward, waar hij de 'stoutigheid' beging met enkele
    vrienden in het koor van de hervormde Martinikerk de vespers te
    zingen. Van der Meer begon hierna opnieuw aan een enkele
    maanden durende kathedralenreis, assisteerde enige tijd in het
    Franse Alen&amp;ccedil;on, en bevond zich in Keulen toen hem per
    poste restante zijn benoemingsbrief bereikte. Hij werd per 3
    december 1928 benoemd tot assistent aan de St. Maartenkerk te
    Oud Zevenaar.&lt;/p&gt;
&lt;p&gt;In mei 1931 kreeg Van der Meer de opdracht van de
    aartsbisschop christelijke archeologie te gaan studeren in
    Rome. Hij begon daaraan na eerst een reis door de Balkan,
    Istanboel en Griekenland te hebben gemaakt. Via Napels
    arriveerde hij in december op het Pontificio Collegio Olandese
    in Rome, waar hij de volgende dag zijn medestudenten langs de
    monumenten leidde zonder ooit eerder in die stad te zijn
    geweest. Gedurende drie jaar liep hij colleges aan het Istituto
    di Archeologia Cristiana. Van der Meer promoveerde er eind 1934
    maxima cum laude op een proefschrift over de godsbeelden uit
    het bijbelboek 'Apocalyps' in de christelijke kunst, een thema
    dat hem heel zijn leven zou blijven bezighouden. Deze
    dissertatie zou vier jaar later in druk verschijnen onder de
    titel 
    &lt;em&gt;Maiestas Domini. Th&amp;eacute;ophanies de l'Apocalypse dans l'art
    chr&amp;eacute;tien. Etude sur les origines d'une iconographie
    sp&amp;eacute;ciale du Christ&lt;/em&gt;

    (Rome 1938).&lt;/p&gt;
&lt;p&gt;Vanuit Rome bereisde Van der Meer een groot deel van het
    Middellandse-Zeegebied, inclusief het Nabije Oosten en
    Jeruzalem. Na een korte periode als assistent te Abcoude werd
    hij in 1935 kapelaan te Hilversum, waar hij drie volle jaren
    zou blijven. Hij werkte er vooral in de arbeidersbuurt van de
    parochie van de H. Vitus en kreeg de naam 'een ideale kapelaan'
    te zijn. Met speciaal verlof bediende hij er de doop en deed
    hij begrafenissen in het Nederlands. Tevens was hij
    godsdienstleraar aan de plaatselijke kweekschool. In 1939 kreeg
    Van der Meer de benoeming waarvoor hij had gestudeerd: die tot
    lector aan de Roomsch-Katholieke Universiteit te Nijmegen in de
    christelijke archeologie en liturgie, een leeropdracht waar in
    1946 de oudchristelijke en middeleeuwse kunstgeschiedenis
    bijkwamen. Het lectoraat werd in 1946 omgezet in een
    buitengewoon, en in 1955 in een gewoon hoogleraarschap. Van der
    Meer nam zijn intrek in een door zusters geleid bejaardenhuis
    te Lent aan de overkant van de Waal, om zodoende 'in het
    aartsbisdom te kunnen blijven wonen'.&lt;/p&gt;
&lt;p&gt;In 1945/1946 maakte Van der Meer opnieuw een aantal Europese
    reizen, maar hij bezocht ook de Verenigde Staten, Canada en
    Mexico. Naar Amerika reisde hij met de opdracht van kardinaal
    De Jong om te rapporteren over de Morele Herbewapening, die in
    die periode een groot congres hield aan de Amerikaans-Canadese
    grens.&lt;/p&gt;
&lt;p&gt;Op dat ogenblik had Van der Meer al enkele van zijn
    befaamdste werken geschreven. In 1941 verscheen 
    &lt;em&gt;Catechismus, dat is onderrichting in het ware geloof&lt;/em&gt;

    . Het was de neerslag van zijn godsdienstlessen aan de
    rooms-katholieke kweekschool in Hilversum. De auteur schreef
    hierin over het katholieke geloof met een frisheid en een
    geestdrift zoals tot dan toe niemand in Nederland dat gedaan
    had. Tijdens de Duitse bezetting werkte hij op aansporen van
    enkele Nijmeegse collega's aan zijn 
    &lt;em&gt;Augustinus de zielzorger.&lt;/em&gt;
  &lt;em&gt;Een studie over de praktijk van een kerkvader&lt;/em&gt;

    (1947), een boek waaraan heel wat priesters van die generatie
    hun roeping dankten, en dat in alle belangrijke Europese talen
    zou worden vertaald. Furore maakte hij ook met de 
    &lt;em&gt;Geschiedenis eener kathedraal&lt;/em&gt;

    (1940
    &lt;em&gt;)&lt;/em&gt;

    , met als idee: aan de hand van &amp;eacute;&amp;eacute;n denkbeeldig
    voorbeeld het verhaal van alle Franse kathedralen te vertellen,
    vanaf het eerste houten schuurkerkje tot heden.&lt;/p&gt;
&lt;p&gt;In zijn kunsthistorische geschriften ging het Van der Meer
    niet primair om de kunst en de geschiedenis, maar om het geloof
    zoals dat in de loop der eeuwen in die kunst gestalte had
    gekregen. Zijn kennisoverdracht was tegelijk catechese, zijn
    geleerdheid kwam de gelovige verbeelding te hulp, want behalve
    hoogleraar was hij ook kunsthistoricus, en bovenal priester.
    Soms voerde zijn geestdrift hem tot al te snelle conclusies of
    onnauwkeurigheden, maar de academische regels zeiden hem even
    weinig als academische bijeenkomsten. In de jaren vijftig en
    zestig kwamen al die kwaliteiten aan het licht in vele
    bijdragen aan katholieke dag- en weekbladen op de grote
    kerkelijke feestdagen - driekoningen, kerstmis, pasen,
    pinksteren - of bij gelegenheid van bijzondere jubilea. Hij kon
    er daarbij van uitgaan dat hij schreef voor een lezerspubliek
    dat met de traditie van de liturgie en de kerkvaders vertrouwd
    was, en dat zijn beeldende taal - inclusief het (onvertaalde)
    Latijn - herkende en op prijs stelde, omdat het de taal en de
    beelden van eeuwen waren.&lt;/p&gt;
&lt;p&gt;Een hoogtepunt in dit opzicht was Van der Meers kleine
    boekje 
    &lt;em&gt;Paasmorgen.&lt;/em&gt;
  &lt;em&gt;Bij het altaarluik van Rogier Van der Weyden en de
    feestikoon genaamd An&amp;aacute;stasis&lt;/em&gt;

    (1959), een combinatie van fantasie en theologische en
    kunsthistorische eruditie over hoe het paasfeest n&amp;uacute; in de
    hemel wordt gevierd. Die vraag kwam bij hem op tijdens de
    hoogmis op pasen 1958. Na afloop daarvan 'trok ik mijn toog
    uit, ging achter de schrijfmachine zitten en 's avonds was het
    boekje af' (&lt;em&gt;Trouw&lt;/em&gt;

    , 10-2-1979). Maar ook aan grote boeken bleef hij werken.
    Daaronder figureren zijn drie grote atlassen, volgens een door
    hemzelf bedachte formule. De eerste, de 
    &lt;em&gt;Atlas van de Westerse beschaving&lt;/em&gt;

    uit 1951, was de indrukwekkendste: een tot dan toe niet
    vertoonde combinatie van tekst, (door hemzelf getekende)
    kaarten en met zorg gekozen illustraties. In 1950 werd hij -
    het jongste - lid van de Koninklijke Nederlandse Akademie van
    Wetenschappen, en in 1963 ontving hij de staatsprijs voor
    literatuur, de P.C. Hooftprijs.&lt;/p&gt;
&lt;p&gt;In 1963/1964 schreef hij de tekst voor de zesdelige
    televisiedocumentaire 
    &lt;em&gt;Reise in die fr&amp;uuml;hchristliche Welt&lt;/em&gt;

    , een coproductie van de Beierse, Oostenrijkse, Zwitserse en
    Vlaamse televisie en van de KRO. Deze serie werd in 1968 in
    Nederland uitgezonden.&lt;/p&gt;
&lt;p&gt;Als hoogleraar trok Van der Meer een talrijk en gevarieerd
    gehoor, dat ademloos zijn fascinerende colleges volgde. Voor
    zijn studenten deed hij veel, behalve voor degenen die het
    zonder reden hoog in de bol hadden. Bij academische
    plechtigheden liet hij het vrijwel altijd afweten, en het
    bijwonen van vergaderingen beschouwde hij als tijdverlies. In
    zijn huis in Lent leerde men hem kennen als een zorgzame
    medebewoner. Soms liet hij avondbezoek een kwartier in de
    steek, om de hoogbejaarde organist in de kapel, die aan
    dezelfde gang woonde, naar bed te helpen. Zijn tegenkant liet
    hij zien aan mensen die hem niet aanstonden. Die kon hij scherp
    en zelfs bits bejegenen, terwijl hij in gesprekken over
    afwezigen hard en soms onbarmhartig kon oordelen, vooral als
    het over vrouwen ging. Zijn ongezouten visie op de onder
    invloed van het Tweede Vaticaans Concilie in gang gezette
    liturgische vernieuwingen en de geloofscrisis in de Nederlandse
    katholieke kerk gaf hij in zijn 
    &lt;em&gt;Open brief over geloof en eredienst&lt;/em&gt;

    (1973). Daarin laat hij zich kennen niet zozeer als een
    conservatief, maar als een traditionalist. De traditie is de
    beste inspiratie, omdat ze de waan van de dag negeert, en omdat
    het water nergens zuiverder is dan bij de bron. In 1974 ging
    hij als hoogleraar met emeritaat, maar hij bleef onvermoeibaar
    publiceren.&lt;/p&gt;
&lt;p&gt;Als geleerde was Frits van der Meer een man met geniale
    visies, terwijl zijn schrijftaal - hoewel voor latere lezers
    door archa&amp;iuml;smen gedateerd - schittert aan alle kanten. Hij
    was een causeur, die zijn gehoor altijd boeide, hoewel zijn
    conversatie vaak een monoloog was en niet zelden zelfs het
    karakter kreeg van een one-manshow. Vanaf 1970 schilderde hij
    met grote bekwaamheid iconen, waarvan een aantal zijn precieuze
    studeer-zitkamer sierde. Ook schreef hij niet onverdienstelijke
    gedichten, die hij echter in portefeuille hield. Bij zijn 89ste
    verjaardag, met enkele intimi gevierd, 'sneuvelden nog heel wat
    reputaties'. In zijn laatste dagen kon hij niet meer wat hij nu
    anderen vroeg: eens 'iets leuks' vertellen. Het was een typisch
    Van der Meer-understatement voor datgene waarin hij zelf een
    onvergelijkelijke meester was geweest: het vertellen van
    verhalen.&lt;/p&gt;
&lt;p&gt;Frits van der Meer is een van de weinige Nederlandse
    (kunst)historici van zijn generatie met een blijvende
    internationale reputatie. Met zijn inzichten zijn na hem
    geleerden aan het werk gegaan, die hem weliswaar op details
    corrigeerden, maar die aan zijn originaliteit schatplichtig
    bleven. Daarnaast heeft Van der Meer katholieken en
    niet-katholieken met veel thema's van de oudchristelijke en
    middeleeuwse kunst vertrouwd gemaakt. In de kerkelijke
    vernieuwingsbeweging van de jaren zestig toonde hij zich een
    dwarsligger van formaat, en als mens was hij een individualist
    pur sang, die op de weinigen die toegang tot hem hadden, een
    onuitwisbare indruk heeft gemaakt.&lt;/p&gt;
&lt;p&gt;
  &lt;a href='agedeelte'&gt;A: &lt;/a&gt;Persoonlijk archief-F.G. van der Meer in particulier
  bezit.&lt;/p&gt;
&lt;p&gt;
  &lt;a href='pgedeelte'&gt;P: &lt;/a&gt;Een volledige bibliografie van F.G. van der Meer in: Frits
    van der Meer, 
    &lt;em&gt;Feestelijke gedachtenis. Beschouwingen over het kerkelijk
    jaar.&lt;/em&gt;

    Gekozen en ingeleid door Wouter Kusters en Gerard Lemmens
    (Nijmegen 1995) 173-190.&lt;/p&gt;
&lt;p&gt;
  &lt;a href='lgedeelte'&gt;L: &lt;/a&gt;Behalve necrologie&amp;euml;n o.a. door Ton van Schaik, in
  
  &lt;em&gt;HN Magazine&lt;/em&gt;

  , 30-7-1994, Jan van Laarhoven, in 
  &lt;em&gt;De Bazuin.&lt;/em&gt;
  &lt;em&gt;Opinieweekblad voor kerk en samenleving&lt;/em&gt;

  , 5-8-1994 en C. Peeters, in 
  &lt;em&gt;Koninklijke Nederlandse Akademie van Wetenschappen.
  Levensberichten en herdenkingen 1995&lt;/em&gt;

  (Amsterdam 1995) 71-76: idem, 'Frits van der Meer', in 
  &lt;em&gt;Nijmeegse gezichten. Vijfenzeventig jaar Katholieke
  Universiteit.&lt;/em&gt;

  Onder eindred. van Hennie Corman (Nijmegen 1998) 86-95. Lijst van
  enkele interviews (waaronder een radiogesprek en een
  televisiegesprek) met F.G. van der Meer in de onder P genoemde
  publicatie 
  &lt;em&gt;Feestelijke gedachtenis&lt;/em&gt;

  , 191.&lt;/p&gt;
&lt;p&gt;
  &lt;a href='igedeelte'&gt;I: &lt;/a&gt;
  &lt;em&gt;Koninklijke Nederlandse Akademie van Wetenschappen.
  Levensberichten en herdenkingen 1995&lt;/em&gt;

  (Amsterdam 1995) 71.&lt;/p&gt;
&lt;p&gt;A.H.M. van Schaik&lt;/p&gt; 
&lt;dtml-var bwn_footer&gt;</text>
  </biography>
</biodes>

