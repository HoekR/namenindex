<biodes version="1.0">
  <fileDesc>
    <title>Bredius, Abraham (1855-1946)</title>
    <ref target="http://resources.huygens.knaw.nl/bwn1880-2000/lemmata/bwn1/bredius"/>
    <publisher>
      <name>Biografisch Woordenboek van Nederland:1880-2000</name>
      <ref target="http://resources.huygens.knaw.nl/bwn1880-2000"/>
    </publisher>
  </fileDesc>
  <person>
    <idno type="id">bredius</idno>
    <persName><name type="geslachtsnaam">Bredius</name>, Abraham</persName>
    <sex value="1"/>
    <event type="birth" when="1855"/>
    <event type="death" when="1946"/>
    <state type="occupation">kunsthistoricus</state>
  </person>
  <biography>
    <graphic url="http://resources.huygens.knaw.nl/bwn1880-2000/lemmata/bwn1/images/images/BREDIUS.jpg"/>
    <text>&lt;dtml-var bwn_header&gt;
 &lt;p class='genealogie'&gt;
  &lt;strong&gt;Bredius, Abraham&lt;/strong&gt;, kunsthistoricus (Amsterdam 18-4-1855 - Monaco 13-3-1946).

Zoon van Johannes Jacobus Bredius, directeur van de Maatschap De
Gezamelijke Buskruitmakers van Noord-Holland, Utrecht en Zeeland, en
Hendrika Hillegonda Brink. Hij was ongehuwd.

&lt;img src=&amp;quot;images/BREDIUS.jpg&amp;quot; align=&amp;quot;right&amp;quot; BORDER=&amp;quot;0&amp;quot; alt=&amp;quot;afbeelding van Bredius, Abraham&amp;quot; class=&amp;quot;bwnimg&amp;quot;&gt;

&lt;/p&gt;
&lt;p&gt;Geboren uit een familie van welgestelde Amsterdamse
industri&amp;euml;len waardoor hij grotendeels priv&amp;eacute;-onderwijs kon
genieten koos Bredius aanvankelijk voor een loopbaan als musicus. Na
drie jaar brak hij zijn pianostudie af en besloot hij, mede op advies
van de Duitse kunsthistoricus Wilhelm Bode, zich toe te leggen op de
bestudering van de 17de-eeuwse Nederlandse schilderkunst. Reeds in 1879
verschenen zijn eerste publikaties op dit gebied. In 1880 werd hij
benoemd tot onderdirecteur van het toen nog in Den Haag gevestigde en
in 1883 naar het nieuwe Rijksmuseumgebouw in Amsterdam overgebrachte
Nederlandsch Museum van Geschiedenis en Kunst. In de volgende jaren
publiceerde Bredius een honderdtal artikelen en een enkel boek over de
oude Nederlandse schilderkunst, waardoor zijn reputatie als kenner op
dit terrein gevestigd werd. In 1888 nam hij ontslag bij het
Nederlandsch Museum en reeds kort daarna, in 1889, werd hij benoemd tot
directeur van het Koninklijk Kabinet van Schilderijen 'Het
Maurits-huis' in Den Haag. Tijdens zijn directoraat onderging het
Mauritshuis een grondige reorganisatie en werd de verzameling
uitgebreid met tientallen belangrijke schilderijen, deels verworven
door aankoop of schenking en deels door Bredius voor eigen rekening
gekocht en door hem in bruikleen gegeven. Samen met dr. C. Hofstede de
Groot, die van 1891 tot 1896 als onderdirecteur aan het museum
verbonden was, publiceerde Bredius in 1895 de eerste moderne
wetenschappelijke catalogus van de verzameling van het Mauritshuis.
Gedurende zijn directoraat kwam Bredius herhaalde malen in conflict met
Victor de Stuers, die als referendaris van het ministerie van
Binnenlandse Zaken een grotere invloed op de gang van zaken in het
museum en vooral op het aankoopbeleid wenste uit te oefenen dan Bredius
bereid was te accepteren. Enkele malen bood hij zijn ontslag als
directeur aan, maar door bemiddeling van derden werden deze
ontslagaanvragen weer ingetrokken. Na een directeurschap van twintig
jaar verkreeg Bredius echter in 1909 op zijn verzoek eervol ontslag uit
zijn functie om gezondheidsredenen. Hij werd opgevolgd door prof. dr.
W. Martin, tot dan toe onderdirecteur van het museum; Bredius zelf werd
tegelijkertijd benoemd tot adviseur van het Mauritshuis.&lt;/p&gt;
&lt;p&gt;In de jaren na 1909 heeft Bredius zich geheel kunnen wijden aan zijn
reizen langs kunstverzamelingen en aan zijn reeds omstreeks 1880
begonnen onderzoekingen in de Nederlandse archieven naar de daar
aanwezige gegevens over 17de-eeuwse kunstenaars en hun werken. Deze
onderzoekingen leidden tot talloze publikaties, waaronder de tussen
1915 en 1922 in acht delen verschenen 
&lt;em&gt;K&amp;uuml;nstler-Inventare.&lt;/em&gt;

Artikelen publiceerde hij in vele binnen- en buitenlandse bladen en
vooral in het tijdschrift 
&lt;em&gt;Oud-Holland,&lt;/em&gt;

waarvan hij vanaf 1886 tot zijn dood &amp;eacute;&amp;eacute;n der redacteuren was.
Hij had zitting in de in 1919 ingestelde Staatscommissie voor het
Museumwezen en maakte ook deel uit van diverse andere commissies,
waaronder die voor het Haagse Gemeentemuseum en die voor de
schilderijen uit het bezit van de Stad Amsterdam. Voor zijn werk
ontving Bredius reeds in 1888 een eredoctoraat van de Universiteit van
Giessen; later verkreeg hij een zelfde onderscheiding van de
Universiteit te Krakow, terwijl de Universiteit van Amsterdam in 1906
ter gelegenheid van de Rembrandt-herdenking aan hem en aan vier andere
Rembrandt-kenners een eredoctoraat verleende. In 1922 verliet Bredius
Nederland en vestigde hij zich in Monte Carlo, waar hij tot zijn
overlijden in 1946 woonde. Bij zijn vertrek verkocht hij zijn woonhuis
aan de Prinsengracht in Den Haag aan de Gemeente 's-Gravenhage en
werd dit huis met de daarin aanwezige en door de eigenaar in bruikleen
gegeven verzameling schilderijen ingericht als Museum Bredius. Ook
vanuit Monte Carlo heeft Bredius tot op hoge leeftijd zeer regelmatig
artikelen in 
&lt;em&gt;Oud-Holland&lt;/em&gt;

en andere bladen gepubliceerd. E&amp;eacute;n van zijn bekendste publikaties
uit die jaren is de in 1935 als boek verschenen catalogus van de
schilderijen van Rembrandt, een werk dat wel zijn naam draagt, maar
hoofdzakelijk werd samengesteld door dr. H. Schneider en dr. H.
Gerson.&lt;/p&gt;
&lt;p&gt;Bij zijn overlijden in 1946 legateerde Bredius aan het Mauritshuis
de 25 door hem aan die instelling in bruikleen gegeven schilderijen,
terwijl de gemeente 's-Gravenhage eigenaar werd van de in het
Museum Bredius aanwezige schilderijen en tekeningen. Tal van andere
musea waren al vanaf de jaren tachtig van de 19de eeuw door hem met
schenkingen bedacht en vooral het Rijksmuseum in Amsterdam heeft in de
loop der jaren vele tientallen geschenken van hem ontvangen.
Bredius' kunsthistorische en archivalische aantekeningen werden na
zijn overlijden toegevoegd aan de verzameling van het Rijksbureau voor
Kunsthistorische Documentatie in Den Haag.&lt;/p&gt;
&lt;p&gt;Het karakter van Abraham Bredius is wel omschreven als
'onrustig, gejaagd, zenuwachtig en opvliegend', en aspecten van
deze eigenschappen vindt men inderdaad in veel van zijn activiteiten en
ook in zijn conflicten met vakgenoten en anderen, waaronder vooral die
met zijn vroegere medewerker Hofstede de Groot veelal zeer scherp
waren. Bredius' kennis en prestaties zijn in de jaren na zijn
overlijden ten onrechte sterk overschaduwd, toen bleek dat het
schilderij de 
&lt;em&gt;Emma&amp;uuml;sgangers,&lt;/em&gt;

dat hij in 1937 als eerste als een meesterwerk van Vermeer had
gepubliceerd, een door Han van Meegeren vervaardigde vervalsing was.
Een dergelijke incidentele vergissing doet echter geen afbreuk aan
Bredius' uitzonderlijke verdiensten als &amp;eacute;&amp;eacute;n der eerste
Nederlandse kunsthistorici die stijlkritisch en archivalisch onderzoek
combineerde en daardoor een basis heeft gelegd voor de bestudering van
honderden grote en kleine 17de-eeuwse Nederlandse kunstenaars en als
&amp;eacute;&amp;eacute;n van de grondleggers van een modern, wetenschappelijk
gefundeerd museumbeheer in Nederland.&lt;/p&gt;
&lt;p&gt;
  &lt;a href='agedeelte'&gt;A: &lt;/a&gt;Verzameling aantekeningen van Bredius in het Rijksbureau
voor Kunsthistorische Documentatie.&lt;/p&gt;
&lt;p&gt;
  &lt;a href='pgedeelte'&gt;P: &lt;/a&gt;Bibliografie tot 1925 in 
&lt;em&gt;Dr. Abraham Bredius 1855-1925. Album hem aangeboden op 18 April
1925&lt;/em&gt;

(Amsterdam, [1925]) 47-68. Van de vele tientallen na 1925 verschenen
publikaties bestaat geen bibliografie.&lt;/p&gt;
&lt;p&gt;
  &lt;a href='lgedeelte'&gt;L: &lt;/a&gt;W. Martin, in 
&lt;em&gt;Jaarboek van de Maatschappij der Nederlandse Letterkunde te Leiden
1946-1947. Levensberichten&lt;/em&gt;

29-41 ; idem, in 
&lt;em&gt;Maandblad voor Beeldende Kunsten&lt;/em&gt;

22(1946) 71-74; H.E. van Gelder, in 
&lt;em&gt;Oud-Holland&lt;/em&gt;

61 (1946) 
&lt;em&gt;1-4;&lt;/em&gt;

idem in 
&lt;em&gt;Mededelingen Gemeentemuseum van Den Haag&lt;/em&gt;

10 (1955) 1-5; F.J. Duparc, 
&lt;em&gt;Een eeuw strijd voor Nederlands cultureel erfgoed&lt;/em&gt;

('s-Gravenhage, 1975) 120-123 ; L. Bamouw-de Ranitz, 'Abraham
Bredius, een biografie', in 
&lt;em&gt;Museum Bredius. Catalogus van de schilderijen en tekeningen.&lt;/em&gt;

Door Albert Blankert ('s-Gravenhage, 1978) 9-19.&lt;/p&gt;

&lt;p&gt;
&lt;a href=&amp;quot;igedeelte&amp;quot;&gt;I: &lt;/a&gt;&lt;i&gt;Persoonlijkheden in het Koninkrijk der Nederlanden in woord en beeld&lt;/i&gt;. Onder hoofdred. van H.P. van den Aardweg (Amsterdam 1938) 233.
&lt;/p&gt;
&lt;p&gt;R.E.O. Ekkart&lt;/p&gt; 
&lt;dtml-var bwn_footer&gt;</text>
  </biography>
</biodes>

