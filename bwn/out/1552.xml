<biodes version="1.0">
  <fileDesc>
    <title>Rooijackers, Lambertus Antonius Thomas (1905-1980)</title>
    <ref target="http://resources.huygens.knaw.nl/bwn1880-2000/lemmata/bwn2/rooijackers"/>
    <publisher>
      <name>Biografisch Woordenboek van Nederland:1880-2000</name>
      <ref target="http://resources.huygens.knaw.nl/bwn1880-2000"/>
    </publisher>
  </fileDesc>
  <person>
    <idno type="id">rooijackers</idno>
    <persName><name type="geslachtsnaam">Rooijackers</name>, Lambertus Antonius Thomas</persName>
    <sex value="1"/>
    <event type="birth" when="1905"/>
    <event type="death" when="1980"/>
    <state type="occupation">r.k. priester</state>
    <state type="occupation">r.k. kerkelijk bestuurder</state>
  </person>
  <biography>
    <graphic url="http://resources.huygens.knaw.nl/bwn1880-2000/lemmata/bwn2/images/images/ROOIJACKERS.jpg"/>
    <text>&lt;dtml-var bwn_header&gt;
 &lt;p class='genealogie'&gt;
  &lt;strong&gt;Rooijackers, Lambertus Antonius Thomas&lt;/strong&gt;

(bekend onder de naam &lt;b&gt;Rooyackers&lt;/b&gt;), vicaris-generaal van de bisschop van 's-Hertogenbosch (Veghel 14-4-1905 - 's-Hertogenbosch 14-2-1980).

Zoon van Chistiaan Michael Rooijackers, hoofdonderwijzer, en Johanna
Elisabeth Fleskens.


&lt;img src=&amp;quot;images/ROOIJACKERS.jpg&amp;quot; align=&amp;quot;right&amp;quot; BORDER=&amp;quot;0&amp;quot; alt=&amp;quot;afbeelding van Rooijackers, Lambertus Antonius Thomas&amp;quot; class=&amp;quot;bwnimg&amp;quot;&gt;


&lt;/p&gt;
&lt;p&gt;Lambert Rooyackers studeerde aan het klein-seminarie
'Beekvliet' te St. Michielsgestel, behaalde het staatsexamen
gymnasium-A en volgde de priesteropleiding in filosofie en theologie
aan het groot-seminarie te Haaren (Nb). Zijn priesterwijding geschiedde
op 14 juni 1930 door de bisschop van 's-Hertogenbosch, mgr. A.F.
Diepen, en zijn benoeming tot kapelaan te St. Oedenrode op 13 augustus
van dat jaar. Na vervolgens kapelaan te Helmond (vanaf 18-8-1933) te
zijn geweest werd hij aangesteld tot rector aan de RK Landbouwschool te
Boxtel (10-8-1934) en daarna tot rector aan de RK Kweekschool Concordia
te 's-Hertogenbosch (29-1-1937). Behalve zijn didactische gaven in
de catechese ontwikkelde hij hier zijn journalistieke aanleg, daar hij
tevens benoemd werd tot hoofdredacteur van het offici&amp;euml;le orgaan
van het bisdom 's-Hertogenbosch, de 
&lt;em&gt;Sint Jansklokken.&lt;/em&gt;

Uit deze Bossche periode stamt zijn vriendschap met de latere bisschop
W.M. Bekkers, die voor zijn levensloop beslissend zou worden. Als
hoofdredacteur gaf hij blijk van een uitgesproken
antinationaal-socialistische gezindheid, door o.a. in zijn blad
regelmatig bijdragen op te nemen van de Oostenrijkse pater F.J.
Muckermann. Deze jezu&amp;iuml;et was een strijdvaardig tegenstander van
het Hitlerregime, die in woord en geschrift vanuit het klooster van
zijn orde in Munster actie voerde.&lt;/p&gt;
&lt;p&gt;Reeds kort na de Duitse bezetting van 's-Hertogenbosch werd hij
op 28-6-1940 door de Gestapo gearresteerd en, na een korte tijd in de
gevangenis van Vught en Arnhem gezeten te hebben, overgebracht naar de
gevangenis van de Alexanderplatz in Berlijn. Vlak v&amp;oacute;&amp;oacute;r
Kerstmis 1940 volgde transport naar het concentratiekamp Sachsenhausen
(16-12-1940 - 8-8-1942), spoedig daarna Dachau. Tijdens dit gedwongen
verblijf kwam hij in aanraking met priesters van allerlei
nationaliteit, die, verdacht of beschuldigd van oppositie tegen het
heersende regime, gevangen werden gehouden. Zijn grote geestkracht,
diep geloof en aangeboren optimisme deden hem de beproevingen
overleven.&lt;/p&gt;
&lt;p&gt;Op 29 april 1945 werd hij door de Amerikanen uit Dachau bevrijd.
Enkele jaren waren nodig voor herstel van de gevolgen van zijn
internering. Zodra zijn gezondheid het toeliet, werd hij benoemd tot
rector van het Liefdesgesticht in Hintham (20-2-1948) om op 12-5-1950
pastoor-deken in Drunen te worden, voorlopig de redactie van de 
&lt;em&gt;Sint Jansklokken,&lt;/em&gt;

het latere 
&lt;em&gt;Bisdomblad,&lt;/em&gt;

voortzettend. Zijn organisatorische talenten kon hij daar uitleven als
bouwpastoor van de in 1954 gerealiseerde St. Lambertuskerk. Inmiddels
was bij hem, voorstander van een open katholicisme, grote oecumenische
belangstelling gegroeid: de Apologetische Vereeniging Petrus Canisius,
voortgezet in de St. Willibrord Vereniging, het katholiek orgaan bij
uitstek voor oecumene in Nederland, vond in hem een toegewijd lid -
jarenlang penningmeester - van het hoofdbestuur, evenals de Katholieke
Bijbelstichting, die hij van haar ontstaan af tot aan zijn dood als
vice-voorzitter diende. Zijn vriend de befaamde bisschop mgr. Bekkers
benoemde hem op 1-3-1961 tot vicaris-generaal; na diens dood stelde
zijn opvolger, mgr. J.W.M. Bluyssen, hem aan tot bisschoppelijk vicaris
(22-11-1966) met als aandachtsvelden vooral missie en oecumene. Uit
deze functie zou hij wegens gevorderde leeftijd op eigen verzoek op 1
-3-1973 eervol ontslagen worden. Op deze hoge posten gaf hij vorm en
inhoud aan belangrijke taken die zijn bijzondere belangstelling hadden.
De nieuwe ontwikkelingen in zijn kerk, zoals die gestalte kregen in het
Tweede Vaticaanse Concilie, boeiden hem in hoge mate, zowel intern als
extern. Hoewel zelf een typisch Brabants priester in zijn waardering
voor het 'rijke roomse leven', was hij diep overtuigd van de
waarde van de 'dialoog' binnen eigen kerk. In het voetspoor van
bisschop Bekkers organiseerde hij vanaf 1963 een reeks van pastorale
gesprekken, waarin op grote schaal bisschop, priesters en leken elkaar
openhartig ontmoetten en zich duidelijk bewust werden van ieders eigen
verantwoordelijkheid. Gezag kan volgens Rooyackers alleen functioneren
als het niet van bovenaf wordt opgelegd, maar van die kant verantwoord
en door de basis innerlijk aanvaard. In dezelfde lijn lag het dat het
Nederlands episcopaat hem een belangrijke rol toedeelde in de
voorbereiding van het Pastoraal Concilie der Nederlandse Kerkprovincie,
dat van 1968 tot 1970 in een zestal zittingen te Noordwijkerhout
bijeenkwam. Als vice-voorzitter van de voorbereidingscommissie was hij,
in nauwe samenwerking met Walter Goddijn, bij voorbereiding en
uitwerking nauw betrokken. Het doel van het Pastoraal Concilie was de
doorwerking en de toepassing van de initiatieven en documenten van
Vaticanum II in de concrete situatie van de katholieke kerk in
Nederland. Maar ook naar buiten toe had hij aandacht voor de positie
van zijn kerk. De pastorale praktijk, vooral in Drunen, had zijn ogen
geopend voor de ingrijpende sociologische en demografische
veranderingen die zich in het zich industrialiserende Brabant van na de
Tweede Wereldoorlog voltrokken. Rooyackers zag scherp in dat het
isolement en de overheersende positie van zijn kerk in dit gewest ten
einde liepen. Geschraagd door zijn reeds gereleveerde aandacht voor de
Heilige Schrift als verbindend element tussen de kerken, ontwikkelde
hij zich tot stimulator en inspirator van de oecumenische gedachte.
Hoewel zijn belangstelling primair praktisch pastoraal gericht was op
een zo nauw mogelijke samenwerking tussen de kerken, bevorderde hij
tegelijk de theologische doordenking van principi&amp;euml;le vraagstukken
die zich in de verdeeldheid der kerken voordoen. Samen met de ds. N.K..
van den Akker, Ned. Herv. predikant te 's-Hertogenbosch, richtte
hij reeds in 1951 de Bossche Gesprekskring van priesters en predikanten
op; ook nog na zijn dood bestaat deze kring, waaraan in telkens
wisselende samenstelling een twintigtal ambtsdragers deelneemt, voort.
Zijn reeds vermelde rol in het hoofdbestuur van de St. Willibrord
Vereniging stond in dit zelfde teken. Zijn oecumenisch streven
kenmerkte zich door een mengeling van bedachtzaamheid - hij schuwde
wilde experimenten en respecteerde kerkelijke regels - en innerlijke
vrijheid, die hem telkens tot nieuwe creatieve initiatieven bracht.
Krachtens zijn aard bleef Rooyackers steeds de man op de achtergrond,
wiens invloed op de katholieke kerk van Nederland onmiskenbaar diep en
in ruime kring bekend is geweest, versterkt door zijn beminnelijke
omgang, hartelijke vriendschap en Bourgondische levenswijze.&lt;/p&gt;
&lt;p&gt;
  &lt;a href='pgedeelte'&gt;P: &lt;/a&gt;L. Rooyackers, 'De bisschop van de dialoog', in 
&lt;em&gt;Bisschop Bekkers. Negen jaar met Gods volk onderweg&lt;/em&gt;

(Utrecht, [1966]) 47-53.&lt;/p&gt;
&lt;p&gt;
  &lt;a href='lgedeelte'&gt;L: &lt;/a&gt;J. Spitz, 
&lt;em&gt;Waren wij maar aan de basis&lt;/em&gt;

('s-Hertogenbosch: St. Willibrord Vereniging, 1973); H. Beex en
J.G. Dukker, 'Gesprek met mgr. L. Rooyackers', in 
&lt;em&gt;Bisdomblad&lt;/em&gt;

51 (1973) 15-16 (13 april) 11-16; L.H.A. Groothuis, 
&lt;em&gt;De Brabantse bisschoppen Bekkers en De Vet.&lt;/em&gt;

Wegbereiders van een vernieuwingsbeweging (Tilburg, 1973) 44-46;
186-189. Bijdragen tot de geschiedenis van het zuiden van Nederland:
28.&lt;/p&gt;

&lt;a href=&amp;quot;igedeelte&amp;quot;&gt;I: &lt;/a&gt;
Katholiek Documentatie Centrum te Nijmegen, Collectie Onderwerpen: afb. 1A94.&lt;/p&gt;



&lt;p&gt;N.K. van den Akker&lt;/p&gt; 
&lt;dtml-var bwn_footer&gt;</text>
  </biography>
</biodes>

