<biodes version="1.0">
  <fileDesc>
    <title>Ritsema, Jacoba Johanna (1876-1961)</title>
    <ref target="http://resources.huygens.knaw.nl/bwn1880-2000/lemmata/bwn5/ritsema"/>
    <publisher>
      <name>Biografisch Woordenboek van Nederland:1880-2000</name>
      <ref target="http://resources.huygens.knaw.nl/bwn1880-2000"/>
    </publisher>
  </fileDesc>
  <person>
    <idno type="id">ritsema</idno>
    <persName><name type="geslachtsnaam">Ritsema</name>, Jacoba Johanna</persName>
    <sex value="2"/>
    <event type="birth" when="1876"/>
    <event type="death" when="1961"/>
    <state type="occupation">schilderes</state>
  </person>
  <biography>
    <graphic url="http://resources.huygens.knaw.nl/bwn1880-2000/lemmata/bwn5/images/images/RITSEMA.jpg"/>
    <text>&lt;dtml-var bwn_header&gt;
 &lt;p class='genealogie'&gt;
  &lt;strong&gt;Ritsema, Jacoba Johanna&lt;/strong&gt;, schilderes (Haarlem 26-6-1876 - Amsterdam 13-12-1961). 
Dochter van Coenraad Ritsema, boek- en steendrukker,
  boekhandelaar, en Jannetje Moulijn.
  

  
  &lt;/p&gt;
&lt;p&gt;
  &lt;img class='bwnimg' BORDER='0' align='right' src='images/RITSEMA.jpg' alt='afbeelding van Ritsema, Jacoba Johanna'&gt;'Vader praatte altijd over kunst. Over wat toen modern was:
    de Haagsche School', zei Coba Ritsema op latere leeftijd in een
    vraaggesprek (Bibeb, 162). Er werd haar thuis dan ook geen
    strobreed in de weg gelegd toen zij, na de driejarige &gt; in
    haar geboorteplaats te hebben bezocht, het verlangen uitte zich
    in de schilderkunst te bekwamen. Haar oudere broer Jacob
    Coenraad had er al eerder voor gekozen en was, op instigatie
    van zijn vader, naar de kunstacademie in D&amp;uuml;sseldorf
    gegaan. Hij nam bovendien les bij de landschapsschilder Paul
    Gabri&amp;euml;l. Voor een jong meisje van vijftien leek het
    buitenland echter een te grote stap. In plaats daarvan kreeg
    zij van 189l tot l893 onderricht op de Haarlemse School voor
    Kunstnijverheid, waar haar tal van praktische vaardigheden
    werden bijgebracht. Ritsema's talent was groot genoeg voor
    toelating tot de Rijksacademie van Beeldende Kunsten te
    Amsterdam. Vier jaar lang, van l893 tot l897, kreeg zij er
    degelijk les van docenten over wie ze altijd met groot respect
    zou blijven spreken. In het bijzonder de directeur van de
    academie, professor August Alleb&amp;eacute;, roemde zij om zijn
    didactische gaven: 'Dat was een prachtige leermeester. Een
    persoonlijkheid!' (Duif).&lt;/p&gt;
&lt;p&gt;Ritsema was niet de enige vrouw die aan de academie
    studeerde; zij en haar medeleerlingen kregen les in een aparte
    'Dames-schilderklas', waaruit een zeker gevoel van
    lotsverbondenheid voortvloeide. Terug in Haarlem werkte zij
    samen met haar broer, maar in l899 betrok ze een atelier in een
    Amsterdams 18de-eeuws koopmanshuis aan het Singel. Ritsema, die
    in deze fase even zelfbewust als onzeker was, hoopte in de
    hoofdstad les te kunnen nemen bij Th&amp;eacute;r&amp;egrave;se Schwartze
    of Floris Verster, doch kreeg van beiden nul op het rekest. Ook
    George H. Breitner, voor wiens sterk realistisch gerichte
    impressionisme zij diep ontzag koesterde, liet haar weten er
    beter aan te doen op eigen kracht te vertrouwen. Ritsema legde
    zich vooral toe op het stilleven en het portret en zou zich
    ontwikkelen tot een 'meesteres van de olieverf'. Haar streek
    was breed, krachtig en direct herkenbaar. Erkenning volgde
    spoedig; in 1910 bijvoorbeeld werd zij onderscheiden met de
    bronzen medaille op de Wereldtentoonstelling te Brussel.&lt;/p&gt;
&lt;p&gt;Samen met andere 'damesartiesten', veelal bekenden uit haar
    tijd op de academie, frequenteerde Ritsema
    kunstenaarsverenigingen als 'Sint Lucas' en 'Arti et
    Amicitiae', bijeenkomsten die dikwijls werden voortgezet ten
    huize van het bewonderde voorbeeld, Th&amp;eacute;r&amp;egrave;se
    Schwartze. Boh&amp;eacute;miennes waren Ritsema en vriendinnen als
    Lizzy Ansingh en Jacoba Surie - vrijwel allen van goeden huize
    en noch door geldzorgen noch door miskenning geplaagd - echter
    allerminst. In 1912 doopte de kunstcriticus Albert Plasschaert
    de kring rond Ritsema tot de 'Amsterdamsche Joffers', een naam
    die zou beklijven. Gezamenlijke tentoonstellingen hielden de
    Joffers in de jaren twintig bij kunsthandel Buffa in de
    Kalverstraat.&lt;/p&gt;
&lt;p&gt;Hoe verschillend van aard zij ook waren, men ontdekte in de
    afkomst en levensstijl van de Joffers, hun visie op de
    schilderkunst en hun vakkundigheid voldoende gemeenschappelijke
    kenmerken om hen als een groep te beschouwen. Zij gedroegen
    zich ook zo, dronken samen thee, vierden gezamenlijk
    verjaardagen en stimuleerden en bewonderden elkaar. Plasschaert
    bleef intussen door zijn artikelen bijdragen aan de faam van de
    Joffers, van wie Ritsema - in de woorden van Lizzy Ansingh -
    als ''t knapste kind van de klas' gold. Haar werk werd vele
    malen ge&amp;euml;xposeerd, ook in het buitenland, en bovendien
    goed verkocht.&lt;/p&gt;
&lt;p&gt;'Ik heb veel getobd over mijn werk', verklaarde zij ooit
    (Bibeb, 161), maar de buitenwereld zag toch in de eerste plaats
    een onafhankelijke vrouw, klein en fier van gestalte, steevast
    getooid met een vlinderhoed. In het eerste boek dat over de
    Joffers verscheen schreef Johan van Eikeren over Ritsema: 'Hoe
    charmant haar werk ook is en hoeveel vrouwelijks het ook weer
    heeft, het kon in zijn krachtige opzet door een man gedaan
    zijn, terwijl ook haar vrouwenportretten accenten hebben die
    eerder een man dan een vrouw zouden frapperen' (l9). Groter
    compliment was in l947 niet denkbaar.&lt;/p&gt;
&lt;p&gt;Hoewel Ritsema en de zeven andere Joffers niet nadrukkelijk
    op de bres stonden voor het feminisme, droeg hun optreden zeker
    bij tot een grotere acceptatie en waardering voor
    vrouwen-in-de-kunst. Tot begin l937 zou Ritsema heen en weer
    pendelen tussen Haarlem en Amsterdam, maar van meet af aan was
    de hoofdstad haar inspiratiebron. De stad zelf figureert
    evenwel niet in haar werk; haar voorkeur bleef uitgaan naar het
    stilleven en het portret. Ritsema dateerde geen van haar
    werken, als wilde ze onderstrepen dat elk nieuw doek onderdeel
    vormde van haar streven naar volmaaktheid. Behalve voor
    landgenoten als Breitner en Verster, dwongen Manet, Ingres en
    de 17de-eeuwse Spaanse meesters de grootste bewondering bij
    haar af.&lt;/p&gt;
&lt;p&gt;Over gebrek aan belangstelling had Ritsema nooit te klagen.
    Vierde zij een kroonjaar, dan beklom menig journalist de steile
    trappen naar haar atelier hoog boven Amsterdam, met uitzicht op
    de Munttoren. Altijd stond er op de ezel een doek dat zijn
    voltooiing naderde; oude vazen en potten, bloemen, snuisterijen
    en biedermeierkastjes completeerden de serene rust die er
    heerste.&lt;/p&gt;
&lt;p&gt;Ritsema reisde niet graag; slechts af en toe waagde zij zich
    in het buitenland voor een museumbezoek. Liever bracht zij haar
    tijd door in de hoofdstad, waarvan ze volgens de schilder Kees
    Verwey indirect, in haar stillevens, als weinig anderen het
    bijzondere, gefilterde licht wist weer te geven. Deze
    stillevens laten Ritsema van haar beste kant zien. Aanvankelijk
    somber, werd haar koloriet allengs lichter en frisser van toon,
    zonder dat zij zich aan al te grote experimenten waagde.
    Daardoor kon zij rekenen op een ruime kring van bewonderaars,
    die haar standvastigheid prezen. Trouw aan de traditie
    betekende overigens niet dat zij een afschuw van de modernen
    had; zij oordeelde mild over hen en zei sommigen - onder wie
    Picasso - wel te bewonderen.&lt;/p&gt;
&lt;p&gt;Het tempo waarmee Ritsema werkte lag niet heel hoog; zij was
    precies en eigenlijk nooit tevreden over zichzelf.
    Vergelijkingen die tussen Breitner en haar werden gemaakt, wees
    ze van de hand. Zij bewoog zich omzichtig door het leven, deed
    nooit radicale uitspraken, zocht met niemand ruzie en wijdde
    zich volledig aan de kunst. Als jong meisje had zij piano
    gespeeld; muziek zou haar bestaan verder begeleiden.&lt;/p&gt;
&lt;p&gt;In l957 onderscheidde de stad Leiden Ritsema met de
    vijfjaarlijkse Rembrandtprijs. Zij voelde zich gevleid;
    tegelijk wist zij dat de ouderdom haar parten ging spelen. Hoe
    zij tot op hoge leeftijd in staat was haar atelier te bereiken
    is een raadsel; het grachtenhuis, dat op de onderste
    verdiepingen plaats bood aan kantoren, had geen lift. Ten
    slotte moest zelfs zij zich echter gewonnen geven. De laatste
    jaren van haar leven sleet Ritsema in het verzorgingshuis 'Pro
    Senectute' aan de Vondelstraat. Zij leed er onder de regels die
    haar werden opgelegd. Lopen viel haar steeds moeilijker, en
    eind l96l bezweek zij aan haar zwakke hart.&lt;/p&gt;
&lt;p&gt;Coba Ritsema beschouwde de schilderkunst als een heilige
    roeping, waarvan niets mocht afleiden. Haar werk is in vrijwel
    alle grote Nederlandse musea te vinden. Zij hield, zoals in het
    juryrapport van de Rembrandtprijs was te lezen, 'het vuur van
    de ware schilderkunst brandend' en onderscheidde zich door de
    'prachtige klank van haar kleur, haar brede zien, de gave van
    componeren'.&lt;/p&gt;
&lt;p&gt;
  &lt;a href='agedeelte'&gt;A: &lt;/a&gt;Persdocumentatie betreffende Ritsema bij het
  Rijksbureau voor Kunsthistorische Documentatie te
  's-Gravenhage.&lt;/p&gt;
&lt;p&gt;
  &lt;a href='pgedeelte'&gt;P: &lt;/a&gt;Schilderijen van Ritsema zijn afgebeeld in o.a. het onder L
    genoemde werk van Venema.&lt;/p&gt;
&lt;p&gt;
  &lt;a href='lgedeelte'&gt;L: &lt;/a&gt;Albertine de Haas, in 
  &lt;em&gt;Onze Kunst&lt;/em&gt;

  12 (1913) II, 86-94; Maria Viola, in 
  &lt;em&gt;Elsevier's Ge&amp;iuml;llustreerd Maandschrift&lt;/em&gt;

  57 (1919) I, 81-89; Henri van Calker, 'Coba Ritsema', in idem, 
  &lt;em&gt;In het atelier van den schilder. Bezoeken bij Nederlandsche
  beeldende kunstenaars van dezen tijd&lt;/em&gt;

  (Amsterdam 1941); Johan H. van Eikeren, 
  &lt;em&gt;De Amsterdamse Joffers&lt;/em&gt;

  (Bussum 1947) 19-20, 70-84; Kees Verwey, in 
  &lt;em&gt;Haarlems Dagblad&lt;/em&gt;

  , 26-6-1951; 'Stilleven aan het Singel', in 
  &lt;em&gt;De Tijd&lt;/em&gt;

  , 26-6-1956; E. de Jongh, in 
  &lt;em&gt;Het Parool&lt;/em&gt;

  , 17-11-1956; A. Duif, in 
  &lt;em&gt;Elseviers Weekblad&lt;/em&gt;

  , 28-9-1957; interview door Bibeb (1957), in idem, 
  &lt;em&gt;Bibeb in Holland&lt;/em&gt;

  (Utrecht 1958) 159-163; Adriaan Venema, 'Coba Ritsema: 't Knapste
  kind van de klas', in idem, 
  &lt;em&gt;De Amsterdamse Joffers&lt;/em&gt;

  (Baarn 1977) 97-114.&lt;/p&gt;
&lt;p&gt;
  &lt;a href='igedeelte'&gt;I: &lt;/a&gt;
  &lt;em&gt;Persoonlijkheden in het Koninkrijk der Nederlanden in woord en
  beeld&lt;/em&gt;

  . Onder hoofdred. van H.P. van den Aardweg (Amsterdam 1938) 1232
  [Ritsema omstreeks 1900].&lt;/p&gt;
&lt;p&gt;A. Lammers&lt;/p&gt; 
&lt;dtml-var bwn_footer&gt;</text>
  </biography>
</biodes>

