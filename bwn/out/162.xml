<biodes version="1.0">
  <fileDesc>
    <title>Bloemers, Henri Petrus Johan (1880-1947)</title>
    <ref target="http://resources.huygens.knaw.nl/bwn1880-2000/lemmata/bwn3/bloemers"/>
    <publisher>
      <name>Biografisch Woordenboek van Nederland:1880-2000</name>
      <ref target="http://resources.huygens.knaw.nl/bwn1880-2000"/>
    </publisher>
  </fileDesc>
  <person>
    <idno type="id">bloemers</idno>
    <persName><name type="geslachtsnaam">Bloemers</name>, Henri Petrus Johan</persName>
    <sex value="1"/>
    <event type="birth" when="1880"/>
    <event type="death" when="1947"/>
    <state type="occupation">burgemeester</state>
  </person>
  <biography>
    <text>&lt;dtml-var bwn_header&gt;
 &lt;p class='genealogie'&gt;
  &lt;strong&gt;Bloemers, Henri Petrus Johan&lt;/strong&gt;, burgemeester (Hummelo, gem. Hummelo en Keppel 18-4-1880 - Velp, gem. Rheden 16-9-1947).

  Zoon van Johan Hein Frederik Bloemers, Ned. Herv. predikant, en
  Agnita Wachter. Gehuwd op 6-9-1905 met Maria Snellen. Uit dit
  huwelijk werden 3 zoons geboren.
  

  
  &lt;/p&gt;
&lt;p&gt;Bloemers' propaedeuse op het burgemeestersambt was zeker
    geen voor de hand liggende. Na in 1898 te Doetinchem eindexamen
    gymnasium te hebben gedaan, studeerde hij tot 1904 biologie aan
    de Rijksuniversiteit Utrecht. Bestuurlijke ervaring deed hij
    echter op in het Utrechtsch Studentencorps; hij interesseerde
    zich, links van het liberale midden, voor politiek; een
    verblijf in de West, als assistent van de botanist prof.
    F.A.F.C. Went, stelde hem in staat buiten de grenzen zijn blik
    te verruimen. Zin voor organisatie en bestuur won het
    uiteindelijk van verlangen naar een wetenschappelijke loopbaan;
    zijn studie maakte hij niet af. Onder andere door korte tijd
    werkzaam te zijn als volontair op de secretarie van Dalfsen
    verwierf hij zich elementair inzicht in de
    gemeenteadministratie. Hij was amper 25 jaar oud toen zijn
    ijver werd beloond: op 1 juli 1905 werd hij benoemd tot
    burgemeester van Willemstad. Drie jaar later, in 1908 al,
    bracht het burgemeesterschap van Borculo hem terug in
    Gelderland. Benoeming tot Algemeen Secretaris van de
    Maatschappij tot Nut van 't Algemeen leek in 1915 een einde te
    maken aan zijn loopbaan als burgemeester. Hij verhuisde naar
    Amsterdam, maar lang bleef hij daar niet: in 1917 werd een
    dringend beroep op hem gedaan om de burgemeestersvacature van
    de gemeente Rheden te vervullen. Dat was midden in de Eerste
    Wereldoorlog, een zorgelijke tijd, waarin Bloemers zich meteen
    deed kennen als een energiek bestuurder, die erin slaagde de
    voedsel- en brandstoffenvoorziening zodanig gaande te houden
    dat de nood onder de bevolking beperkt bleef. Ook in de jaren
    die volgden, maakte hij zich verdienstelijk: wezenlijke
    verbeteringen op het gebied van wegenaanleg, woningbouw en
    openbare voorzieningen (gas, water en elektriciteit) kwamen op
    zijn initiatief of onder zijn leiding tot stand.&lt;/p&gt;
&lt;p&gt;Markant was Bloemers' zorg voor het unieke natuurschoon in
    de gemeente Rheden. Van veel meer dan lokale betekenis was zijn
    in 1930 met succes bekroonde streven de Velpse en Rhedense
    markegronden (in totaal ruim 3000 ha bos en hei) in het bezit
    van de gemeente Rheden en van de Vereeniging tot Behoud van
    Natuurmonumenten te brengen. Met de inrichting van dit gebied
    hield hij zich zeer actief bezig. Het noodzakelijke onderhoud
    en de ontsluiting van dit eerste 'nationale park' voor publiek
    vonden op zijn instigatie plaats in het kader van een
    werkverschaffingsplan voor werkloze seizoenarbeiders; een van
    de mooiste wegen, gelegen tussen Posbank en Imbosch, werd zo
    aangelegd en is later naar hem vernoemd. Veertien jaar bleef
    Bloemers in Rheden. Het lijken de beste jaren van zijn leven:
    37 was hij bij zijn komst en bijna 51 toen hij wegging, en van
    wat hij in die bloeitijd tot stand hielp brengen, wordt nog
    altijd geprofiteerd. Zijn ijveren voor natuurbehoud en voor een
    zinnige ruimtelijke ordening - onderwerpen waarover hij ook
    dikwijls publiceerde - heeft duurzame garanties verschaft voor
    de bescherming van een der mooiste Nederlandse
    landschappen.&lt;/p&gt;
&lt;p&gt;Een niet geringe bevordering was, eind 1930, zijn benoeming
    tot burgemeester van Groningen, de vijfde stad van Nederland;
    hij volgde er jhr. L.H.N. Bosch ridder van Rosenthal op, die
    naar Den Haag ging. Bloemers aanvaardde zijn ambt op 1 februari
    1931 en voelde zich snel thuis in Groningen. Prestige en
    respect verwierf hij zich haast moeiteloos, bijvoorbeeld in
    kringen van de universiteit (waarvan hij o.a. curator werd) en
    vooral in de gemeenteraad, waar hij uitmuntte door
    onpartijdigheid. Hij stond er al gauw te boek als 'een stoere
    regent', die wist wat hij wilde. In Den Haag bleef dit niet
    onopgemerkt: hij werd benoemd tot rijksbemiddelaar voor de
    noordelijke provincies, in welke kwaliteit hij in menig
    arbeidsgeschil met wijs beleid handelde.&lt;/p&gt;
&lt;p&gt;Toch zou Groningen slechts een intermezzo in Bloemers'
    loopbaan zijn - een intermezzo met een verrassend slot. Toen in
    1934 door het vertrek van S.J.R. de Monchy naar Den Haag het
    burgemeesterschap van Arnhem vrijkwam, werd hij voor die
    gemeente gevraagd. Per 1 september 1934 werd hij benoemd. Was
    hij na drie jaar, ver voor het verstrijken van zijn eerste
    ambtstermijn, op Groningen al uitgekeken? Stellig niet, maar
    gezondheidsredenen in de familie gaven mede de doorslag bij
    zijn beslissing. Niet iedereen in Groningen was ingenomen met
    dit spoedige vertrek. Bij alle lof die hem werd toegezwaaid
    ('... een eenvoudig mensch..., die door zijn lankmoedigheid
    volkomen paste bij den Groningschen aard') klonk teleurstelling
    door over het gebrek aan continu&amp;iuml;teit in het
    burgemeesterschap.&lt;/p&gt;
&lt;p&gt;Bloemers zelf beschouwde zijn benoeming in Arnhem geenszins
    als een degradatie. 'Maar ik ben nu eenmaal Gelderschman en aan
    het mooie Gelderland en Arnhem heb ik mijn hart verpand,'
    verklaarde hij in een interview 
    &lt;em&gt;(Arnhemsche Courant,&lt;/em&gt;

    1-8-1934); hij voegde eraan toe dat hij er altijd zijn zinnen
    op had gezet de laatste twaalf jaar van zijn ambtelijke leven
    door te brengen in de omgeving die hem zo dierbaar was. Mede
    daarom stortte hij zich in 1939 niet in het avontuur van het
    vijfde kabinet-Colijn (25 juli-10 augustus 1939), waarin hem de
    ministerspost van Sociale Zaken was aangeboden. De Arnhemse
    jaren werden zijn moeilijkste. Bij zijn komst had de
    economische crisis haar dieptepunt nog niet bereikt. En net
    toen de ergste werkloosheid voorbij was en herstel zich
    aankondigde, brak de Tweede Wereldoorlog uit.&lt;/p&gt;
&lt;p&gt;Bloemers bleef aan in de bezettingstijd - een keus die
    overeenstemde met de zg. 'Aanwijzingen' van 1938 en mede was
    bepaald door de hoop dat, zolang geen NSB'er zijn plaats innam,
    het ergste kwaad kon worden afgewend. Een vorm van samenwerking
    met de bezetter was onvermijdelijk. Redelijk contact met de
    Duitse autoriteiten hield brutale NSB-bonzen buiten de deur en
    kon vaak mensenlevens redden. Dat hiervoor moest worden betaald
    (o.a. met medewerking aan de 'Winterhulp Nederland'), was een
    vernedering die in het niet viel bij de afschuwelijke
    machteloosheid ten aanzien van de jodenvervolging. De
    spanningen van de oorlog ondermijnden Bloemers' gezondheid.
    Weigering mee te werken aan de Arbeidsinzet kwam hem op 27 juli
    1944 toch op ontslag te staan en op een verblijfsverbod in
    Gelderland. In de omgeving van Breda beleefde hij ruim een half
    jaar eerder de bevrijding dan de Arnhemmers, die na de
    gedwongen evacuatie van de stad, in september 1944, her en der
    over Nederland verspreid waren geraakt. Verslechtering van zijn
    gezondheid maakte een eind aan zijn hoop het werk in Arnhem te
    kunnen hervatten, waarop hij zich goed had voorbereid. In
    februari 1945 verzocht hij de minister van Binnenlandse Zaken
    het ontslag, hem door de bezetter opgelegd, te continueren, ook
    al omdat hij in april van dat jaar de pensioengerechtigde
    leeftijd zou bereiken. In 1947 stierf hij - te Velp, in de
    gemeente waar hij zijn dankbaarste werk had verricht.&lt;/p&gt;
&lt;p&gt;Naast zijn burgemeesterschap heeft Bloemers, die
    verschillende onderscheidingen verwierf, altijd een groot
    aantal functies bekleed. Zo was hij o.a. voorzitter van de
    Nationale Woningraad, van het Nederlandsch Instituut voor
    Volkshuisvesting en Stedebouw, van het Geldersch Genootschap
    tot bevordering en instandhouding van de schoonheid van stad en
    land, van de ANWB, van de Provinciale Geldersche VVV;
    vice-voorzitter van de Vereeniging van Nederlandsche Gemeenten;
    secretaris van de Mij. tot Nut van het Algemeen; bestuurslid
    van de Algemeen Nederlandsche Vereeniging van
    Vreemdelingenverkeer, van de Vereeniging tot Behoud van
    Natuurmonumenten, van de Stichting 'Het Geldersch Landschap';
    lid van de Boschraad, van de Electriciteitsraad en van de
    Wegencommissie. Van 1919 tot 1923 was hij lid van de
    Provinciale Staten van Gelderland voor de Liberale Unie.&lt;/p&gt;
&lt;p&gt;
  &lt;a href='pgedeelte'&gt;P: &lt;/a&gt;Vele artikelen o.a. in 
    &lt;em&gt;Vragen des Tijds&lt;/em&gt;

    (van welk tijdschrift hij in de periode van 1919 tot 1930
    redacteur was), in het 
    &lt;em&gt;Tijdschrift voor Volkshuisvesting en Stedebouw,&lt;/em&gt;

    in 
    &lt;em&gt;Economisch-Statistische Berichten&lt;/em&gt;

    en in 
    &lt;em&gt;Gelderland.&lt;/em&gt;

    Samengest. onder red. van J. van Baren, H.P.J. Bloemers [et
    al.] (Arnhem, 1926)&lt;/p&gt;
&lt;p&gt;
  &lt;a href='lgedeelte'&gt;L: &lt;/a&gt;'H.P.J. Bloemers' burgemeestersambt in stormgetij', in
  
  &lt;em&gt;Arnhemsche Courant,&lt;/em&gt;

  9-10-1946; J.B.A. Kipp, 'Arnhemsche jaren van H.P.J. Bloemers;
  man van breede allure', 
  &lt;em&gt;ibidem,&lt;/em&gt;

  23-10-1946. Verder necrologie&amp;euml;n van S. baron Van Heemstra en
  Chr.G. Matser in de 
  &lt;em&gt;Arnhemsche Courant,&lt;/em&gt;

  17-9-1947; P.R.A. van Iddekinge, 
  &lt;em&gt;Arnhem 44/45; evacuatie, verwoesting, plundering, bevrijding,
  terugkeer&lt;/em&gt;

  (Arnhem, 1981); idem, 'Burgemeester Bloemers en de &amp;quot;Nieuwe Tijd&amp;quot;.
  Enige correspondentie uit 1941', in 
  &lt;em&gt;Bijdragen en Mededelingen&lt;/em&gt;

  &amp;quot;Gelre&amp;quot; 78 (1987) 192-201.&lt;/p&gt;
&lt;p&gt;P.R.A. van Iddekinge&lt;/p&gt; 
&lt;dtml-var bwn_footer&gt;</text>
  </biography>
</biodes>

