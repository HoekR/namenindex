<biodes version="1.0">
  <fileDesc>
    <title>Kort, Willebrordus Leonardus Petrus Martinus de (1909-1993)</title>
    <ref target="http://resources.huygens.knaw.nl/bwn1880-2000/lemmata/bwn5/kort"/>
    <publisher>
      <name>Biografisch Woordenboek van Nederland:1880-2000</name>
      <ref target="http://resources.huygens.knaw.nl/bwn1880-2000"/>
    </publisher>
  </fileDesc>
  <person>
    <idno type="id">kort</idno>
    <persName><name type="geslachtsnaam">Kort</name>, Willebrordus Leonardus Petrus Martinus de</persName>
    <sex value="1"/>
    <event type="birth" when="1909"/>
    <event type="death" when="1993"/>
    <state type="occupation">politicus</state>
    <state type="occupation">burgemeester</state>
  </person>
  <biography>
    <graphic url="http://resources.huygens.knaw.nl/bwn1880-2000/lemmata/bwn5/images/images/kort.jpg"/>
    <text>&lt;dtml-var bwn_header&gt;
 &lt;p class='genealogie'&gt;
  &lt;strong&gt;Kort, Willebrordus Leonardus Petrus Martinus de&lt;/strong&gt;, politicus en burgemeester (Tilburg 4-6-1909 - Villeneuve-de-Berg (Frankrijk) 2-5-1993). 
Zoon van Henricus Antonius de Kort, smid en machinebankwerker,
  en Anna Cornelia Henrica van Hest. Gehuwd op 2-5-1939 met Jeanne
  Emelie Beljaars Damen (geb. 1913). Uit dit huwelijk werden 4
  zoons en 5 dochters geboren.
  

  

  
  &lt;/p&gt;
&lt;p&gt;
  &lt;img class='bwnimg' BORDER='0' align='right' src='images/kort.jpg' alt='afbeelding van Kort, Willebrordus Leonardus Petrus Martinus de'&gt;Wim de Kort was de jongste zoon in een traditioneel
    katholiek gezin met zes kinderen. In zijn geboorteplaats
    bezocht hij na de lagere school de internaatsopleiding aan de
    kweekschool voor frater-onderwijzers St. Stanislaus. In 1928
    moet De Kort - toen frater Enricus - zich bedacht hebben,
    aangezien hij de opleiding kort voor voltooiing afbrak en naar
    huis terugkeerde. Na de MO-akte boekhouden te hebben behaald
    vertrok hij voor een paar maanden naar Turnhout om daar als
    volontair te werken bij de Banque de la Campine. Vanaf 1930 was
    hij drie jaar lang boekhouder bij Metaaldraadlampenfabriek
    'Volt' te Tilburg.&lt;/p&gt;
&lt;p&gt;In september 1932 begon De Kort aan de Katholieke
    Universiteit te Leuven met de studie politieke en sociale
    wetenschappen, waarin hij op 20 juli 1936 magna cum laude het
    licentiaat behaalde. Met hetzelfde erepredikaat verwierf hij
    een jaar later nog de graad van speciaal baccalaureus bij het
    Leuvense Hooger Instituut voor Wijsbegeerte. Op 19 oktober 1940
    promoveerde De Kort in Leuven cum laude tot doctor in de
    politieke en sociale wetenschappen op het proefschrift 
    &lt;em&gt;De arbeidsbemiddeling in Nederland. Verhandeling naar
    oorzaken, ontwikkeling en behoeften&lt;/em&gt;

    .&lt;/p&gt;
&lt;p&gt;Intussen was De Kort sinds januari 1938 werkzaam als sociaal
    en juridisch adviseur van de R.K. Politiebond 'St. Michael' en
    werd hij op 1 mei 1941 - een jaar na de vestiging van het
    Duitse bezettingsregime - directeur van het Gewestelijk
    Arbeidsbureau in Tilburg. Deze functie stelde hem in staat door
    middel van sabotagewerkzaamheden velen van de Duitse
    Arbeitseinsatz te vrijwaren. Ondanks de vrijheidsbeperkende
    directieven van de bezetter bleef De Kort - na een voor hem
    doorslaggevend advies daartoe van kardinaal J. de Jong -
    plichtsgetrouw op zijn post, tot hij in het voorjaar van 1944
    moest onderduiken in de pastorie van Nuland. Vervolgens
    vervulde hij van oktober 1945 tot 1946 de functie van
    directeur-inspecteur voor Noord-Brabant, Zeeland en Limburg van
    het Rijksarbeidsbureau. Tevens was hij in 1945/1946 tijdelijk
    belast met de reorganisatie van het Gewestelijk Arbeidsbureau
    voor Noord-Holland.&lt;/p&gt;
&lt;p&gt;In november 1944 werd De Kort als voorzitter van de
    Tilburgse afdeling van de Gemeenschap Oud-Illegale Werkers
    Nederland de vertrouwensman van het verzet inzake de zuivering
    van het gemeentepersoneel. Op aanbeveling van dit gezelschap
    kreeg hij op 20 november 1945 zitting in de Voorlopige Tweede
    Kamer. Na de in het daaropvolgende jaar gehouden verkiezingen
    werd De Kort namens de Katholieke Volkspartij (KVP) als
    Kamerlid herkozen. Zijn traditioneel-katholieke opvattingen
    aangaande maatschappelijke vraagstukken maakten hem uiterst
    geschikt voor zijn werk als fractiespecialist op het gebied van
    de sociale problematiek. Zo toonde hij zich een voorstander van
    de Algemene Kinderbijslagwet en van een sociaal
    verzekeringsstelsel. Daarnaast had De Kort ook
    Koninkrijksaangelegenheden in zijn portefeuille.&lt;/p&gt;
&lt;p&gt;Tot 1961 bleef De Kort, evenals zijn collega's in de
    KVP-fractie, in de schaduw van de almachtige fractievoorzitter
    C.P.M. Romme. Een half jaar na diens aftreden, in augustus
    1961, werd De Kort echter tot diens opvolger gekozen. Deze
    keuze was het gevolg van een compromis in de partijtop. De
    eigenlijke kroonprinsen, met name J.M.L.Th. Cals en W.K.N.
    Schmelzer, hadden, respectievelijk als minister van Onderwijs
    en staatssecretaris van Algemene Zaken, zitting in het
    kabinet-De Quay (1959-1963) en waren pas na de verkiezingen van
    mei 1963 eventueel beschikbaar. Voor het resterende deel van de
    parlementaire periode moest zodoende een 'tussenpaus' worden
    aangewezen. De Kort accepteerde het unanieme verzoek van de
    fractie de vacante post te vervullen. Hij tekende hierbij
    onmiddellijk aan deze functie niet zelf te hebben gezocht en
    dus ook van plan te zijn na de verkiezingen af te treden.&lt;/p&gt;
&lt;p&gt;Tijdens zijn fractievoorzitterschap vroegen vooral de
    problemen rond Nieuw-Guinea, de opbouw van het sociale
    verzekeringsstelsel en het woningtekort De Korts aandacht. Zijn
    manier van optreden verschilde hemelsbreed van die van Romme.
    De wat monotone spreektrant, ondersteund door kleine,
    onbeholpen gebaartjes, stak, ondanks het beeldend taalgebruik,
    schril af tegen de presentatie van zijn imposante voorganger.
    De bescheiden en meegaande De Kort had een veel lossere manier
    van leidinggeven, waarmee hij de tegenstellingen binnen de
    fractie - vooral die tussen de linker- en de rechtervleugel -
    hoopte te overbruggen. Deze minder strakke leiding alsmede zijn
    onbekendheid met het terrein van de buitenlandse politiek
    brachten de KVP-top echter tot het oordeel dat De Kort
    ongeschikt zou zijn voor het premierschap.&lt;/p&gt;
&lt;p&gt;Dit oordeel werd actueel bij de kabinetsformatie die volgde
    op de verkiezingen van mei 1963 en waaruit de KVP met
    &amp;eacute;&amp;eacute;n Kamerzetel winst te voorschijn kwam. Aangezien
    minister-president J.E. de Quay geen nieuw premierschap
    ambieerde, leek een opvolging in die functie voor De Kort
    onvermijdelijk en moest hem in ieder geval de formatieopdracht
    worden gegund. De Quay en andere invloedrijke KVP-politici, als
    Tweede-Kamervoorzitter F.J.F.M. van Thiel en vice-voorzitter
    van de Raad van State L.J.M. Beel, adviseerden de Koningin
    echter De Kort een dergelijke verantwoordelijke taak niet toe
    te vertrouwen. Daarop benoemde het staatshoofd Romme tot
    informateur. Het voorwerk van de voormalige politiek leider
    maakte het karwei er voor De Kort echter niet eenvoudiger op,
    doordat deze alle opties - zelfs een vijfpartijenkabinet - had
    opengehouden.&lt;/p&gt;
&lt;p&gt;Toen duidelijk was dat een nationaal kabinet niet wenselijk
    werd bevonden, moest De Kort - op 6 juni zonder uitzicht op het
    premierschap tot formateur benoemd - kiezen tussen een
    centrum-rechtse en een centrum-linkse coalitie. Zijn eigen
    fractie was in dit opzicht sterk verdeeld en De Kort toonde
    zich hierbij evenmin besluitvaardig. Aan zijn weifelen werd een
    einde gemaakt door VVD-onderhandelaar E.H. Toxopeus, die de
    formateur voor het blok zette. De Kort zwichtte voor het
    liberale dreigement en liet de verbouwereerde Partij van de
    Arbeid vallen. 'Dikkerdje, dikkerdje, ik sta paf', liet de
    socialistische fractievoorzitter A. Vondeling - een bekend
    kinderliedje van Annie M.G. Schmidt citerend - zich naar
    aanleiding van het optreden van de wat gezette formateur in een
    radio-interview ontvallen. Toen de VVD vervolgens zijn
    ontwerp-regeerprogram afwees, gaf De Kort op 26 juni zijn
    opdracht terug. Zijn positie als politiek leider van de KVP was
    na deze mislukking vanzelfsprekend verzwakt, al zwichtte De
    Kort pas op 7 december 1963 voor de druk vanuit het
    partijbestuur om als fractieleider af te treden. De Kort bleef
    vervolgens nog enige jaren een loyaal lid van de fractie, tot
    hij op 14 oktober 1966, na afloop van de 'Nacht van Schmelzer',
    zijn Kamerzetel opgaf.&lt;/p&gt;
&lt;p&gt;Als geboren en getogen Brabander was De Kort intussen ook op
    regionaal politiek niveau actief gebleven. Zo was hij
    voorzitter van de KVP-afdeling Tilburg en had hij van 1950 tot
    1957 zitting in de Provinciale Staten van Noord-Brabant. Van
    1960 tot 1974 was hij burgemeester van de gemeente
    Nieuw-Ginneken bij Breda, een ambt dat hij mede vervulde om
    zijn kinderrijke gezin te kunnen onderhouden. Op regionaal
    niveau genoot De Kort gezag, en daar voelde hij zich ook het
    meest op zijn gemak. Door zijn gemoedelijke persoonlijkheid
    paste De Kort hier uitstekend. Voor zijn gemeente was hij een
    goede burgervader, die met zijn wethouders een waarlijk
    collegiaal bestuur vormde.&lt;/p&gt;
&lt;p&gt;Tijdens en na zijn politieke loopbaan maakte De Kort ook
    deel uit van het bestuur van allerlei maatschappelijke
    instellingen. Vooral het Kroonlidmaatschap van de
    Sociaal-Economische Raad (1966-1975), het voorzitterschap van
    de Ziekenfondsraad (1965-1977) vroegen zijn aandacht. Als
    voorzitter van het Pensioenfonds voor de Gezondheid,
    Geestelijke en Maatschappelijke Belangen werd zijn naam in een
    kwaad daglicht gesteld door beschuldigingen van
    belangenverstrengelingen en risicovolle investeringen. Bij zijn
    vertrek in 1976 werden deze beschuldigingen breed uitgemeten in
    de pers, en ook de KVP distantieerde zich toen van haar
    vroegere leider. Vanaf 1979 verbleef De Kort meer en meer in
    het zuiden van Frankrijk, waar een van zijn zoons een camping
    had. Hij zou er in de lente van 1993 overlijden.&lt;/p&gt;
&lt;p&gt;Wim de Kort werd allerwegen gezien als een politicus van
    typisch katholiek-Brabantse signatuur met een grote
    intellectuele bagage, maar met een weinig krachtige
    uitstraling. De waardering voor zijn werk als fractiespecialist
    op het terrein van sociale zaken was groot, maar voor het
    Haagse politieke spel - bij een formatie en bij de machtsstrijd
    binnen partijbestuur en fractie - bezat hij te weinig
    strategische leiderskwaliteiten. De tussenpaus had niet het
    formaat van een pontifex maximus.&lt;/p&gt;
&lt;p&gt;
  &lt;a href='agedeelte'&gt;A: &lt;/a&gt;Archief-W.L.P.M. de Kort in het Katholiek
  Documentatiecentrum te Nijmegen.&lt;/p&gt;
&lt;p&gt;
  &lt;a href='pgedeelte'&gt;P: &lt;/a&gt;Behalve de in de tekst genoemde dissertatie en vele
    artikelen over filosofische, sociale en politieke onderwerpen
    in Nederlandse en Belgische tijdschriften: 
    &lt;em&gt;De medewerking der co&amp;ouml;peratieve organen aan onze
    souvereine wetgeving&lt;/em&gt;

    (Z.pl. 1948).&lt;/p&gt;
&lt;p&gt;
  &lt;a href='lgedeelte'&gt;L: &lt;/a&gt;[J.Spoor,] 
  &lt;em&gt;Tilburg in de oorlogsjaren 1940-1945&lt;/em&gt;

  [Tilburg 1948] 95-127; F.J.F.M. Duynstee, 
  &lt;em&gt;De kabinetsformaties, 1946-1965&lt;/em&gt;

  (Deventer 1966) 269-322; R. Ammerlaan, 
  &lt;em&gt;Het verschijnsel Schmelzer. Uit het dagboek van een politieke
  teckel&lt;/em&gt;

  (Leiden [1973]) 92-144; P.F. Maas, 
  &lt;em&gt;Kabinetsformaties, 1959-1973&lt;/em&gt;

  ('s-Gravenhage 1982); G.M.J. Veldkamp, 
  &lt;em&gt;Herinneringen 1952-1967. Le carnaval des animaux
  politiques&lt;/em&gt;

  . Bew. door P.G.T.W. van Griensven en J.M.M.J. Clerx
  ('s-Gravenhage 1993) 111-117; 
  &lt;em&gt;De formatiedagboeken van Beel, 1945-1973. Handboek voor
  formateurs&lt;/em&gt;

  . Onder red. van R.J.J. Stevens [e.a.] (Nijmegen 1994) 149-164,
  253-256; J.A. Bornewasser, 
  &lt;em&gt;Katholieke Volkspartij, 1945-1980&lt;/em&gt;

  . I: 
  &lt;em&gt;Herkomst en groei (tot 1963)&lt;/em&gt;

  (Nijmegen 1995); L.J. Giebels, 
  &lt;em&gt;Beel. Van vazal tot onderkoning. Biografie, 1902-1977&lt;/em&gt;

  ('s-Gravenhage [etc.] 1995); Maarten van Bottenburg [e.a.], 
  &lt;em&gt;Zorg tussen staat en markt. De maatschappelijke betekenis van
  de Ziekenfondsraad, 1949-1999&lt;/em&gt;

  (Zutphen 1999) 115, 133-137.&lt;/p&gt;
&lt;p&gt;
  &lt;a href='igedeelte'&gt;I: &lt;/a&gt;
  &lt;em&gt;Keesings Historisch Archief 1963&lt;/em&gt;

  (Amsterdam [etc.] 1963) 358.&lt;/p&gt;
&lt;p&gt;Alexander van Kessel&lt;/p&gt; 
&lt;dtml-var bwn_footer&gt;</text>
  </biography>
</biodes>

