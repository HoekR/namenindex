<biodes version="1.0">
  <fileDesc>
    <title>Tjarda Van Starkenborgh Stachouwer, jhr. Alidius Warmoldus Lambertus (1888-1978)</title>
    <ref target="http://resources.huygens.knaw.nl/bwn1880-2000/lemmata/bwn1/tjarda"/>
    <publisher>
      <name>Biografisch Woordenboek van Nederland:1880-2000</name>
      <ref target="http://resources.huygens.knaw.nl/bwn1880-2000"/>
    </publisher>
  </fileDesc>
  <person>
    <idno type="id">tjarda</idno>
    <persName><name type="geslachtsnaam">Tjarda Van Starkenborgh Stachouwer</name>, jhr. Alidius Warmoldus Lambertus</persName>
    <sex value="1"/>
    <event type="birth" when="1888"/>
    <event type="death" when="1978"/>
    <state type="occupation">gouverneur-generaal</state>
    <state type="occupation">commissaris der Koningin</state>
  </person>
  <biography>
    <graphic url="http://resources.huygens.knaw.nl/bwn1880-2000/lemmata/bwn1/images/images/TJARDA.jpg"/>
    <text>&lt;dtml-var bwn_header&gt;
 &lt;p class='genealogie'&gt;
  &lt;strong&gt;Tjarda Van Starkenborgh Stachouwer, jhr. Alidius Warmoldus
Lambertus&lt;/strong&gt;, bestuurder, landvoogd en diplomaat (Groningen 7-3-1888 - Wassenaar 16-8-1978).

Zoon van jhr. Edzard Tjarda van Starkenborgh Stachouwer, commissaris
der Koningin in de prov. Groningen, en jkvr. Christine Jacoba Quintus.
Gehuwd sinds 16-11-1915 met Christine Marburg. Uit dit huwelijk werden
2 dochters geboren. 

&lt;img src=&amp;quot;images/TJARDA.jpg&amp;quot; align=&amp;quot;right&amp;quot; BORDER=&amp;quot;0&amp;quot; alt=&amp;quot;afbeelding van Tjarda Van Starkenborgh Stachouwer, jhr. Alidius Warmoldus
Lambertus&amp;quot; class=&amp;quot;bwnimg&amp;quot;&gt;

&lt;/p&gt;
&lt;p&gt;Van Starkenborgh doorliep het gymnasium te Groningen en volgde aan
de universiteit aldaar de studie in de rechten, die hij in 1911 afsloot
met een promotie op stellingen. Na korte tijd op een advocatenkantoor
werkzaam te zijn geweest besloot hij onder invloed van de toenmalige,
met zijn vader bevriende, minister van Buitenlandse Zaken R. de Marees
van Swinderen zich op de diplomatieke dienst voor te bereiden. Hij werd
als volontair verbonden aan het kabinet van deze minister, waarop in
1913 zijn benoeming volgde tot adjunct-commies bij dit departement en
in 1915 zijn toelating tot de buitenlandse dienst. Hij doorliep de
lagere rangen te Washington (1915-1919) en later te Parijs (1919-1924).
In 1921 benoemde minister H.A. van Karnebeek hem tot algemeen secretaris
van de Nederlandse delegatie bij de Vlootconferentie te Washington, die
hem kennis deed maken met belangrijke vraagstukken betreffende het
Verre Oosten. In 1922 werd hij toegevoegd aan het bureau van de
internationale conferentie inzake de Russische handel te
's-Gravenhage. In hetzelfde jaar werd hij door Ch.J.M. Ruijs de
Beerenbrouck benaderd voor de portefeuille van Buitenlandse Zaken; Van
Starkenborgh ging hier niet op in. Na nog een jaar werkzaam te zijn
geweest op het gezantschap te Berlijn (1924-1925), volgde hij in juni
1925 zijn vader op als commissaris der Koningin in de provincie
Groningen. In dit ambt heeft hij de waterverbinding met de Zuiderzee
krachtdadig bevorderd en vruchtdragende arbeid verricht voor o.m. de
organisatie van de provinciale schoolartsendienst, het academisch
ziekenhuis en de universiteit, waarvan hij van 1928 af
president-curator was.&lt;/p&gt;
&lt;p&gt;In september 1933 werd Van Starkenborgh benoemd tot buitengewoon
gezant en gevolmachtigd minister bij de Belgische en Luxemburgse hoven
te Brussel, op welke moeilijke post in die gespannen internationale
situatie hij uitnemend op zijn plaats bleek. Onder het derde
ministerie-Colijn (1935-1937) werd Van Starkenborgh bij K.B. van 4 juni
1936 no. 4 als opvolger van jhr.mr. B.C. de Jonge benoemd tot
gouverneur-generaal van Nederlandsch-Indi&amp;euml;, welk ambt hij op 16
september van dat jaar aanvaardde. De hiervoor gebruikelijke
ambtstermijn van vijfjaar werd als gevolg van de Tweede Wereldoorlog
overschreden tot medio oktober 1945, toen Van Starkenborgh, uit Japanse
gevangenschap in Nederland teruggekeerd, wegens politiek
meningsverschil met de minister van Overzeese Gebiedsdelen, J.H.A.
Logemann, van hervatting van de landvoogdij afzag en bij K.B. van 17
oktober 1945 no. 42 'met dankbetuiging voor de vele en gewichtige
diensten door hem onder weergaloos moeilijke omstandigheden aan den
Lande bewezen' werd ontslagen.&lt;/p&gt;
&lt;p&gt;In de uitoefening van de landvoogdij heeft Van Starkenborgh zich een
overtuigd voorstander betoond van de emancipatiegedachte die sedert het
begin van deze eeuw het leidende beginsel was van de Nederlandse
koloniale politiek en die inhield dat het moederland de plicht had de
koloni&amp;euml;n op te voeden tot zelfstandigheid. Onder zijn bewind is op
de weg naar meer zelfstandigheid belangrijke voortgang geboekt.
Begunstigd door een verbetering sedert 1935 van de conjunctuur na de
economische crisis heeft hij op maatschappelijk en economisch, alsmede
op cultureel en politiek gebied aan de modernisering van de Indische
samenleving veel bijgedragen. In het oog springen de bevordering van de
transmigratie van Javanen naar de buitengewesten, van de
industrialisatie en van de voedsellandbouw, naast andere maatregelen
ter verhoging van de economische weerbaarheid van de Indonesische
bevolking. Op het gebied van het onderwijs kwam een grote uitbreiding
van het volksonderwijs tot stand, werd het hoger onderwijs in 1940
uitgebreid met een faculteit der letteren en werd in 1938 een
bestuursacademie opgericht. Voortgaande decentralisatie en
democratisering van het bestuur vonden plaats door verdere ontvoogding
van het inheems bestuur en de instelling met name in de buitengewesten
van nieuwe, met zoveel mogelijk gekozen raden uitgeruste autonome
gemeenschappen. De verstandhouding met de Volksraad, die in de
voorafgaande jaren van ongekende bezuiniging was verslechterd, is onder
het bewind van Van Starkenborgh, die er steeds op bedacht was dit
college in zijn volle waarde te laten, belangrijk verbeterd.&lt;/p&gt;
&lt;p&gt;Een paar jaar ervaring had Van Starkenborgh tot de overtuiging
gebracht dat Indi&amp;euml; aan de wettelijke betrekkingen met het
moederland was ontgroeid en dat met name de bemoeienis van het
Nederlandse parlement met Indische zaken, zoals de goedkeuring van de
Indische begroting, diende te worden teruggedrongen. Hij stuitte hier
op tegenstand van minister Ch.J.I.M. Welter, die veel meer dan zijn
voorganger H. Colijn geneigd was zich met de Indische zaken en met het
landvoogdelijk beleid te bemoeien. Toen Van Starkenborgh zich in 1941
zette aan een conceptie voor de staatkundige hervormingen die na de
oorlog gewenst zouden zijn, ging hij ervan uit dat voor de bemoeienis
van het parlement geen plaats meer zou moeten zijn en dat bestaande
beperkingen van Indi&amp;euml;s bevoegdheid tot zelfstandige beslissing
zouden moeten vervallen. Een gouverneur-generaal achtte hij echter voor
lange tijd nog onmisbaar als waarborg voor een deugdelijk en
rechtvaardig bestuur.&lt;/p&gt;
&lt;p&gt;Zijn houding en beleid t.a.v. het Indonesisch nationalisme werden
beheerst door de overweging dat deze beweging brede lagen van de
bevolking nog onberoerd had gelaten en dat aan haar politieke
verlangens niet verder mocht worden tegemoet gekomen dan met het oog op
de maatschappelijke ontwikkeling verantwoord was. Hij koesterde het
toekomstbeeld van een multiraciale samenleving in een zelfstandig
Indonesi&amp;euml;. De invoering van staatkundige hervormingen, zolang het
Nederlandse volk vanwege de Duitse bezetting niet in staat was zich
hierover uit te spreken, wees hij af. Hij volstond met de voorbereiding
hiervan o.m. door de instelling van een commissie onder leiding van het
lid van de raad van Indi&amp;euml; F.H. Visman, die tot taak had de
politieke verlangens die onder de verschillende bevolkingsgroepen
leefden te inventariseren; zijn streven om de Indische afvaardiging
naar de na de oorlog te houden Rijksconferentie aan te wijzen werd
verijdeld door de snelle opmars van de Japanners.&lt;/p&gt;
&lt;p&gt;Van Starkenborghs politiek beleid in Nederlandsch-Indi&amp;euml; werd
gekenmerkt door rechtlijnigheid en evenwichtigheid en door een
duidelijke afkeer van beloften van de zijde der regering waarvan niet
zeker was dat ze zouden kunnen worden ingelost. Hoewel de afwijzing van
hun politieke verlangens bij de nationalisten teleurstelling en onvrede
hebben gewekt, zijn tijdens de Japanse overrompeling opstanden en
gewelddadigheden op grote schaal uitgebleven. Het rustige en vastberaden
optreden van de landvoogd, waarbij de nationalisten in hun
propagandistische activiteiten zoveel mogelijk ongemoeid werden
gelaten, zal hiertoe zeker hebben bijgedragen. Zijn besluit om
v&amp;oacute;&amp;oacute;r de overgave niet uit Nederlandsch-Indi&amp;euml; uit te
wijken, maar om met zijn gezin het lot van de Indische gemeenschap te
delen - hij werd eerst gevangen gezet op Formosa en later in
Mandsjoerije - en zijn waardige houding bij de capitulatie op 9 maart
1942 dwongen in Indonesi&amp;euml; respect af en droegen bij tot het hoge
aanzien dat hij later in Nederland genoot.&lt;/p&gt;
&lt;p&gt;Van Starkenborgh, die in 1945 met minister Logemann van mening
verschilde over de betekenis die aan het Indonesisch nationalisme als
factor bij de bepaling van het regeringsbeleid inzake Indonesi&amp;euml;
moest worden toegekend, heeft na de oorlog op dit beleid geen invloed
uitgeoefend. Door de regering incidenteel over de Indonesische politiek
geraadpleegd, heeft hij reeds in 1946 de internationalisering van deze
kwestie bepleit en gaf hij later te kennen, op grond van
internationaal-politieke overwegingen, ernstige bedenkingen te
koesteren tegen het ondernemen van militaire acties tegen de Republiek.
Hij verwachtte weinig van een Nederlands-Indonesische Unie en meende
dat met de soevereiniteitsoverdracht het nieuwe gezag in Indonesi&amp;euml;
volledig en 'zonder nevenoogmerken' moest worden aanvaard.&lt;/p&gt;
&lt;p&gt;Begin 1946 werd Van Starkenborgh benoemd tot ambassadeur te Parijs.
De ervaring dat de belangrijke onderhandelingen zoals die over het
Marshallplan min of meer buiten de ambassadeur om werden gevoerd door
regeringsfunctionarissen uit 's-Gravenhage heeft ertoe bijgedragen
dat hij reeds na twee jaar verzocht om ontslag, dat hem per 1 december
1948 werd verleend. Hij trad 1 juli 1950 opnieuw in 's lands dienst
als permanent vertegenwoordiger van de minister van Buitenlandse Zaken
bij de Noord-Atlantische Raad te Londen en leidde van maart 1952 tot
medio 1956 de Nederlandse diplomatieke vertegenwoordiging bij de NAVO
te Parijs. Toen de zes Europese ministers van Buitenlandse Zaken op de
te 's-Gravenhage in november 1953 gehouden conferentie hadden
besloten tot de instelling van een 'technische commissie' ter
voorbereiding van de instelling van een Europese politieke gemeenschap
en de regeling van de verkiezingen voor die gemeenschap, viel aan Van
Starkenborgh het voorzitterschap van die commissie toe, dat hij waarnam
tot de commissie in maart 1954 haar eindverslag indiende. Van
Starkenborgh werd op 28 juni 1956 benoemd tot minister van Staat. Hij
aanvaardde in die zelfde maand met L.J.M. Beel en P.S. Gerbrandy het
verzoek om een onderzoek in te stellen naar de omstandigheden die ertoe
geleid hadden dat in buitenlandse publikaties het koninklijk
gezinsleven en de verhoudingen in de naaste omgeving op een voor de
koninklijke familie teleurstellende wijze belicht werden (de zg.
affaire Greet Hofmans). Hoewel hij zich in juni 1956 uit de
diplomatieke dienst had teruggetrokken en zich te Wassenaar had
gevestigd, betoonde hij zich van maart 1958 tot april 1963 nog actief
als voorzitter van de Carnegie Stichting. In 1960 aanvaardde hij het
beroep dat de regering op hem deed om de leiding op zich te nemen van
de delegatie voor de onderhandelingen met Belgi&amp;euml; tot oplossing van
de reeds sinds de Eerste Wereldoorlog slepende kanalenkwestie, met name
de door Belgi&amp;euml; verlangde verbinding van de Schelde met de Rijn.
Deze driejaren durende onderhandelingen, waarbij de oud-ambassadeur H.
baron De Gruben zijn Belgische tegenspeler was, leidden tot de voor
beide regeringen bevredigende regeling, neergelegd in het verdrag van
13 mei 1963.&lt;/p&gt;
&lt;p&gt;Van Starkenborgh ontving voor zijn verdiensten als staatsman en
bestuurder vele eerbewijzen. De Groningse Universiteit verleende hem
met prof.jhr.dr. P.J. van Winter als promotor op 20 maart 1957 het
eredoctoraat in de letteren en wijsbegeerte.&lt;/p&gt;
&lt;p&gt;Van Starkenborgh droeg duidelijk het stempel van zijn afkomst en
opvoeding. Hij bleef zich ook in zijn later leven met de stad en de
provincie Groningen verbonden gevoelen. Zijn opvoeding in vrijzinnige,
remonstrantse geest zal hebben bijgedragen tot zijn levensbeschouwing,
waarin de zucht naar kennis van en inzicht in de samenhang der
verschijnselen en de gehechtheid aan zedelijke waarden en vaste normen
een grote plaats innamen. Richtsnoer in het leven waren voor hem de
waarden die hij in zijn jeugd als algemeen christelijke deugden had
leren kennen. Hij leefde ingetogen, was bijzonder plichtsgetrouw en
legde een sterk kritisch en analyserend vermogen aan de dag. Hij
beschikte over een grote werkkracht en was veeleisend voor zijn
medewerkers en adviseurs; hoewel hoffelijk en vriendelijk in de omgang,
verkeerde hij met weinigen onder hen op vertrouwelijke voet. Bij alle
eenvoud en bescheidenheid die hem kenmerkten, maakte zijn optreden de
indruk van waardigheid, zelfvertrouwen en beslistheid. Hij sprak
duidelijke taal. De zorgvuldige woordkeus en de krachtige stijl van
zijn redevoeringen als gouverneur-generaal ontsproten aan zijn behoefte
zijn gedachten en gevoelens zo zuiver mogelijk uit te drukken en geen
ruimte te laten voor misverstand. Door zijn gereserveerdheid, vooral in
het openbaar en tegenover de pers gaf Van Starkenborgh het publiek en
ook de pers eerst in Indi&amp;euml; en later in Nederland weinig stof tot
spreken.&lt;/p&gt;
&lt;p&gt;Van Starkenborgh, die tot de liberalen mag worden gerekend, heeft
zich nimmer bij een politieke partij aangesloten. Het politieke leven
en ook het ministerschap - hij werd in 1946 opnieuw en weer tevergeefs
voor de portefeuille van Buitenlandse Zaken aangezocht - hadden voor
hem weinig aantrekkelijks. De vele representatieve en sociale functies
verbonden aan de diplomatie, waren voor hem de onaangename kant van het
diplomatieke leven. Hij was v&amp;oacute;&amp;oacute;r alles een geboren regent,
die zich als gewestelijk bestuurder en later als gouverneur-generaal
van Nederlandsch-Indi&amp;euml; het best op zijn plaats voelde.&lt;/p&gt;
&lt;p&gt;
  &lt;a href='agedeelte'&gt;A: &lt;/a&gt;Archief-Tjarda van Starkenborgh Stachouwer in Rijksinstituut
voor Oorlogsdocumentatie, Indische afdeling; afschriften in Algemeen
Rijksarchief.&lt;/p&gt;
&lt;p&gt;
  &lt;a href='pgedeelte'&gt;P: &lt;/a&gt;Naast zijn redevoeringen bij de opening van de zittingen van de
Volksraad opgenomen in de 
&lt;em&gt;Handelingen&lt;/em&gt;

van dit college, 'Redevoering uitgesproken door jhr.mr.dr. A.W.L.
Tjarda van Starkenborgh Stachouwer', in 
&lt;em&gt;A.W.L. Tjarda van Starkenborgh Stachouwer doctor iuris honoris causa
ab universitate Groningana creatus doctor litterarum et
philosophiae&lt;/em&gt;

(Groningen [enz.], 1957).&lt;/p&gt;
&lt;p&gt;
  &lt;a href='lgedeelte'&gt;L: &lt;/a&gt;[M. van Blankenstein], 'De nieuwe gouverneur-generaal
van Ned.-Indi&amp;euml;...' in 
&lt;em&gt;Nieuwe Rotterdamsche Courant,&lt;/em&gt;

8 juni 1936; J.C. Bijkerk, 
&lt;em&gt;Vaarwel, tot betere tijden!&lt;/em&gt;

(Franeker, 1974); 
&lt;em&gt;Jhr.mr.dr. A.W.L. Tjarda van Starkenborgh Stachouwer. Bijdragen tot
een kenschets.&lt;/em&gt;

Verz. door D.U. Stikker (Rotterdam, 1978).&lt;/p&gt;


&lt;p&gt;
&lt;a href=&amp;quot;igedeelte&amp;quot;&gt;I: &lt;/a&gt;Beeldbank van het Nationaal Archief in Den Haag [Foto: London; Collectie ANEFO; Van Starkenborgh in 1942]&lt;/p&gt;



&lt;p&gt;S.L. van der Wal&amp;#134;&lt;/p&gt; 
&lt;dtml-var bwn_footer&gt;</text>
  </biography>
</biodes>

