<biodes version="1.0">
  <fileDesc>
    <title>Westerman, Willem (1864-1935)</title>
    <ref target="http://resources.huygens.knaw.nl/bwn1880-2000/lemmata/bwn3/westerman"/>
    <publisher>
      <name>Biografisch Woordenboek van Nederland:1880-2000</name>
      <ref target="http://resources.huygens.knaw.nl/bwn1880-2000"/>
    </publisher>
  </fileDesc>
  <person>
    <idno type="id">westerman</idno>
    <persName><name type="geslachtsnaam">Westerman</name>, Willem</persName>
    <sex value="1"/>
    <event type="birth" when="1864"/>
    <event type="death" when="1935"/>
    <state type="occupation">bankier</state>
  </person>
  <biography>
    <text>&lt;dtml-var bwn_header&gt;
 &lt;p class='genealogie'&gt;
  &lt;strong&gt;Westerman, Willem&lt;/strong&gt;, president-directeur van de Rotterdamsche Bankvereeniging (Amsterdam 14-11-1864 - 's-Gravenhage 11-6-1935).

  Zoon van William Marten Westerman, uitgever en letterkundige, en
  Johanna Fredrica Smaale. Gehuwd op 3-3-1892 met Josephine Anna
  Friederike Herberich, toneelspeelster. Uit dit huwelijk werden 3
  zoons geboren.
  

  
  &lt;/p&gt;
&lt;p&gt;Willem Westermans grootvader dreef te Amsterdam een
    boekdrukkerij aan de Oudezijds Achterburgwal en een boekhandel
    in de Kalverstraat; beide opgericht door diens vader. Willems
    vader, deelgenoot van Blikman &amp;amp; Sartorius, was als
    schrijver van gedichten, opstellen en blijspelen in 1867 door
    de Maatschappij der Nederlandsche Letterkunde te Leiden tot lid
    benoemd, maar stierf jong, in april 1872. Willems moeder bleef
    achter met vier kinderen, van wie Willem met zeven jaar het
    oudste was. Na openbaar lager en middelbaar onderwijs en enige
    eerste werkervaring bij Blikman werd hij in 1881 bankbediende
    bij Vermeer &amp;amp; Co. Hij verwierf de praktijkdiploma's
    boekhouden en handelscorrespondentie Engels en Frans (1885/
    1886). Daarnaast ontplooide hij zich in bestuursfuncties; zo
    was hij de eerste secretaris van de in 1888 mede door hem
    opgerichte Nederlandsche Zwembond. In april 1889 trad hij als
    procuratiehouder in dienst bij de effectenfirma Everts &amp;amp;
    Schmidt, door welke hij werd voorgedragen als lid der
    Vereeniging voor den Effectenhandel, met toegang tot de
    beurs.&lt;/p&gt;
&lt;p&gt;Korte tijd na zijn huwelijk liet Westerman zich door de
    Nederlandsche Asahan Tabak Maatschappij als boekhouder, kassier
    en correspondent uitzenden naar Deli (oostkust van Sumatra).
    Daar zou het jonge paar van voorjaar 1892 tot eind 1898
    blijven, aanvankelijk te Tandjong Balei, waar in september de
    oudste zoon geboren werd. Omdat het Westerman in die werkkring
    niet beviel, stapte hij al in december 1892 over naar de 
    &lt;em&gt;Deli Courant&lt;/em&gt;

    te Medan. Daar deed hij journalistieke ervaring op. Begin
    februari 1894 ging hij ter verbetering van zijn inkomsten terug
    in de tabak, eerst bij een Frans bedrijf te Soengei Sikambing,
    enkele jaren later nog bij de onderneming Timbang Langkat te
    Bindjei. In die tijd verscheen van hem een (bezoldigde) reeks
    'Brieven uit Deli' in 
    &lt;em&gt;De Telegraaf,&lt;/em&gt;

    een zestal in april/ mei 1894 en 34 afleveringen van 'Jan
    Tabak' van september 1897 tot juni 1898; in 1898 ook twaalf
    'Brieven van Timbang' in het 
    &lt;em&gt;Nieuw Bataviaasch Handelsblad.&lt;/em&gt;

    Daarin toont hij zich een vrijmoedig man met een open oog voor
    wat zich daarginds afspeelde.&lt;/p&gt;
&lt;p&gt;Na repatri&amp;euml;ring en vestiging te Bussum nam Westerman
    begin 1899 voor het nieuwsblad 
    &lt;em&gt;Sumatrapost&lt;/em&gt;

    te Medan een soortgelijke rubriek, 'Correspondentie uit
    Holland', ondertekend Mata (= oog), op zich; hij hield deze
    ruim 170 afleveringen lang, tot eind 1905, vol. In 1901
    verscheen van hem te Amsterdam een boek. 
    &lt;em&gt;De tabakscultuur op Sumatra's Oostkust.&lt;/em&gt;

    In april 1901 werd hij door de in 1891 opgerichte Incasso-Bank
    aangetrokken, verkreeg algemene procuratie en toegang tot de
    Amsterdamse effectenbeurs. In dat verband nam hij begin 1902
    een wekelijkse beurskroniek voor het 
    &lt;em&gt;Amsterdamsch Effectenblad&lt;/em&gt;

    op zich. Al in april 1902 volgde echter een benoeming bij de
    Rot-terdamsche Bank tot algemeen procuratiehouder en
    secretaris, met verhuizing in mei naar Rotterdam, waar in 1903
    en 1904 zijn andere zoons geboren werden. Begin mei 1904 werd
    hij in de directie opgenomen ('mijn oorspronkelijk doel'), en
    reeds midden 1908 was hij de oudste directeur. Met zijn
    tweewekelijkse reeks 'Brieven van Timbang' in het 
    &lt;em&gt;Bataviaasch Nieuwsblad -&lt;/em&gt;

    over de Amsterdamse beurs tot zijn verhuizing naar Rotterdam,
    nadien tot begin 1907 over de Nederlandse financi&amp;euml;le
    wereld - en met een opstel over de muntkwestie op Sumatra in 
    &lt;em&gt;De Indische Gids&lt;/em&gt;

    van 1907 oogstte hij lovende brieven van president N.P. van den
    Berg van De Nederlandsche Bank, met wie hij kennis maakte.&lt;/p&gt;
&lt;p&gt;In 1910 kreeg Westerman bij de Rotterdamsche Bank de titel
    president van een driehoofdige directie; daarin had hij
    opgenomen J.P. van Tienhoven, komend van een bevriende bank te
    Utrecht, en de in 1906 als directie-secretaris aangestelde K.P.
    van der Mandele. Dit drietal (toen resp. 46, 34 en 30 jaar oud)
    bewerkstelligde in april 1911 het samengaan met de ongeveer
    half zo grote Deposito- en Administratiebank te Rotterdam tot
    Rotterdamsche Bankvereeniging (Robaver), en - door overneming
    van de oude effectenfirma Determeyer Weslingh &amp;amp; Zoon - een
    vestiging te Amsterdam, waar Van Tienhoven directeur werd, met
    toegang tot de effectenbeurs. Deze drieledige gebeurtenis, die
    de bankiers in Amsterdam nogal verontrustte, geldt als het
    begin van de bankconcentratie in Nederland. Eind augustus 1911
    volgde voor Westerman een hoge Nederlandse onderscheiding.&lt;/p&gt;
&lt;p&gt;Mede door overneming in 1913 van Labouchere Oyens &amp;amp; Co's
    Bank te Amsterdam klom de Robaver van 1908 tot 1915 op van
    vierde tot eerste der grote vijf, naar balanstelling gemeten.
    Daarnaast was zij gaan samenwerken met banken in Den Haag,
    Dordt, Leeuwarden, Eindhoven en Tilburg. Ook werden
    dochterinstellingen opgericht: in 1916 de Nationale
    Bankvereeniging, teneinde daarin tal van plaatselijke
    bankiersfirma's in de provincie te verenigen (aantal in 1924
    ruim 80); in de jaren 1914 tot 1920 ook enkele buitenlandbanken
    en een koloniale bank (Bank voor Indi&amp;euml;).&lt;/p&gt;
&lt;p&gt;Westermans gewicht als bankpresident groeide, in een door
    eenvoud en optimisme gedragen, beminnelijk hoofse levensstijl.
    Sinds 1908 was hij lid der Rotterdamsche Kamer van Koophandel
    (t/m 1931). In 1913 nam hij een werkzaam aandeel in de
    oprichting der Nederlandsche Handels-Hoogeschool, waar hij in
    1914 een viertal voordrachten hield en waarvan hij vele jaren
    curator was. In het buitenland wist hij goede betrekkingen aan
    te knopen, vooral in de Verenigde Staten, waar hij - soms met
    reservering van een gehele trein - enkele rondreizen maakte. In
    1923 stichtte hij de cultureel gerichte Netherlands American
    Foundation en voorts de Nederlandsch-Amerikaansche Kamer van
    Koophandel; van beide was hij tot zijn dood voorzitter. Zijn
    inspanningen voor het Rode Kruis brachten hem enkele
    buitenlandse onderscheidingen (Luxemburg 1918, Berlijn 1920,
    Boedapest 1923) en in dit verband geraakte hij met prins
    Hendrik op vriendschappelijke voet. Voor geldelijke steun aan
    talentvolle leerlingen van de toneelschool stelde hij het
    Westermanfonds in. Als bankpresident werd hij met vele
    commissariaten in grote ondernemingen in bankwezen,
    scheepvaart, handel en nijverheid belast, ten dele als
    voorzitter.&lt;/p&gt;
&lt;p&gt;Westerman bleef ook in geschrifte actief. Daarbij richtte
    zijn aandacht zich meer dan eens op economisch moeilijke jaren,
    vooral op 1873 en 1914, alsmede (veel later, als
    ondervoorzitter voor Nederland van de Internationale Kamer van
    Koophandel) op het jaar 1931. Over de crisis van 1873 als
    leerschool voor de naoorlogse toekomst bracht hij in 1916 op
    verzoek van de Vereeniging voor de Staatshuishoudkunde
    preadvies uit. Op 1914 keek hij terug in het 
    &lt;em&gt;Rotterdamsch Jaarboekje&lt;/em&gt;

    van 1916 ('Een moeilijk jaar voor Rotterdam&amp;quot;) en in 1924 nog in
    
    &lt;em&gt;De Telegraaf&lt;/em&gt;

    ('Over de financieele crisis van 1914&amp;quot;). Van de moeilijke
    naoorlogse tijd (slepende vredesonderhandelingen,
    voorraadophoping bij stokkende afzet) maakte hij gewag in zijn
    jaarverslagen. In 1922 zag hij van nabij de liquidatie van de
    middelgrote Marx &amp;amp; Co's Bank te Rotterdam, waarvan de goede
    zaken aan de stadgenoten Mees en Robaver werden toebedeeld,
    terwijl De Nederlandsche Bank - tot behoud van het vertrouwen
    in het bankwezen - de verliezen op zich nam, die op den duur
    haar aandelenkapitaal in omvang overtroffen (een en ander tot
    ergernis der Amsterdamse bankwereld).&lt;/p&gt;
&lt;p&gt;Het onverwacht grote offer voor De Nederlandsche Bank was
    vast niet zonder invloed op de houding van haar directie in de
    twee kwartalen die volgden op maandag 14 april 1924, toen
    Westerman de Bank bezocht teneinde voor de Robaver om
    liquiditeitssteun te verzoeken. Daarmee wilde hij het hoofd
    bieden aan een verkrapping bij Robaver, ontstaan door
    onttrekking door buitenlandse relaties van bijna de helft van
    hun tegoeden en door inkoop door Robaver van eigen aandelen,
    waarin ter beurze koersdrukkend aanbod was ontstaan. Deze twee
    verschijnselen waren teweeggebracht door geruchten vanuit
    Amsterdam omtrent twee kwetsbaarheden van Robaver: een verlies
    bij haar Bank voor Indi&amp;euml; en het langer dan beoogd
    vastzitten aan enkele heel grote kredieten (55% van het eigen
    vermogen). Met de bespreking bij De Nederlandsche Bank, die
    zijns inziens goed was verlopen, verwachtte Westerman zijn bank
    'over den berg gebracht' te hebben. Na schriftelijke
    bevestiging in april/ mei en na afwikkeling van zijn
    jaarvergadering met aandeelhouders (over 1923) dacht hij in
    goed vertrouwen zijn voorgenomen wekenlange kuur in Bohemen te
    kunnen afwerken.&lt;/p&gt;
&lt;p&gt;De directie van De Nederlandsche Bank begon echter intussen
    bij hernieuwd aanbod van Robaver-aandelen te vrezen voor een
    run op de loketten van de grootste bank van het land. Zij
    wendde zich tegen eind juni tot drie Amsterdamse
    vertrouwensmannen, die zich tegen inmenging van de Bank, de
    Staat en voortaan ook van Robaver zelf in haar aandelenzaak
    verklaarden. De alsnog vervroegd teruggekeerde Westerman kreeg
    op maandagochtend 30 juni van minister H. Colijn van
    Financi&amp;euml;n een ruime toezegging van staatsgarantie (voor
    liquiditeit &amp;eacute;n aandelen), maar dat was te laat om des
    namiddags een andersluidende mededeling van De Nederlandsche
    Bank te kunnen weerstaan en te voorkomen dat hij een door hem
    vergeefs bestreden communiqu&amp;eacute; omtrent liquiditeitssteun
    van de Bank aan Robaver moest doen uitgaan. Dit communiqu&amp;eacute;
    verscheen in de ochtendbladen van dinsdag en ontketende die
    week een onttrekking door Robaver-cli&amp;euml;nten (nu ook
    binnenlandse) van ruim 30% der toevertrouwde gelden.&lt;/p&gt;
&lt;p&gt;Deze slag in het zestigste levensjaar van Westerman werd met
    wat nog volgde tot na zijn vertrek - najaar 1924 als
    president-directeur, april 1926 als president-commissaris - een
    wrange ervaring. Daarin stak de tragiek van een man die in een
    voor zijn naasten geschreven verantwoording zich ingeklemd
    toont tussen verontwaardiging en berusting: verontwaardiging
    over het toenemende wantrouwen bij zijn Amsterdamse
    tegenspelers (ondanks het door de minister getoonde
    vertrouwen); berusting omdat hij zijn Robaverkantoor Amsterdam
    toch niet meer geheel in de hand had gehad, en evenmin
    gereorganiseerd. Zo was hij weerloos geworden tegen de
    overmacht der in Amsterdam rijzende overtuiging dat een
    reorganisator van buiten nodig was en dat daartoe in najaar
    1924 ook hij (na Van Tienhoven begin juni) het veld moest
    ruimen.&lt;/p&gt;
&lt;p&gt;Nadien zou zich overigens voor de Robaver nog alles ten
    goede keren zonder dat de bankcli&amp;euml;nten, De Nederlandsche
    Bank en de Staat er een cent bij inschoten. Dat was wellicht
    meer aan conjuncturele opleving dan aan menselijk toedoen te
    danken. Een en ander maakt in elk geval begrijpelijk dat het
    eerbetoon voor Westerman na zijn dood in 1935 groot was en dat
    Westerman om al zijn verdiensten als man van de
    bankconcentratie in het 100ste jaarverslag (1962) der
    Rotterdamsche Bank wordt erkend als een van de drie waarlijk
    grote figuren in haar geschiedenis.&lt;/p&gt;
&lt;p&gt;
  &lt;a href='agedeelte'&gt;A: &lt;/a&gt;Familie-archief Westerman bij de Gemeentelijke
  Archiefdienst Amsterdam, waarin de afdeling Willem Westerman mede
  omvat zijn 'Memoires', een voor familie en vrienden
  handgeschreven ongepubliceerde verantwoording van wat hem in de
  jaren 1924-1926 overkomen is, ongedateerd, doch in elk geval van
  na oktober 1927.&lt;/p&gt;
&lt;p&gt;
  &lt;a href='pgedeelte'&gt;P: &lt;/a&gt;Lijst van gedrukte werken (nrs. 299 - 314) in J.H. van den
    Hoek Ostende, 
    &lt;em&gt;Inventaris van het familie-archief Westerman&lt;/em&gt;

    (Amsterdam, 1966) met o.a. voordrachten, kronieken in dag- en
    weekbladen in Nederland en Oost-Indi&amp;euml;, 1894-1907 en
    artikelen, waarvan hier nog te vermelden: 'Nog eenige
    opmerkingen over het giroverkeer en clearing', in 
    &lt;em&gt;De Economist&lt;/em&gt;

    (1910) 971-981; 'Financieele hulp door Amerika', in 
    &lt;em&gt;Economisch-Statistische Berichten&lt;/em&gt;

    (1920) I, 1-3.&lt;/p&gt;
&lt;p&gt;
  &lt;a href='lgedeelte'&gt;L: &lt;/a&gt;Behalve overzicht artikelen in kranten over Westerman
  in onder P genoemde 
  &lt;em&gt;Inventaris..&lt;/em&gt;

  .:
  &lt;em&gt;&lt;/em&gt;

  'Willem Westerman', in 
  &lt;em&gt;Leading men at home and abroad. Repr&amp;auml;sentanten des In-
  und Auslandes. Jahrgang 1926-1927&lt;/em&gt;

  [Voorwoord M.W.F. Treub] ('s-Gravenhage, [1927]) 109; 
  &lt;em&gt;New York Times,&lt;/em&gt;

  13-6-1935.&lt;/p&gt;
&lt;p&gt;D.A. Imh&amp;uuml;lsen&lt;/p&gt; 
&lt;dtml-var bwn_footer&gt;</text>
  </biography>
</biodes>

