<biodes version="1.0">
  <fileDesc>
    <title>Olivier, Willem Christiaan Daniel (1820-1885)</title>
    <ref target="http://resources.huygens.knaw.nl/bwn1880-2000/lemmata/bwn4/oliviw"/>
    <publisher>
      <name>Biografisch Woordenboek van Nederland:1880-2000</name>
      <ref target="http://resources.huygens.knaw.nl/bwn1880-2000"/>
    </publisher>
  </fileDesc>
  <person>
    <idno type="id">oliviw</idno>
    <persName><name type="geslachtsnaam">Olivier</name>, Willem Christiaan Daniel</persName>
    <sex value="1"/>
    <event type="birth" when="1820"/>
    <event type="death" when="1885"/>
    <state type="occupation">jurist</state>
    <state type="occupation">publicist</state>
  </person>
  <biography>
    <text>&lt;dtml-var bwn_header&gt;
 &lt;p class='genealogie'&gt;
  &lt;strong&gt;Olivier, Willem Christiaan Daniel&lt;/strong&gt;, jurist en publicist ('s-Gravenhage 24-3-1820 - 's-Gravenhage 21-5-1885). Zoon van Nicolaas Olivier, secretaris-generaal van het
  departement van Justitie, en Wilhelmina Wendelina Pranger.
  

  

  
  &lt;/p&gt;
&lt;p&gt;Olivier verloor al op tienjarige leeftijd zijn vader en werd
    sindsdien opgevoed door zijn moeder en zijn twaalf jaar oudere
    broer Nicolaas. In 1839 ging hij rechten studeren te Leiden,
    waar hij op 29 juni 1847 magna cum laude op stellingen
    promoveerde. Zijn promotor Thorbecke had hem aangemoedigd zijn
    dissertatie in het Nederlands uit te geven, omdat het onderwerp
    zich niet leende voor behandeling in het Latijn, zoals toen nog
    gebruikelijk was. Zijn 
    &lt;em&gt;Proeve over de beperkingen van den eigendom door het
    politie-regt&lt;/em&gt;

    - dat wil zeggen administratief recht; onder 'politie' werd het
    gehele inwendig bestuur verstaan - bevatte typisch
    thorbeckiaanse gedachten, zoals de opvatting van de staat als
    organisme en de harmonische machtsverdeling tussen rijk,
    provincie en gemeente. Olivier zou Thorbecke zijn leven lang
    als de vereerde leermeester blijven beschouwen.&lt;/p&gt;
&lt;p&gt;Reeds als student demonstreerde Olivier zijn grote talenten
    als publicist. In de 
    &lt;em&gt;Arnhemsche Courant&lt;/em&gt;

    , in die jaren het belangrijkste liberale oppositieblad - sinds
    1842 geredigeerd door zijn broer Nicolaas en de spreekbuis van
    Thorbecke - verschenen vanaf januari 1845 satirische en
    sarcastische ingezonden stukken, vaak getekend D.D., waarin
    vooral minister F.A. van Hall het moest ontgelden. Of zich een
    of meer auteurs achter deze initialen hebben verscholen, zal
    wel nooit worden opgehelderd. Dat een aantal anonieme
    humoristische stukken van Olivier afkomstig is, staat vast,
    maar het is de vraag of hij de hand heeft gehad in het
    opzienbarende feuilleton 'Brokken uit de staats-geschiedenis
    van het Turksche rijk' (10-4-1845/18-5-1845) over sultan
    Melliwman II, die zijn gehate 'piassen' (ministers) niet wilde
    ontslaan, daardoor revolutie uitlokte en ten slotte door een
    verbitterde volksmenigte werd ge&amp;euml;xecuteerd. Van D.D.'s
    geruchtmakende artikel 'Vreemde dingen' van 4 november 1845,
    een felle kritiek op de troonrede, is Olivier niet de auteur
    geweest. Het stuk leidde tot een langdurig proces wegens
    belediging van de persoon des Konings tegen de uitgever C.A.
    Thieme, die zich verantwoordelijk had gesteld om de anonimiteit
    van de auteur - in dit geval zijn eigen zoon H.C.A. Thieme - te
    waarborgen. Olivier bleef na 1845 zijn satirische bijdragen
    voortzetten, maar geheel anoniem.&lt;/p&gt;
&lt;p&gt;Nadat Thieme in oktober 1847 was overleden en N. Olivier en
    de zeer vermogende letterkundige J. Kneppelhout
    mede&amp;euml;igenaren van de 
    &lt;em&gt;Arnhemsche Courant&lt;/em&gt;

    waren geworden, vestigde Olivier zich als advocaat te Arnhem om
    daar als 'directeur' de dagelijkse leiding van de krant op zich
    te nemen; zijn broer bleef vanuit Leiden de staatkundige
    hoofdartikelen schrijven. Veel aanstoot gaven de scherpe
    artikelen tegen het ministerie-Schimmelpenninck, dat na de
    politieke ommezwaai van Willem II in maart 1848 was aangetreden
    en waarin wel liberalen als D. Donker Curtius en L.C. Luzac
    waren opgenomen, maar waarvan Thorbecke zelf was uitgesloten.
    Algemeen nam men aan dat de artikelen door laatstgenoemde waren
    ge&amp;iuml;nspireerd of in ieder geval met diens medeweten
    verschenen. Ook Oliviers anonieme brochure 
    &lt;em&gt;Over stemregt en verkiezingen&lt;/em&gt;

    , uit het voorjaar van 1848, waarin hij rechtstreekse
    verkiezingen bepleitte en een census principieel afwees, is
    lange tijd aan Thorbecke toegeschreven. Het meer liberale
    ministerie-De Kempenaer-Donker Curtius (1848-1849) werd door de
    gebroeders Olivier eveneens flink op de korrel genomen.&lt;/p&gt;
&lt;p&gt;Het kabinet-Thorbecke (1849-1853) betekende een slappe tijd
    voor de bij uitstek oppositionele 
    &lt;em&gt;Arnhemsche Courant&lt;/em&gt;

    , al waren het wel de jaren waarin M.P. Lindo zijn debuut
    maakte als 'de Oude Heer Smits'; Olivier zou nadien (anonieme)
    bijdragen leveren aan de sinds 1856 verschijnende 
    &lt;em&gt;De Nederlandsche Spectator&lt;/em&gt;

    , maar heeft nooit tot de typische 
    &lt;em&gt;Spectator&lt;/em&gt;

    -kring behoord. Na de val van Thorbecke en de zware
    verkiezingsnederlaag van de liberalen als gevolg van de
    Aprilbeweging in 1853 werd de 
    &lt;em&gt;Arnhemsche Courant&lt;/em&gt;

    gereorganiseerd; de zakelijke leiding kwam nu bij D.A. Thieme,
    terwijl J.H.G. Boissevain de hoofdredactie ging voeren. Olivier
    keerde terug naar Leiden, waar hij zich als advocaat liet
    inschrijven. Zijn journalistieke loopbaan was voorlopig
    be&amp;euml;indigd, al trad hij wel van 1853 tot 1855 als
    bestuurslid op van het nieuwe thorbeckiaanse dagblad 
    &lt;em&gt;De Grondwet&lt;/em&gt;

    . Ook was hij medeoprichter en van 1854 tot 1856 eerste
    secretaris van de Vereeniging van Constitutionelen, een poging
    van de thorbeckianen de liberale krachten in het land te
    bundelen en het verloren terrein terug te winnen. Olivier
    behoorde daarmee tot de inner circle van de 'constitutionele
    partij', waarvoor hij als een soort secretaris werkzaam
    was.&lt;/p&gt;
&lt;p&gt;In deze jaren solliciteerde Olivier vruchteloos naar een
    positie bij de rechterlijke macht. Wel vervulde hij
    verscheidene betaalde nevenfuncties: van 1858 tot 1876 was hij
    secretaris van de Leidse Kamer van Koophandel en tussen 1859 en
    1868 inventariseerde hij de archieven van het hoogheemraadschap
    van Rijnland. Daarnaast was hij secretaris van de in 1863 door
    minister Thorbecke ingestelde commissie van onderzoek naar de
    kinderarbeid in de fabrieken, die een omvangrijk maar
    teleurstellend rapport uitbracht - in 1869-1872 gepubliceerd -,
    waarin wettelijke maatregelen werden ontraden en alleen
    schoolplicht werd aanbevolen. In mei 1858 was er sprake van dat
    Olivier zou toetreden tot de redactie van de 
    &lt;em&gt;Nieuwe Rotterdamsche Courant&lt;/em&gt;

    - zijn broer was in april gekozen tot kamerlid voor Rotterdam
    -, maar zowel hoofdredacteur H.H. Tels als
    president-commissaris H. van Rijckevorsel had bezwaren tegen
    zijn scherpe pen, omdat zij zo min mogelijk wilden polariseren
    tegen het gematigd-liberale 'fusie'-kabinet-Rochussen-Van Bosse
    (1858-1860). Met zijn vriend de Leidse hoogleraar vaderlandse
    geschiedenis Robert Fruin kwam het tot een breuk, toen Olivier
    diens inaugurele rede van 1860 over 'De onpartijdigheid van den
    geschiedschrijver' anoniem in 
    &lt;em&gt;De Nederlandsche Spectator&lt;/em&gt;

    ((1860) 354-358) had gekritiseerd.&lt;/p&gt;
&lt;p&gt;In deze tijd begon Olivier zijn tweede en belangrijkste
    carri&amp;egrave;re bij de 
    &lt;em&gt;Arnhemsche Courant&lt;/em&gt;

    , waar men niet tevreden was over Boissevain. Onder Oliviers
    redactie maakte de krant in de jaren 1860 en 1870 een nieuwe
    bloeiperiode door. Olivier schreef vanuit Leiden de
    hoofdartikelen en commentaren, terwijl Thieme, en vanaf 1864
    ook G. Keller, de dagelijkse leiding hadden. In zeer geestige
    en voortreffelijk geschreven artikelen kon Oliviers grote
    talent zich geheel uitleven, zowel in het bestrijden van
    'behoudsmannen' als Van Hall en J. Heemskerk Azn., als in het
    kapittelen van jongere liberalen als I.D. Fransen van de Putte,
    J. Kappeyne van de Coppello en S. van Houten. Want Olivier, en
    met hem de 
    &lt;em&gt;Arnhemsche Courant&lt;/em&gt;

    , bleef verstokt thorbeckiaans, ook toen een nieuwe generatie
    liberalen zich van de oude staatsman begon af te keren.
    Thorbeckes politieke testament, de 
    &lt;em&gt;Narede&lt;/em&gt;

    van 1869, was hem uit het hart gegrepen. Olivier beschouwde de
    constitutionele monarchie als de meest doeltreffende
    regeringsvorm, al meende hij dat ook Nederland onafwendbaar een
    tijd van republikeinse en democratische staatsinstellingen
    tegemoet zou gaan. Zoals bij veel thorbeckianen rond 1870 was
    van het optimisme van 1848 weinig overgebleven.&lt;/p&gt;
&lt;p&gt;In 1875 werd Olivier rechter in de arrondissementsrechtbank
    te Leiden, waar hij al sinds 1861 rechter-plaatsvervanger was.
    Een jaar later, na de opheffing van de Leidse rechtbank,volgde
    zijn benoeming tot rechter in Den Haag. In de jaren daarna
    publiceerde Olivier enkele geschriften met scherpe kritiek op
    de politieke praktijk sinds 1848. Hij had geen goed woord over
    voor de heerschappij van de kiesverenigingen, die zijns inziens
    steeds meer besloten politieke clubs waren geworden en
    eigenmachtig een voogdij over de kiezers uitoefenden, zodat het
    hele stelsel van rechtstreekse verkiezingen tot een dode letter
    werd gemaakt. Het binden van afgevaardigden aan een mandaat
    achtte hij een verkrachting van het wezen van de
    Staten-Generaal, omdat de kamerleden werden gereduceerd tot
    werktuigen van politieke coterie&amp;euml;n. Ook het
    districtenstelsel kon in zijn ogen geen genade vinden,
    aangezien het onvermijdelijk moest leiden tot heerschappij van
    de numerieke meerderheid en onderdrukking van de minderheid, al
    bevatte die de 'grootste verstanden' en 'hoogste karakters'.
    Als een der eersten in Nederland propageerde hij het door de
    Britse jurist Th. Hare geformuleerde stelsel van evenredige of
    persoonlijke vertegenwoordiging.&lt;/p&gt;
&lt;p&gt;Olivier, die tot de Waalse kerk behoorde, was een zeer
    eenzelvig man en bleef zijn leven lang ongehuwd. Na de dood van
    zijn broer in 1869 raakte hij op intiemere voet met Thorbecke,
    die hij in 1872 herdacht in een met veel liefde geschreven
    boekje, 
    &lt;em&gt;Herinneringen aan mr. J.R. Thorbecke&lt;/em&gt;

    , dat nog altijd een belangrijke bron is voor onze kennis van
    diens persoonlijkheid. Oliviers naam is onlosmakelijk verbonden
    met de 
    &lt;em&gt;Arnhemsche Courant&lt;/em&gt;

    , die onder zijn leiding een prominente rol in het Nederlandse
    politieke leven vervulde, ook al wisten de meeste lezers niet
    dat hij redacteur was. Als de jurist-literator onder de
    journalisten heeft Olivier in hoge mate bijgedragen aan de
    verbreiding van Thorbeckes idee&amp;euml;n onder een breed publiek,
    in een tijd dat jongere liberalen deze denkbeelden al als
    achterhaald gingen beschouwen.&lt;/p&gt;
&lt;p&gt;
  &lt;a href='pgedeelte'&gt;P: &lt;/a&gt;Behalve de in de tekst genoemde publikaties: 'Iets over het
    fidei-commissum residui, volgens het Fransche regt', in 
    &lt;em&gt;Themis. Regtskundig tijdschrift&lt;/em&gt;

    8 (1847) 358-370; 'Over het regt van den eigenaar om op zijnen
    grond te bouwen of te planten', 
    &lt;em&gt;ibidem&lt;/em&gt;

    10 (1849) 19-28; 'Publiek regt en socialisme', 
    &lt;em&gt;ibidem&lt;/em&gt;

    11 (1850) 226-242; 
    &lt;em&gt;Over grondcrediet en hypotheekbanken&lt;/em&gt;

    (Gorinchem, 1855); bijdragen in 
    &lt;em&gt;De Nederlandsche Spectator&lt;/em&gt;

    wrsch. onder pseudoniem 'Pierre Sansnom' 10 bijdr.: 30-6-1856
    t/m 28-12-1857); boekbesprekingen in 
    &lt;em&gt;De Gids&lt;/em&gt;

    31 (1867) I, 170-181 en 34 (1870) IV, 491-507; 
    &lt;em&gt;Van de Staten-Generaal&lt;/em&gt;

    ('s-Gravenhage, 1876); 
    &lt;em&gt;Over het kiezen der vertegenwoordiging&lt;/em&gt;

    ('s-Gravenhage, 1880); 'De grondwet op den toets', in 
    &lt;em&gt;De Tijdspiegel&lt;/em&gt;

    (1880) III, 242-261.&lt;/p&gt;
&lt;p&gt;
  &lt;a href='lgedeelte'&gt;L: &lt;/a&gt;W.P. Sautijn Kluit, 
  &lt;em&gt;Arnhemsche Couranten&lt;/em&gt;

  [Bijdragen tot de geschiedenis van den Nederlandschen Boekhandel
  V, 1] (Amsterdam, 1892); C.D. van Vliet, 'Mr. W.C.D. Olivier', 
  &lt;em&gt;Jaarboekje van de vereeniging van directeuren van
  hypotheekbanken&lt;/em&gt;

  9 (1923) 2 [: portret], 263-266; J.H. von Santen, 'Een verstokt
  thorbeckiaan: mr. W.C.D. Olivier (1820-1885)', in 
  &lt;em&gt;Geschiedenis en cultuur: achttien opstellen&lt;/em&gt;

  . Onder red. van E. Jonker en M. van Rossem ('s-Gravenhage, 1990)
  81-96.&lt;/p&gt;
&lt;p&gt;J.H. von Santen&lt;/p&gt; 
&lt;dtml-var bwn_footer&gt;</text>
  </biography>
</biodes>

