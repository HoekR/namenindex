<biodes version="1.0">
  <fileDesc>
    <title>Waart, Cornelis Karel Paul de (1898-1970)</title>
    <ref target="http://resources.huygens.knaw.nl/bwn1880-2000/lemmata/bwn2/waart"/>
    <publisher>
      <name>Biografisch Woordenboek van Nederland:1880-2000</name>
      <ref target="http://resources.huygens.knaw.nl/bwn1880-2000"/>
    </publisher>
  </fileDesc>
  <person>
    <idno type="id">waart</idno>
    <persName><name type="geslachtsnaam">Waart</name>, Cornelis Karel Paul de</persName>
    <sex value="1"/>
    <event type="birth" when="1898"/>
    <event type="death" when="1970"/>
    <state type="occupation">journalist</state>
    <state type="occupation">omroepmedewerker</state>
  </person>
  <biography>
    <text>&lt;dtml-var bwn_header&gt;
 &lt;p class='genealogie'&gt;
  &lt;strong&gt;Waart, Cornelis Karel Paul de&lt;/strong&gt; (Paul), journalist en radioreporter bij de Katholieke Radio Omroep (Amsterdam 2-3-1898 - Amsterdam 10-9-1970).

Zoon van Henricus Cornelis de Waart, hotelhouder, en Anna Jocoba
Philomena van Uden. Gehuwd op 27-12-1923 met Jacoba Maria Bijlmer. Uit
dit huwelijk werden 3 zoons en 3 dochters geboren.





&lt;/p&gt;
&lt;p&gt;De Waart volgde de HBS-opleiding aan het St. Ignatius-College in
Amsterdam met de bedoeling daarna journalist te worden. Dit streven
bleek al spoedig uit het feit dat hij het schoolblad 
&lt;em&gt;De Harpoen&lt;/em&gt;

oprichtte en redigeerde. Toch duurde het enkele jaren voor zijn wens
werkelijkheid werd. Na de vervulling van zijn dienstplicht in 1918 kwam
hij in het bankwezen terecht. Hij begon als volontair bij de
Amsterdamsche Bank, werd daarna wisselagent bij de firma Theodoor
Gilissen en kwam ten slotte bij de Algemeene Centrale Bankvereeniging
voor de Middenstand, waar hij opklom tot procuratiehouder. In die jaren
publiceerde hij artikelen in diverse financi&amp;euml;le vakbladen. Door
zijn werk raakte hij goed op de hoogte van de buitenlandse politiek. Op
1 februari 1925 ging hij over naar de journalistiek.&lt;/p&gt;
&lt;p&gt;Hij kwam bij de redactie buitenland van het dagblad 
&lt;em&gt;De Tijd.&lt;/em&gt;

Overtuigd en strijdbaar katholiek was hij lid geworden van het
katholieke 'Gilde van de Klare Waarheid', een groep leken die
met toestemming van de hoofstedelijke overheid enige malen per week op
bepaalde pleinen en in stadsparken uitleg gaf over het katholieke
geloof. Paul de Waart bleek niet alleen te beschikken over een goede
pen maar evenzeer over een gevatte en humorvolle spreekvaardigheid en
een boeiende spreektrant. Door zijn getuigeniswerk kwam hij in
aanraking met de dominicanerpater L.H. Perquin, pastoor van de St.
Dominicuskerk, tevens hoofdredacteur van het apologetisch weekblad 
&lt;em&gt;De Bazuin&lt;/em&gt;

en stichter van de Katholieke Radio Omroep (KRO). Deze verzocht hem om
op gezette tijden voor de radio morgenwijdingen te houden. In 1929
nodigde hij De Waart uit om naast zijn journalistiek werk bij 
&lt;em&gt;De Tijd&lt;/em&gt;

wekelijks een buitenlands overzicht te verzorgen bij de KRO. Het was
het eerste radioprogramma van dien aard in West-Europa. Met
onderbreking in de oorlogsjaren heeft Paul de Waart elke zaterdagavond
tot 24 december 1960 zijn politieke commentaren gegeven. In 1931 trad
hij in vaste dienst bij de KRO. Hij werd aanvankelijk belast met de
propaganda, maar van januari 1932 af voerde hij de redactie van het
programmablad de 
&lt;em&gt;Katholieke Radio-Gids&lt;/em&gt;

en verzorgde daarnaast de radioverslaggeving. Op dit gebied was hij een
pionier. Hij heeft sindsdien tot 1954 vrijwel alle belangrijke
gebeurtenissen in het Koninklijke Huis en in het Nederlandse en
Europese maatschappelijke en kerkelijke leven verslagen. Hij was de
eerste radioreporter ter wereld die in de Sint Pieter in Rome werd
toegelaten. Dit gebeurde bij de begrafenis van Paus Pius XI en bij de
kroning van Paus Pius XII in 1939. Hij maakte bovendien veel reportages
over bedrijven, instellingen en openbare diensten en verzorgde ook de
buitenlandse overzichten voor de KRO-werelduitzendingen via de korte
golf.&lt;/p&gt;
&lt;p&gt;Naast zijn omroepwerk zette hij zich in voor het werk van de RK
Staatspartij. Hij hield spreekbeurten en schreef een aantal politieke
brochures. De meest bekende is het geschrift tegen de NSB: 
&lt;em&gt;Hou Zee of Hou Vast&lt;/em&gt;

[S.L, 1933]. Tijdens de Duitse bezetting heeft hij, ook na de opheffing
van de KRO in maart 1941, gedwongen wat onbelangrijk omroepwerk gedaan
bij de nieuw opgerichte Rijksradio-omroep De Nederlandsche Omroep,
totdat hij, na een eveneens gedwongen overplaatsing in een andere
functie, in augustus 1943 ontslag nam. Toen in 1946 de KRO zijn
uitzendingen hervatte, hernam ook Paul de Waart zijn vroegere taak als
chef-reporter. Hij beschouwde zijn radiowerk als een zending: 'Voor
mij blijft de radio een apostolaat en ik blijf spreken zolang ik adem
heb', verklaarde hij.&lt;/p&gt;
&lt;p&gt;In 1954 vond hij toch de tijd gekomen om het wat kalmer aan te gaan
doen. Hij werd hoofdredacteur van het toenmalige 
&lt;em&gt;Utrechts Katholiek Dagblad(het&lt;/em&gt;

latere 
&lt;em&gt;Het Centrum);&lt;/em&gt;

wel bleef hij nog zaterdags voor de KRO-microfoon zijn buitenlands
overzicht geven. In 1958 keerde hij echter terug naar Hilversum, nu als
hoofd van het 'Historisch Archief van de Nederlandse Radio Unie.
Daar berustten talloze plaat- en bandopnamen van de divere
omroeporganisaties. Al dit materiaal moest worden gecontroleerd,
geselecteerd, gemonteerd en gedocumenteerd. Dit werk deed hij tot aan
zijn ziekte in 1970. Op 10 september van dat jaar is hij, 72 jaar oud,
overleden.&lt;/p&gt;
&lt;p&gt;Paul de Waart was een gelovig katholiek, een dynamisch man en een
ervaren journalist. Hij was gezegend met een rijk gevoel voor humor en
met een grote relativiteitszin. Zijn verdiensten vonden van
overheidswege en kerkelijke zijde erkenning in verschillende
onderscheidingen.&lt;/p&gt;
&lt;p&gt;
  &lt;a href='agedeelte'&gt;A: &lt;/a&gt;Archief van de Katholieke Radio Omroep te
Hilversum.&lt;/p&gt;
&lt;p&gt;
  &lt;a href='pgedeelte'&gt;P: &lt;/a&gt;Behalve de al genoemde publikaties artikelen in de 
&lt;em&gt;Katholieke Radio-Gids&lt;/em&gt;

van 1931 tot 1941 en 1946 tot 1954.&lt;/p&gt;
&lt;p&gt;
  &lt;a href='lgedeelte'&gt;L: &lt;/a&gt;Redactie 
&lt;em&gt;De Tijd,&lt;/em&gt;

28-1-1948 en 19-12-1953; Redactie 
&lt;em&gt;Katholieke Radio-Gids 1953,&lt;/em&gt;

nr. 52; Redactie 
&lt;em&gt;De Maasbode,&lt;/em&gt;

11-3-1958; Redactie 
&lt;em&gt;Het Parool,&lt;/em&gt;

30-12-1960; Redactie 
&lt;em&gt;Limburgs Dagblad,&lt;/em&gt;

14-4-1967; Redactie 
&lt;em&gt;Televizier,&lt;/em&gt;

1-3-1969; Dick Verkijk, 
&lt;em&gt;Radio Hilversum 1940-1945&lt;/em&gt;

(Amsterdam, 1974) passim.&lt;/p&gt;
&lt;p&gt;H.W.A. Joosten&lt;/p&gt; 
&lt;dtml-var bwn_footer&gt;</text>
  </biography>
</biodes>

