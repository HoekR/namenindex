<biodes version="1.0">
  <fileDesc>
    <title>Samkalden, Ivo (1912-1995)</title>
    <author>H. de Liagre B&#246;hl</author>
    <ref target="http://resources.huygens.knaw.nl/bwn1880-2000/lemmata/bwn6/samkalden"/>
    <date when="2004-07-26"/>
    <publisher>
      <name>Biografisch Woordenboek van Nederland:1880-2000</name>
      <ref target="http://resources.huygens.knaw.nl/bwn1880-2000"/>
    </publisher>
  </fileDesc>
  <person>
    <idno type="id">samkalden</idno>
    <persName><name type="geslachtsnaam">Samkalden</name>, Ivo</persName>
    <sex value="1"/>
    <event type="birth" when="1912"/>
    <event type="death" when="1995"/>
    <state type="occupation">jurist</state>
    <state type="occupation">minister</state>
    <state type="occupation">burgemeester</state>
  </person>
  <biography>
    <graphic url="http://resources.huygens.knaw.nl/bwn1880-2000/lemmata/bwn6/images/images/SAMKALDEN.jpg"/>
    <text>&lt;dtml-var bwn_header&gt;
 &lt;p class=&amp;quot;genealogie&amp;quot;&gt;

&lt;strong&gt;SAMKALDEN, Ivo&lt;/strong&gt;, jurist, minister en burgemeester (Rotterdam 10-8-1912 &#150; Amsterdam 11-5-1995). Zoon 
van Joseph Samkalden, ondernemer, en Debora de Beer. Gehuwd op 31-3-1938 met Olga Judith Meijers (1910-2003). Behalve 
1 zoon die jong overleed, werden uit dit huwelijk 2 zoons en 1 dochter geboren. 

&lt;/p&gt;
&lt;img src=&amp;quot;images/SAMKALDEN.jpg&amp;quot; align=&amp;quot;right&amp;quot; BORDER=&amp;quot;0&amp;quot; alt=&amp;quot;afbeelding van Samkalden, Ivo&amp;quot; class=&amp;quot;bwnimg&amp;quot;&gt;
&lt;P&gt;Onder het dwingend gezag van een contactarme vader groeiden Ivo Samkalden en zijn tweelingbroer Jaap, als twee 
nakomers in een gezin van vier kinderen, op in een grootburgerlijk huis aan de Mathenesserlaan in Rotterdam. 
Samkalden senior had zich &#150; na een korte carri&amp;egrave;re in Nederlands-Indi&amp;euml; &#150; bij de handelsonderneming 
R.S. Stokvis &amp;amp; Zoonen in Rotterdam opgewerkt tot president-directeur. Moeder Samkalden leed al jaren aan 
zware depressies en werd vanaf 1918 verpleegd in psychiatrische inrichtingen, eerst in Oegstgeest, later in 
Apeldoorn. Daar zou zij in 1927 overlijden.&lt;/P&gt;
&lt;P&gt;&amp;#9;Vader Samkalden had inmiddels in 1923 door speculatie zijn kapitaal verspeeld. Hij 
moest ontslag nemen bij de firma Stokvis en was sindsdien werkloos. Dankzij steun van vrienden kon hij zijn gezin 
blijven onderhouden, maar dat gebeurde met een veel krappere beurs dan voorheen. De oudste twee kinderen mochten 
nog naar het gymnasium en studeren. Maar toen de tweeling de lagere school had afgerond, verklaarde vader Samkalden 
dat een universitaire opleiding hem te duur was geworden.&lt;/P&gt;
&lt;P&gt;Na het examen HBS-B in 1929 met uitstekende cijfers te hebben afgelegd koos Ivo daarom voor een studie Indologie 
aan de Rijksuniversiteit te Leiden. Hiervoor kon hij namelijk een beurs krijgen van het Nederlands-Indische Gouvernement 
in ruil voor de verplichting na het doctoraalexamen voor minstens vijf jaar dienst te nemen als ambtenaar bij het 
Binnenlandsch Bestuur. In Leiden werd de jonge Samkalden geschoold in de &#145;ethische richting&#146; naar de richtlijnen van 
de adatrechtsgeleerde C. van Vollenhoven. Deze &#145;Leidse School&#146; streefde naar verstaan en eerbiediging van het Indische 
cultuurgoed en naar politieke medezeggenschap van de inheemse bevolking. Op 31 januari 1936 legde Samkalden het 
doctoraalexamen af. Inmiddels had hij kennisgemaakt met zijn toekomstige echtgenote, &#145;Bum&#146; Meijers, dochter van de 
Leidse hoogleraar burgerlijk recht E.M. Meijers.&lt;/P&gt;
&lt;P&gt;Door de bezuinigingen kon Samkalden na zijn afstuderen niet onmiddellijk een ambtelijke post in Indi&amp;euml; krijgen. 
Terwijl zijn verloofde haar farmaciestudie afrondde, gebruikte Samkalden deze tijd om met van vrienden geleend geld aan 
een proefschrift te werken. Op 11 maart 1938 promoveerde hij op &lt;I&gt;Het college van Gedelegeerden uit den Volksraad&lt;/I&gt;, 
handelend over het landelijke adviescollege van de Gouverneur-Generaal in Batavia. Drie weken later trouwde hij, en in 
september 1938 vertrok het paar naar Indi&amp;euml;.&lt;/P&gt;
&lt;P&gt;Samkalden werd aspirant-controleur bij het Binnenlandsch Bestuur op Oost-Java, met als standplaatsen Soerabaja en 
Sidoardjo. Hiernaast ijverde hij met een kleine groep Nederlanders voor bestuurlijke zelfstandigheid van de Indische 
bevolking. Hij schreef over staatkundige hervormingen in &lt;I&gt;Kritiek en Opbouw.&lt;/I&gt; Tot de kring rondom dit progressieve 
maandblad behoorde ook zijn oudste broer Hugo, die van 1932 tot 1939 werkzaam was bij het Binnenlandsch Bestuur.&lt;/P&gt;
&lt;P&gt;Van april 1942 tot september 1945 doorstonden Samkalden en zijn gezin de beproevingen van de Japanse internering. 
Zelf zat hij gevangen in vijf verschillende kampen voor mannen, terwijl zijn echtgenote en hun twee jonge kinderen in 
een vrouwenkamp verbleven. Later vertelde hij hierover: &#145;Ik ben overtuigd links uit de kampen gekomen. Door gesprekken. 
[&#133;] Er werd en wordt nog altijd gesproken over ons menselijke koloniale bestuur, gedeeltelijk begrijpelijk. Maar een 
koloniaal stelsel deugt gewoon niet&#146; (Bibeb (1976)).Toen de Republiek Indonesi&amp;euml; werd uitgeroepen, hoopte hij op 
een langdurig samengaan tussen de nieuwe staat en Nederland. Hij betreurde dat de erkenning van de Republiek vanuit 
Nederland zo hardnekkig werd tegengewerkt.&lt;/P&gt;
&lt;P&gt;&amp;#9;Na de bevrijding in september 1945 vestigde Samkalden zich met zijn gezin in Soerabaja. Daar werden zij na enkele 
weken het slachtoffer van hard geweld van Indonesi&amp;euml;rs tegen Nederlanders. Samkalden werd door de Republikeinen 
opgepakt en gevangengezet. Hij kwam vrij op 13 november 1945, toen Britse troepen Soerabaja veroverden. In een 
vluchtelingenkamp in die stad vond hij zijn gezin weer terug. Kort daarop vertrokken zij naar Nederland. 
Onderweg stierf de jongste van hun twee kinderen aan mazelen.&lt;/P&gt;
&lt;P&gt;&amp;#9;Het gezin ging in Leiden wonen. Samkalden aanvaardde een ambtelijke betrekking op het ministerie van Overzeese 
Gebiedsdelen en werd lid van de Partij van de Arbeid (PvdA). Op 12 september 1946 werd hij benoemd in zijn eerste 
belangrijke ambtelijke functie: adviseur voor staatsrechtelijke aangelegenheden en publiciteit in het secretariaat 
van de Commissie-Generaal, die op Java met de Republiek Indonesi&amp;euml; moest gaan onderhandelen. Samkaldens inbreng 
tijdens dit overleg blonk uit door scherpzinnigheid. De voorzitter van de Commissie-Generaal, W. Schermerhorn, loofde 
hem in zijn &lt;I&gt;Dagboek&lt;/I&gt; over de besprekingen als een &#145;eigenaardig scherpe analytische geest&#146; met een &#145;grondige 
kennis op staatsrechtelijk gebied&#146; (II, 639).&lt;/P&gt;
&lt;P&gt;&amp;#9;Na zijn terugkeer vanuit Indi&amp;euml; naar Nederland in juni 1947 &#150; hij was voortijdig opgestapt uit onvrede 
over de &#145;aankleding&#146; van het Akkoord van Linggadjati in de Tweede Kamer &#150; wisselde Samkalden bestuurlijke functies 
af met wetenschappelijke betrekkingen, zowel in de staatsrechtelijke als in de agrarische sfeer. Eerst was hij tot 
1948 assistent staatsrecht aan de Rijksuniversiteit te Leiden en daarna tot 1952 hoofd van de afdeling wetgeving en 
juridische zaken aan het ministerie van Landbouw, Visserij en Voedselvoorziening. Op dit departement was hij de 
rechterhand en vriend van minister S.L. Mansholt (1945-1958), wiens &#145;groene plan&#146; voor de Europese landbouwmarkt 
hij hielp uitwerken. Vervolgens was hij van mei 1952 tot oktober 1956 hoogleraar agrarisch recht aan de Landbouw-
Hogeschool in Wageningen.&lt;/P&gt;
&lt;P&gt;&amp;#9;In deze jaren breidde het gezin, dat eerst in Den Haag en vervolgens in Wageningen woonde, zich uit. Een 
collega op het ministerie van Landbouw vertelde over de sfeer thuis: &#145;Het gezin Samkalden was sober maar enorm 
gezellig &#150; een heel vrolijk gezin. Samkalden zelf was een heel sprankelende vent, sterk geboeid door het politieke 
leven, door juridische vraagstukken, ook op internationaal vlak, van het departement; er werd hard aan de opbouw gewerkt. 
In dat gezin werd ontzettend veel gelachen. Geweldig intellectueel milieu, stimulerend, maar nooit saai, duf, nooit 
&lt;I&gt;dull&lt;/I&gt;&#146; (Meijer en Vuijsje).&lt;/P&gt;
&lt;P&gt;&amp;#9;De tribune van de politiek betrad Samkalden voor het eerst op 6 juli 1954, toen hij lid van Provinciale Staten 
van Gelderland werd. Op 13 oktober 1956 volgde het eerste hoogtepunt in zijn carri&amp;egrave;re: minister van Justitie in 
het laatste kabinet-Drees. Samen met de minister van Binnenlandse Zaken, A.A.M. Struycken, bracht hij in 1957 de 
Politiewet tot stand. Hierbij werd de politie verdeeld in gemeentepolitie en rijkspolitie. Verder kwamen er regels 
over de rechtspositie, tucht en benoemingseisen voor de politie. Bovendien bracht hij in 1958 de wet tot vaststelling 
van Boek 1 (personen- en familierecht) van het nieuwe &lt;I&gt;Burgerlijk Wetboek&lt;/I&gt; tot stand. Dit was de uitvoering van het 
werk van zijn schoonvader Meijers, die tot aan zijn dood in 1954 regeringscommissaris voor de herziening van het 
&lt;I&gt;Burgerlijk Wetboek&lt;/I&gt; was geweest.&lt;/P&gt;
&lt;P&gt;Nadat met de val van het kabinet-Drees, op 22 december 1958, een einde was gekomen aan zijn ministerschap, had 
Samkalden van 20 maart 1959 tot 1 september 1960 zitting in de Tweede Kamer. Hier hield hij zich vooral bezig met 
buitenlandse zaken. Vervolgens was hij van 20 september 1960 tot 14 april 1965 lid van de Eerste Kamer. Hij keerde 
in 1959 terug naar de wetenschap. Vanaf dat jaar tot in 1965 was hij hoogleraar recht van de internationale organisaties 
aan de Rijksuniversiteit te Leiden. Uit die tijd stammen de meeste van Samkaldens publicaties. Deze behandelen 
hoofdzakelijk de Europese en de Atlantische samenwerking.&lt;/P&gt;
&lt;P&gt;&amp;#9;Op 14 april 1965 werd Samkalden opnieuw minister van Justitie, ditmaal in het kabinet-Cals. Twee dagen na de 
bouwvakopstand in Amsterdam van 14 juni 1966 hield Samkalden in de Tweede Kamer een beroemd geworden rede over 
gezagshandhaving: &#145;Het geweld is toegenomen. In de actie tegen de handhaving van de openbare orde nadert men snel 
het stadium van terreur. Een dringend beroep op alle mensen van goeden wil is nodig: een beroep om begrip te tonen 
voor de taak, die thans rust op de gezagsorganen, die de voorwaarden voor vrijheid en democratische vernieuwing 
hebben te verwezenlijken&#146;. Deze rede werd doodstil beluisterd en met applaus beloond; een uitzonderlijk incident 
in de Nederlandse parlementaire geschiedenis.&lt;/P&gt;
&lt;P&gt;&amp;#9;Samkalden was als minister verantwoordelijk voor de vrijlating van Willy Lages, &amp;eacute;&amp;eacute;n van de 
vier Duitse oorlogsmisdadigers die in Breda een levenslange gevangenisstraf uitzaten. Lages was de chef van de 
Sicherheitsdienst in Amsterdam geweest, onder wiens leiding de razzia&#146;s op de joden waren georganiseerd. In 1966 
leek het erop dat Lages, die aan kanker leed, stervende was. Op grond van medische informatie besloot Samkalden 
tot een strafonderbreking van drie maanden. Lages werd naar de Bondsrepubliek vervoerd, waar hij pas vijf jaar 
later zou overlijden. Zowel de vrijlating als het advies van de medische deskundigen werd de minister zwaar 
aangerekend, vooral door linkse groeperingen.&lt;/P&gt;
&lt;P&gt;Over Lages werd Samkalden enkele malen voor de televisie ge&amp;iuml;nterviewd. De meeste Nederlanders zagen hem 
toen voor de eerste maal. Hij was kaalhoofdig, droeg een bril en had een vriendelijke, maar besliste oogopslag; 
rustig en toch alert. Een parlementaire reporter van de &lt;I&gt;Haagsche Courant&lt;/I&gt; typeerde hem als: &#145;Een kleine man 
met twinkelende ogen. Zijn slappe hoed draagt hij een klein tikje nonchalant en bij een korte snelle wandeling 
over het Plein hangt zijn regenjas open. Formaat krijgt Samkalden als hij spreekt voor een publiek. Een melodieuze 
stem, een feilloze zinsbouw, een helder, doorzichtig betoog&#146;&lt;B&gt; &lt;/B&gt;(Interview door de parlementaire redactie, 
in de &lt;I&gt;Haagsche Courant,&lt;/I&gt; 16-6-1967).&lt;/P&gt;
&lt;P&gt;Het ministerschap dat &#150; na de val van het kabinet-Cals in de zogeheten &#145;Nacht van Schmelzer&#146; &#150; eindigde op 22 
november 1966, bezorgde Samkalden de reputatie van een voortreffelijke bestuurder. Mede op grond hiervan werd hij 
op 1 augustus 1967 burgemeester van Amsterdam, als opvolger van G. van Hall, die moest aftreden wegens zijn onzekere 
beleid bij de bouwvakrellen. De tien jaren waarin Samkalden deze functie heeft uitgeoefend, waren vol van sociale en 
politieke commotie. De botsingen tussen gezag en vrijheid zijn tijdens zijn dubbele ambtsperiode frequent en heftig geweest: de Maagdenhuisbezetting, herhaalde rellen bij het 
Nationale Monument, waarbij de politie ongevraagd hulp kreeg van mariniers, het slaapverbod op de Dam en in het Vondelpark, 
het begin van de kraakbeweging en verzet in vrijwel alle wijken tegen de gemeentelijke saneringsplannen. Maar ondanks alle 
tegenslag bleef Samkalden hardnekkig vasthouden aan het burgemeesterschap. Tegen het einde van zijn eerste ambtsperiode 
onderging hij een herniaoperatie, die hem van oktober 1971 tot maart 1972 zou uitschakelen. Terzelfder tijd circuleerde 
zijn naam in de pers als vice-president van de Raad van State. Maar Samkalden koos in 1972 voor een herbenoeming en 
weigerde dit hoge staatsambt.&lt;/P&gt;
&lt;P&gt;Amsterdam verkeerde in die jaren in de ban van een felle controverse over de stadsvernieuwing. Samkalden koos daarbij 
de kant van de &#145;grootschalige&#146; vernieuwers. Zonder aarzeling steunde hij de wethouders van Publieke Werken die Amsterdam 
wilden herinrichten volgens het zogeheten city-model, waarbij het centrum van de stad werd bestemd voor economische en 
bestuurlijke activiteiten, terwijl de bevolking hoofdzakelijk in de buitenwijken en voorsteden zou worden gehuisvest. 
In de wethoudersperiode 1974-1978 lagen de controverses over de stadsvernieuwing binnen de gemeenteraad scherper dan ooit. 
De tegenstellingen spitsten zich indertijd toe op de sanering van de Nieuwmarktbuurt in verband met de aanleg van een metronet. 
Ontruiming liep op op 24 maart 1975 uit op een ware veldslag tussen bewoners en een grote politiemacht. De politieke 
verhoudingen werden door de gebeurtenissen dermate bedorven, dat in de zomer van 1976 zowel Han Lammers als Roel van Duyn 
&#150; de twee grootste kemphanen in het stadsbestuur &#150; door de gemeenteraad werd gedwongen als wethouder af te treden. Onder 
Samkaldens bewind werd het politieapparaat gereorganiseerd en de Algemene Politie Verordening in Amsterdam gewijzigd. Hij 
was de eerste burgemeester die publiekelijk verantwoording aflegde aan de raad over het politieoptreden.&lt;/P&gt;

&lt;P&gt;Samkalden bezat een ijzeren werkkracht. Hij kon met opvallend weinig slaap toe, en het gebeurde wel eens dat hij 
midden in de nacht een van zijn ambtenaren uit bed belde om zich een ambtelijk stuk te laten toelichten. Klassiek was 
zijn vraag: &#145;Heb je het dossier bij de hand?&#146; (Roegholt, 307). Ondanks deze werkkracht en niettegenstaande zijn 
koelbloedigheid is Samkalden de geschiedenis ingegaan als de burgemeester die er niet in slaagde de kloof tussen 
het bestuur en het actiewezen te overbruggen. Als bestuurder reageerde hij vaak getergd wanneer zijn toegeeflijkheid 
verzet opleverde.&lt;/P&gt;
&lt;P&gt;Samkaldens tweede ambtstermijn als burgemeester was uitgelopen op vijf tropenjaren. Hij trad vroegtijdig
af per 1 juni 1977. Vervolgens was hij van 1978 tot 1979 buitengewoon hoogleraar in het vak &#145;Internationale 
instrumenten tot vrijheidsbescherming&#146; aan de Rijksuniversiteit te Leiden. Op 22 januari 1985 werd hij benoemd tot 
minister van Staat. Ivo Samkalden overleed in 1995 op 83-jarige leeftijd. Zijn gloedvolle bestuurscarri&amp;egrave;re was uiteindelijk spaak gelopen in de Amsterdamse chaos.&lt;/P&gt;

&lt;p&gt;
&lt;a href=&amp;quot;agedeelte&amp;quot;&gt;A: &lt;/a&gt;Persdocumentatie betreffende I. Samkalden in het Stadsarchief Amsterdam en in het 
Documentatiecentrum Nederlandse Politieke Partijen te Groningen.&lt;/P&gt;
&lt;p&gt;
&lt;a href=&amp;quot;pgedeelte&amp;quot;&gt;P: &lt;/a&gt;Behalve de in de tekst genoemde dissertatie o.a.: &lt;I&gt;Behartiging van collectieve belangen 
in de agrarische wetgeving &lt;/I&gt;[Inaugurele rede] (Wageningen 1952);&lt;I&gt; Structuur en bestuurskracht van 
internationale organisaties &lt;/I&gt;[Inaugurele rede R.U. Leiden] (Zwolle 1960); &lt;I&gt;Besturen als ambtenaar, als kamerlid, 
als minister en als Europees parlementari&amp;euml;r &lt;/I&gt;[Voordracht] (&#146;s-Gravenhage 1961); samen met met G.J. Balkenstein, 
&lt;I&gt;Twee zienswijzen op het Europese ambt&lt;/I&gt; (Leiden 1962).&lt;/P&gt;
&lt;p&gt;
&lt;a href=&amp;quot;lgedeelte&amp;quot;&gt;L: &lt;/a&gt;Behalve necrologie&amp;euml;n o.a. door Theo Westerwoudt, in &lt;I&gt;NRC&lt;/I&gt; &lt;I&gt;Handelsblad&lt;/I&gt;, 
12-5-1995, in &lt;I&gt;Trouw&lt;/I&gt;, 13-5-1995, in &lt;I&gt;de Volkskrant&lt;/I&gt;,&lt;I&gt; &lt;/I&gt;13-5-1995 en in &lt;I&gt;Het Parool&lt;/I&gt;, 18-5-1995: 
interview door Bibeb, in &lt;I&gt;Vrij&lt;/I&gt; &lt;I&gt;Nederland&lt;/I&gt;, 8-10-1966; interview in &lt;I&gt;Haagsche Courant,&lt;/I&gt; 16-6-1967; &lt;I&gt;Het 
dagboek van Schermerhorn. Geheim verslag van prof.dr.ir. W. Schermerhorn als voorzitter der Commissie-Generaal voor 
Nederlandsch-Indi&amp;euml;, 20 september 1946 &#150; 7 oktober 1947. &lt;/I&gt;Uitg. door C. Smit&lt;I&gt; &lt;/I&gt;(2 dln.; Groningen 1970); 
Ischa Meijer en Bert Vuijsje, &#145;Dr. Ivo Samkalden: Erasmus en Machiavelli&#146;, in&lt;I&gt; Haagse Post, &lt;/I&gt;6-12-1972; Roel van 
Duyn, &lt;I&gt;En tranen &lt;/I&gt;(Amsterdam 1976); interview door Bibeb, in&lt;I&gt; Vrij Nederland&lt;/I&gt;, 31-12-1976; &lt;I&gt;Afscheid van 
de heer dr. I. Samkalden als burgemeester van Amsterdam in de raadsvergadering van 26 mei 1977 &lt;/I&gt;([Amsterdam] 1977); 
U. Rosenthal, &lt;I&gt;Rampen, rellen, gijzelingen. Crisisbesluitvorming in Nederland &lt;/I&gt;(Amsterdam [etc.] 1984); Richter 
Roegholt, &lt;I&gt;Amsterdam na 1900 &lt;/I&gt;(&#146;s-Gravenhage 1993).&lt;/P&gt;
&lt;p&gt;
&lt;a href=&amp;quot;igedeelte&amp;quot;&gt;I: &lt;/a&gt;Beeldbank van het Nationaal Archief in Den Haag [Foto: Croes; Collectie ANEFO: Samkalden 
in de Amsterdamse gemeenteraad in november 1974].&lt;/P&gt;

&lt;P&gt;H. de Liagre B&amp;ouml;hl&lt;/P&gt;
 
&lt;dtml-var bwn_footer&gt;</text>
  </biography>
</biodes>

