<biodes version="1.0">
  <fileDesc>
    <title>Waterink, Jan (1890-1966)</title>
    <ref target="http://resources.huygens.knaw.nl/bwn1880-2000/lemmata/bwn4/waterin"/>
    <publisher>
      <name>Biografisch Woordenboek van Nederland:1880-2000</name>
      <ref target="http://resources.huygens.knaw.nl/bwn1880-2000"/>
    </publisher>
  </fileDesc>
  <person>
    <idno type="id">waterin</idno>
    <persName><name type="geslachtsnaam">Waterink</name>, Jan</persName>
    <sex value="1"/>
    <event type="birth" when="1890"/>
    <event type="death" when="1966"/>
    <state type="occupation">pedagoog</state>
    <state type="occupation">psycholoog</state>
  </person>
  <biography>
    <graphic url="http://resources.huygens.knaw.nl/bwn1880-2000/lemmata/bwn4/images/images/WATERINK.jpg"/>
    <text>&lt;dtml-var bwn_header&gt;
 &lt;p class='genealogie'&gt;
  &lt;strong&gt;Waterink, Jan&lt;/strong&gt;, pedagoog en psycholoog (Den Hulst (O.) 20-10-1890 - Amsterdam 29-11-1966). Zoon van Hendrik Waterink, godsdienstonderwijzer, en Aaltje
  Timmermans. Gehuwd op 13-5-1914 met Joukje van der Kam. Uit dit
  huwelijk werden geen kinderen geboren.
  

  

&lt;img src=&amp;quot;images/WATERINK.jpg&amp;quot; align=&amp;quot;right&amp;quot; BORDER=&amp;quot;0&amp;quot; alt=&amp;quot;afbeelding van Waterink, Jan&amp;quot; class=&amp;quot;bwnimg&amp;quot;&gt;
  
  &lt;/p&gt;
&lt;p&gt;Jan Waterink kwam ter wereld in een gereformeerd gezin op
    het Noordoverijsselse platteland. Hij bezocht de christelijke
    lagere school in Bergentheim en van 1904 tot 1909 het
    gereformeerd gymnasium te Kampen. Aangezien Waterink in de lijn
    van zijn vader predikant wilde worden, ging hij hier na het
    eindexamen studeren aan de Theologische School van de
    Gereformeerde Kerken. In 1913 deed hij er kandidaatsexamen.&lt;/p&gt;
&lt;p&gt;Het jaar daarop - het jaar van zijn huwelijk - werd Waterink
    als predikant beroepen naar Appelscha. In dit Zuidfriese dorpje
    schreef hij op verzoek van zijn classis een studie over 'Het
    godsdienstig leven in Frieslands Zuid-Oosthoek' (in 
    &lt;em&gt;Gereformeerd Theologisch Tijdschrift&lt;/em&gt;

    18 (1917/1918) 13-33, 66-77), die bij hem een blijvende
    belangstelling wekte voor volkskunde, volkskarakter en
    psychologie. Toen hij in 1917 als predikant te Zutphen werd
    beroepen, volgde hij om die reden anderhalf jaar lang colleges
    sociale geografie aan de universiteit te Bonn.&lt;/p&gt;
&lt;p&gt;Onder invloed van de veelzijdige, gereformeerde theoloog H.
    Bavinck liet Waterink zich in 1917 inschrijven als student
    theologie aan de Vrije Universiteit (VU) te Amsterdam. Op 23
    maart 1923 promoveerde hij cum laude tot doctor in de
    godgeleerdheid bij prof. G.Ch. Aalders op het proefschrift 
    &lt;em&gt;Plaats en methode van de ambtelijke vakken&lt;/em&gt;

    . Hierin betoogde Waterink dat voor een wetenschappelijke
    aanpak van de ambtelijke vakken - ethiek, kerkrecht,
    predikkunde en catechetiek - die een regionaal
    gedifferentieerde uitvoering mogelijk zou maken, een
    empirisch-psychologische methode noodzakelijk was. Zelf had hij
    een onderzoek naar de catechese uitgevoerd met behulp van een
    enqu&amp;ecirc;te.&lt;/p&gt;
&lt;p&gt;Waterink begon zich steeds meer psycholoog en pedagoog te
    tonen. Zo was hij leraar aan het Christelijk Lyceum te Zutphen
    van 1920 tot aan zijn vertrek als predikant naar Amsterdam in
    1924. Tevens trad hij van 1924 tot 1944 op als hoofdredacteur
    van het 
    &lt;em&gt;Paedagogisch Tijdschrift voor het Christelijk Onderwijs&lt;/em&gt;

    . Hierin verscheen van zijn hand een serie artikelen over de
    wijsgerige grondslagen van de opvoedkunde, die hij in 1926 in
    boekvorm publiceerde. Het was het eerste stuk van een meerdelig
    werk, onder de bescheiden titel 
    &lt;em&gt;Inleiding tot de theoretische paedagogiek&lt;/em&gt;

    , waarvan het laatste deel verscheen in 1951. Met dit project
    wilde Waterink in de lijn van de wijsbegeerte van A. Kuyper het
    fundament leggen voor een calvinistische pedagogiek, inclusief
    de geschiedenis van het vak en een theorie der opvoeding.&lt;/p&gt;
&lt;p&gt;Inmiddels had het Gereformeerd Schoolverband het initiatief
    genomen om opvoedkunde ook aan de VU te doen doceren, en in
    1926 besloot men Waterink te benoemen tot buitengewoon
    hoogleraar in de pedagogiek in de faculteit der letteren en
    tevens tot buitengewoon hoogleraar in de catechetiek in de
    faculteit der godgeleerdheid. In zijn op 8 oktober van dat jaar
    uitgesproken inaugurele rede 
    &lt;em&gt;Berekening of constructie&lt;/em&gt;

    pleitte hij nadrukkelijk niet alleen voor een principi&amp;euml;le,
    maar ook voor een experimentele aanpak van de opvoedkunde.
    Beide professoraten zou hij 35 jaar lang, tot aan zijn
    emeritaat op 1 september 1961, bekleden, met dien verstande dat
    zijn buitengewone leeropdracht pedagogiek op 15 december 1929
    werd omgezet in een ordinariaat in de pedagogiek, pedologie en
    psychotechniek.&lt;/p&gt;
&lt;p&gt;Waterink werkte hard: naast een groot aantal artikelen
    publiceerde hij in 1927 en 1929 het tweede en derde stuk van
    zijn 
    &lt;em&gt;Inleiding&lt;/em&gt;

    , en in 1927 richtte hij een Psychotechnisch Laboratorium op.
    Hier voerde Waterink psychologische tests uit en liet hij
    studenten - de meesten studeerden voor de akte MO-pedagogiek -
    praktijk-ervaring opdoen en oefenen. Tevens trad hij vanuit het
    Laboratorium op als pedagogisch adviseur van het Gereformeerd
    Schoolverband. Door dit werk werd Waterink - zelf overigens
    kinderloos - steeds vaker om advies gevraagd over moeilijke en
    achterlijke kinderen. In 1931 slaagde hij erin een Paedologisch
    Instituut op te richten, dat twee jaar later met het
    Laboratorium samenging in het Laboratorium voor Paedologie en
    Psychotechniek, waarvan Waterink directeur werd. Dit zeer
    moderne onderzoeksinstituut kreeg een snel groeiende stroom
    verzoeken om advies en psychotechnisch onderzoek - vooral op
    het gebied van de beroepskeuze - te verwerken en
    probleemkinderen te observeren en te behandelen. Hier kwam
    langzamerhand het zwaartepunt van Waterinks werkzaamheden te
    liggen. Het Paedologisch Instituut werd in 1941 weer
    zelfstandig; tijdens de bezetting heeft Waterink er joodse
    kinderen laten onderduiken. Het psychotechnische,
    bedrijfspsychologische en beroepskeuzewerk werd in 1946
    ondergebracht in het Laboratorium voor Toegepaste
    Psychologie.&lt;/p&gt;
&lt;p&gt;Op basis van dit werk verwierf Waterink een vooraanstaande
    positie, niet alleen binnen de VU - in 1936/1937 en 1954/1955
    was hij rector magnificus -, maar ook daarbuiten. Zo was hij
    van 1948 tot 1964 lid van de afdeling hoger onderwijs van de
    Onderwijsraad en van 1930 tot 1955 lid van het Algemeen College
    van Toezicht, Bijstand en Advies voor het Rijks Tucht- en
    Opvoedingswezen, het belangrijkste adviesorgaan van de regering
    op het terrein van de kinderbescherming. Verder zat hij in
    besturen van vele verenigingen op (praktisch) pedagogisch
    terrein, meestal van gereformeerde snit. Daarbij voerde hij de
    redactie van enkele tijdschriften, waaronder van 1934 tot 1961
    het veel gelezen 
    &lt;em&gt;Moeder. Practisch tijdschrift voor de vrouw in het gezin&lt;/em&gt;

    . Tevens was hij een veel gevraagd spreker en bleef hij zijn
    leven lang preken.&lt;/p&gt;
&lt;p&gt;Een zekere ijdelheid was Waterink niet vreemd. Hij liet zich
    zijn bekendheid graag aanleunen en trad met veel genoegen in
    het openbaar op. Met graagte ontving hij eredoctoraten - van de
    universiteiten van Gent en het Zuidafrikaanse Potchefstroom -
    en onderscheidingen. Hij voelde zich gepasseerd wanneer een
    bestuursfunctie of adviseurschap op het brede terrein van zijn
    activiteiten naar een ander ging, maar merkte eens op dat
    wanneer hij erbij betrokken raakte, hij er eigenlijk geen tijd
    voor had. Graag releveerde Waterink ook zijn goede contacten
    met het Koninklijk Huis. Van zijn hand verscheen in 1948 
    &lt;em&gt;Onze jonge koningin thuis&lt;/em&gt;

    , een biografie van koningin Juliana, en in 1951 
    &lt;em&gt;Onze prins in het publiek en binnenskamers&lt;/em&gt;

    , over prins Bernhard. Verder heeft hij enkele prinsessen
    getest, toen hem om advies werd gevraagd over hun
    opvoeding.&lt;/p&gt;
&lt;p&gt;Waterink deed zich kennen als gematigd vooruitstrevend
    neocalvinistische voorman. Hij pleitte niet alleen voor modern
    onderzoek, maar ook voor uitdrukkelijke seksuele opvoeding,
    zoals in zijn vele malen herdrukte boekje 
    &lt;em&gt;Hoe vertellen we het onze kinderen?&lt;/em&gt;

    uit 1957. Zelf deed Waterink nauwelijks onderzoek, en zijn
    theoretisch werk heeft hij niet kunnen behoeden voor ernstige
    kritiek, zowel uit eigen reformatorische kring (H. Dooyeweerd)
    als van daarbuiten (M.J. Langeveld).&lt;/p&gt;
&lt;p&gt;Waterinks voornaamste verdienste voor de wetenschap is
    geweest dat hij in zijn Laboratorium de gelegenheid schiep tot
    het doen van onderzoek, dat hij de pedagogiek en psychologie
    aan de VU heeft gevestigd en dat hij het academisch debat over
    deze vakken onder gereformeerden heeft gestimuleerd. Waterink
    behoorde hiermee tot de pioniers van de universitaire
    pedagogiek in Nederland. Hij oogstte met dit werk waardering
    van collega-pedagogen van andere universiteiten, omdat het een
    bijdrage leverde aan de acceptatie van het vak in de
    Nederlandse academische wereld. Zijn neocalvinistische
    uitgangspunten vormden daarbij geen bezwaar. Dit laatste blijkt
    uit de hoge vlucht die het door Waterink gestarte pedagogisch
    en psychologisch advieswerk ook na 1945 nam, mede gesteund door
    de wetenschappelijke ontwikkeling van onder meer de klinische
    psychologie, de testpsychologie en de orthopedagogiek.&lt;/p&gt;
&lt;p&gt;
  &lt;a href='agedeelte'&gt;A: &lt;/a&gt;Archief-J. Waterink in het Historisch
  Documentatiecentrum voor het Nederlands Protestantisme
  (1800-heden) van de Vrije Universiteit te Amsterdam.&lt;/p&gt;
&lt;p&gt;
  &lt;a href='pgedeelte'&gt;P: &lt;/a&gt;Een overzicht van de belangrijkste publikaties van Waterink
    in het onder L genoemde werk van Mulder, 
    &lt;em&gt;Beginsel en beroep&lt;/em&gt;

    , 342-344. Een selectie uit Waterinks publikaties in 
    &lt;em&gt;Keur uit de verspreide geschriften van prof.dr. J.
    Waterink&lt;/em&gt;

    . Samengest. door J.J. Gielen e.a. (Groningen, 1961).&lt;/p&gt;
&lt;p&gt;
  &lt;a href='lgedeelte'&gt;L: &lt;/a&gt;L. van Klinken, 'Karakter en betekenis van de
  paedagogiek van prof.dr. J. Waterink', in 
  &lt;em&gt;Feestbundel uitgegeven ter gelegenheid van het
  vijfentwintigjarig jubileum als hoogleraar van doctor Jan
  Waterink&lt;/em&gt;

  (Amsterdam, 1951) 86-95; interview door H. tot den Kattenhof, in 
  &lt;em&gt;Elseviers Weekblad&lt;/em&gt;

  , 15-12-1951; H.R. Wijngaarden, 'Professor dr. J. Waterink ...
  Een levensschets', in 
  &lt;em&gt;Ten afscheid van dr. J. Waterink, hoogleraar 1926-1961&lt;/em&gt;

  (Wageningen, 1961) 28-37; herdenkingsartikelen in 
  &lt;em&gt;Trouw&lt;/em&gt;

  , 1-12-1966; C. Sanders en L.K.A. Eisenga, 'De psychologie aan de
  Vrije Universiteit', in 
  &lt;em&gt;Wetenschap en rekenschap 1880-1980. Een eeuw
  wetenschapsbeoefening en wetenschapsbeschouwing aan de Vrije
  Universiteit&lt;/em&gt;

  (Kampen, 1980) 484-493; Wiebrand Top, 
  &lt;em&gt;Fijn en frisch. Seksuele voorlichting onder gereformeerden
  1900-1965&lt;/em&gt;

  (Amsterdam, 1988) vooral 176-182; J.C. Sturm, 
  &lt;em&gt;Een goede gereformeerde opvoeding. Over neo-calvinistische
  moraalpedagogiek (1880-1950), met speciale aandacht voor de
  nieuw-gereformeerde jeugdorganisaties&lt;/em&gt;

  (Kampen, 1988); Ernst Mulder, 'J. Waterink: pedagoog der kleine
  luiden', in idem, 
  &lt;em&gt;Beginsel en beroep. Pedagogiek aan de universiteit in
  Nederland, 1900-1940&lt;/em&gt;

  (Amsterdam, 1989) 191-227; D. Vogelaar, 
  &lt;em&gt;De betekenis van Waterink in onze tijd. Het streven naar een
  gereformeerde opvoeding en onderwijskunde&lt;/em&gt;

  (Houten, 1990); 
  &lt;em&gt;Leven en werk van prof.dr. Jan Waterink. Een Nederlandse
  pedagoog, psycholoog en theoloog (1890-1966)&lt;/em&gt;

  . Onder red. van J.C. Sturm (Kampen, 1991).&lt;/p&gt;


&lt;p&gt;
&lt;a href=&amp;quot;igedeelte&amp;quot;&gt;I: &lt;/a&gt;&lt;i&gt;Persoonlijkheden in het Koninkrijk der Nederlanden in woord en beeld&lt;/i&gt;. Onder hoofdred. van H.P. van den Aardweg (Amsterdam 1938) 1599.
&lt;/p&gt;


&lt;p&gt;E. Mulder&lt;/p&gt; 
&lt;dtml-var bwn_footer&gt;</text>
  </biography>
</biodes>

