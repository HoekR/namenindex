<biodes version="1.0">
  <fileDesc>
    <title>Toorop, Annie Caroline Pontifex (1891-1955)</title>
    <ref target="http://resources.huygens.knaw.nl/bwn1880-2000/lemmata/bwn3/toorop"/>
    <publisher>
      <name>Biografisch Woordenboek van Nederland:1880-2000</name>
      <ref target="http://resources.huygens.knaw.nl/bwn1880-2000"/>
    </publisher>
  </fileDesc>
  <person>
    <idno type="id">toorop_3</idno>
    <persName><name type="geslachtsnaam">Toorop</name>, Annie Caroline Pontifex</persName>
    <sex value="2"/>
    <event type="birth" when="1891"/>
    <event type="death" when="1955"/>
    <state type="occupation">schilderes</state>
  </person>
  <biography>
    <text>&lt;dtml-var bwn_header&gt;
 &lt;p class='genealogie'&gt;
  &lt;strong&gt;Toorop, Annie Caroline Pontifex&lt;/strong&gt; (Charley), kunstschilderes (Katwijk 24-3-1891 - Bergen (Nh) 5-11-1955).

  Dochter van Jean Theodoor (Jan) Toorop, kunstschilder, en Annie
  Hall. Gehuwd op 1-5-1912 met Hendrik Fernhout, filosoof. Uit dit
  huwelijk werden 2 zoons en 1 dochter geboren. Dit huwelijk werd
  op 22-7-1924 door echtscheiding ontbonden.
  

  
  &lt;/p&gt;
&lt;p&gt;De jeugd van Charley Toorop werd overschaduwd door de crises
    die het huwelijk van haar ouders vanaf het begin kenmerkten.
    Haar vader, de dynamische Jan Toorop, die in 1858 in
    Poerworedjo op Java geboren was uit een Europese vader en een
    moeder van Chinees-Brits-Indische afkomst, ontmoette tijdens
    zijn studiejaren in Brussel zijn toekomstige echtgenote, de uit
    een gegoede Engelse familie geboren Annie Hall, met wie hij in
    1886 in het huwelijk trad. Het overlijden van hun eerste kind
    in 1887 kort na de geboorte bracht een verwijdering teweeg
    tussen de echtelieden, waarin de geboorte van hun dochter
    Charley in 1891 geen wezenlijke verandering bracht. Na een
    verblijf in Katwijk, waar het gezin Toorop vanaf 1899 de voor
    hen door bouwmeester H.P. Berlage gebouwde villa 'De Schuur'
    bewoonde, vertrok Annie Toorop na een tijdelijke scheiding van
    haar man in 1902 met haar dochtertje naar Engeland, waar zij
    tot het rooms-katholieke geloof overging en haar dochter
    Charley liet dopen. In 1905 bekeerde ook de vader Jan Toorop
    zich tot dit geloof.&lt;/p&gt;
&lt;p&gt;Door een onmiskenbare muzikale aanleg scheen Charley al
    vroeg voorbestemd om een loopbaan als violiste te volgen: haar
    beide ouders stimuleerden haar daarin. De vioollessen die haar
    moeder haar tijdens het verblijf in Engeland liet geven werden
    in 1903 nog voor korte tijd voortgezet in Parijs, maar na
    terugkeer in Nederland van moeder en dochter, die in 1905
    opnieuw bij Jan Toorop introkken, werden deze vioollessen
    afgebroken en volgde voor Charley een zangstudie in Amsterdam,
    waar de Toorops gedurende de wintermaanden verblijf hielden.
    Musici als de cellist Pablo Casals en de violist Eug&amp;egrave;ne
    Isaye musiceerden bij de Toorops in de Vossiusstraat, terwijl
    er veel contact was met bekende muziekbeoefenaars als Willem
    Mengelberg, Dirk Sch&amp;auml;fer, Alphons Diepenbrock en G. von
    Brucken Fock. In deze vriendenkring van haar vader leerde
    Charley ook beeldende kunstenaars kennen.&lt;/p&gt;
&lt;p&gt;Vanaf 1905 verbleef Jan Toorop 's zomers vaak in Domburg om
    er te werken. Hij was er het middelpunt van een
    kunstenaarskolonie en liet binnen- en buitenlandse kunstenaars
    in een door hem ingericht kunstzaaltje exposeren. Zo kwamen
    contacten met o.a. Piet Mondriaan en Jacoba van Heemskerck tot
    stand. In deze omgeving begon ook zijn dochter Charley zich op
    het schilderen toe te leggen; in 1911 stelde zij luministisch
    getinte werken in de kunstzaal van haar vader ten toon. In dat
    zelfde jaar werd het Frans kubisme door de 'Moderne Kunstkring'
    in Nederland ge&amp;iuml;ntroduceerd met werken van o.a. G. Braque,
    Pablo Picasso, A. Derain en H.Y.G. le Fauconnier; Charley
    Toorop nam aan deze tentoonstelling in Amsterdam deel met
    luministische schilderijen en kwam zo in aanraking met het
    kubisme. Deze vormentaal miste haar uitwerking niet op haar
    werk en gaf haar impulsen tot een nieuwe wijze van werken,
    waarbij - meer dan de formele kwaliteiten van het kubisme - het
    verlenen van inhoud en expressie aan haar voorstellingen
    vooropstond.&lt;/p&gt;
&lt;p&gt;Inmiddels was de breuk met haar ouders compleet geworden
    toen zij een relatie aanging met de protestants-christelijke
    filosofiestudent Henk Fernhout, met wie zij in 1912 in het
    huwelijk trad. Als hun eerste kind werd te Bergen (Nh) een zoon
    geboren, de latere schilder Edgar Fernhout. De mystieke inslag
    in het karakter van Charley Toorop - ge&amp;euml;rfd van haar
    half-oosterse vader en gevoed door de theosofische en
    antroposofische idee&amp;euml;n uit de Domburgse kring rondom Marie
    Tak van Poortvliet - kwam tot uiting in de vroege portretten
    van haar kinderen Edgar (geb. 1912), John (geb. 1913) en Annie
    (geb. 1916), die uitgebeeld werden met een uitstraling van hun
    aura. In plaats van een precieze omschrijving van hun uiterlijk
    te geven streefde Charley Toorop ernaar uitdrukking te geven
    aan het wezen van haar kinderen: de expressie van het
    niet-zichtbare. Onder invloed van de schilderijen van W.
    Kandinsky, een der leden van de 'Blaue Reiter', die zij zag in
    de collectie van Marie Tak van Poortvliet op haar landgoed
    Loverendale bij Domburg, onderzocht Charley Toorop de
    mogelijkheden van het expressionisme: zij begon in haar werk
    vormen te vereenvoudigen en te experimenteren met kleuren.&lt;/p&gt;
&lt;p&gt;Toen haar huwelijk met Fernhout in 1917 op een mislukking
    was uitgelopen vertrok zij, na een kort verblijf in het
    kunstenaarshuis Meerhuizen te Amsterdam, naar het
    Noordhollandse Schoorl. Sedert enkele jaren had zich daar
    rondom Le Fauconnier een groep schilders gevestigd (de zg.
    'Bergense School') met o.a. Leo Gestel, Dirk Filarski, Matthieu
    en Piet Wiegman, die een van het kubisme afgeleide
    expressionistische schildertrant huldigden met vereenvoudigde
    vlakken, zware contouren en donkere kleuren, die zijn weerslag
    had op het werk van Charley Toorop in deze jaren. Mede onder
    invloed van een reis naar de Belgische mijnstreek de Borinage
    in 1920, in het voetspoor van Vincent van Gogh, werd haar
    benadering van de onderwerpen persoonlijker en kreeg haar kunst
    een sociaal-realistische inslag. Daarbij ging zij in toenemende
    mate werkelijkheidsgetrouw schilderen, waarbij de
    verworvenheden van het kubisme en het expressionisme
    ondergeschikt gemaakt werden aan een zware plastische
    vormgeving en een steeds meer op de werkelijkheid afgestemd
    kleurgebruik.&lt;/p&gt;
&lt;p&gt;In 1922 betrok zij haar door architect Piet Kramer ontworpen
    huis 'De Vlerken' aan de Buerweg te Bergen (Nh), waar zij - met
    tussenpozen - tot aan haar dood zou blijven wonen. Vanaf 1924
    bracht zij de zomers meestal door in Westkapelle op Walcheren,
    waar zij steeds weer uit de boerenbevolking haar onderwerpen
    koos, die zij in haar zelf ontwikkelde expressieve
    sociaal-realistische manier van schilderen op het doek bracht:
    in plaats van een esthetische benadering van haar sujetten
    krijgt de uitbeelding van de realiteit van maatschappelijke
    situaties voorrang: zij schilderde typen, geen karikaturen, en
    gaf daarmee haar visie op de sociale realiteit. Na haar
    huwelijk met de anarchistisch ingestelde Henk Fernhout was haar
    belangstelling voor het anarchisme gewekt, een belangstelling
    die nog gevoed werd door het contact met de filmer Joris Ivens,
    die zij als mede-initiatiefneemster voor de oprichting van de
    Film Liga in 1927 in Amsterdam ontmoette. Haar relatie, vanaf
    1928, met Arthur Lehning, oprichter en hoofdredacteur van het
    nieuwe avant-garde tijdschrift 
    &lt;em&gt;i 10&lt;/em&gt;

    (1927-1929), wees haar de weg naar de meer theoretische
    achtergronden van het anarchisme. Overigens had zij al
    v&amp;oacute;&amp;oacute;r 1930 belangstelling gekregen voor het
    socialisme; in 1930 nam zij - samen met o.a. Peter Alma en
    Gerrit Rietveld - deel aan de tentoonstelling Socialistische
    Kunst-Heden in het Stedelijk Museum te Amsterdam.&lt;/p&gt;
&lt;p&gt;In 1932/1933 ontstond de 
    &lt;em&gt;Maaltijd der vrienden&lt;/em&gt;

    , een samengesteld groepsportret van de vrienden in haar huis,
    dat intussen door Gerrit Rietveld gemoderniseerd was. De
    naderende oorlog en persoonlijke problemen versomberden haar
    leven, hetgeen in haar portretten een neerslag vond. De
    oorlogstijd met evacuatie uit haar atelier in Bergen, haar
    bezorgdheid voor haar voormalige joodse schoondochter, die met
    John getrouwd was geweest, haar weigering om lid van de
    Kultuurkamer te worden, maakten haar depressief. Ook na 1945
    zag zij gevaren in de kracht van een groeiend fascisme en in de
    macht van de katholieke kerk: meer en meer vatte zij sympathie
    op voor het communisme en ten slotte werd zij, in 1947, lid van
    de Communistische Partij van Nederland.&lt;/p&gt;
&lt;p&gt;Haar laatste grote schilderij, de
    &lt;em&gt;Drie Generaties,&lt;/em&gt;

    werd tussen 1941 en 1951 geschilderd. Zij beeldde daarin drie
    schilderskarakters uit: haar vader Jan Toorop - in de vorm van
    een bronzen kop door John R&amp;auml;deker -, haar zoon Edgar en
    zichzelf. Charley Toorop overleed op 5 november 1955 in haar
    huis in Bergen met een laatste doek: 'Rozen in herfst'
    onafgemaakt op de ezel.&lt;/p&gt;
&lt;p&gt;
  &lt;a href='agedeelte'&gt;A: &lt;/a&gt;Alba met foto's en documenten in bezit familie
  Fernhout. T.z.t. in Koninklijke Bibliotheek te
  's-Gravenhage.&lt;/p&gt;
&lt;p&gt;
  &lt;a href='pgedeelte'&gt;P: &lt;/a&gt;Oeuvrecatalogus samengest. door L. Brozek Dolezal [et al.]
    in onder L genoemd werk van N.J. Brederoo, 
    &lt;em&gt;Charley Toorop... .&lt;/em&gt;
&lt;/p&gt;
&lt;p&gt;
  &lt;a href='lgedeelte'&gt;L: &lt;/a&gt;A.M. Hammacher, 
  &lt;em&gt;Charley Toorop&lt;/em&gt;

  (Rotterdam, 1952); Nico J. Brederoo, 
  &lt;em&gt;Charley Toorop. Leven en werken&lt;/em&gt;

  (Amsterdam, 1982); 
  &lt;em&gt;Charley Toorop 1891-1955.&lt;/em&gt;

  Centraal Museum Utrecht 13 februari t/m 12 april 1982.
  W&amp;uuml;rttembergischer Kunstverein 22 April bis 30 Mai 1982
  [tekst Marja Bosma; vert. in het Duits door C. van Wanrooy]
  (Utrecht [etc.], 1982); Betty van Garrel n.a.v. deze
  tentoonstelling in Utrecht in 
  &lt;em&gt;NRC&lt;/em&gt;

  , 19-2-1982. CS 3; Nico J. Brederoo, 
  &lt;em&gt;Een familie van kunstenaars. Charley Toorop en Edgar
  Fernhout.&lt;/em&gt;

  Proefschrift Leiden ['s-Gravenhage, 1985].&lt;/p&gt;
&lt;p&gt;J.R. de Groot&lt;/p&gt; 
&lt;dtml-var bwn_footer&gt;</text>
  </biography>
</biodes>

