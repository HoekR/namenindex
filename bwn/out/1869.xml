<biodes version="1.0">
  <fileDesc>
    <title>Vegting, Wilhelmus Gerardus (1902-1956)</title>
    <ref target="http://resources.huygens.knaw.nl/bwn1880-2000/lemmata/bwn2/vegting"/>
    <publisher>
      <name>Biografisch Woordenboek van Nederland:1880-2000</name>
      <ref target="http://resources.huygens.knaw.nl/bwn1880-2000"/>
    </publisher>
  </fileDesc>
  <person>
    <idno type="id">vegting</idno>
    <persName><name type="geslachtsnaam">Vegting</name>, Wilhelmus Gerardus</persName>
    <sex value="1"/>
    <event type="birth" when="1902"/>
    <event type="death" when="1956"/>
    <state type="occupation">jurist</state>
  </person>
  <biography>
    <text>&lt;dtml-var bwn_header&gt;
 &lt;p class='genealogie'&gt;
  &lt;strong&gt;Vegting, Wilhelmus Gerardus&lt;/strong&gt;, jurist (Amsterdam 3-3-1902 - Utrecht 13-9-1956).

Zoon van Gerrit Cornelis Vegting, magazijnbediende, en Wilhelmina
Geertruida Cijs. Gehuwd op 13-1-1931 met Frederika Maria Tak. Uit dit
huwelijk werden 2 dochters geboren.



&lt;/p&gt;
&lt;p&gt;Vegting doorliep de driejarige mulo in zijn geboortestad en begon
reeds in 1917 zijn werkzaamheden ter secretarie van de gemeente
Amsterdam. In 1925 legde hij met succes het staatsexamen gymnasium af
en begon hij, naast zijn volledige dagtaak, aan de rechtenstudie. Deze
voltooide hij in 1930. Daarna werd hij secretaris bij de dienst der
handelsinrichtingen te Amsterdam en later tevens waarnemend directeur
van de zeehaven. In 1946 werd hij benoemd tot directeur van de afdeling
onderwijs te Amsterdam.&lt;/p&gt;
&lt;p&gt;Ondanks zijn drukke werkzaamheden vond hij tijd zich aan de
wetenschap te wijden. In 1939 beantwoordde hij een prijsvraag van de
Universiteit van Amsterdam, waarvan het antwoord, ware hij nog student
geweest, met goud zou zijn bekroond. Zijn antwoord diende tot grondslag
voor het proefschrift, waarop hij op 20 juni 1941 cum laude
promoveerde, 
&lt;em&gt;Gemeentelijke verordeningsbevoegdheid en het burgerlijk recht&lt;/em&gt;

(Alphen a/d Rijn, 1941). Zijn promotor was P. Scholten. In 1946 werd
hij benoemd tot buitengewoon hoogleraar in het administratief recht aan
de Universiteit van Amsterdam. Zijn intreerede luidde: 
&lt;em&gt;Plaats en aard van het administratieve recht&lt;/em&gt;

(Alphen a/d Rijn, 1946). Nog in hetzelfde jaar verscheen zijn studie 
&lt;em&gt;Publiek domein en zaken buiten den handel&lt;/em&gt;

(Alphen a/d Rijn, 1946), van welk boek in 1950 een Franse vertaling
uitkwam. Zijn grote bestuurlijke kwaliteiten leidden tot zijn benoeming
tot secretaris van de senaat der universiteit in 1947. In 1949 volgde
zijn benoeming tot gewoon hoogleraar, terwijl hij tevens werd belast
met het onderwijs aan de faculteit der politieke en sociale
wetenschappen in de algemene inleiding in de rechtswetenschappen en het
Nederlands en vergelijkend staats- en administratief recht.&lt;/p&gt;
&lt;p&gt;Vegting, voortgekomen uit de gemeenteadministratie, begreep de
behoefte aan bewegingsvrijheid der administratie. Hij zag evenwel het
administratief recht als uitzonderingsrecht op het gemene, het civiele
recht. Zo kon hij gezag verwerven bij de publiekrechtelijk zowel als
civielrechtelijk geschoolde juristen. Hij was een evenwichtig mens en
prettig in de omgang, had een eerlijk en bezonnen oordeel en was tevens
een voortreffelijk organisator. In het bestuur der universiteit was hij
de centrale figuur, en groot is zijn invloed op de organisatie van dit
bestuur geweest, eerst als secretaris van de senaat, later als
prorector en adviserend lid van het presidium. Hij was lid van vele
commissies, vertegenwoordigde de senaat in het rectorencollege, in de
Internationale Associatie van Universiteitsprofessoren, had zitting in
het bureau van de Western European Union Universities Committee. In
1955 nam hij deel aan internationale besprekingen over de universitaire
organisatie en studie in Cambridge en Istanbul. Hij was medewerker aan
het Instituut voor Bestuurswetenschappen en van 1948 tot zijn dood lid
van de redactie van het tijdschrift 
&lt;em&gt;Bestuurswetenschappen.&lt;/em&gt;
&lt;/p&gt;
&lt;p&gt;Een slopende ziekte, waarvan de symptomen zich reeds in het voorjaar
van 1956 openbaarden, dwong hem zich aan een ernstige operatie te
onderwerpen. Het herstel daarna bleek slechts schijn; hij stierf in de
leeftijd van 54 jaar.&lt;/p&gt;
&lt;p&gt;
  &lt;a href='pgedeelte'&gt;P: &lt;/a&gt;Behalve de hierboven genoemde werken: o.a. 
&lt;em&gt;Het algemeen Nederlands administratie/recht&lt;/em&gt;

(Alphen a/d Rijn, 1954-1957. 2 dl.); R. Kranenburg, 
&lt;em&gt;Inleiding in het Nederlands administratief recht&lt;/em&gt;

2e en 3e dr. Bew. door W.G. Vegting (Haarlem, 1951; 1955);
'Onderwijs', in 
&lt;em&gt;Nederlands Bestuursrecht&lt;/em&gt;

(Alphen a/d Rijn, 1953) 210-250; preadviezen voor de Vereniging voor
Administratief Recht en voor de Nederlandse Juristen-Vereniging resp.
in 1947 en 1955; vele bijdragen in de 
&lt;em&gt;Winkler Prins; De Vrijzinnig-Democraat&lt;/em&gt;

(1935; 1936); 
&lt;em&gt;De Gemeentestem&lt;/em&gt;

(1929; 1954; 1955; 1956); 
&lt;em&gt;Gemeentebestuur&lt;/em&gt;

(1929; 1931); 
&lt;em&gt;Weekblad voor Gemeentebelangen&lt;/em&gt;

(1935; 1936); 
&lt;em&gt;Nederlands Juristenblad&lt;/em&gt;

(1929; 1948; 1949; 1952); 
&lt;em&gt;Nederlandse Gemeente&lt;/em&gt;

(1948; 1949; 1950; 1952; 1953); 
&lt;em&gt;Bestuurswetenschappen&lt;/em&gt;

(1947; 1948; 1949; 1951); 
&lt;em&gt;Sociaal Economische Wetgeving (1953); Sociaal Maandblad Arbeid;
Rechtsgeleerd Magazijn Themis&lt;/em&gt;

(1949); 
&lt;em&gt;Economisch-Statistische Berichten&lt;/em&gt;

(1934; 1938) en 
&lt;em&gt;Revue du droit public et de la science politique en France et &amp;agrave;
l'&amp;eacute;tranger&lt;/em&gt;

(1949).&lt;/p&gt;
&lt;p&gt;
  &lt;a href='lgedeelte'&gt;L: &lt;/a&gt;M.H. Bregstein, in 
&lt;em&gt;Folia Civitatis&lt;/em&gt;

10 (1956) 3 (22 september) 1-2; C.W. van der Pot, in 
&lt;em&gt;Nederlands Juristenblad 31&lt;/em&gt;

(1956) 734; G.A. van Poelje, in 
&lt;em&gt;Bestuurswetenschappen&lt;/em&gt;

10 (1956) 306a; M.H. Bregstein, in 
&lt;em&gt;Amsterdamsche Studenten-Almanak&lt;/em&gt;

127 (1957)87-89.&lt;/p&gt;
&lt;p&gt;W.M. Peletier&lt;/p&gt; 
&lt;dtml-var bwn_footer&gt;</text>
  </biography>
</biodes>

