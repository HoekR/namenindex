<biodes version="1.0">
  <fileDesc>
    <title>Diepenbrock, Alphonsus Joannes Maria (1862-1921)</title>
    <ref target="http://resources.huygens.knaw.nl/bwn1880-2000/lemmata/bwn1/diepenbrock"/>
    <publisher>
      <name>Biografisch Woordenboek van Nederland:1880-2000</name>
      <ref target="http://resources.huygens.knaw.nl/bwn1880-2000"/>
    </publisher>
  </fileDesc>
  <person>
    <idno type="id">diepenbrock</idno>
    <persName><name type="geslachtsnaam">Diepenbrock</name>, Alphonsus Joannes Maria</persName>
    <sex value="1"/>
    <event type="birth" when="1862"/>
    <event type="death" when="1921"/>
    <state type="occupation">componist</state>
  </person>
  <biography>
    <graphic url="http://resources.huygens.knaw.nl/bwn1880-2000/lemmata/bwn1/images/images/DIEPENBROCK.jpg"/>
    <text>&lt;dtml-var bwn_header&gt;
 &lt;p class='genealogie'&gt;
  &lt;strong&gt;Diepenbrock, Alphonsus Joannes Maria&lt;/strong&gt;, componist (Amsterdam 2-9-1862 - Amsterdam 5-4-1921).

Zoon van Ferdinand Hubert Aloys Diepenbrock, commissionair, en Johanna
Josephina Kuijtenbrouwer. Gehuwd sinds 8-8-1895 met jkvr. Wilhelmina
Elisabeth Petronella Cornelia de Jong van Beek en Donk. Uit dit
huwelijk werden 2 dochters geboren.

&lt;img src=&amp;quot;images/DIEPENBROCK.jpg&amp;quot; align=&amp;quot;right&amp;quot; BORDER=&amp;quot;0&amp;quot; alt=&amp;quot;afbeelding van Diepenbrock, Alphonsus Joannes Maria&amp;quot; class=&amp;quot;bwnimg&amp;quot;&gt;

&lt;/p&gt;
&lt;p&gt;Alphons' vader was in 1824 te Bocholt geboren uit een cultureel
en artistiek zeer ontwikkelde Westphaalse, katholieke familie. Ook de
zoon maakte vroeg kennis met allerlei uitingen van het cultuurleven.
Zijn belezenheid was groot en behelsde onder meer de Duitse klassieken
en Nietzsche. Toch zag hij al vroeg zijn roeping als componist hoewel
hij op dit gebied autodidact bleef. Hij speelde reeds vroeg orgel,
piano, viool, en altviool (vooral in kamer-muziekbeoefening); ook zong
hij in een a-cappellakoor en nam later zelfs zangles bij J.M.
Messchaert. Toen hij het gymnasium had doorlopen ging zijn voorkeur
evenwel niet naar een muzikale maar naar een wetenschappelijke loopbaan
uit, vooral omdat zulks zijn vader raadzamer voorkwam uit
maatschappelijke overwegingen. Hij liet zich in 1880 aan de
Universiteit van Amsterdam inschrijven als student in de klassieke
filologie. Naast zijn studie vond hij echter toch voldoende tijd zich
als autodidact in de compositie te bekwamen zoals blijkt uit de
ontstaansdata van verscheidene werken. In 1888 promoveerde Diepenbrock
summa cum laude op 
&lt;em&gt;L. Annaei Senecae philosophi Cordubensis vita&lt;/em&gt;

(Amsterdam, [1888]) en werd hij te Den Bosch leraar aan het stedelijk
gymnasium. Het leraarschap werd voor hem echter een teleurstelling,
onder meer omdat volgens hem het onderwijs in de oude talen veel te
filologisch en te weinig artistiek was. Diepenbrock keerde terug naar
Amsterdam om daar door het geven van lessen aan hen die zich
voorbereidden op het gymnasiale staatsexamen, in zijn onderhoud te
voorzien. Tevens publiceerde hij in verschillende tijdschriften
artikelen over muziek, schilderkunst, literatuur, politiek, filosofie
en cultuurgeschiedenis.&lt;/p&gt;
&lt;p&gt;Gaandeweg ging hij zich steeds meer op de muziek toeleggen. Het
feit, dat in 1896 zijn 
&lt;em&gt;Mis&lt;/em&gt;

voor tenor solo, mannenkoor en orgel werd gedrukt, zal hem stellig
hebben aangemoedigd in deze richting te volharden. Het duurde evenwel
nog 20 jaar eer de kerkelijke autoriteiten toestemming gaven voor de
uitvoering van deze 
&lt;em&gt;Mis,&lt;/em&gt;

en wel tot 2 oktober 1916 toen Johan Winnubst het werk dirigeerde in de
kathedrale kerk te Utrecht. Dank zij de uitgave van de 
&lt;em&gt;Mis&lt;/em&gt;

verwierf Diepenbrock niettemin bekendheid in muzikale kringen. Dit nam
nog toe toen in 1902 zijn 
&lt;em&gt;Te Deum&lt;/em&gt;

voor vier vocale solisten, dubbel gemengd koor en orkest zijn
premi&amp;egrave;re beleefde. Vanaf ca. 1900 droeg Diepenbrock zijn grote
werken vaak op aan Willem Mengelberg die in die jaren met het
Concertgebouworkest internationale roem begon te oogsten. Toch werden
slechts weinige van zijn werken tijdens zijn leven uitgegeven. Na zijn
dood droeg het Diepenbrock-fonds zorg voor de uitgave van zijn
muziek.&lt;/p&gt;
&lt;p&gt;Men heeft Diepenbrock in zijn tijd vaak een geleerde dilettant
genoemd. Een feit is, dat hij als componist geen echte vakopleiding
heeft genoten. Er bestond dan ook wel enige grond voor het wantrouwen,
dat zijn vader koesterde ten aanzien van een dirigentenloopbaan.
Diepenbrock heeft later vaak betreurd zoveel tijd te hebben verloren
met het aanleren van vakbekwaamheden die anderen zich dank zij een
degelijke opleiding al vroeg eigen maken. Opmerkelijk is dat hij bijna
uitsluitend vocale composities voortbracht. Uitzonderingen vormen de 
&lt;em&gt;Hymne&lt;/em&gt;

voor viool en piano, later georkestreerd, en de toneelmuzieken van na
1910. Zijn voorkeur voor de vocale genres was in die tijd in Nederland
volstrekt ongewoon, met uitzondering van enkelen die zich uitsluitend
met de compositie van kerkmuziek bezighielden. Diepenbrocks litteraire
belangstelling en zijn filologische studie zullen tot zijn vocale
ori&amp;euml;ntatie hebben bijgedragen. Wellicht ook had de autodidact toch
enige moeite met de vormgeving van grote instrumentale werken, waar de
formele steun van een tekst ontbreekt. Zijn tekstkeuze is overigens
voor die tijd zeer opmerkelijk: weinige musici van de jaren 1885-1890
waren vertrouwd met het werk van de Tachtigers waarmee hij als student
intens kennis had gemaakt; voorts introduceerde hij in de Nederlandse
liedkunst auteurs als Baudelaire, Verlaine, Novalis, H&amp;ouml;lderlin,
Nietzsche, von G&amp;uuml;nderode en Brentano. Een voorliefde had de
componist voor Goethe, maar dat was in het kader van de Duitstalige
liedkunst allerminst nieuw. Vele van zijn c. 50 liederen heeft hij
later georkestreerd. Naast deze georkestreerde klavierliederen behoren
de oorspronkelijk voor stem en orkest geconcipieerde liederen tot zijn
beste werken. Wat het orkestlied betreft heeft Diepenbrock naast Mahler
bijgedragen tot de ontwikkeling van dit laat-romantische genre, te
beginnen met de beide 
&lt;em&gt;Hymnen an die Nacht&lt;/em&gt;

naar Novalis (1899).&lt;/p&gt;
&lt;p&gt;Tijdens zijn Amsterdamse studententijd schreef Diepenbrock naast
klavierliederen enige werken voor koor a cappella; kan voor het lied
invloed van Schumann en andere Duitse romantici worden vastgesteld, in
zijn koorcomposities is het voorbeeld van Dani&amp;euml;l de Lange
belangrijk geweest, die in die jaren een pionier was bij de
herontdekking van de Nederlandse 16de-eeuwse polyfone koormuziek. Deze
beide elementen, te weten de Duitse Romantiek en de
Renaissance-polyfonie, hebben in de eerste periode een duidelijk
stempel op Diepenbrocks stijl gedrukt. Steeds meer ging hij in de jaren
1890 streven naar een synthese van beide elementen hetgeen voor zijn
compositietechniek bepalend is geweest. In de werken van de
middenperiode, c. 1895 tot ca. 1910, met als hoogtepunten de beide 
&lt;em&gt;Hymnen an die Nacht&lt;/em&gt;

en het 
&lt;em&gt;Te Deum,&lt;/em&gt;

wordt deze synthese goeddeels verwezenlijkt. Men zou kunnen zeggen, dat
hier een samengaan van Palestrina en Wagner tot een oorspronkelijke
schrijfwijze voert. De melodiek is vaak sterk chromatisch, de koorstijl
in wezen homofoon doch polyfoon verlevendigd door middel van
voorhoudingen, doorgangsnoten, syncopen e.d.; een voorkeur voor hoge
stemligging ook in de orkestratie geeft aan deze stijl iets zwevends en
ijls dat past bij de twee voornaamste gevoelsinhouden van Diepenbrock:
het hymnische en het nachtelijke. De grote felheid van emotie, het
contrasterende en schrijnende, kenmerkend voor veel laat-romantische
Duitse muziek, men denke aan Strauss en Mahler, treft men hier zelden
aan. Het beschouwelijke en mystieke, zoals dat ook te vinden is in de
meeste door Diepenbrock gekozen liedteksten, bepalen het gevoelsklimaat
van dit oeuvre.&lt;/p&gt;
&lt;p&gt;Na 1910 krijgt de nieuwe Franse muziek, vooral van Debussy, vat op
zijn muzikale denken. De koor- en orkestschrijfwijze wordt
doorzichtiger, overbodige middenstemmen worden vermeden, de orkestratie
wordt solistisch en uiterst gedifferentieerd van coloriet. Hiertoe
behoren liederen op teksten van Verlaine, Baudelaire, Van Lerberghe,
voorts 
&lt;em&gt;Die Nacht,&lt;/em&gt;

naar H&amp;ouml;lderlin, voor alt en orkest (1910-1911), en 
&lt;em&gt;Lydische Nacht,&lt;/em&gt;

naar Bernard Verhagen, voor bariton en orkest, verder de toneelmuzieken
bij stukken van Vondel, Verhage, Aristophanes, Sophocles, en Goethe.
Opmerkelijk in deze jaren is Diepenbrocks neiging pianobegeleidingen
van liederen (en ook de vioolhymne) te orkestreren. Zijn banden met
Mengelberg zullen daartoe hebben bijgedragen. Tot een echt
impressionisme in Franse zin is Diepenbrock intussen niet gekomen, dat
zou de eenheid van zijn oeuvre teveel hebben verstoord.&lt;/p&gt;
&lt;p&gt;De trapsgewijs voortschrijdende melodiek vindt men al eerder,
evenals het gebruik van oude modi zoals in het lied 
&lt;em&gt;Clair de lune&lt;/em&gt;

naar Verlaine uit 1898.&lt;/p&gt;
&lt;p&gt;Diepenbrock was in menig opzicht een vertegenwoordiger van zijn
tijd: het eclectische streven naar een synthese van strenge
Palestrina-stijl en exuberante Wagner-chromatiek past geheel in het
kader van het fin-de-si&amp;egrave;cle. Zijn stijl-ideaal was in feite al
vroeg bereikt, bijv. in het 
&lt;em&gt;Stabat Mater dolorosa&lt;/em&gt;

van 1888. Reeds hier treft die merkwaardige vereniging van nostalgie
naar de zuiverheid van oude polyfonie en de hartstochtelijke overgave
van de eigentijdse sensuele kunst. Het was dit onverbloemde streven
naar de vermenging van deze uitersten waarmee de censoren van de R.K.
kerkmuziek het moeilijk hadden: nog in 1906 wees de censorencommissie
de hymne 
&lt;em&gt;Veni Creator Spiritus&lt;/em&gt;

af omdat in een bepaalde passage een toevallige reminiscentie aanwezig
scheen met een fragment van Wagners 
&lt;em&gt;Tannh&amp;auml;user.&lt;/em&gt;

Diepenbrocks reputatie werd vooral gevestigd toen tijdens de eerste
avond van het Nederlands Muziekfeest in 1902 het 
&lt;em&gt;Te Deum&lt;/em&gt;

werd uitgevoerd. Maar dat was in de concertzaal, en in de kringen van
de kerkmuziekcomponisten golden de beginselen van de Nederlandse
Gregoriusvereniging, zelf een afspiegeling van de in 1867 gestichte
Deutsche C&amp;auml;cilienverein te Regensburg, die als grondslagen van de
katholieke kerkmuziek uitsluitend het Gregoriaans en de
Palestrina-stijl proclameerde. Chromatiek was voor de
vertegenwoordigers van deze richting, aangevoerd door mgr. M.J.A. Lans,
onaanvaardbaar.&lt;/p&gt;
&lt;p&gt;Behalve met deze conservatieve idee&amp;euml;n had Diepenbrock het
moeilijk met een tweespalt geworteld in zijn eigen vorming: namelijk
die tussen de eigentijdse Duitse cultuur van Nietzsche en de
laat-romantiek, en de Latijnse grondslagen van de rooms-katholieke
traditie. Dit verklaart ook het feit, dat hij, nadat hij in muziek en
geschrift zijn bewondering voor Wagner en Richard Strauss uitbundig had
betoond, zich al v&amp;oacute;&amp;oacute;r de Eerste Wereldoorlog afwendde van de
Germaanse cultuur van het vaderland van zijn vader, om zijn
verbondenheid te betuigen met de Romaanse grondslagen van de
eigentijdse Franse beschaving. De wereldoorlog versterkte hem in deze
nieuwe francofilie die er bovendien toe bijdroeg dat hij zijn
verbondenheid met de Nederlandse traditie ook in zijn muziek
duidelijker benadrukte. Als essayist en criticus was hij in stijl en
benadering verwant aan het subjectivisme van de Tachtigers tot wier
generatie hij behoorde. Zijn geschriften getuigen daarvan. Een
Nederlandse muziek heeft hij nauwelijks geconcipieerd, in tegenstelling
tot zijn tijdgenoten Zweers en Wagenaar. Navolgers had hij eigenlijk
ook niet. Pijper heeft hem later bewonderd, maar volgde zijn spoor
allerminst. Hendrik Andriessen en zijn leerlingen kwamen dichter bij
zijn idealen. Hoe het zij, zijn werk behoort tot het belangrijkste dat
in Nederland aan het einde van de vorige eeuw is ontstaan en als
zodanig heeft het zijn betekenis behouden.&lt;/p&gt;
&lt;p&gt;
  &lt;a href='agedeelte'&gt;A: &lt;/a&gt;Archief - Diepenbrock onder beheer van familie.&lt;/p&gt;
&lt;p&gt;
  &lt;a href='pgedeelte'&gt;P: &lt;/a&gt;Zie voor zijn muziekwerken, geschriften, brieven en documenten : 
&lt;em&gt;De muzikale handschriften van Alphons Diepenbrock.&lt;/em&gt;

Gecatalogiseerd en ingel. door E. Reeser (Amsterdam, 1933); 
&lt;em&gt;Verzamelde geschriften.&lt;/em&gt;

Bijeengebr. en toegel. door E. Reeser in samenw. met Thea Diepenbrock
(Utrecht [enz.], 1950) en 
&lt;em&gt;Brieven en documenten.&lt;/em&gt;

Bijeengebr. en toegel. door E. Reeser ('s-Gravenhage, 1962-.
dln.).&lt;/p&gt;
&lt;p&gt;
  &lt;a href='lgedeelte'&gt;L: &lt;/a&gt;J.C. Hol, 'Alphons Diepenbrock', in 
&lt;em&gt;Muzikale fantasten en kritieken&lt;/em&gt;

(Amsterdam, 1904. 2 dln.) 163-189; E. Ada&amp;iuml;ewsky, 'Le 
&lt;em&gt;Te Deum&lt;/em&gt;

d'Alphonse Diepenbrock au festival N&amp;eacute;erlandais &amp;agrave;
Amsterdam', in 
&lt;em&gt;Rivista Musicale Italiana&lt;/em&gt;

19 (1912) 738-756; J.A.S. van Schaik, 'Inleiding en verklaring bij
de uitvoering van de Mis van Diepenbrock . ..', in 
&lt;em&gt;Missa. In die festo&lt;/em&gt;

('s-Hertogenbosch, 1921) 45-56; B. Verhagen, 'Leven en werken
van Alphons Diepenbrock . . .', 
&lt;em&gt;ibidem,&lt;/em&gt;

7-24; J.C. Hol,'Diepenbrock's &amp;quot;Ommegangen&amp;quot;, in 
&lt;em&gt;Vragen des Tijds&lt;/em&gt;

50 (1924) 239-260; E. Reeser, 
&lt;em&gt;Alphons Diepenbrock&lt;/em&gt;

(Amsterdam, [1936]); A.I.M. Kat, 
&lt;em&gt;De geschiedenis der kerkmuziek in de Nederlanden sedert de
Hervorming&lt;/em&gt;

(Hilversum, 1939) 271-279; 'Alphons Diepenbrock 1862-1921', in 
&lt;em&gt;Mensch en Melodie&lt;/em&gt;

1 (1946) 5-6 (mei-juni) 129-192; W. Pijper, 
&lt;em&gt;De quinten-cirkel. Opstellen over muziek&lt;/em&gt;

(2e dr. Amsterdam, 1931) 11-32; E. Reeser, 
&lt;em&gt;Een eeuw Nederlandse muziek&lt;/em&gt;

(Amsterdam, 1950) 222-236; R. Lagas, 'Dr. Alphonsus Joannes Maria
Diepenbrock componist', in 
&lt;em&gt;Hermeneus&lt;/em&gt;

34 (1962-1963) 56-68, 114; E.W. Schallenberg, 'Over Diepenbrocks
kritisch vermogen', in 
&lt;em&gt;Gregoriusblad. Nederlands Tijdschrift tot bevordering der
Kerkmuziek&lt;/em&gt;

84 (1963) 193-197, 273-275.&lt;/p&gt;


&lt;a href='igedeelte'&gt;I: &lt;/a&gt;A.C. Ramselaar, 'Johan Wagenaar en Alphons
Diepenbrock', in 
&lt;em&gt;Mens en melodie&lt;/em&gt;

1 (1946) 164



&lt;p&gt;J. van der Veen&lt;/p&gt; 
&lt;dtml-var bwn_footer&gt;</text>
  </biography>
</biodes>

