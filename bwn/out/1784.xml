<biodes version="1.0">
  <fileDesc>
    <title>Tak, Marcus (1891-1967)</title>
    <author>Henk van Gelder</author>
    <ref target="http://resources.huygens.knaw.nl/bwn1880-2000/lemmata/bwn6/tak"/>
    <date when="2003-08-08"/>
    <publisher>
      <name>Biografisch Woordenboek van Nederland:1880-2000</name>
      <ref target="http://resources.huygens.knaw.nl/bwn1880-2000"/>
    </publisher>
  </fileDesc>
  <person>
    <idno type="id">tak_6</idno>
    <persName><name type="geslachtsnaam">Tak</name>, Marcus</persName>
    <sex value="1"/>
    <event type="birth" when="1891"/>
    <event type="death" when="1967"/>
    <state type="occupation">musicus</state>
    <state type="occupation">componist</state>
    <state type="occupation">journalist</state>
  </person>
  <biography>
    <graphic url="http://resources.huygens.knaw.nl/bwn1880-2000/lemmata/bwn6/images/images/TAK.jpg"/>
    <text>&lt;dtml-var bwn_header&gt;
 &lt;p class=&amp;quot;genealogie&amp;quot;&gt;

&lt;strong&gt;Tak, Marcus&lt;/strong&gt;, musicus, componist en journalist 
(Amsterdam 9-8-1891 - New York (Verenigde Staten) 8-8-1967). Zoon van Joseph
Tak, diamantbewerker, en Sara Sondervan. Gehuwd op 8-5-1916 met
Ypkje Reiniera Zeinstra (1885-1968), concertzangeres. Uit dit huwelijk
werd 1 dochter geboren. Na echtscheiding (19- 6-1925) gehuwd met Helen Elizabeth Kinney (1909-1997). Uit dit huwelijk werd 1
dochter geboren. 



&lt;/p&gt;
&lt;img src=&amp;quot;images/TAK.jpg&amp;quot; align=&amp;quot;right&amp;quot; BORDER=&amp;quot;0&amp;quot; alt=&amp;quot;afbeelding van Tak, Marcus&amp;quot; class=&amp;quot;bwnimg&amp;quot;&gt;
&lt;p&gt;Max Tak werd geboren in de Halvemaansteeg in Amsterdam, in een
familie van joodse diamantbewerkers. Zijn vader getroostte zich
'oneindig veel opofferingen' om de jonge Tak vioollessen te laten
volgen, op voorwaarde dat hij ook de driejarige-HBS zou afmaken 
(&lt;em&gt;Onder de bomen van het plein&lt;/em&gt;, 9). Tot zijn leraren behoorden
de beroepsmusici William Klein, Sylvain Noach en Johan C.
Herbschleb, eerste violist bij het Concertgebouw-Orkest. Al op zijn 
twaalde werd Max 'buitenlid' van dit nog jonge orkest, de
gekscherende benaming voor iedereen die geen toegangskaartje van vijftig
cent kon betalen en daarom buiten de omheining meeluisterde naar de
openluchtconcerten in de toenmalige tuin achter het Concertgebouw.
&lt;/p&gt;
&lt;p&gt;Toen Tak in 1906 van school kwam, nam Herbschleb hem mee naar
dirigent Willem Mengelberg, bij wie hij mocht voorspelen. Hij werd
aangenomen als leerling bij de tweede vioolgroep en kreeg een
salaris van vijfentwintig gulden per maand. Ook volgde hij nog
lessen aan het Amsterdamsch Conservatorium, bij viooldocent
Alexander Schmuller en docent compositieleer Cornelis Dopper. Tak
koesterde een diepe bewondering voor Mengelberg en was trots op
zijn vaste betrekking bij het beste symfonieorkest van het land,
maar werd ook al snel geconfronteerd met het feit dat hij niet veel
verdiende. Hij besloot dan ook zoveel mogelijk bijverdiensten aan
te nemen, al was het maar omdat hij zich graag goed kleedde. In de
amusementssector en in de horeca was toentertijd nog veel vraag
naar klassiek geschoolde orkestmusici; de muziek die in zulke
strijkjes werd gespeeld, was nu eenmaal geworteld in het klassieke
repertoire. Zo trad Tak - op de piano begeleid door zijn zuster
Mary - veelvuldig op als vioolsolist tijdens concerten die werden
georganiseerd door zangverenigingen en fanfare- en
harmonieorkesten. Voorts dreef hij een handeltje in violen en
strijkstokken. Tak was, zoals hij zichzelf omschreef, 'een
snabbelaar van je welste' 
(&lt;em&gt;Onder de bomen van het plein&lt;/em&gt;, 15).
&lt;/p&gt;
&lt;p&gt;
Zijn eerste schreden op compositorisch gebied zette Max Tak in
1914 - na een optreden van de Franse chansonni&amp;egrave;re Yvette
Guilbert - in de Kleine Zaal van het Concertgebouw. Hij componeerde
eigen melodietjes op de teksten in het programmaboek en legde die
voor aan de befaamde cabaretleider Jean-Louis Pisuisse. Deze toonde
zich ge&amp;iuml;nteresseerd, maar vroeg of hij ook tekst en muziek
voor eigen, Nederlandstalige liedjes kon schrijven. Tak maakte er
vier, waarvan 
&lt;em&gt;De Fancy-Fair&lt;/em&gt; en 
&lt;em&gt;De Gangen van het Concertgebouw&lt;/em&gt; (beide 1914) populaire
nummers op het repertoire van Pisuisse werden.
&lt;/p&gt;
&lt;p&gt;
Via Pisuisse kwam Tak ook in contact met de directie van het
toenmalige Amsterdamse ontspanningscentrum 'Bellevue', waar hij
vanaf 1915 met een eigen ensemble populair-klassieke zomerconcerten
verzorgde. Door al die nevenactiviteiten wist hij zijn salaris bij
het Concertgebouw-Orkest maandelijks te verhogen tot circa
tweehonderd gulden. Deze uitbreiding van zijn inkomen was des te
noodzakelijker toen Tak in 1916 in het huwelijk trad met de
concertzangeres Ypkje Zeinstra. Ruim zes maanden later werd hun
dochter geboren. Lang duurde het huwelijk echter niet. Na negen
jaar werd het door zijn vrouw be&amp;euml;indigd, toen zij ontdekte dat
Tak er verscheidene andere relaties op na hield.
&lt;/p&gt;
&lt;p&gt;
Tot eind 1916 bleef Tak verbonden aan het Concertgebouw-Orkest,
de laatste jaren bij de eerste violen. Toen deed de directeur van
'Cinema Palace' in de Amsterdamse Kalverstraat hem een aanbod dat
hij niet kon weigeren: 'Je kunt bij mij per maand verdienen, wat je
bij het Concertgebouw in een jaar hebt' 
(&lt;em&gt;Algemeen Handelsblad&lt;/em&gt;, 26-10-1961). Tak nam met spijt
afscheid van zijn vaste plaats bij Mengelberg en formeerde naar
eigen inzicht een bioscooporkest. Wekelijks stelde hij de muziek
ter begeleiding van de zwijgende films samen: een behendig weefwerk
van thema's uit het populair-klassieke repertoire en eigen
verbindende melodielijnen, die de gebeurtenissen op het witte doek
extra dramatiek verleenden.
&lt;/p&gt;
&lt;p&gt;
De mare dat het orkest van 'Cinema Palace' het beste
bioscooporkest van de stad in huis had, kwam ook ter ore van de
Rotterdamse bioscoopexploitant Abraham Tuschinski, voor wie 'het
grootste van het grootste'nauwelijks genoeg was. Toen deze in 1921
zijn eigen filmpaleis in de Reguliersbreestraat in Amsterdam
opende, stond Tak dan ook voor het orkest. Bijna twintig jaar lang
- tot aan de Duitse bezetting - vormde zijn bioscooporkest
&amp;eacute;&amp;eacute;n van de trekpleisters van het 'Tuschinski Theater',
ook toen de levende muziek een minder prominente rol kreeg door de
komst van de geluidsfilm. Week in week uit stelde Tak de muziek
samen, die hij vervolgens tijdens twee of drie voorstellingen per
dag dirigeerde. Bovendien trad hij op als publiciteitschef van het
theater. Hij schreef veel programmaboekjes vol, redigeerde het blad
&lt;em&gt;Tuschinski Nieuws&lt;/em&gt; en was ook de (anonieme) auteur van de
daarin gepubliceerde memoires van Abraham Tuschinski.
&lt;/p&gt;
&lt;p&gt;
Naast zijn werk voor het bioscooptheater en een druk
liefdesleven vond Tak ook nog tijd voor velerlei andere
activiteiten. Hij recenseerde moderne jazz voor 
&lt;em&gt;De Telegraaf&lt;/em&gt;en interviewde voor die krant jazzcoryfee&amp;euml;n
als Duke Ellington en was jurylid bij menig jazzfestival. Voor de
AVRO-radio verzorgde hij concerten met het Tuschinski
Theater-Orkest en presenteerde daar een groot aantal
grammofoonplatenprogramma's. Tevens was hij lid van de AVRO-
programmaraad. Verder voerde hij onder andere de supervisie over
een filmoptreden van Mengelberg met het Concertgebouw-Orkest in een
Parijse studio, waar het podium van het Concertgebouw was
nagebouwd, en regisseerde hij de Nederlandse nasynchronisatie van 
&lt;em&gt;Snow White and the seven dwarfs&lt;/em&gt; (1938), de eerste grote
tekenfilm in kleur van de Amerikaanse Walt Disney- studio's.
&lt;/p&gt;
&lt;p&gt;
Tak schreef ook muziek bij veel Nederlandse speelfilms uit de
jaren dertig - van &lt;em&gt;Het meisje met den blauwen hoed&lt;/em&gt; (1934) tot 
&lt;em&gt;Ergens in Nederland&lt;/em&gt; (1940) - , die door zijn orkest werd
uitgevoerd. Daarnaast componeerde hij tientallen liedjes, waarvan
er enkele klassiek zijn geworden. Zo hield de acteur Cor Ruys in
1924, in een door Tak geschreven revue, het weemoedige 'Onder de
bomen van het plein' ten doop, op tekst van Chef van Dijk. Tot zijn
bekendste nummers behoren verder 'Vriendinnetje', 'Amsterdam' ('Er
is geen stad die ook maar even aan je tippen kan') en 'Het leven is
heus niet zo kwaad', allemaal op tekst van zijn Tuschinski-collega
en vriend Alex de Haas. Beiden zorgden ook voor het openingslied
van het AVRO-amusementsprogramma 
&lt;em&gt;De bonte dinsdagavondtrein&lt;/em&gt;.
&lt;/p&gt;
&lt;p&gt;
Eind oktober 1940 werd de joodse Tak ontslagen bij het
'Tuschinski Theater', dat inmiddels in Duitse handen was geraakt en
de niet-joodse naam 'Tivoli' droeg. Brodeloos geworden vond hij in
1941, zogenaamd als paardenverzorger, aansluiting bij een
circusgezelschap dat de rijke vatenfabrikanten Bernard en Oscar van
Leer als voorwendsel hadden opgezet om bevriende joodse
Nederlanders heelhuids naar het buitenland te laten ontkomen. De
groep belandde - via Belgi&amp;euml;, Frankrijk en Spanje - op een
schip naar Cuba. Tak reisde vervolgens naar Cura&amp;ccedil;ao, waar hij
in de zomer van 1941 arriveerde. Hij schreef hier onder meer
reclameteksten voor een warenhuis, werkte bij de radio-omroep en
was bedrijfsleider van een paar bioscopen. Toen hij genoeg had
verdiend, waagde Tak in februari 1943 de reis naar New York. In de
Amerikaanse muziekwereld heerste zoveel werkloosheid dat Tak ook
daar besloot een andere werkkring te zoeken. E&amp;eacute;n van zijn
eerste activiteiten was een wekelijks radio-uurtje voor CBS, 
&lt;em&gt;Nederland in Oorlogstijd&lt;/em&gt;, bestemd voor de Nederlandse
zeelieden die bleven varen zolang hun vaderland bezet bleef.
&lt;/p&gt;
&lt;p&gt;
Na de bevrijding van Nederland bleef Tak in New York wonen. Hij
werd er correspondent voor &lt;em&gt;Elseviers Weekblad&lt;/em&gt;, las 
voor de AVRO-radio wekelijks zijn gesproken brief 
&lt;em&gt;New York calling&lt;/em&gt; voor en verzorgde een wekelijkse rubriek, 
&lt;em&gt;Het Max Takkwartiertje&lt;/em&gt;, voor de Antilliaanse radio. Voorts
vestigde hij - zetelend in een kamer in het Nederlandse
consulaat-generaal - een eenmans-promotiebureau voor Nederlandse
artiesten die in de Verenigde Staten wilden optreden: het
Comit&amp;eacute; voor Nederlandse Muziek. Ook voor dit werk was zijn
brede muzikale smaak van groot belang. Niet alleen slaagde hij erin
de eerste Amerikaanse tournee voor het Concertgebouworkest te
organiseren, maar ook introduceerde hij de zanger Willy Alberti bij
het Amerikaanse publiek. Dat diens opname van het lied 'Volare' in
1959 een hit werd in de Verenigde Staten, was daarom mede aan Max
Tak te danken. Anderen voor wie hij als trait d'union fungeerde,
waren de actrice Georgette Hagedoorn, de moppentapper Max Tailleur
en de schilder Jan Wiegers.
&lt;/p&gt;
&lt;p&gt;
Intussen bracht Tak eenmaal per jaar een bezoek aan Nederland,
en in het bijzonder aan Amsterdam. Maar hoewel hij tijdens deze
bezoeken onder meer als gastdirigent bij het Promenade Orkest
werkte, heeft Tak nooit overwogen om weer definitief in zijn
vaderland aan het werk te gaan. De amusementswereld was niet meer
dezelfde als v&amp;oacute;&amp;oacute;r de Tweede Wereldoorlog; een nieuwe
generatie gaf de voorkeur aan nieuwe muziek. Bovendien was hij
inmiddels hertrouwd met een Amerikaanse vrouw, bij wie hij eveneens
een dochter had. Zij zouden weinig voelen voor emigratie.
&lt;/p&gt;
&lt;p&gt;
Zo bleef Max Tak tot aan zijn dood een man met heimwee, die met
succes een nieuwe carri&amp;egrave;re in een nieuw land had opgebouwd,
maar toch graag terugkeek op de tijd dat hij zo'n voorname rol
speelde in het Nederlandse amusementsbedrijf. Tak bleef
hartstochtelijk gehecht aan zijn Nederlanderschap. 'Jongens uit de
Halve Maansteeg moeten nooit een andere nationaliteit aannemen dan
de Hollandse', zei hij kort voor zijn dood (Van der Mijn). Tak
wilde dan ook in zijn geboorteland worden begraven. Zijn stoffelijk
overschot lag opgebaard in het Concertgebouw, werd daarna langs de
Halvemaansteeg en het 'Tuschinski-Theater' gereden en werd
uiteindelijk op de Isra&amp;euml;litische begraafplaats in Muiderberg
te ruste gelegd.&lt;/p&gt;
&lt;p&gt;
&lt;a href=&amp;quot;agedeelte&amp;quot;&gt;A: &lt;/a&gt;Persdocumentatie, geluidsopnamen en bladmuziek in het
Theater Instituut Nederland te Amsterdam. Persdocumentatie in de
bibliotheek van het Filmmuseum te Amsterdam.
Persdocumentatie in het Stadsarchief Amsterdam.&lt;/p&gt;
&lt;p&gt;
&lt;a href=&amp;quot;pgedeelte&amp;quot;&gt;P: &lt;/a&gt;o.a. 
&lt;em&gt;De groote kunstenaars van het witte doek&lt;/em&gt; (6 dln.; Amsterdam
[1928]); 
&lt;em&gt;This is New York&lt;/em&gt;. Met foto's van Kees Scherer (Londen
1961).&lt;/p&gt;
&lt;p&gt;
&lt;a href=&amp;quot;lgedeelte&amp;quot;&gt;L: &lt;/a&gt;Interview in 
&lt;em&gt;Algemeen Handelsblad&lt;/em&gt;, 26-10-1961; Alex de Haas, 'Max Tak,
w&amp;aacute;&amp;aacute;r ambassadeur voor ons land, zeventig jaar', in 
&lt;em&gt;Het Parool&lt;/em&gt;, 9-8-1961; interview door Aad van der Mijn, in 
&lt;em&gt;Het Parool&lt;/em&gt;, 23-8-1966; Max Tak, 
&lt;em&gt;Onder de bomen van het plein&lt;/em&gt; (Amsterdam [etc.] 1962); J.E.
van de Kamp, 
&lt;em&gt;Mens, durf te leven! Grote figuren uit het cabaret in en om
Amsterdam tot 1940&lt;/em&gt; (Aangevulde reprint; Amsterdam 1978) 165-188;
Henk van Gelder, 
&lt;em&gt;Abraham Tuschinski&lt;/em&gt; (Amsterdam 1996); Pauline Micheels, 
&lt;em&gt;De vatenman. Bernard van Leer&lt;/em&gt; (1883-1958) (Amsterdam [etc.]
2002). Op 8-9-1964 zond de AVRO de door Alex de Haas samengestelde
televisiedocumentaire 
&lt;em&gt;Bomen met Tak&lt;/em&gt;uit.&lt;/p&gt;
&lt;p&gt;
&lt;a href=&amp;quot;igedeelte&amp;quot;&gt;I: &lt;/a&gt;

&lt;em&gt;J.E. van de Kamp, Mens, durf te leven! Grote figuren uit het
cabaret in en om Amsterdam tot 1940&lt;/em&gt; (Amsterdam 1978) 159 [Max
Tak in april 1955. Foto: 
&lt;em&gt;De Telegraaf&lt;/em&gt;, Amsterdam].&lt;/p&gt;
&lt;p&gt;Henk van Gelder&lt;/p&gt;
 
&lt;dtml-var bwn_footer&gt;</text>
  </biography>
</biodes>

