<biodes version="1.0">
  <fileDesc>
    <title>Karnebeek, jhr. Abraham Pieter Cornelis van (1836-1925)</title>
    <ref target="http://resources.huygens.knaw.nl/bwn1880-2000/lemmata/bwn1/karnebeekapc"/>
    <publisher>
      <name>Biografisch Woordenboek van Nederland:1880-2000</name>
      <ref target="http://resources.huygens.knaw.nl/bwn1880-2000"/>
    </publisher>
  </fileDesc>
  <person>
    <idno type="id">karnebeekapc</idno>
    <persName><name type="geslachtsnaam">Karnebeek</name>, jhr. Abraham Pieter Cornelis van</persName>
    <sex value="1"/>
    <event type="birth" when="1836"/>
    <event type="death" when="1925"/>
    <state type="occupation">diplomaat</state>
    <state type="occupation">minister</state>
  </person>
  <biography>
    <graphic url="http://resources.huygens.knaw.nl/bwn1880-2000/lemmata/bwn1/images/images/KARNEBEEKAPC.jpg"/>
    <text>&lt;dtml-var bwn_header&gt;
 &lt;p class='genealogie'&gt;
  &lt;strong&gt;Karnebeek, jhr. Abraham Pieter Cornelis van&lt;/strong&gt;, diplomaat en minister van Buitenlandse Zaken (Amsterdam 14-9-1836 - 's-Gravenhage 8-10-1925).

Zoon van vice-admiraal jhr. Herman Adriaan van Karnebeek, en
Pieternella Rochussen. Gehuwd sinds 3-7-1873 met Maria Petronella
Rochussen. Uit dit huwelijk werden 2 zoons en 3 dochters geboren.


&lt;img src=&amp;quot;images/KARNEBEEKAPC.jpg&amp;quot; align=&amp;quot;right&amp;quot; BORDER=&amp;quot;0&amp;quot; alt=&amp;quot;afbeelding van Karnebeek, jhr. Abraham Pieter Cornelis van&amp;quot; class=&amp;quot;bwnimg&amp;quot;&gt;


&lt;/p&gt;
&lt;p&gt;De studie in de rechten te Utrecht (1855-1861) werd voltooid met een
proefschrift getiteld: 
&lt;em&gt;Eenige opmerkingen over de deelbaarheid der verbintenissen in ons
internationaal regt&lt;/em&gt;

(Utrecht, 1861) en dit vormde een voortreffelijke introductie tot een
diplomatieke loopbaan waarmee hij als onbezoldigd attach&amp;eacute; in dat
zelfde jaar startte. Vervolgens was hij gezantschapssecretaris in
Washington (juli 1864) en Parijs (juni 1866); daarna raad van legatie
in Berlijn (oktober 1868) en Londen (januari 1870) en voorts ten
departemente chef van het kabinet van de minister (april 1871). In de
functie ministerresident (april 1874) werd hij als zodanig
overgeplaatst naar Stockholm (februari 1876).&lt;/p&gt;
&lt;p&gt;Als diplomaat ter plaatse was Van Karnebeek een bevoorrecht
waarnemer van belangrijke ontwikkelingen als de groei en de eenwording
van Duitsland in Berlijn, de burgeroorlog in de Verenigde Staten in
Washington, de lotgevallen van het Tweede Keizerrijk in Parijs en de
internationale verwikkelingen tijdens de Frans-Duitse oorlog in
Londen.&lt;/p&gt;
&lt;p&gt;Van Karnebeek was van oktober 1879 tot juli 1884 commissaris des
Konings in Zeeland, terwijl hij als opvolger van de minister van
Buitenlandse Zaken jhr. P.J.A.M. van der Does de Willebois van november
1885 tot april 1888 deel uitmaakte van het kabinet-Heemskerk. Tijdens
zijn ambtsperiode als chef van het kabinet van de minister J.L.H.A.
baron Gericke van Herwijnen en Van der Does de Willebois in eerste
termijn werd de afdoening van de geheime stukken verdeeld tussen deze
beide bewindslieden en hemzelf. Voor zijn rekening kwamen onder meer de
dossiers betreffende de Atjeh-oorlog en Borneo, grotendeels de
oorlogsrechtconferentie van Brussel in 1874 en een uitvoerige nota
inzake de Luxemburgse kwestie. Zijn juridisch gerichte geest werd in
sterke mate geboeid door kwesties van staatsrechtelijke aard
(grondwetsherziening van 1887 en de rol van de Staten-Generaal bij de
tot standkoming van conventies).&lt;/p&gt;
&lt;p&gt;Hij was lid van de Tweede Kamer van 1891-1913 en vice-voorzitter van
de Eerste Vredesconferentie in 1899. Als kamerlid trad hij naar voren
bij de behandeling van handels- en andere verdragen. Groot voorstander
van arbitrage op basis van clausules in vrijwillig gesloten
overeenkomsten -bij voorkeur z&amp;oacute;nder de inschakeling van een
speciaal daartoe opgericht lichaam - trokken het Surinaamse
grensgeschil met Frankrijk, de Doelwijk-affaire (opbrenging op
vermoeden van vervoer van contrabande door Itali&amp;euml; van een voor
Eritrea bestemd Nederlands schip in 1896) en de zaak van de Costa Rica
Packet (een Brits schip waarvan de kapitein voor Makassar in 1888 een
prauw met koopwaar had leeggehaald) al even zeer zijn aandacht als
later de Haagse conventie voor de vreedzame beslechting van
internationale geschillen.&lt;/p&gt;
&lt;p&gt;Zijn optreden, relaties en opgedane ervaringen ter Eerste
Vredesconferentie - de Duitse gedelegeerde, Graf von Munster
verklaarde, dat hij daar van allen het meeste werk had verzet - zijn
zeker van invloed geweest bij zijn latere activiteiten voor de
Carnegie-Stichting, waarvan hij in 1894 voorzitter werd, bij de bouw
van het Vredespaleis en - samen met T.M.C. Asser - bij de oprichting
van de Academie voor Internationaal Recht in Den Haag. Ondanks
ouderdomsgebreken vervulde hij tot 28 april 1923 met een levendige
interesse het presidentschap van de Carnegie-Stichting. Zijn gezondheid
ging echter steeds meer achteruit, zodat hij zelfs niet meer in staat
was de opening van de Academie voor Internationaal Recht, waarvoor hij
zich zoveel moeite gegeven had, bij te wonen.&lt;/p&gt;
&lt;p&gt;
  &lt;a href='pgedeelte'&gt;P: &lt;/a&gt;
  &lt;em&gt;Ter toelichting van de Limburgsche kwestie&lt;/em&gt;

(Den Haag, 1864); 'Het Tractaat van Washington en het
Scheidsgerecht van Gen&amp;egrave;ve', in 
&lt;em&gt;De Gids&lt;/em&gt;

37 (1873) I, 385-420. De weerslag van zijn ambtelijke geschriften treft
men aan in de vier delen van de 
&lt;em&gt;Bescheiden betreffende de buitenlandse politiek van Nederland van
1871-1898.&lt;/em&gt;

Uitg. door J. Woltring ('s-Gravenhage, 1962-1972). (RGP.)&lt;/p&gt;
&lt;p&gt;
  &lt;a href='lgedeelte'&gt;L: &lt;/a&gt;F.A.C. graaf van Lynden van Sandenburg, 'Le Jonkheer
A.P.C. van Karnebeek', in 
&lt;em&gt;Grotius Annuaire Internationale pour l'ann&amp;eacute;e 1924,&lt;/em&gt;

1-16; J.B. Kan, in 
&lt;em&gt;Eigen Haard&lt;/em&gt;

51 (1925) 42 (17 oktober) 660; M.W. Jurriaanse, 
&lt;em&gt;De Nederlandse ministers van Buitenlandse Zaken 1813-1900&lt;/em&gt;

('s-Gravenhage, 1974) 323-340.&lt;/p&gt;

&lt;p&gt;
&lt;a href='igedeelte'&gt;I: &lt;/a&gt;M.W. Jurriaanse, &lt;i&gt;De Nederlandse Ministers van Buitenlandse Zaken 1813-1900&lt;/i&gt; ('s-Gravenhage 1974) 324.&lt;/p&gt;




&lt;p&gt;J. Woltring&lt;/p&gt; 
&lt;dtml-var bwn_footer&gt;</text>
  </biography>
</biodes>

