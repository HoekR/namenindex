<biodes version="1.0">
  <fileDesc>
    <title>Unger, Willem Sybrand (1889-1963)</title>
    <ref target="http://resources.huygens.knaw.nl/bwn1880-2000/lemmata/bwn3/unger"/>
    <publisher>
      <name>Biografisch Woordenboek van Nederland:1880-2000</name>
      <ref target="http://resources.huygens.knaw.nl/bwn1880-2000"/>
    </publisher>
  </fileDesc>
  <person>
    <idno type="id">unger</idno>
    <persName><name type="geslachtsnaam">Unger</name>, Willem Sybrand</persName>
    <sex value="1"/>
    <event type="birth" when="1889"/>
    <event type="death" when="1963"/>
    <state type="occupation">archivaris</state>
    <state type="occupation">burgemeester</state>
  </person>
  <biography>
    <text>&lt;dtml-var bwn_header&gt;
 &lt;p class='genealogie'&gt;
  &lt;strong&gt;Unger, Willem Sybrand&lt;/strong&gt;, gemeentearchivaris van Middelburg, rijksarchivaris in Zeeland (Rotterdam 17-2-1889 - 's-Gravenhage 23-3-1963).

  Zoon van Johan Hendrik Willem Unger, gemeentearchivaris, en
  Cornelia Gerarda Stapert. Gehuwd op 28-4-1915 met Elsa Angeniza
  Wilhelmina van Brero. Uit dit huwelijk werden geen kinderen
  geboren.
  

  
  &lt;/p&gt;
&lt;p&gt;Omgeving en aanleg waren bepalend voor werkkring en
    publicistische activiteiten van Unger. Zijn jong gestorven
    vader was gemeentearchivaris van Rotterdam en had als zodanig
    in zijn korte leven (1861-1904) in het archief veel tot stand
    gebracht. Ongetwijfeld heeft de loopbaan van zijn vader Unger
    als ideaal voor ogen gestaan, toen hij na zijn
    gymnasiumopleiding besloot in 1907 staatsrecht en geschiedenis
    in Leiden te studeren. Maar bepalend voor de richting waarin
    hij zich als historicus zou ontwikkelen was na zijn studie een
    verblijf in Gent gedurende het semester 1912/ 1913, waar hij
    colleges van Henri Pirenne volgde. Zijn bewondering voor
    Pirenne zou altijd groot blijven, en in zijn proefschrift over 
    &lt;em&gt;De levensmiddelenvoorziening der Hollandsche steden in de
    Middeleeuwen,&lt;/em&gt;

    dat hij in 1916 in Leiden bij D. van Blom als promotor
    verdedigde, sprak hij er zijn spijt over uit dat hij zijn
    manuscript niet aan Pirenne had kunnen voorleggen, omdat deze
    zich toen in Duitse gevangenschap bevond. Na deze promotie keek
    Unger al dadelijk uit naar een functie in het archiefwezen, en
    hij zocht daartoe een opleiding in Leiden onder leiding van de
    gemeentearchivaris J.C. van Overvoorde. In 1918 vond hij ten
    slotte een betrekking als gemeentearchivaris van Middelburg,
    die hij met een leraarsbetrekking in deze stad combineren
    moest.&lt;/p&gt;
&lt;p&gt;Het Middelburgse gemeentearchief was grotendeels geordend,
    zodat Unger zich kon beperken tot enige kleinere bestanden
    waarvan hij inventarissen kon maken. Voor het overige kon hij
    zich geheel wijden aan studie in het rijke en tot dan toe
    weinig benutte Middelburgse archief, waaraan sinds 1918 een
    geregelde stroom van publikaties te danken zou zijn. In de
    eerste plaats moet worden genoemd 
    &lt;em&gt;Bronnen tot de geschiedenis van Middelburg in den
    landsheerlijken tijd,&lt;/em&gt;

    welke uitgave in 1923 door het verloren gaan van de archivalia
    in 1940 nog een grotere waarde heeft gekregen. Ook verschenen
    vele kleinere studies betreffende Middelburg: over de
    geschiedenis van de stad, de economische ontwikkeling, de
    woonhuizen en de monumenten. Naast deze regionaal-historische
    bijdragen verzorgde Unger ook voor de sociaal-economische
    geschiedenis belangrijke publikaties. Hij voltooide in 1930 de
    door Z.W. Sneller begonnen uitgave van 
    &lt;em&gt;Bronnen tot de geschiedenis van den handel met
    Frankrijk.&lt;/em&gt;

    In 1939 verscheen zijn uitgave van bronnen betreffende de tol
    van Iersekeroord, die eveneens door het verlies van de
    originelen een documentaire meerwaarde kreeg.&lt;/p&gt;
&lt;p&gt;De vernietiging van het Middelburgse archief door het Duitse
    bombardement in 1940 was voor Unger een zware slag. Diezelfde
    oorlogsomstandigheden leidden evenwel tot een nieuwe
    belangrijke werkkring. De rijksarchivaris in Zeeland, A.
    Meerkamp van Embden, werd in oktober 1942 door de Duitsers tot
    waarnemend burgemeester van Middelburg be&amp;euml;digd. Hij deed
    de aanbeveling de hoofdcommies mevrouw D.A. Felix op grond van
    haar positieve instelling t.o.v. het nationaal-socialisme als
    opvolger te benoemen. De bezetter had echter bezwaren tegen de
    benoeming van een vrouw op een dergelijke post, zodat Ungers
    wetenschappelijke kwaliteiten konden prevaleren boven de
    gezindheid van mevrouw Felix.&lt;/p&gt;
&lt;p&gt;Unger werd in 1944 benoemd tot rijksarchivaris in Zeeland.
    Ook in deze functie heeft hij belangrijk werk verricht, in de
    eerste plaats door inventarisatie van de archieven van de
    Commerciecompagnie, de Gewestelijke Besturen en de
    handschriftenverzameling. Na zijn pensionering in 1954
    bekleedde hij de betrekking van inspecteur der provinciale
    archieven. Daarnaast was zijn aandacht vooral gericht op de
    overzeese geschiedenis met studies over de Oostindische
    Compagnie en de slavenhandel. Unger leverde bijdragen voor een
    artikelenreeks over de steden van Zeeland, aanvankelijk als
    afzonderlijke uitgave opgezet.&lt;/p&gt;
&lt;p&gt;Naast zijn ambtelijke werkkring heeft Unger een aantal
    belangrijke functies binnen het Zeeuwsch Genootschap der
    Wetenschappen vervuld. Toen hij zich te Middelburg vestigde was
    bij deze instelling juist de functie van conservator van de
    historisch-topografische atlas 'Zelandia Illustrata' vacant en
    werd hiervoor dadelijk een beroep gedaan op de jonge
    veelbelovende historicus. Voor de 'Zelandia Illustrata', een in
    1863 verworven collectie van Zeeuws prentenmateriaal, was door
    de aanwas met ettelijke duizenden prenten en tekeningen onder
    handhaving van de onsystematische achttiende-eeuwse ordening
    een onhoudbare situatie ontstaan. Voor Unger lag in de
    herordening en beschrijving van deze verzameling een
    levenstaak, die hij met het verschijnen van het laatste deel
    van de vierdelige catalogus in 1957 tot een goed einde bracht.
    Naast de catalogisering behartigde hij de materi&amp;euml;le
    verzorging en acquisitie.&lt;/p&gt;
&lt;p&gt;In 1948 werd Unger tot secretaris van het Zeeuws Genootschap
    benoemd, waarmee hij ook verantwoordelijk werd voor de
    dagelijkse leiding van het museum van het Genootschap. Onder
    invloed van een artikel van P.J. Meertens in het 
    &lt;em&gt;Zeeuws tijdschrift&lt;/em&gt;

    in 1957 ontstond van buitenaf een beweging tot vernieuwing van
    het Zeeuwsch Genootschap. Unger was van mening dat een
    geleidelijke vernieuwing te prefereren was en zag weinig heil
    in een bredere maatschappelijke participatie in de vereniging.
    Zijn opponenten wilden daarentegen een snelle verandering. Een
    openlijk conflict bleef uit doordat Unger zich niet voor een
    nieuwe termijn als secretaris beschikbaar stelde, een tragische
    be&amp;euml;indiging van een lange periode van dienstbaarheid aan
    de belangen van de regionale geschiedbeoefening. Verbitterd
    door deze gang van zaken verliet Unger in 1960 Middelburg om
    zich in Rijswijk te vestigen. Hier zou hij met zijn echtgenote
    de testamentaire beschikking voorbereiden voor het zg.
    Unger-van Brerofonds tot bevordering van de doelstellingen van
    het Nederlandsch Economisch-Historisch Archief.&lt;/p&gt;
&lt;p&gt;Unger is een begaafd historicus geweest met een brede visie
    en een onvermoeibare ijver voor de belangen van het historisch
    onderzoek. Hij was daarbij een rechtschapen mens, steeds
    hulpvaardig, maar ook ongemakkelijk voor wie zijn visies niet
    kon delen. Vaak kon Unger geen onderscheid maken tussen persoon
    en opvattingen. Daarentegen kon zijn Zeeuwse omgeving het niet
    opbrengen de wetenschapsman, die een zo onvervangbare bijdrage
    aan de regionale geschiedschrijving had geleverd, te waarderen
    boven de persoon, die vaak als scherp en ongemakkelijk werd
    ervaren.&lt;/p&gt;
&lt;p&gt;
  &lt;a href='agedeelte'&gt;A: &lt;/a&gt;Notulen 1940-1970 in Archief van het Koninklijk
  Zeeuwsch Genootschap der Wetenschappen in Rijksarchief in Zeeland
  te Middelburg.&lt;/p&gt;
&lt;p&gt;
  &lt;a href='pgedeelte'&gt;P: &lt;/a&gt;Behalve de in de tekst genoemde publikaties: vrijwel
    volledige bibliografie in Ungers, 
    &lt;em&gt;De geschiedenis van Middelburg in omtrek&lt;/em&gt;

    2e dr. (Middelburg, 1966), ondanks onvolkomenheden in de
    titelbeschrijving te prefereren boven andere, minder volledige
    opgaven.&lt;/p&gt;
&lt;p&gt;
  &lt;a href='lgedeelte'&gt;L: &lt;/a&gt;J. Steur, 'Nationaal-socialistische plannen met het
  archiefwezen', in 
  &lt;em&gt;Nederlands Archievenblad&lt;/em&gt;

  55 (1950-1951) 76-82; T.S. Jansma, in 
  &lt;em&gt;Economisch-Historisch Jaarboek&lt;/em&gt;

  29 (1963) 342-346; H. van Werveke, in 
  &lt;em&gt;Jaarboek van de Koninklijke Vlaamse Academie voor
  Wetenschappen, Letteren en Schone Kunsten van Belgi&amp;euml;&lt;/em&gt;

  (1963) 315-317; J.J. Brugmans, 
  &lt;em&gt;in Nederlands Archievenblad&lt;/em&gt;

  68 (1964) 9-11; J.G. van Dillen, in 
  &lt;em&gt;Tijdschrift voor Geschiedenis&lt;/em&gt;

  77 (1964) 209-211.&lt;/p&gt;
&lt;p&gt;J.H. Kluiver&lt;/p&gt; 
&lt;dtml-var bwn_footer&gt;</text>
  </biography>
</biodes>

