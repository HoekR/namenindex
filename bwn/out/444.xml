<biodes version="1.0">
  <fileDesc>
    <title>Downer, Gerarda Victoria (1926-1980)</title>
    <ref target="http://resources.huygens.knaw.nl/bwn1880-2000/lemmata/bwn5/downer"/>
    <publisher>
      <name>Biografisch Woordenboek van Nederland:1880-2000</name>
      <ref target="http://resources.huygens.knaw.nl/bwn1880-2000"/>
    </publisher>
  </fileDesc>
  <person>
    <idno type="id">downer</idno>
    <persName><name type="geslachtsnaam">Downer</name>, Gerarda Victoria</persName>
    <sex value="2"/>
    <event type="birth" when="1926"/>
    <event type="death" when="1980"/>
    <state type="occupation">politica</state>
  </person>
  <biography>
    <graphic url="http://resources.huygens.knaw.nl/bwn1880-2000/lemmata/bwn5/images/images/DOWNER.jpg"/>
    <text>&lt;dtml-var bwn_header&gt;
 &lt;p class='genealogie'&gt;
  &lt;strong&gt;Downer, Gerarda Victoria&lt;/strong&gt;, (wijziging eerste voornaam bij beschikking van de
  Arrondissementsrechtbank te Amsterdam op 7-1-1974 in &lt;b&gt;Haya&lt;/b&gt;; bekend onder de naam &lt;b&gt;
  Van Someren-Downer&lt;/b&gt;), politica (Amsterdam 5-7-1926 - Rotterdam 12-11-1980). Dochter van George John Downer, makelaar in tabak, en Johanna
  Wilhelmina Schuit. Gehuwd op 26-10-1954 met Jan van Someren
  (1918-1993), jurist. Uit dit huwelijk werd 1 zoon geboren.
  

  

  
  &lt;/p&gt;
&lt;p&gt;
  &lt;img class='bwnimg' BORDER='0' align='right' src='images/DOWNER.jpg' alt='afbeelding van Downer, Gerarda Victoria'&gt;Haya Downer groeide met haar twee broers op in een
    doopsgezind gezin te Amsterdam. Haar ouders koesterden in de
    jaren dertig en tijdens de Duitse bezetting sympathie&amp;euml;n
    voor de Nationaal-Socialistische Beweging (NSB). Haya ging
    eronder gebukt kind van 'foute' ouders te zijn, waardoor zij
    op gespannen voet met haar familie verkeerde. Zij bezocht van
    1938 tot 1946 het Barlaeus-Gymnasium, waar ze zowel de B- als
    de A-opleiding volgde. Daarna ging zij geschiedenis en
    wijsbegeerte studeren aan de Universiteit van Amsterdam. Maar
    omdat zij zich hier ergerde aan de naar haar mening
    'betweterige onverdraagzame linkse onderwijsgevenden en
    studenten', stapte zij in 1948 over naar de Vrije
    Universiteit. In beide vakken legde zij hier in 1953 het
    kandidaatsexamen af. De journalistiek trok Haya echter meer
    dan de wetenschap, zodat zij, in plaats van haar studie te
    voltooien, bij het dagblad 
    &lt;em&gt;De Telegraaf&lt;/em&gt;

    ging werken, eerst als kunstcritica, later, tot 1959, als
    parlementair verslaggeefster. Lange tijd was zij lid van de
    Nederlandse Padvindersvereniging; na de oorlog als akela.
    Hier leerde zij de jurist Jan van Someren kennen, met wie ze
    in 1954 in het huwelijk trad.&lt;/p&gt;
&lt;p&gt;Tijdens haar studie gaf Haya Downer voor het eerst blijk
    van politieke betrokkenheid. Haar afkeer van de
    massamanipulatie van de nazi's had haar, naar eigen zeggen,
    doen kiezen voor het liberalisme met zijn nadruk op
    individuele ontplooiing. Op 24 januari 1948 was zij aanwezig
    bij de oprichtingsvergadering van de Volkspartij voor
    Vrijheid en Democratie (VVD), en samen met Jan van Someren
    werd ze actief in de afdeling Amsterdam van deze partij. Door
    haar zelfbewuste houding en scherpe betoogtrant was ze hier
    een opvallende verschijning. Op 20 maart 1959 kwam zij, 32
    jaar oud, in de Tweede Kamer. Binnen de door P.J. Oud geleide
    fractie ontpopte zij zich al spoedig als deskundige op het
    gebied van de omroep, verkeer en waterstaat en het onderwijs.
    Vooral aan het laatste specialisme had zij haar hart verpand.
    Zo opponeerde zij in maart 1962 fel - maar vergeefs - tegen
    het ontwerp voor de Wet op het Voortgezet Onderwijs, de
    zogeheten Mammoetwet, van minister J.M.L.Th. Cals, die naar
    haar mening de kwaliteit van het onderwijs door
    grootschaligheid en nivellering bedreigde.&lt;/p&gt;
&lt;p&gt;Een ander heet hangijzer in de jaren zestig was de
    omroepproblematiek. Tijdens het debat in de Tweede Kamer in
    1963 over de Nota Reclametelevisie hield Van Someren-Downer -
    opnieuw tevergeefs - een pleidooi voor de invoering van
    commerci&amp;euml;le televisie. Het verzuilde Nederlandse
    omroepbestel was volgens haar een achterhaalde zaak. Binnen
    afzienbare tijd zou een uit reclame bekostigd tweede
    televisienet in het leven geroepen moeten worden. Op 19 maart
    diende zij namens de VVD-fractie een motie van deze strekking
    in. Ondanks de krachtige steun van haar fractievoorzitter in
    een vurig debat met minister Cals ging het duo Oud-Van
    Someren - 'oud en jong' - ten onder. De ingediende motie werd
    op 26 maart 1963 door tegenstand van de socialisten en een
    deel van de confessionelen verworpen. Volgens Van
    Someren-Downer betekende deze verwerping slechts een
    Pyrrusoverwinning voor hen die het gesloten, verzuilde bestel
    in de ether wilden handhaven. Allerminst uit het veld
    geslagen bleef zij in de Kamer en daarbuiten hameren op de
    wenselijkheid van een open omroepbestel.&lt;/p&gt;
&lt;p&gt;Begin februari 1967 won Van Someren-Downer een kort geding
    dat zij had aangespannen tegen H. Koekoek. Deze
    fractievoorzitter van de Boerenpartij had haar tijdens
    spreekbeurten in het land ervan beschuldigd in 1938 lid te
    zijn geweest van de nationaal-socialistische Jeugdstorm,
    zonder overigens met bewijzen te komen. Uit
    getuigenverklaringen ter rechtszitting werd duidelijk dat
    Haya - in tegenstelling tot sommige leden van de familie
    Downer - noch v&amp;oacute;&amp;oacute;r noch tijdens de bezetting blijk
    had gegeven van enige nazi-sympathie&amp;euml;n. Op straffe van
    een dwangsom moest Koekoek zijn lastercampagne staken.&lt;/p&gt;
&lt;p&gt;Op 30 september 1968 be&amp;euml;indigde Van Someren-Downer
    haar Kamerlidmaatschap, omdat zij dit niet langer kon
    combineren met het moederschap van haar toen driejarige
    zoontje. Wel bleef zij - van 1966 tot 1970 - lid van de
    Provinciale Staten van Zuid-Holland. Van 1970 tot 1974 had
    zij zitting in de Rijnmondraad, waarin zij met
    voorkeurstemmen was gekozen.&lt;/p&gt;
&lt;p&gt;Van Someren-Downers vertrek uit de landelijke politiek
    bleek slechts van tijdelijke aard. Op 29 maart 1969 begon
    namelijk de tweede fase van haar drieledige politieke
    carri&amp;egrave;re, toen de algemene vergadering van de VVD haar
    bij acclamatie tot eerste vrouwelijke partijvoorzitter in
    Nederland koos. In haar redevoeringen vroeg zij met haar
    diepe, enigszins donkere stemgeluid keer op keer aandacht
    voor de liberale idealen op immaterieel terrein. Om de minder
    gunstige financi&amp;euml;le positie van de VVD te verbeteren
    richtte Van Someren-Downer in november 1969 een persoonlijke
    brief aan alle leden met het verzoek een tientje te betalen.
    Het succes van de tientjesactie duidde op een toegenomen
    ledenparticipatie. Ook initieerde zij
    ledenwervingsactiviteiten en verbeteringen in de
    partijorganisatie. Samen met de fractievoorzitters in de
    Eerste en Tweede Kamer, Harm van Riel en Hans Wiegel, vormde
    Haya van Someren-Downer een trio - 'de drie H.'s' - dat
    jarenlang gezichtsbepalend voor de VVD zou zijn.&lt;/p&gt;
&lt;p&gt;In de zomer van 1972 ontstond een conflict in de VVD,
    nadat op 17 juli de twee ministers van Democratisch
    Socialisten '70 (DS '70) in het kabinet-Biesheuvel hun
    portefeuille ter beschikking hadden gesteld, omdat zij het
    niet met hun confessionele en liberale collega's eens konden
    worden over het te voeren bezuinigingsbeleid. Tijdens het
    crisisberaad dat volgde, behoorde Van Someren-Downer tot
    degenen die meenden dat de VVD de coalitie met de
    confessionelen diende te verlaten. Van Riel, Wiegel en de
    meerderheid van het hoofdbestuur waren echter van oordeel dat
    het opstappen van de DS '70-bewindslieden niet hoefde te
    leiden tot het uittreden van de VVD-ministers. Zeer tegen de
    zin van partijvoorzitter Van Someren-Downer werd de
    regeringscoalitie met de Katholieke Volkspartij, de
    Anti-Revolutionaire Partij en de Christelijk-Historische Unie
    voortgezet.&lt;/p&gt;
&lt;p&gt;Ondanks deze verschillen van inzicht gingen 'de drie H's'
    gezamenlijk op verkiezingstournee onder de naam 'de Gouden
    Ploeg', waarbij Van Someren-Downer als de feitelijke
    campagneleider optrad. Haar organisatievermogen,
    redenaarstalent en gevoel voor publiciteit droegen
    onmiskenbaar bij aan de successen die de VVD boekte. De
    Tweede-Kamerverkiezingen van 29 november 1972 brachten de
    liberalen een winst van zes zetels. Bovendien steeg het
    ledental van de VVD gedurende Van Someren-Downers bijna
    zesjarige partijvoorzitterschap van 30.000 naar 80.000. Op 15
    maart 1975 trad zij, vrij plotseling, af als voorzitter,
    omdat deze functie te veel van haar krachten vergde en haar
    nauwelijks tijd liet voor een priv&amp;eacute;-leven.&lt;/p&gt;
&lt;p&gt;Inmiddels was Van Someren-Downer op 17 september 1974 lid
    geworden van de Eerste Kamer, waarmee de laatste fase van
    haar politieke loopbaan begon. Als senator streed zij onder
    meer tegen de plannen van de socialistische minister van
    Onderwijs en Wetenschappen J.A. van Kemenade tot invoering
    van een zogeheten Middenschool. Op 21 september 1976 werd Van
    Someren-Downer fractievoorzitter in de Eerste Kamer, na het
    tussentijdse vertrek van Van Riel, die, als principieel
    tegenstander, geen verantwoordelijkheid wenste te dragen voor
    de opstelling van de VVD-fractie bij de behandeling van de
    abortuskwestie. Deze zware taak kwam nu op Van
    Someren-Downers schouders. Het werd het grootste dilemma uit
    haar politieke loopbaan.&lt;/p&gt;
&lt;p&gt;Eind september 1976 werd na langdurige debatten een
    initiatief-wetsontwerp van Partij van de Arbeid (PvdA) en VVD
    inzake de legalisering van abortus in de Tweede Kamer met 83
    tegen 58 stemmen aangenomen. Tot de voorstanders behoorden de
    meeste progressieve Kamerleden en de gehele VVD-fractie. In
    december moest het initiatief-wetsontwerp in de Eerste Kamer
    worden behandeld. Van Someren-Downer worstelde met de vraag
    of zij zich wel met dit voorstel kon verenigen. De
    bescherming van het ongeboren leven stond bij haar voorop,
    deels uit godsdienstige overtuiging, deels ook omdat zij zelf
    pas op latere leeftijd moeder was geworden. Eerder had de
    partijraad van de VVD al geconcludeerd dat bij een religieus
    en ethisch zo zwaar beladen vraagstuk alle Kamerleden
    uitdrukkelijk vrij waren naar eigen inzicht en geweten hun
    standpunt te bepalen. Uiteindelijk werd het wetsvoorstel op
    14 december 1976 met 41 tegen 34 stemmen verworpen; Van
    Someren-Downer behoorde, met zeven anderen van de
    twaalfkoppige VVD-fractie, tot de tegenstemmers.&lt;/p&gt;
&lt;p&gt;Hierop barstte een storm van kritiek los. In de nacht van
    14 op 15 december werden bij Van Someren-Downer thuis en bij
    het partijsecretariaat van de VVD door onbekenden zelfs
    ruiten ingegooid en de muren beklad met leuzen die blijk
    gaven van woede over haar stemgedrag. In de pers werd
    geopperd dat het wetsvoorstel zou zijn verworpen om de PvdA
    te dwarsbomen en een opening te maken voor toekomstige
    regeringssamenwerking tussen liberalen en
    christen-democraten. Het ook binnen de VVD geuite verwijt dat
    partijpolitieke bijbedoelingen haar stemgedrag zouden hebben
    bepaald, trof haar pijnlijk. Niettemin won haar loyaliteit
    het van haar bitterheid. In 1977 leek zij de aangewezen
    kandidate voor de ministerspost van Onderwijs en
    Wetenschappen bij de formatie van het kabinet-Van Agt-Wiegel.
    In datzelfde jaar openbaarden zich echter de eerste
    verschijnselen van kanker, de ziekte waaraan zij later zou
    overlijden. Ze werd geen minister, maar bleef wel de
    Eerste-Kamerfractie leiden. Zij overleed op 54-jarige
    leeftijd in het academisch ziekenhuis 'Dijkzigt' te
    Rotterdam.&lt;/p&gt;
&lt;p&gt;Haya van Someren-Downer was in haar politieke
    carri&amp;egrave;re een tijdlang gezichtsbepalend voor de VVD, mede
    dankzij haar uitstraling, redenaarstalent en gevoel voor
    publiciteit. Zij heeft een hoofdrol gespeeld bij de
    verbreding van het electoraat waarop de VVD ging steunen.
    Hoewel zij altijd met afkeuring sprak over de polarisatie in
    de Nederlandse politiek, was zij zelf een niets ontziend
    debater. Van Someren-Downer trad graag op als een strijdbaar
    politica met een uitgesproken mening. Haar aandacht ging
    vooral uit naar de immateri&amp;euml;le aspecten van het
    liberalisme. Juist op dit terrein vormde het abortusvraagstuk
    een struikelblok. Haya van Someren-Downer kan getypeerd
    worden als 'een gehaaide meid', onvoorspelbaar in gedrag en
    opvattingen: enerzijds was zij de pleitbezorgster van moderne
    maatschappelijke denkbeelden, anderzijds de behoedster van
    traditionele waarden.&lt;/p&gt;
&lt;p&gt;
  &lt;a href='pgedeelte'&gt;P: &lt;/a&gt;Verschillende artikelen o.a. in 
    &lt;em&gt;De Telegraaf&lt;/em&gt;

    , 
    &lt;em&gt;Elseviers Magazine&lt;/em&gt;

    , 
    &lt;em&gt;Vrijheid en Democratie&lt;/em&gt;

    en 
    &lt;em&gt;Liberaal Reveil&lt;/em&gt;

    .&lt;/p&gt;
&lt;p&gt;
  &lt;a href='lgedeelte'&gt;L: &lt;/a&gt;Behalve necrologie&amp;euml;n op 13-11-1980 in 
  &lt;em&gt;Haagsche Courant&lt;/em&gt;

  , 
  &lt;em&gt;NRC Handelsblad&lt;/em&gt;

  , 
  &lt;em&gt;De Telegraaf&lt;/em&gt;

  , 
  &lt;em&gt;Trouw&lt;/em&gt;

  , 
  &lt;em&gt;de Volkskrant&lt;/em&gt;

  en in verscheidene andere dagbladen, alsmede in 
  &lt;em&gt;Vrijheid en Democratie&lt;/em&gt;

  , 18-11-1980: 'Haya van Someren-Downer', in 
  &lt;em&gt;Bibeb &amp;amp; VIP's&lt;/em&gt;

  (Amsterdam 1965) 245-255; J.H. Scheps, 'Gesprek met mevrouw H.
  van Someren-Downer', in idem, 
  &lt;em&gt;Twaalf over drie&lt;/em&gt;

  (Apeldoorn 1972) 333-361; F. Korthals Altes, 'Haya van Someren,
  de ge&amp;iuml;nspireerde liberale aanvoerster', in 
  &lt;em&gt;Kopstukken van de VVD&lt;/em&gt;

  : 16 biografische schetsen. 40 jaar liberalisme in Nederland,
  1948-1988. Onder red. van W.J.A. van den Berg [e.a.] (Houten
  1988) 91-108; Ruud Koole [e.a.], 40 jaar vrij en verenigd.
  Geschiedenis van de 
  &lt;em&gt;VVD&lt;/em&gt;

  -partijorganisatie, 1948-1988 (Houten 1988); Hein Roethof,
  Dwars over het Binnenhof. Herinneringen van een liberale
  socialist (Utrecht [etc.] 1990) 207-209; Jan Hoedeman, Hans
  Wiegel en het spel om de macht ('s-Gravenhage 1993); Jan van
  Zanen, Haya. Haya van Someren-Downer. Vrouw voor Vrijheid en
  Democratie (Z.pl. 1994).&lt;/p&gt;
&lt;p&gt;
  &lt;a href='igedeelte'&gt;I: &lt;/a&gt;ANP Historisch Fotoarchief, beeldnummer 32130 [Haya Downer in augustus 1965].&lt;/p&gt;
&lt;p&gt;A. van Veldhuijzen&lt;/p&gt; 
&lt;dtml-var bwn_footer&gt;</text>
  </biography>
</biodes>

