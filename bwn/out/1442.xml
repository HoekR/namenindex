<biodes version="1.0">
  <fileDesc>
    <title>Post, Regnerus Richardus (1894-1968)</title>
    <ref target="http://resources.huygens.knaw.nl/bwn1880-2000/lemmata/bwn1/post"/>
    <publisher>
      <name>Biografisch Woordenboek van Nederland:1880-2000</name>
      <ref target="http://resources.huygens.knaw.nl/bwn1880-2000"/>
    </publisher>
  </fileDesc>
  <person>
    <idno type="id">post</idno>
    <persName><name type="geslachtsnaam">Post</name>, Regnerus Richardus</persName>
    <sex value="1"/>
    <event type="birth" when="1894"/>
    <event type="death" when="1968"/>
    <state type="occupation">r.k. priester</state>
    <state type="occupation">kerkhistoricus</state>
  </person>
  <biography>
    <graphic url="http://resources.huygens.knaw.nl/bwn1880-2000/lemmata/bwn1/images/images/POSTRR.jpg"/>
    <text>&lt;dtml-var bwn_header&gt;
 &lt;p class='genealogie'&gt;
  &lt;strong&gt;Post, Regnerus Richardus&lt;/strong&gt;, priester en hoogleraar (Kloosterburen (Gr.) 18-5-1894 - Nijmegen 27-10-1968).

Zoon van Franciscus Josephus Post, koperslager, en Sabina Catharina
Feddema.

&lt;img src=&amp;quot;images/POSTRR.jpg&amp;quot; align=&amp;quot;right&amp;quot; BORDER=&amp;quot;0&amp;quot; alt=&amp;quot;afbeelding van Post, Regnerus Richardus&amp;quot; class=&amp;quot;bwnimg&amp;quot;&gt;



&lt;/p&gt;
&lt;p&gt;Reinier Post was de op een na oudste van een gezin van tien
kinderen. Hij koos het priesterschap als levensstaat. Na van 1908 tot
1915 het klein-seminarie Kuilenburg bezocht te hebben, studeerde hij
theologie op het groot-seminarie Rijsenburg. Op 15 augustus van dat
jaar volgde de priesterwijding. Tot 1930 waren zijn functies leraar,
subprefect en adjunct-bibliothecaris te Kuilenburg. Daar had hij
contacten met zijn ambtgenoot Joh. H.E.J. Hoogveld, docent in de
filosofie en bibliothecaris, en via deze met Gerard Brom. Op grond van
hun advies volgde hij in 1920 te Utrecht het practicum voor
oorkondenkritiek bij Otto Oppermann. In 1921 begon de volledige
vakstudie geschiedenis om onderwijsbevoegdheid te verwerven. In 1926
legde Post het doctoraal examen geschiedenis af, om spoedig daarop cum
laude te promoveren op een proefschrift 
&lt;em&gt;Eigenkerken en bisschoppelijk gezag in het bisdom Utrecht tot de
dertiende eeuw&lt;/em&gt;

(23-11-1928). De dissertatie werd in 1931 door het Nuyenfonds
bekroond.&lt;/p&gt;
&lt;p&gt;Van oktober 1930 tot oktober 1931 was hij als geschiedkundig
medewerker en vervolgens tot 1 januari 1937 als secretaris verbonden
aan het Nederlands Historisch Instituut te Rome. In deze tijd
verschenen publikaties als 
&lt;em&gt;Geschiedenis der Utrechtsche bisschopsverkiezingen tot 1535&lt;/em&gt;

(1933), in 1935 het deel over de 'Middeleeuwen' in 
&lt;em&gt;Geschiedenis van Nederland&lt;/em&gt;

(Uitg. onder leiding van H. Brugmans), 
&lt;em&gt;Supplieken, gericht aan de pausen Clemens VI, Innocentius VI en
Urbanus&lt;/em&gt;
  &lt;em&gt;V&lt;/em&gt;

(1936), en werkte hij aan de uitgave van 
&lt;em&gt;Romeinsche bronnen voor den kerkelijken toestand der Nederlanden
onder de Apostolische Vicarissen 1592-1727 II: 1651-1686&lt;/em&gt;

(R.G.P.Gr. serie no. 84), die in 1941 verscheen.&lt;/p&gt;
&lt;p&gt;Na het overlijden van de Nijmeegse hoogleraar in de Middeleeuwse
Geschiedenis W.J.M. Mulder s.j. benoemde op 16 december 1936 het
Nederlandse episcopaat, optredend als het bestuur van de
Sint-Radboudstichting onder voorzitterschap van aartsbisschop dr. Joh.
de Jong, diens leerling Post. Met ingang van 15 januari 1937 werd Post
hoogleraar in de faculteit der godgeleerdheid voor de kerkelijke
geschiedenis der middeleeuwen en van de nieuwe tijd, met leeropdracht
in de faculteit der letteren voor de algemene en vaderlandse
geschiedenis der middeleeuwen. Sinds de oprichting der Rooms-Katholieke
Universiteit was de leeropdracht voor de middeleeuwse geschiedenis in
de faculteit der letteren en wijsbegeerte gekoppeld aan de leerstoel
voor de kerkgeschiedenis in de theologische faculteit. Voor die
leerstoel had de Nederlandse Jezu&amp;iuml;etenprovincie sinds 1923 een
recht van voordracht (art. 4. cap. II. Statut. Theol. Fac.). De
meerderheid van de faculteit, vier regulieren, droeg daarom de bijna
60-jarige dr. G.C.W. Gorris s.j. voor, die de zetel moest vrijhouden
voor de nog jonge J.H.M. Tesser s.j.; de drie seculieren in de
faculteit (K.L. Bellon, A.J.M. Mulders, F.A.M. van Welie) achtten het
belang van de universiteit hoger dan dat van de Orde der
Jezu&amp;iuml;eten, en bewerkten de benoeming van Post. De faculteit van
letteren en wijsbegeerte vroeg in het vervolg gehoord te worden
v&amp;oacute;&amp;oacute;r de benoeming voor middeleeuwse geschiedenis. Post
aanvaardde zijn ambt op 25 januari 1937 met het uitspreken van een rede
over 
&lt;em&gt;De betekenis van de Romeinsche archivalia voor de Nederlandsche
kerkgeschiedenis.&lt;/em&gt;

In 1939, na het vertrek van H.A.F.W. Lampen o.f.m., werd zijn
leeropdracht uitgebreid met diplomatiek en paleografie. Op 28 november
1956 werd zijn benoeming omgezet tot een gewoon hoogleraarschap in de
faculteit der letteren en wijsbegeerte, met een leeropdracht voor
kerkgeschiedenis in de theologische faculteit, en wel omdat Posts
voornaamste taak lag bij de c. 120 studenten uit de letteren
(historici, neerlandici, kunsthistorici) en voor zijn overigens zeer
geringe werkzaamheden in de theologische faculteit van rijkswege geen
subsidie werd verleend. Met ingang van 15 augustus 1957 volgde ten
slotte de benoeming tot gewoon hoogleraar in de theologische faculteit,
toen dubbel-benoeming door reglementswijziging vanwege de voorgenomen
oprichting van de faculteit der wis- en natuurkunde mogelijk was
geworden.&lt;/p&gt;
&lt;p&gt;In de loop van dit hoogleraarschap vond Post veel erkenning van
buiten en werd hij binnen de eigen universiteit ook een vooraanstaand
bestuurder. In 1946 was Post lid van de Koninklijke Nederlandse
Akademie van Wetenschappen geworden en hij ontving talrijke binnen- en
buitenlandse onderscheidingen. Binnen de Nijmeegse universiteit
vervulde hij in het studiejaar 1947-1948 het rectoraat, van 1948 tot
1961 was hij voorzitter van de Raad van Bestuur der Sint
Radboudstichting. Bij de oprichting van de stichting Katholieke
Universiteit in 1961 waarmede een nieuwe bestuursvorm werd ingevoerd,
werd Post de eerste president-curator van de Nijmeegse universiteit
(tot mei 1964).&lt;/p&gt;
&lt;p&gt;Posts wetenschappelijke geschriften hebben voornamelijk betrekking
op de geschiedenis van de late middeleeuwen. Zijn eerste opstel over
'Wessel Gansfort in het licht van zijn tijd' (1920) vertoont
een overheersende seminarie-theologie, maar is dan ook geschreven
v&amp;oacute;&amp;oacute;r het begin van zijn academische studies. In de school van
Oppermann ontwikkelde hij een kritische geest, die zich concentreerde
op bronnenanalyse en -kritiek ten behoeve van het vaststellen van
'de feiten', d.w.z. de voor elke onbevooroordeelde toeschouwer
of vakman gezamenlijk te accepteren gedocumenteerde grondslag, om
vandaar uit te komen tot historische interpretatie en samenvattende
geschiedschrijving, vooroordelen daarbij zoveel mogelijk verwijderend.
Deze werkwijze blijkt duidelijk in de grote hoeveelheid studies die hij
op een aantal samenhangende terreinen binnen de kerkgeschiedenis liet
verschijnen. Een belangrijk deel van zijn aandacht ging daarbij naar de
Moderne Devotie. Post schreef over Thomas a Kempis en het auteurschap
van de 'Navolging van Christus' (1930, 1957, 1959), over Geert
Grote (1935, 1940, 1950, 1952), de datum van diens bekering (1941), de
onderlinge verhouding van de vier oude Vitae en hun betrouwbaarheid
(1942), de datering van diens brieven (1965), zijn relatie met Hendrik
Eger van Kalkar (1946), zijn stichtingen: de broeders en zusters van
het Gemene Leven (1938, 1939) en hun verhouding tot de zielzorg (1939)
en het onderwijs (1954), en de samenvattende studies over de Moderne
Devotie (1940. 2e dr. 1950). In zijn laatste grote werk 
&lt;em&gt;The Modern Devotion . ..&lt;/em&gt;

(1968) confronteerde hij deze beweging met humanisme en reformatie. Ook
daarv&amp;oacute;&amp;oacute;r waren detailstudies ondernomen: over
laat-middeleeuwse Nederlandse theologen als Wessel Gansfort (1920,
1948), Johannes Pupper van Goch (1965), Adriaan Florenszoon (Adrianus
VI) (1959, 1961), over Erasmus, diens geboortejaar en opleiding (1953,
1964, 1966), zijn verhouding tot het laat-middeleeuwse onderwijs (1936)
en tot de reformatie (1963), over de zestiende-eeuwse kerkgeschiedenis
(1947, 1950, 1951, 1962) en de reformatie (1939, 1944, 1947, 1963). Ook
zijn studies over onderwerpen uit de (vroeg-)middeleeuwse
kerkgeschiedenis, bijv, over St. Willibrord (1940, 1954) en St.
Bonifatius (1948, 1949, 1954, 1961), over de Abdij Egmond en de
Egmondse geschiedbronnen (1934, 1936, 1939, 1940, 1941), of over
kerkelijke instituties, met name wat betreft de verkiezing van de
bisschoppen van Utrecht het bestuur sede vacante, en aan pausen
gerichte supplieken (1931, 1932, 1933, 1936) vertonen diezelfde
combinatie van bronnenkritiek, historische interpretatie en
samenvattende geschiedschrijving. Zijn samenvatting van de vaderlandse
geschiedenis (1935) en van de Nederlandse middeleeuwse en
zestiende-eeuwse kerkgeschiedenis (1956, 1957), zijn bewerkingen van
het op de middeleeuwen betrekking hebbende gedeelte van het handboek
van Gosses en Japikse tot de staatkundige geschiedenis (3e dr. 1947 ;
4e dr. 1959) en van Joh. de Jong 
&lt;em&gt;Handboek van de kerkgeschiedenis&lt;/em&gt;

(Nijmegen [enz.], 1945-1949; 5e dr. 1962-1974) de delen 1, 2 en 3
getuigen van zijn vermogen veelsoortig materiaal te omvatten.&lt;/p&gt;
&lt;p&gt;De kritiek die op zijn werk werd geuit, concentreert zich vooral op
de vaak incorrecte wijze van citeren in voetnoten, de ongemakkelijke
stijl, de tekorten in transcripties van bronnen, de slordigheid en
onvolledigheid van bronnenpublikaties: daarbij moet gevoegd worden dat
met name de grote synthesen teveel op gedrukte bronnen en voorstudies
van anderen berusten, en te weinig nieuwe kennis uit eigen
archiefonderzoek verwerken. Post werkte voornamelijk thuis,
systematiseerde de kennis over kerkhistorische onderwerpen die in
Nederlandse tijdschriften verspreid gereed lag, analyseerde de gedrukte
bronnen, maar bezocht nauwelijks archieven. Een 25 dissertaties
getuigen echter van de gedegen scholing die hij zijn studenten geven
kon.&lt;/p&gt;
&lt;p&gt;Met een enkel woord moet iets gezegd worden over zijn bestuurswerk.
Toen in 1947 het regeringsbesluit was genomen om ook de bijzondere
universiteiten te subsidi&amp;euml;ren, was de mogelijkheid open om de
faculteiten van geneeskunde (1951) en wis- en natuurwetenschappen
(1957) in het leven te roepen. Post heeft daar met kracht aan
meegewerkt, o.a. door de aankoop van het landgoed Heyendaal en de
opdracht aan architecten tot het maken van een groot algemeen plan voor
de gehele universiteit. Als deskundige op het gebied van onderwijs en
onderzoek en duidelijk bekleed met bestuurlijke gaven was hij jarenlang
de stuwende kracht van de Katholieke Universiteit, waarvan hij destijds
de idee ook naar buiten toe vertegenwoordigde.&lt;/p&gt;
&lt;p&gt;
  &lt;a href='agedeelte'&gt;A: &lt;/a&gt;Het persoonlijk archief van R.R. Post berust in het
Katholiek Documentatiecentrum te Nijmegen.&lt;/p&gt;
&lt;p&gt;
  &lt;a href='pgedeelte'&gt;P: &lt;/a&gt;Bibliografie tot 1-1-1964 in 
&lt;em&gt;Postillen over kerk en maatschappij in de vijftiende en zestiende
eeuw&lt;/em&gt;

[afscheidsbundel Post] (Nijmegen, 1964) 21-24 met aanvulling in
hieronder genoemd 
&lt;em&gt;Jaarboek ...&lt;/em&gt;
&lt;/p&gt;
&lt;p&gt;
  &lt;a href='lgedeelte'&gt;L: &lt;/a&gt;L.J. Rogier, in 
&lt;em&gt;Jaarboek der Koninklijke Nederlandse Akademie van Wetenschappen
1968-1969,&lt;/em&gt;

271-280; A.G. Weiler, in 
&lt;em&gt;Archief voor de geschiedenis van de katholieke kerk in Nederland&lt;/em&gt;

11 (1969) 4-11; L.J. Rogier, 'De historicus, hoogleraar en
bestuurder R.R. Post', in 
&lt;em&gt;Herdenken en herzien. Verzamelde opstellen&lt;/em&gt;

(Bilthoven, 1974) 389-416.&lt;/p&gt;

&lt;a href=&amp;quot;igedeelte&amp;quot;&gt;I: &lt;/a&gt;
Katholiek Documentatie Centrum te Nijmegen, Collectie personen: afb. 2a18950 [Foto: Born, Nijmegen].&lt;/p&gt;



&lt;p&gt;A.G. Weiler&lt;/p&gt; 
&lt;dtml-var bwn_footer&gt;</text>
  </biography>
</biodes>

