<biodes version="1.0">
  <fileDesc>
    <title>Talma, Aritius Sybrandus (1864-1916)</title>
    <ref target="http://resources.huygens.knaw.nl/bwn1880-2000/lemmata/bwn1/talma"/>
    <publisher>
      <name>Biografisch Woordenboek van Nederland:1880-2000</name>
      <ref target="http://resources.huygens.knaw.nl/bwn1880-2000"/>
    </publisher>
  </fileDesc>
  <person>
    <idno type="id">talma</idno>
    <persName><name type="geslachtsnaam">Talma</name>, Aritius Sybrandus</persName>
    <sex value="1"/>
    <event type="birth" when="1864"/>
    <event type="death" when="1916"/>
    <state type="occupation">politicus</state>
    <state type="occupation">minister</state>
  </person>
  <biography>
    <graphic url="http://resources.huygens.knaw.nl/bwn1880-2000/lemmata/bwn1/images/images/TALMA.jpg"/>
    <text>&lt;dtml-var bwn_header&gt;
 &lt;p class='genealogie'&gt;
  &lt;strong&gt;Talma, Aritius Sybrandus&lt;/strong&gt;, theoloog en politicus (Angeren in Gld. 17-2-1864 - Haarlem 12-7-1916).

Zoon van Alydus Warmoldus Lambertus Talma, predikant, en Duifje
Hekelaar. Gehuwd sinds 20-1-1888 met Margaretha van Schaardenburg. Uit
dit huwelijk werden 2 zoons en 4 dochters geboren.


&lt;img src=&amp;quot;images/TALMA.jpg&amp;quot; align=&amp;quot;right&amp;quot; BORDER=&amp;quot;0&amp;quot; alt=&amp;quot;afbeelding van Talma, Aritius Sybrandus&amp;quot; class=&amp;quot;bwnimg&amp;quot;&gt;


&lt;/p&gt;
&lt;p&gt;Talma bezocht sinds 7 januari 1879 het gymnasium te Dordrecht en
studeerde van 1882 tot 1887 theologie in Utrecht. In de drie eerste
gemeenten waar hij het ambt van predikant vervulde (Heinenoord
1888-1891, Vlissingen 1891-1895 en Arnhem 1895-1901) leerde hij de
sociale problemen van zijn tijd kennen. De concrete sociale nood die
Talma in boeren- en arbeidersgezinnen in zijn beide eerste gemeenten
aantrof, brachten hem ertoe de geschriften van de Engelse
'christen-socialisten' uit het midden van de 19de eeuw te
lezen. Met name bij de predikant F.D. Maurice vond hij de opvatting dat
zelfwerkzaamheid voor de arbeider het middel was om hem zijn menselijke
waardigheid, die het snelle industrialisatieproces hem had ontnomen, te
doen terugkrijgen. Dit zou gerealiseerd kunnen worden door te streven
naar erkenning van vakbonden en steun aan de co&amp;ouml;peratieve
beweging. Aan de christelijk-sociale beweging in Duitsland ontleende
Talma de opvatting dat staatsbemoeiing met het sociale leven
noodzakelijk was. Zo kwam hij tot een eigen uitgangspunt:
staatsbemoeiing om zelfstandigheid te versterken.&lt;/p&gt;
&lt;p&gt;De sociale agitatie in de tweede helft der jaren '80 had
inmiddels ook binnen de Antirevolutionaire Partij en het nog sterk
paternalistisch ingestelde christelijke werkliedenverbond Patrimonium
tot een heviger bewustzijn van de sociale problemen geleid. Deze
stemming had het door Abraham Kuyper ge&amp;iuml;nspireerde Christelijk
Sociaal Congres (1891) tot gevolg, waar Talma met partij en verbond in
contact was gekomen. Van beide organisaties werd hij na 1891 lid, voor
een hervormd predikant van de zg. ethische richting een ongewone zaak.
In Patrimonium ging hij al spoedig een leidende rol spelen en hij werd
er, tegen een traditioneel verzet in, &amp;eacute;&amp;eacute;n der voorvechters
van moderne vakbondsopvattingen. Vanuit zijn uitgangspunten verdedigde
hij bijv., zij het onder enig voorbehoud, het recht op werkstaking, dat
velen binnen het verbond op bijbelse gronden afwezen. Ook van moderne
vakorganisatie en van co&amp;ouml;peratie toonde hij zich een voorstander.
Als spreker op vergaderingen was hij gevierd, als lid der redactie
(sinds 1898) van het blad 
&lt;em&gt;Patrimonium&lt;/em&gt;

schreef hij regelmatig artikelen. Mede onder Talma's invloed
ontwikkelde zich binnen de christelijke arbeidersbeweging een
strijdbaarder geest, hetgeen in 1909 resulteerde in de oprichting van
een echte vakbond, het Christelijk Nationaal Vakverbond (CNV). Ook in
de sociale praktijk was Talma actief. In zijn derde gemeente, Arnhem,
hield hij zich met name bezig met drankbestrijding en zorg voor daken
werklozenzorg.&lt;/p&gt;
&lt;p&gt;Ook in de politiek werd hij steeds meer betrokken. In 1894 koos
Talma, evenals Kuyper, partij voor het kieswetsontwerp-Tak van
Poortvliet. Evenals Kuyper bepleitte hij een gezinshoofdenkiesrecht,
waarbij hij echter het begrip gezinshoofd zo ruim opvatte, dat alle
volwassen mannelijke arbeiders eronder zouden vallen. Echt actief werd
hij in 1901, toen hij zich in twee Friese kiesdistricten voor de Tweede
Kamer kandidaat stelde. Na een intensieve verkiezingscampagne versloeg
hij in Tietjerksteradeel Troelstra en de liberale kandidaat De Kanter
bij de eerste stemming. Binnen de ARP behoorde Talma tot een jongere,
ten dele meer sociaal gerichte generatie, voor wie de schoolstrijd
minder op de eerste plaats stond. Patrimonium toetste sinds 1897
ARP-kandidaten voor de Tweede Kamer op hun sociale opvattingen. Talma
zelf had deze koers bepleit tegenover hen die een aparte christelijke
arbeiderspartij wilden.&lt;/p&gt;
&lt;p&gt;In de periode van zijn kamerlidmaatschap (1901-1908) verduidelijkte
Talma zijn opvattingen op sociaal gebied in verschillende parlementaire
redevoeringen. Zo verdedigde hij tegenover het sociaal-democratisch
kamerlid J.H.A. Schaper het christendom als grondslag voor praktische
politiek en de eigen politieke identiteit van een christen-democraat
tegenover vrijzinnig- en sociaal-democraten. Het beginsel van de
antithese tussen christelijke en niet-christelijke politiek verklaarde
hij als reactie van het christelijke volk op pogingen tot geestelijke
overheersing door het liberalisme. Bij de spoorwegstakingen van 1903
verdedigde Talma de regeringspolitiek en het niet meedoen der
christelijke arbeiders, de stakingen betekenden contractbreuk;
maatregelen waren derhalve zijns inziens onvermijdelijk. Wel wenste hij
serieus onderzoek naar de grieven. Tegenover conservatieve christelijke
opvattingen stelde hij anderzijds, dat er tussen arbeider en patroon
niet van een bijbelse gehoorzaamheidsrelatie sprake is, maar slechts
van een overeenkomst die voor beiden verplichtingen met zich meebrengt.
Aangezien in de praktijk de vrijheid van de arbeider vaak werd beperkt,
achtte Talma werkstaking een geoorloofd verzetsmiddel, dat echter wel
slechts als laatste remedie gebruikt mocht worden.&lt;/p&gt;
&lt;p&gt;In het kabinet-Heemskerk kon Talma van 1908 tot 1913 als minister
van Handel, Nijverheid en Landbouw zijn idee&amp;euml;n in praktijk
trachten te brengen: onder dit ministerie ressorteerde nl. ook Arbeid.
Zijn wetgevende arbeid lag vooral op het terrein van de
arbeidsvoorwaarden en op dat van de sociale verzekeringen. Bovendien
heeft hij vergeefse pogingen gedaan om d.m.v. een systeem van
arbeidsraden tot het begin van een stelsel van publiekrechtelijke
bedrijfsorganisatie te komen. Als uitgangspunt voor zijn
arbeidswetgeving hanteerde Talma een eerder door Kuyper geformuleerd
principe: de overheid dient bescherming te geven aan categorie&amp;euml;n
arbeiders die dat in het bijzonder nodig hebben: aan jongeren en
vrouwen in het algemeen en aan arbeiders in bedrijfstakken waar aperte
misstanden heersen. De herziening der 
&lt;em&gt;Arbeidswet&lt;/em&gt;

(1911) bevatte een verdere beperking van de arbeidsduur voor jongeren
en vrouwen en maakte nachtarbeid voor deze beide groepen vrijwel
onmogelijk. Het vaststellen van een tienurige werkdag voor alle
arbeiders achtte Talma niet thuis te horen in deze wet, die immers
slechts zg. beschermde personen betrof. Verder diende hij voor een
aantal beroepen waar zich bijzondere problemen voordeden, wetsontwerpen
met beschermende bepalingen in, nl. met betrekking tot steenhouwers,
stuwadoors, bakkers en landarbeiders. Het succes was gering: slechts de
Bakkerswet kwam in stemming en werd verworpen (1912). De bezwaren,
vooral door oud-liberalen en conservatieve confessionelen ingebracht,
betroffen hoofdzakelijk de staatsdwang en beperkingen van de vrijheid
van arbeidsuitoefening in het bijzonder.&lt;/p&gt;
&lt;p&gt;Als rechtsgrond voor zijn verzekeringswetten (de 
&lt;em&gt;Ziektewet&lt;/em&gt;

en de 
&lt;em&gt;Invaliditeits- en Ouderdomswet,&lt;/em&gt;

beide in 1913 aangenomen, maar pas later in werking getreden) stelde
Talma dat een arbeider, indien hij niet (meer) in staat tot werken was,
toch van zijn loon moest kunnen leven. De zelfstandigheid van de
arbeider was daarbij in het geding. Arbeidsverzekering zag hij als een
loonregeling, staatspensioen daarentegen, toen het ideaal van de
progressieve liberalen, als een soort armenzorg, die de arbeider juist
weer afhankelijk zou maken. De bezwaren in het parlement richtten zich
voornamelijk tegen het verplichte karakter van de verzekeringen.
Bovendien werd er ernstige kritiek geuit op de Raden van Arbeid die
Talma als uitvoeringsorganen wilde invoeren. De gedachte om Raden in te
stellen die op paritaire basis door patroons en arbeiders zouden zijn
samengesteld (onder een neutrale van overheidswege benoemde
voorzitter), met als taken toezicht op de naleving van wetten en
voorschriften en het geven van advies aan de regering, stond in
Talma's idee&amp;euml;n centraal. Al eerder had hij met hetzelfde doel
een Bakkersradenwet ingediend, die hij had moeten intrekken. Tegelijk
met de 
&lt;em&gt;Ziektewet&lt;/em&gt;

diende hij nu een Radenwet in: een 80-tal gekozen Raden op regionale
basis zouden voor de uitvoering der verzekering moeten zorgen. Hij
voldeed hiermee aan het door de Tweede Kamer verlangde
decentralisatieprincipe. Tegelijkertijd echter liet hij de mogelijkheid
voor verdergaande taken van de Raden geheel open: in dat kader zouden
zij ook verordeningen ter uitvoering van wetten en algemene maatregelen
van bestuur kunnen maken. Dit ging in de richting van
publiekrechtelijke bevoegdheden, waartegen groot verzet ontstond: Talma
werd gedwongen de taak van zijn Raden te beperken tot uitvoering van de
verzekeringen, waarna het wetsontwerp werd aangenomen (1912).&lt;/p&gt;
&lt;p&gt;Talma's oorspronkelijke idee betreffende Raden betekende geen
corporatistische maatschappijordening zoals later door verschillende
katholieken werd gepropageerd. Het ging hem minder om een harmonische
organische maatschappij als zodanig dan om medezeggenschap van de
arbeider. Zijn voorkeur voor een strijdbare vakbeweging wijst in deze
richting.&lt;/p&gt;
&lt;p&gt;Talma's nogal eigenzinnige en soms autoritaire aard heeft mede
bijgedragen tot betrekkelijk weinig concrete resultaten van zijn werk
als minister. Niettemin heeft hij met name de slepende sociale
verzekeringswetgeving een belangrijk stuk verder gebracht.&lt;/p&gt;
&lt;p&gt;In 1914 keerde hij terug naar een pastorie in Bennebroek. Zijn
gezondheid was door het harde werken echter aangetast en in 1916 volgde
zijn te vroege dood.&lt;/p&gt;
&lt;p&gt;
  &lt;a href='pgedeelte'&gt;P: &lt;/a&gt;Talrijke brochures en artikelen over sociale problemen, o.a. 
&lt;em&gt;De Vrijheid van den arbeidenden stand&lt;/em&gt;

(1902) en 
&lt;em&gt;De arbeidersbeweging&lt;/em&gt;

(1914). Zie ook enkele van zijn artikelen in de onderstaande werken van
Vellinga en De Ruiter.&lt;/p&gt;
&lt;p&gt;
  &lt;a href='lgedeelte'&gt;L: &lt;/a&gt;C. Smeenk en P. van Vliet jr.. 
&lt;em&gt;Een held in volle wapenrusting. Ds. A.S. Talma en zijn arbeid&lt;/em&gt;

(Rotterdam, 1916); J.M. Vellinga, 
&lt;em&gt;Talma's sociale arbeid&lt;/em&gt;

(Hoorn, 1941); T. de Ruiter O.F.M., 
&lt;em&gt;Minister A.S. Talma. Een historisch-ethische studie over de
corporatieve gedachte in de christelijk-sociale politiek van
Nederland&lt;/em&gt;

(Franeker, 1946).&lt;/p&gt;

&lt;a href='igedeelte'&gt;I: &lt;/a&gt;&lt;i&gt;Geschiedenis magazine&lt;/i&gt; 2007 (juni) 27. [Foto: Jules H. Wolff; A.S. Talma als minister van Handel, Nijverheid en Landbouw].&lt;/p&gt;

&lt;p&gt;J.T. Minderaa&lt;/p&gt; 
&lt;dtml-var bwn_footer&gt;</text>
  </biography>
</biodes>

