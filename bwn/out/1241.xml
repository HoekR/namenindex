<biodes version="1.0">
  <fileDesc>
    <title>Minderhoud, Abraham (1891-1958)</title>
    <ref target="http://resources.huygens.knaw.nl/bwn1880-2000/lemmata/bwn1/minderhoud"/>
    <publisher>
      <name>Biografisch Woordenboek van Nederland:1880-2000</name>
      <ref target="http://resources.huygens.knaw.nl/bwn1880-2000"/>
    </publisher>
  </fileDesc>
  <person>
    <idno type="id">minderhoud</idno>
    <persName><name type="geslachtsnaam">Minderhoud</name>, Abraham</persName>
    <sex value="1"/>
    <event type="birth" when="1891"/>
    <event type="death" when="1958"/>
    <state type="occupation">landbouwkundige</state>
  </person>
  <biography>
    <graphic url="http://resources.huygens.knaw.nl/bwn1880-2000/lemmata/bwn1/images/images/MINDERHOUD.jpg"/>
    <text>&lt;dtml-var bwn_header&gt;
 &lt;p class='genealogie'&gt;
  &lt;strong&gt;Minderhoud, Abraham&lt;/strong&gt;, landbouwkundige (Nieuwdorp, gem. 's-Heer Arendskerke 16-10-1891 - Utrecht 10-7-1958).

Zoon van Jan Minderhoud, sinds 1893 opziener van de hoeve Hongersdijk
in de Wilhelminapolder bij Goes, en Sentina Polderdijk. Gehuwd sinds
15-11-1917 met Elizabeth Jacoba Maria Zomer. Uit dit huwelijk werden 1
dochter en 2 zoons geboren.

&lt;img src=&amp;quot;images/MINDERHOUD.jpg&amp;quot; align=&amp;quot;right&amp;quot; BORDER=&amp;quot;0&amp;quot; alt=&amp;quot;afbeelding van Minderhoud, Abraham&amp;quot; class=&amp;quot;bwnimg&amp;quot;&gt;

&lt;/p&gt;
&lt;p&gt;Reeds in zijn vroege kinderjaren stond het voor Abraham vast, dat
hij landbouwer wilde worden. Op dertienjarige leeftijd werd hij
ingeschreven als leerling van de HBS te Goes, maar na drie klassen
doorlopen te hebben mocht hij tot zijn opluchting naar de
Rijkslandbouwwinterschool. Na het behalen van zijn einddiploma meldde
Minderhoud zich aan voor de cursus van de Nederlandsche
Heidemaatschappij, maar werd niet toegelaten, omdat voor het volgen van
deze cursus een minimum-leeftijd van 19 jaar was gesteld. Hij volgde
toen het advies op, om in afwachting van het bereiken van deze
leeftijd, dienst te nemen bij de Heidemij om op deze wijze
praktijkervaring op te doen bij verschillende ontginningen. Na het
bereiken van de negentienjarige leeftijd doorliep hij van 1911-1913 de
cursus van de Heidemij en werd daarna als opzichter aangesteld. In 1917
volgde de benoeming tot hoofdopzichter bij de N.V. Grontmij te Zwolle;
in 1918 die van directeur. Vanaf 1930 was hij inspecteur bij de
Directie van de Wieringermeer, en vervolgens sinds 1936 directeur van
de Wilhelminapolder.&lt;/p&gt;
&lt;p&gt;Ofschoon Minderhoud ook in zijn vroegere functies met grote
deskundigheid en werklust heeft gearbeid, is dit laatste directoraat
toch zijn eigenlijke levenswerk geworden. De Wilhelminapolder is de
grootste landbouwonderneming van ons land en ontstond in 1809 door
bedijking van een schorrengebied ten N. van Goes ter grootte van ca.
1400 ha. In de 19de-eeuw was deze landbouwonderneming uitgegroeid tot
een internationaal modelbedrijf. Bij de komst van de nieuwe directeur
had de Wilhelminapolder in landbouwkringen weliswaar nog een goede
naam, maar in verscheiden opzichten was er toch een feitelijke
achterstand te constateren, omdat het beheer niet steeds op rationele
wijze was gevoerd en de nieuwste ontwikkelingen op landbouwgebied niet
werden gevolgd. Op uiterst bekwame wijze heeft Minderhoud het bedrijf
gemoderniseerd en gerationaliseerd, ondanks de opeenvolgende
moeilijkheden en tegenslagen, waarmee hij tijdens zijn directoraat te
kampen heeft gehad. Hij aanvaardde zijn functie tijdens de grote
landbouwcrisis, daarna volgde de oorlogsperiode waarin geen
verbeteringen konden worden aangebracht en o.a. door maatregelen van de
bezetter in vele opzichten een achteruitgang onvermijdelijk was en ten
slotte deden zich tijdens zijn directoraat twee ernstige dijkvallen
voor. Ondanks deze grote moeilijkheden kon de Wilhelminapolder bij het
afscheid van Minderhoud in 1957 opnieuw als modelbedrijf worden
gekwalificeerd.&lt;/p&gt;
&lt;p&gt;Minderhoud, die als mens en directeur zeer hoog stond aangeschreven,
was een bescheiden figuur met een bijzondere belangstelling voor
zakelijke en technische problemen. Zijn werkkracht en deskundigheid
stelde hij ook beschikbaar voor algemene agrarische belangen. Hij was
plaatsvervangend voedselcommissaris voor Zeeland en voorzitter en lid
van talrijke instellingen op landbouwgebied.&lt;/p&gt;
&lt;p&gt;
  &lt;a href='lgedeelte'&gt;L: &lt;/a&gt;D. [= J.D. Dorst], in 
&lt;em&gt;Zeeuws Landbouwblad&lt;/em&gt;

46 (1958) 489; J.M.G. van der Poel, 
&lt;em&gt;De Wilhelminapolder, 1809-1959&lt;/em&gt;

(Wageningen, 1959) 231-256.&lt;/p&gt;

&lt;p&gt;
&lt;a href=&amp;quot;igedeelte&amp;quot;&gt;I: &lt;/a&gt;&lt;i&gt;Persoonlijkheden in het Koninkrijk der Nederlanden in woord en beeld&lt;/i&gt;. Onder hoofdred. van H.P. van den Aardweg (Amsterdam 1938) 1022.
&lt;/p&gt;

&lt;p&gt;J.M.G. van der Poel&lt;/p&gt; 
&lt;dtml-var bwn_footer&gt;</text>
  </biography>
</biodes>

