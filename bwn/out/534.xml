<biodes version="1.0">
  <fileDesc>
    <title>Fockema Andreae, Sijbrandus Johannes (1904-1968)</title>
    <ref target="http://resources.huygens.knaw.nl/bwn1880-2000/lemmata/bwn3/fockema"/>
    <publisher>
      <name>Biografisch Woordenboek van Nederland:1880-2000</name>
      <ref target="http://resources.huygens.knaw.nl/bwn1880-2000"/>
    </publisher>
  </fileDesc>
  <person>
    <idno type="id">fockema</idno>
    <persName><name type="geslachtsnaam">Fockema Andreae</name>, Sijbrandus Johannes</persName>
    <sex value="1"/>
    <event type="birth" when="1904"/>
    <event type="death" when="1968"/>
    <state type="occupation">rechtshistoricus</state>
  </person>
  <biography>
    <graphic url="http://resources.huygens.knaw.nl/bwn1880-2000/lemmata/bwn3/images/images/FOCKEMASJ.jpg"/>
    <text>&lt;dtml-var bwn_header&gt;
 &lt;p class='genealogie'&gt;
  &lt;strong&gt;Fockema Andreae, Sijbrandus Johannes&lt;/strong&gt;, rechtshistoricus (Leeuwarden 10-4-1904 - Beetsterzwaag 6-12-1968).

  Zoon van Arnold Daniel Hermannus Fockema Andreae, vice-president
  van een gerechtshof, en Fenneken Kosters. Gehuwd op 4-11-1941 met
  Antoinette de Monchy. Uit dit huwelijk werden 1 zoon en 2
  dochters geboren.
  
&lt;img src=&amp;quot;images/FOCKEMASJ.jpg&amp;quot; align=&amp;quot;right&amp;quot; BORDER=&amp;quot;0&amp;quot; alt=&amp;quot;afbeelding van Fockema Andreae, Sijbrandus Johannes&amp;quot; class=&amp;quot;bwnimg&amp;quot;&gt;
  
  &lt;/p&gt;
&lt;p&gt;Fockema Andreae bezocht te Alkmaar en Arnhem de lagere
    school en in laatstgenoemde plaats het gymnasium. Van 1922 tot
    1927 volgde rechtenstudie te Leiden. Hier was hij van 1928 tot
    1934 werkzaam bij het Hoogheemraadschap van Rijnland, eerst als
    tijdelijk ambtenaar belast met archiefwerkzaamheden, nadien als
    archivaris. Vervolgens was hij kort verbonden aan de afdeling
    staats- en strafrecht van het ministerie van Justitie te
    's-Gravenhage, om in 1935 afdelingschef te worden van de
    provinciale griffie te Zwolle. Deze betrekking werd in 1941
    verwisseld voor het griffierschap van Groningen. Na de oorlog
    volgden schorsing en ontslag wegens zuiveringsmaatregelen. De
    termen waarin het ontslag was vervat verzetten zich er niet
    tegen dat hij in 1946 in overheidsdienst kon treden als
    rijksarchivaris der 2e afdeling van het Algemeen Rijksarchief
    te 's-Gravenhage. In 1948 keerde Fockema Andreae terug naar het
    Hoogheemraadschap, nu als secretaris. Na een vierjarig
    directeurschap van de afdeling waterstaatsrecht van de
    Rijkswaterstaat in 's-Gravenhage (1959- 1963) werd zijn
    afwisselende carri&amp;egrave;re in de geboorteplaats Leeuwarden
    besloten met het rijksarchivariaat van Friesland.&lt;/p&gt;
&lt;p&gt;Ten dele in het kader van de dagelijkse ambtsbezigheden,
    maar veel meer nog daarbuiten bouwde de snelle en systematische
    werker Fockema Andreae een wetenschappelijk oeuvre op dat naar
    gevarieerdheid, gehalte en omvang - meer dan 630 titels - uniek
    mag heten. Centraal staan daarbij de publikaties op het terrein
    van de waterschapsgeschiedenis. Naast het monumentale 
    &lt;em&gt;Het Hoogheemraadschap van Rijnland, zijn recht en zijn
    bestuur van den vroegsten tijd tot 1857(1934,&lt;/em&gt;

    her-dr. 1982), waarop de schrijver cum laude promoveerde bij
    A.S.D. de Bl&amp;eacute;court, vragen met name vermelding de destijds
    geavanceerde inventaris 
    &lt;em&gt;De oude archieven van het Hoogheemraadschap van Rijnland
    1255-1857&lt;/em&gt;

    (1933) en de verschillende landsdelen beslaande 
    &lt;em&gt;Studi&amp;euml;n over waterschaps-geschiedenis&lt;/em&gt;

    (1950-1952). Fockema Andreae bracht de waterschapsgeschiedenis
    op hoger, kritisch-wetenschappelijk niveau. Een uitzonderlijk
    brede belezenheid stelde hem in staat de beeldvorming als
    zodanig te verlevendigen en te verfijnen. Deze ruime benadering
    leidde als vanzelfsprekend tot monografie&amp;euml;n op
    aanvankelijk alleen terzijde betreden terreinen. Zo voerde zijn
    diepgaande belangstelling voor de dramatis personae tot fijn
    uitgesponnen biografie&amp;euml;n, waaronder als climax 
    &lt;em&gt;Willem I, graaf van Holland 1203 - 1222. en de Hollandse
    hoogheemraadschappen&lt;/em&gt;

    [1954]. Grote deskundigheid als historisch cartograaf trad
    voorts aan de dag in de inleiding bij zijn heruitgave van
    Floris Balthasar, 
    &lt;em&gt;Kaart van Rijnland 1610- 1615&lt;/em&gt;

    (1929). Hoogtepunt op dit terrein vormde het - mede op naam van
    B. van 't Hoff staande, maar wat de tekst betreft geheel door
    Fockema Andreae verzorgde - standaardwerk 
    &lt;em&gt;Geschiedenis der kartografie van Nederland van den
    Romeinschen tijd tot in het midden der 19e eeuw&lt;/em&gt;

    (1947).&lt;/p&gt;
&lt;p&gt;Ook op historisch-metrologisch en naamkundig gebied zijn
    verscheidene publikaties van blijvende betekenis aan hem te
    danken, evenals op het terrein van de plattelandsgeschiedenis.
    Opstellen over Hollandse polders, dorpen en heerlijkheden
    leidden een nieuw genre in met synthetisch
    rechtshistorisch-geografische inslag. Ander werk is overwegend
    historisch-geografisch, zoals zijn bijdragen 'Stad en dorp' in
    het met E.H. ter Kuile en R.C. Hekker samengestelde tweedelige
    standaardwerk 
    &lt;em&gt;Duizend jaar bouwen in Nederland&lt;/em&gt;

    (1948, 1957). Het rechtshistorische in engere zin daarentegen -
    hoewel altijd nog via een geschiedkundige groothoeklens
    benaderd - staat centraal in wat, naast zijn proefschrift, wel
    het belangrijkste onderdeel van zijn oeuvre mag heten: 
    &lt;em&gt;De Nederlandse staat onder de republiek&lt;/em&gt;

    (1961). Dit vele malen herdrukte boek bracht voor het eerst een
    doorwrocht, dynamisch beeld van het staats- en
    administratiefrechtelijk reilen en zeilen van de toenmalige
    samenleving. Overigens toonde Fockema Andreae zich ook een
    meester op het terrein van de nieuwste geschiedenis. Zijn 
    &lt;em&gt;Een mensenleven in Nederland. Driekwart eeuw ontwikkeling
    van openbaar bestuur, onderwijs en onderneming&lt;/em&gt;

    (1957) is een werk van blijvend belang. Modern-rechtelijk werk
    ontbreekt evenmin. Zo werd zijn 
    &lt;em&gt;Rechtsgeleerd handwoordenboek&lt;/em&gt;

    (1948), bij herhaling herdrukt, een begrip. Zoals met alle
    wetenschappelijke arbeid betekende het oeuvre van Fockema
    Andreae op de diverse bestreken terreinen geen eindpunt. Dit
    geldt voor de publikaties uit de latere perioden. De drang naar
    een hogere produktie domineerde toen doorgaans kennelijk boven
    een precieze gedegen feitelijke onderbouw, terwijl gefundeerde
    afwijkende meningen van anderen niet of nauwelijks aandacht
    kregen. Op alle terreinen van zijn wetenschappelijke
    belangstelling leverde Fockema Andreae - in totaal meer dan 200
    - recensies af. Bescheiden en lankmoedig in hun kritiek
    behelzen deze in vlotte journalistieke stijl gebrachte
    pennenvruchten originele karakteristieken, veelal aangevuld met
    waardevolle suggesties.&lt;/p&gt;
&lt;p&gt;Behalve als schrijver trad Fockema Andreae in de
    wetenschappelijke wereld ook naar voren in verenigingen,
    alsmede tijdens congressen in binnen- en buitenland.
    Spraakmoeilijkheden - die hem, schriftelijke omgang
    prefererend, in het ambtelijke parten speelden - vormden geen
    beletsel om bij herhaling een leidinggevende plaats te
    aanvaarden en regelmatig aan discussies deel te nemen. Op
    46-jarige leeftijd werd Fockema Andreae toegelaten als lid van
    de Koninklijke Nederlandse Akademie van Wetenschappen. Naast
    het vele werk dat hij in dit verband deed ontplooide hij
    gedurende vele jaren activiteiten als redactielid van
    tijdschriften en als bestuurslid. Zo was hij bijv. voorzitter
    van het Koninklijk Nederlands Aardrijkskundig Genootschap -
    waarvan hij later erelid werd - en van de Vereniging voor
    naamkunde. Van zijn werkzaamheid profiteerden onder meer de
    Vereniging voor administratief recht, de Maatschappij der
    Nederlandse Letterkunde te Leiden en de Culturele Raad voor
    Zuid-Holland, waarvan hij aan de wieg stond en later
    vice-voorzitter was.&lt;/p&gt;
&lt;p&gt;Als mens is Fockema Andreae het beste te typeren als de
    begaafde, originele Einzelg&amp;auml;nger. Minzaam in de omgang
    ging hij in betrekkelijke eenzaamheid zijn veelzijdige weg door
    het ambtelijke en wetenschappelijke leven. Zijn oeuvre is au
    fond impressionistisch van allure, soms zelfs visionair. Een al
    te strak volgehouden dogmatisch-systematische aanpak lag hem
    niet. Zijn hobby was de wetenschap. Zelfs vakantietrips
    leverden niet zelden interessante historische artikelen op over
    de bezochte streek, gebaseerd op archiefonderzoek ter
    plekke.&lt;/p&gt;
&lt;p&gt;
  &lt;a href='agedeelte'&gt;A: &lt;/a&gt;Verzameling handschriften uit de nalatenschap van mr.
  S.J. Fockema Andreae in de Provinciale Bibliotheek van Friesland
  te Leeuwarden.&lt;/p&gt;
&lt;p&gt;
  &lt;a href='pgedeelte'&gt;P: &lt;/a&gt;
  &lt;em&gt;Bibliografie van de werken Mr. S.J. Fockema Andreae.&lt;/em&gt;

    Samengest. door J. Westenberg ('s-Gravenhage, 1968) met een
    'Slotaanvulling op de bibliografie', in 
    &lt;em&gt;Nederlands Archievenblad&lt;/em&gt;

    74 (1970) 279-289.&lt;/p&gt;
&lt;p&gt;
  &lt;a href='lgedeelte'&gt;L: &lt;/a&gt;Behalve de inleiding van J.Th. de Smidt in
  bovengenoemde bibliografie (I-VII) en de levensberichten vermeld
  in eerdergenoemde 'Slotaanvulling op de bibliografie', 289: D.P.
  Blok, 'Fockema Andreae en de Hollandse dorpsgeschiedenis', in
  S.J. Fockema Andreae &amp;#134;, 
  &lt;em&gt;Warmond, Valkenburg en Oegstgeest&lt;/em&gt;

  (Dordrecht, 1976) 7-13; H. van der Linden, 'S.J. Fockema
  Andreae', in 
  &lt;em&gt;Holland. Regionaal-historisch tijdschrift&lt;/em&gt;

  15 (1983) 174-184.&lt;/p&gt;


&lt;p&gt;
&lt;a href=&amp;quot;igedeelte&amp;quot;&gt;I: &lt;/a&gt;&lt;i&gt;Jaarboek van de Koninklijke Nederlandse Akademie van Wetenschappen 1969-1970&lt;/i&gt; (Amsterdam 1970) afbeelding tegenover pagina 280.&lt;/p&gt;



&lt;p&gt;H. van der Linden&lt;/p&gt; 
&lt;dtml-var bwn_footer&gt;</text>
  </biography>
</biodes>

