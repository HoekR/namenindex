<biodes version="1.0">
  <fileDesc>
    <title>Tadema, Lourens Alma (1836-1912)</title>
    <ref target="http://resources.huygens.knaw.nl/bwn1880-2000/lemmata/bwn4/tadema"/>
    <publisher>
      <name>Biografisch Woordenboek van Nederland:1880-2000</name>
      <ref target="http://resources.huygens.knaw.nl/bwn1880-2000"/>
    </publisher>
  </fileDesc>
  <person>
    <idno type="id">tadema</idno>
    <persName><name type="geslachtsnaam">Tadema</name>, Lourens Alma</persName>
    <sex value="1"/>
    <event type="birth" when="1836"/>
    <event type="death" when="1912"/>
    <state type="occupation">schilder</state>
  </person>
  <biography>
    <graphic url="http://resources.huygens.knaw.nl/bwn1880-2000/lemmata/bwn4/images/images/TADEMA.jpg"/>
    <text>&lt;dtml-var bwn_header&gt;
 &lt;p class='genealogie'&gt;
  &lt;strong&gt;Tadema, Lourens Alma&lt;/strong&gt;, (ook bekend onder de namen &lt;b&gt;Laurens Alma Tadema&lt;/b&gt; en &lt;b&gt;Lawrence Alma-Tadema&lt;/b&gt;, sinds 24-5-1899 &lt;b&gt;sir Lawrence Alma-Tadema&lt;/b&gt;), schilder 
  (Dronrijp (F.) 8-1-1836 - Wiesbaden (Duitsland) 25-6-1912). 
Zoon van Pieter Tadema, notaris, en Hinke Brouwer. Gehuwd op
  24-9-1863 met Marie Pauline Gressin Dumoulin. Uit dit huwelijk
  werden, behalve 1 zoon die jong overleed, 2 dochters geboren. Na
  haar overlijden (28-5-1869) gehuwd op 29-7-1871 met Laura Theresa
  Epps. Uit dit huwelijk werden geen kinderen geboren. Hij kreeg in
  januari 1873 de Britse nationaliteit.
  

  &lt;img src=&amp;quot;images/TADEMA.jpg&amp;quot; align=&amp;quot;right&amp;quot; BORDER=&amp;quot;0&amp;quot; alt=&amp;quot;afbeelding van Tadema, Lourens Alma&amp;quot; class=&amp;quot;bwnimg&amp;quot;&gt;

  
  &lt;/p&gt;
&lt;p&gt;Op vierjarige leeftijd verloor Lourens Tadema zijn vader,
    notaris te Leeuwarden. Evenals twee van zijn drie stiefbroers
    was hij voorbestemd voor de rechtenstudie, en als voorbereiding
    daarop bezocht hij het gymnasium in de Friese hoofdstad.
    Lourens ambieerde echter een artistieke carri&amp;egrave;re: als kind
    had hij al blijk gegeven van grote vaardigheid in het tekenen,
    en omstreeks zijn veertiende vervaardigde hij zijn eerste
    schilderijen. Toen na een zware ziekte, die het ergste deed
    vrezen, de familie hem de vrije keus liet, ging hij zich
    volledig aan de kunst wijden.&lt;/p&gt;
&lt;p&gt;Na tevergeefs om toelating te hebben gevraagd bij
    verschillende Nederlandse academies, werd Tadema in 1852
    aangenomen bij de Koninklijke Akademie van Schoone Kunsten te
    Antwerpen, waar hij tot 1857 zou studeren. Zijn vroege werk
    verraadt de invloed van de docenten Gustaaf Wappers en Joseph
    Dijckmans. Eerstgenoemde verzette zich tegen de toen nog steeds
    heersende stijl van de Franse classicistische schilder Jacques
    Louis David en stelde daartegenover een romantisch koloriet en
    de kwaliteiten van de Vlaamse en Hollandse meesters. Dijckmans
    had grote belangstelling voor historische genrestukken en
    propageerde een zeer gedetailleerde schilderkunst met fijn
    penseel.&lt;/p&gt;
&lt;p&gt;Van belang voor Tadema's vorming was ook het contact met
    Louis de Taeye, leraar geschiedenis en kostuum aan de Akademie.
    Deze nam hem in 1855 aan als leerling-assistent en gaf hem
    inwoning. Hij bracht de vroege geschiedenis van Frankrijk en
    Belgi&amp;euml;, de wereld der Merovingen en Franken, onder zijn
    aandacht. Bovendien werd Tadema door toedoen van De Taeye in
    1857 lid van de Cercle artistique, litt&amp;eacute;raire et
    scientifique d'Anvers, waar zijn belangstelling voor Duitse
    literatuur en geschiedenis werd gewekt. Dit alles is terug te
    vinden in zijn onderwerpkeuze uit deze jaren. In de herfst van
    1858 werd Tadema door De Taeye voorgesteld aan de gerenommeerde
    schilder Hendrik Leys, wiens assistent hij werd. Onder zijn
    leiding werkte hij onder meer aan de fresco's in de grote zaal
    van het Antwerpse stadhuis. Wegens Tadema's vooruitzichten op
    een succesrijke artistieke loopbaan besloten zijn moeder en
    enige zuster in 1859 Friesland te verlaten en in Antwerpen bij
    hem in te trekken.&lt;/p&gt;
&lt;p&gt;In de jaren zestig ging Tadema zich als zelfstandig
    beroepsschilder presenteren. Hij ondernam zijn eerste reizen:
    naar Keulen in 1861 en naar Londen in 1862. In het
    laatstgenoemde jaar behoorde hij tot de deelnemers aan de
    Tentoonstelling van Werken van Levende Meesters te Amsterdam,
    waar hij een gouden medaille won met het schilderij 
    &lt;em&gt;Venantius Fortunatus&lt;/em&gt;

    ; ook werd hij hier tot lid gekozen van de
    kunstenaarssoci&amp;euml;teit 'Arti et Amicitiae'. In september
    1863, acht maanden na het overlijden van zijn moeder, huwde
    Tadema de dochter van een Franse adellijke journalist en met
    haar bezocht hij op huwelijksreis Florence, Rome, Napels en
    Pompeji. Hij raakte er gefascineerd door de klassieke cultuur,
    vooral door het dagelijks leven in de oudheid. Na terugkeer uit
    Itali&amp;euml;, een jaar later, verdwenen allengs de middeleeuwse
    thema's uit zijn schilderijen en gingen onderwerpen uit het
    Grieks-Romeinse verleden zijn oeuvre domineren, slechts nu en
    dan afgewisseld met onderwerpen ontleend aan de Egyptische
    geschiedenis, die overigens al eerder zijn belangstelling had
    gehad.&lt;/p&gt;
&lt;p&gt;In 1864 kwam Tadema in contact met Ernest Gambart, een
    toonaangevende Belgische kunsthandelaar met vestigingen in
    verschillende Europese steden. Deze ontmoeting zou van grote
    betekenis zijn. Gambart nam hem onder contract en introduceerde
    zijn werk in Groot-Brittanni&amp;euml;, waar het onmiddellijk erg
    in de smaak viel. In 1865 vestigde Tadema zich in Brussel, niet
    alleen omdat de familie van zijn echtgenote er woonde, maar ook
    omdat hij er dat jaar met zijn schilderij 
    &lt;em&gt;Fredegonda en Praetextatus&lt;/em&gt;

    op de Salon een groot succes had behaald &amp;egrave;n omdat zich
    hier een van de vestigingen van Gambart bevond.&lt;/p&gt;
&lt;p&gt;In 1870 - zijn vrouw was het jaar daarvoor overleden -
    besloot Tadema zich in Londen te vestigen. Na het uitbreken van
    de Frans-Duitse oorlog trokken daar vanuit Parijs vele
    kunstenaars heen, en bovendien had hij er inmiddels
    verschillende vrienden. In de Britse hoofdstad werd hij goed
    ontvangen in de kring van schilders van de klassieke oudheid:
    Edward Armitage, Frederick Leighton, Edward Poynter en Albert
    Moore. Door zijn specialiteit, het dagelijkse leven in de
    Oudheid - schertsend werd wel gesproken van 'five-o'clock-tea
    antiquity' -, vormde hij voor hen geen directe bedreiging.
    Integendeel, hun gezamenlijke positie werd door zijn komst
    alleen maar versterkt. Na enkele maanden in Londen te hebben
    gewoond, kocht Tadema Townshend House in Regents Park, dat door
    hem werd verbouwd en verfraaid met marmer, kunstvoorwerpen,
    exotische objecten en snuisterijen. Hij begon zich steeds meer
    allure aan te meten. Zo liet hij zich Alma-Tadema noemen, wat
    hem niet alleen meer aanzien verschafte, maar tevens zijn naam
    vooraan in de alfabetische tentoonstellingscatalogi bracht. In
    1871 hertrouwde hij met een van zijn leerlingen, de
    negentienjarige dochter van een Londense arts, en twee jaar
    later werd hij Brits staatsburger.&lt;/p&gt;
&lt;p&gt;Tadema nam van 1869 tot 1904 deel aan de Royal Academy of
    Arts Exhibitions en oogstte er weldra grote roem. Het
    tentoonstellen, in 1873, van 
    &lt;em&gt;De dood van de eerstgeborene&lt;/em&gt;

    was een gebeurtenis in artistiek Londen. Hetzelfde was het
    geval in 1875 met 
    &lt;em&gt;Een beeldengalerij&lt;/em&gt;

    en een jaar later met 
    &lt;em&gt;Een audi&amp;euml;ntie ten huize van Agrippa&lt;/em&gt;

    . Weliswaar laakte de criticus John Ruskin, met zijn opvatting
    dat kunst moet verheffen, Tadema's heidense onderwerpen en had
    ook de historicus Thomas Carlyle zijn reserves tegen diens
    'Greek prejudice', maar zij werden overstemd door de
    bewonderaars, en zowel kunsthandelaren als verzamelaars
    betaalden steeds hogere prijzen voor zijn werk.&lt;/p&gt;
&lt;p&gt;Op zijn vele reizen en dank zij een in de loop der jaren
    bijeengebrachte verzameling boeken, gravures en foto's had
    Tadema een grote archeologische kennis opgedaan. Met behulp van
    dit documentatiemateriaal schilderde hij zijn complexe en
    gedetailleerde, antiquiserende decors met balkons, colonnades,
    exedra's, rijk gemeubileerde villa's, badhuizen en theaters.
    Hierin beeldde hij zijn jongeren af die praten, flirten,
    uitgaan of baden, sensueel naakt of in keurige toga's en
    tunica`s, met gespen en knopen, het hoofd getooid met
    bloemenkransen en sluiers, met sieraden om de hals, polsen en
    enkels. Zijn kleurgebruik onderging intussen een wijziging.
    Terwijl hij in Belgi&amp;euml; aanvankelijk werkte in een warm
    koloriet, werd zijn werk nu lichter van toon en deed het als
    geheel mondainer aan.&lt;/p&gt;
&lt;p&gt;Aangezien met de opkomst van de romantiek, het realisme, de
    school van Barbizon en het landschapschilderen in het algemeen
    het prestige van de klassieke oudheid en de doelstellingen van
    de kunstacademies alom onder druk waren komen te staan, bestond
    er in behoudende artistieke kringen grote waardering voor
    iemand als Tadema, die de aan de Grieks-Romeinse oudheid
    ontleende onderwerpen nieuwe glans wist te geven. Zo ontving
    hij in vele Europese landen een indrukwekkend aantal
    onderscheidingen van nationale kunstacademies en andere, de
    tradities respecterende instellingen. De bekroning van dit
    internationale eerbetoon vond plaats in Groot-Brittanni&amp;euml;,
    waar hem in juni 1879 het lidmaatschap van de Royal Academy of
    Arts te beurt viel en ruim drie jaar later een grote
    overzichtstentoonstelling van zijn werk plaatsvond. Op 24 mei
    1899, ten slotte, werd hij 'knight'.&lt;/p&gt;
&lt;p&gt;In 1884 kocht Tadema de monumentale villa 34 Grove End Road
    in het noordwesten van Londen, die eveneens door hem op
    kostbare wijze werd verfraaid: de interieurs hadden decoraties
    van zeegroen marmer en waren voorzien van parket, dat men
    slechts met sloffen aan mocht betreden; er was een atrium met
    moza&amp;iuml;ekvloer, een atelier met een grote absisvormige
    afsluiting, een hal met 45, door vrienden geschilderde panelen
    en een tuin met colonnade. Het was er alsof men een schilderij
    van de meester zelf binnenstapte.&lt;/p&gt;
&lt;p&gt;Tadema verenigde in zich een succesvol zakenman en een
    practical joker, een liefhebber van muziek, theater en van
    mechanisch kinderspeelgoed, een kunstenaar en een erudiet die
    een grote kennis van de Grieks-Romeinse oudheid bezat en
    Nederlands, Engels, Frans, Duits en Italiaans sprak, zij het
    met een zwaar Fries accent. Hij was niet een echt spiritueel
    causeur, maar wel charmant in de omgang en onderhield een druk
    sociaal leven. Boven een deur van zijn villa las men de
    inscriptie: 'When friends meet hearts warm'. Onder die vele
    vrienden van 'Tad' bevonden zich prominenten zoals de schilders
    John Millais, John Sargent en James Whistler, de acteur Henry
    Irving, de schrijver Oscar Wilde, de operazanger Enrico Caruso
    en de componist Tsjaikovski. Zij waren te gast bij zijn
    ontvangsten, diners en concerten of zaten model voor hun
    portret, zoals de Poolse pianist I.J. Paderewski en de Britse
    politicus A.J. Balfour. Hoewel zijn klassieke oeuvre in
    Nederland niet zo aansloeg als in Groot-Brittanni&amp;euml;, had
    hij toch ook hier vrienden: de schilders Hendrik Mesdag, een
    ver familielid, de gebroeders Maris, die hij nog uit zijn
    Antwerpse academietijd kende, en vooral ook de literator Carel
    Vosmaer, die verschillende artikelen aan zijn werk wijdde. De
    schrijver Louis Couperus zocht hem in 1898 op in Londen, maar
    was meer onder de indruk van zijn huis dan van zijn
    persoonlijkheid.&lt;/p&gt;
&lt;p&gt;In 1905 stierf Tadema's tweede echtgenote, wat een zware
    slag voor hem betekende. In de daaropvolgende jaren ging zijn
    gezondheid achteruit, en in 1912 overleed hij, terwijl hij
    genezing zocht in het Kurort Wiesbaden. Zijn stoffelijk
    overschot werd bijgezet in Saint Paul's Cathedral te
    Londen.&lt;/p&gt;
&lt;p&gt;Tadema heeft een rijk oeuvre nagelaten. Zelf gaf hij aan 408
    werken - merendeels in olieverf - een opusnummer. Hij
    vervaardigde aquarellen en tekeningen, en ontwierp meubilair,
    kostuums en toneeldecors. Geheel overeenkomstig Tadema's eigen
    persoonlijkheid en leefmilieu tonen de door hem afgebeelde
    personages weinig betrokkenheid bij de sociale, politieke of
    religieuze problemen van hun tijd; zij leven het onbekommerde
    bestaan van de in rijkdom en weelde badende aristocratie. Tegen
    een prachtige, authentiek-klassiek ogende achtergrond
    schilderde hij een probleemloze wereld van schoonheid en jeugd
    en wist hij daarmee velen te boeien.&lt;/p&gt;
&lt;p&gt;Na Tadema's dood is er decennialang nauwelijk waardering
    geweest voor zijn werk. Weliswaar oefenden zijn schilderijen -
    volgens sommigen - invloed uit op grote 20e-eeuwse
    filmprodukties als van Cecil B. de Mille en D.W. Griffith, die
    de klassieke wereld in beeld trachtten te brengen, maar bij het
    grote publiek waren zij nagenoeg onbekend. In de
    vooruitstrevende milieus telden alleen expressionisten,
    abstracten en surrealisten, kunstenaars die naar nieuwe vormen
    zochten of het diepere wezen van de mens probeerden bloot te
    leggen. Van de meesters van de voorbije eeuw werden vooral zij
    bewonderd die met hun koloriet of tekening vernieuwing hadden
    gebracht, zoals de romantici en de impressionisten, maar niet
    degenen die in essentie de traditie waren trouw gebleven. Pas
    in de jaren zestig en zeventig van deze eeuw ontstond een
    herwaardering voor 19e-eeuwse kunstenaars als Tadema, voor wie
    kunst niet alleen creativiteit en vernieuwing, maar ook kennis,
    vakmanschap en traditie was.&lt;/p&gt;
&lt;p&gt;
  &lt;a href='agedeelte'&gt;A: &lt;/a&gt;Persoonlijke bescheiden betreffende Alma Tadema
  berusten in Birmingham University Library.&lt;/p&gt;
&lt;p&gt;
  &lt;a href='pgedeelte'&gt;P: &lt;/a&gt;Beredeneerde oeuvrecatalogus in de onder L genoemde
    publikatie van Swanson, 
    &lt;em&gt;The biography and catalogue raisonn&amp;eacute; ...&lt;/em&gt;

    , 113-279. In dit werk zijn ook, voor zover beschikbaar,
    illustraties opgenomen van al Tadema's werken (281-492),
    alsmede een overzicht van zijn publikaties (498).&lt;/p&gt;
&lt;p&gt;
  &lt;a href='lgedeelte'&gt;L: &lt;/a&gt;Vern G. Swanson, 
  &lt;em&gt;Sir Lawrence Alma-Tadema. The painter of the Victorian vision
  of the ancient world&lt;/em&gt;

  (Londen, 1977); F.L. Bastet, 'Een five o'clock tea in de Griekse
  thermen. De volmaakte oudheid van Alma Tadema', in 
  &lt;em&gt;Museumjournaal&lt;/em&gt;

  29 (1984) 96-105; Russell Ash, 
  &lt;em&gt;Sir Lawrence Alma-Tadema&lt;/em&gt;

  (Londen, 1989); Vern G. Swanson, 
  &lt;em&gt;The biography and catalogue raisonn&amp;eacute; of the paintings of
  sir Lawrence Alma-Tadema, OM, RA&lt;/em&gt;

  (Londen, 1990); Constant Cuypers, 'De droom van Alma Tadema', in 
  &lt;em&gt;Kunstschrift&lt;/em&gt;

  35 (1991) 4 (juli/aug.) 38-47; 
  &lt;em&gt;Lawrence Alma-Tadema&lt;/em&gt;

  [Tentoonstellingscatalogus Paul Getty Museum] (Malibu, 1991);
  Hanna Pennock, 'De levens van twee neven: Hendrik Willem Mesdag
  en Lourens Alma Tadema', in 
  &lt;em&gt;Jong Holland&lt;/em&gt;

  9 (1993) 8-19; Teio Meedendorp, '''Ik ben eigenlijk een
  lompert...''. Zeven brieven van Lourens Alma Tadema aan
  Christoffel Bisschop', 
  &lt;em&gt;ibidem&lt;/em&gt;

  9 (1993) 20-26.&lt;/p&gt;

&lt;p&gt;
&lt;a href=&amp;quot;igedeelte&amp;quot;&gt;I: &lt;/a&gt;Edmund Swinglehurst, &lt;i&gt;Lawrence Alma-Tadema&lt;/i&gt; (San Diego 2001) 11 [Zelfportret uit 1896; Galleria degli Uffizi, Florence].
&lt;/p&gt;




&lt;p&gt;L.J.I. Ewals&lt;/p&gt; 
&lt;dtml-var bwn_footer&gt;</text>
  </biography>
</biodes>

