<biodes version="1.0">
  <fileDesc>
    <title>Wijnberg, Abraham (1878-1961)</title>
    <ref target="http://resources.huygens.knaw.nl/bwn1880-2000/lemmata/bwn5/wijnberg"/>
    <publisher>
      <name>Biografisch Woordenboek van Nederland:1880-2000</name>
      <ref target="http://resources.huygens.knaw.nl/bwn1880-2000"/>
    </publisher>
  </fileDesc>
  <person>
    <idno type="id">wijnberg</idno>
    <persName><name type="geslachtsnaam">Wijnberg</name>, Abraham</persName>
    <sex value="1"/>
    <event type="birth" when="1878"/>
    <event type="death" when="1961"/>
    <state type="occupation">scheikundige</state>
    <state type="occupation">ondernemer</state>
  </person>
  <biography>
    <text>&lt;dtml-var bwn_header&gt;
 &lt;p class='genealogie'&gt;
  &lt;strong&gt;Wijnberg, Abraham&lt;/strong&gt;, scheikundige en ondernemer (Amsterdam 26-6-1878 - Aalsmeer 29-9-1961). 
Zoon van Izaak Jacob Wijnberg, sjouwer en verver, en Eva
  Tunninge.
  

  

  
  &lt;/p&gt;
&lt;p&gt;Bram Wijnberg werd als derde van twaalf kinderen geboren in
    een joods gezin in Amsterdam. Op de vijfjarige HBS vatte hij
    bijzondere belangstelling op voor de scheikundelessen. Zijn
    wens om na het eindexamen, in 1897, aan de Polytechnische
    School te Delft chemie te studeren ging echter niet in
    vervulling, omdat zijn ouders deze studie niet konden betalen.
    De jonge Wijnberg kwam toen als assistent terecht op het
    scheikundig laboratorium van de School voor Suikerindustrie -
    de zogeheten 'Suikerschool' - aan de Herengracht. Hierdoor was
    hij niet alleen verzekerd van een bescheiden inkomen, maar kon
    hij ook de nodige vakkennis opdoen.&lt;/p&gt;
&lt;p&gt;Toch bood deze baan Wijnberg op den duur geen voldoening,
    want het bleef zijn ambitie de ingenieurstitel te behalen. In
    1899 nam hij de stap zich de vereiste theoretische en
    praktische kennis door zelfstudie eigen te maken. Van een
    student uit Delft, die af en toe de zondagen en de vakanties in
    Amsterdam doorbracht, leende hij de dictaten. De stof werd door
    hem dan, waar nodig, mondeling toegelicht. Wijnberg legde alle
    examens met succes af en behaalde in 1903 in vrijwel de normale
    tijdsduur het diploma (scheikundig) technoloog. Hij slaagde
    hierin zonder colleges te hebben gevolgd en zonder bij het
    praktisch werk begeleiding te hebben ontvangen van een
    hoogleraar. Nog niet eerder was het bij de Polytechnische
    School voorgekomen dat iemand op dergelijke wijze zijn titel
    behaalde.&lt;/p&gt;
&lt;p&gt;Wijnberg werd vervolgens leraar aan de Suikerschool, waar
    hij zich door zijn heldere en boeiende lessen erg geliefd
    maakte bij zijn leerlingen. Al na enige jaren werd hij
    opgenomen in de directie van de Suikerschool. In 1905 kreeg hij
    tevens een aanstelling als tijdelijk scheikundeleraar aan
    dezelfde HBS die hij als jongen had bezocht. Het leraarschap
    gaf hem echter geen blijvende voldoening, en mede door
    tijdgebrek legde hij de laatstgenoemde functie al spoedig neer.
    Tevens bedankte hij in 1922 als directeur van de Suikerschool.
    Zijn voorkeur ging nog steeds uit naar de
    technisch-scheikundige richting, die de industrie hem bood.
    Graag beproefde en bestudeerde hij allerlei chemische
    processen. Toen de Polytechnische School in Delft in 1905 werd
    omgevormd tot de Technische Hoogeschool, werd voor Wijnberg de
    mogelijkheid geopend daar te promoveren. Als onderwerp koos hij
    zijn persoonlijke ontdekking dat suikerriet voor ongeveer tien
    procent bestaat uit was, die hij had weten te halen uit het
    filtervuil, dat overblijft na de winning van suiker. Hij
    verrichtte het onderzoek zonder de medewerking van zijn
    promotor, prof. G. van Iterson jr., en promoveerde op 28 juni
    1909 cum laude in de technische wetenschap op de dissertatie 
    &lt;em&gt;Over rietwas en de mogelijkheid zijner technische
    gewinning&lt;/em&gt;

    .&lt;/p&gt;
&lt;p&gt;Ook na zijn promotie bleef Wijnberg ge&amp;iuml;nteresseerd in
    de gebruiksmogelijkheden van was. Vanaf 1910 was hij directeur
    van de mede door hem opgerichte NV Hollandsche Fabriek van
    Wasproducten, die in de Suikerschool gevestigd was.
    Aanvankelijk liet de zuivering en de ontkleuring van het
    rietwas nog veel te wensen over. Wijnberg stelde alles in het
    werk om hierin verbetering te brengen. Na rusteloos zoeken vond
    hij voor het raffineren van de ruwe was een poedervormige
    ontkleuringskool van plantaardige oorsprong, die vrijwel geheel
    uit zuivere koolstof bestaat. Wijnberg en J.K. van der Heide,
    in wiens laboratorium veel voorbereidend onderzoek was
    verricht, kregen in 1912 octrooi op de nieuwe vinding, die
    onder de naam 'norit' wereldbekendheid zou krijgen.&lt;/p&gt;
&lt;p&gt;Ondertussen was Wijnberg op het idee gekomen de
    ontkleuringskool ook te gebruiken bij de fabricage van suiker.
    Met behulp van het norit kon men voortaan in &amp;eacute;&amp;eacute;n
    proces geraffineerde suiker maken van beetwortelen of
    suikerriet. Tot dan toe moest de gewonnen ruwsuiker in aparte
    raffinaderijen nog een speciale bewerking ondergaan, voordat
    deze als gezuiverde, voor de consumptie geschikte 'witsuiker'
    kon worden verkocht. Met enige docenten van de Suikerschool
    richtte Wijnberg in mei 1912 de NV Norit Witsuiker Maatschappij
    op, met het doel het verkregen octrooi zakelijk te exploiteren.
    De nieuwe maatschappij, met Wijnberg als directeur, kreeg de
    patentrechten voor het fabriceren van het norit voor bijna
    dertig landen, waaronder Nederland. 'Norit' werd een wettig
    gedeponeerd handelsmerk.&lt;/p&gt;
&lt;p&gt;Al meteen boekte de onderneming goede verkoopresultaten in
    verscheidene ge&amp;iuml;ndustrialiseerde landen. Dit succes leidde
    tot het besluit het norit niet langer in het buitenland te
    laten maken, maar het voortaan zelf te produceren. In 1916 werd
    - om de productie in eigen hand te houden en daardoor het
    fabrieksgeheim beter te beschermen - aan de houthaven in
    Zaandam een nieuw fabriekscomplex in gebruik genomen. Als
    grondstof voor de actieve kool gebruikte men eerst afvalhout,
    maar later bleek ook turf hiervoor zeer geschikt. Er werd
    bewust gezocht naar nieuwe toepassingen in allerlei takken van
    industrie. Zo bleek het norit ook toepasbaar bij het raffineren
    van vetten, oli&amp;euml;n, glycerine en glucosesappen en bij de
    zuivering van wijnen en drinkwater. Algemene bekendheid kreeg
    norit toen het in de medische wereld met succes werd gebruikt
    bij maagklachten, diarree en vergiftigingen. In januari 1918
    werden alle norit-activiteiten gebundeld in de nieuwe NV
    Algemeene Norit Maatschappij. Wijnberg werd toen voorzitter van
    de Raad van Commissarissen en gedelegeerd commissaris. Allengs
    begon hij zich echter steeds meer te ergeren aan het gedurfde
    zakelijk beleid van de toenmalige directeur J.N.A. Sauer.
    Uiteindelijk trok hij zich in het voorjaar van 1926 verbitterd
    uit de onderneming terug. Wijnbergs rusteloze arbeid had
    inmiddels zijn tol ge&amp;euml;ist: hij was overwerkt geraakt.
    Intussen had hij zich in 1919 in het toen nog landelijke dorp
    Aalsmeer gevestigd. Daar zou hem de rust, die hij zich hier kon
    gunnen, zijn goede gezondheid en werklust teruggeven.&lt;/p&gt;
&lt;p&gt;Toen de Britse regering na de Eerste Wereldoorlog de
    bietsuikerproductie in eigen land wilde ontwikkelen, maakte zij
    daarbij gebruik van de diensten van de Nederlandse koopman en
    industrieel J.P. van Rossum. Deze had een deel van zijn
    priv&amp;eacute;-vermogen gestoken in de te Cantley gevestigde
    fabriek van de English Beet Sugar Corporation Ltd. Bij de
    exploitatie ervan maakte hij vanaf 1921 gebruik van de
    deskundigheid van Wijnberg. Beide Nederlanders waren 'director'
    van deze onderneming. Aangemoedigd door de Britse overheid, die
    voor tien jaar een flinke subsidie in het vooruitzicht stelde,
    nam de NV Centrale Suiker Maatschappij (CSM) hierna het
    gedurfde besluit in de oostelijke graafschappen van Engeland
    drie bietsuikerfabrieken op te richten, en wel bij Ely (1925),
    Ipswich (1925) en King's Lynn (1927). Bovendien had de CSM een
    meerderheid van aandelen verworven in een suikerraffinaderij,
    de Sankey Sugar Company Ltd. bij Liverpool. Ook van deze
    CSM-fabrieken was Wijnberg 'director'.&lt;/p&gt;
&lt;p&gt;Ieder jaar bij het begin van de bietencampagne vertrok
    Wijnberg naar Groot-Brittanni&amp;euml;, waar hij dan een half jaar
    verbleef. Gedurende de zomermaanden woonde hij in zijn villa
    ''t Witte Huis' in Aalsmeer. Daar bestudeerde hij talloze
    verslagen en voerde vele telefoongesprekken met de leiding van
    de Engelse fabrieken. In 1934 deed de CSM deze fabrieken van de
    hand, en niet lang daarna trad Wijnberg uit de directie. Hij
    ging het nu wat kalmer aan doen. Mede dankzij de octrooien die
    hij op zijn talrijke uitvindingen had verkregen, was hij
    inmiddels een vermogend man. Van lieverlede vervulde hij een
    aantal commissariaten bij beleggings- en handelsmaatschappijen
    waarin hij zijn geld had gestoken. In 1938 aanvaardde hij
    tevens een commissariaat bij de CSM.&lt;/p&gt;
&lt;p&gt;Een donkere bladzijde uit Wijnbergs leven is ongetwijfeld de
    Tweede Wereldoorlog geweest. Als jood moest hij zich de
    discriminatie en intimidatie van de bezetter laten welgevallen.
    Al in de loop van 1940, na de Duitse inval, gaf Wijnberg zijn
    commissariaten op. In 1942 lieten hoge Wehrmachtofficieren hun
    begerig oog vallen op Wijnbergs villa aan de Westeinderplassen.
    In september werd hij op straat gezet, ofschoon hem kort daarna
    nog wel een vervangende woning werd toegewezen. Vooralsnog werd
    Wijnberg niet gearresteerd en weggevoerd, mogelijk omdat de
    directie van de CSM voor zijn vrijhouding had gepleit. In die
    tijd werd Wijnberg betrokken bij een door de Duitsers
    gepropageerd project van de CSM en een Duitse handelsbank om in
    de Oekra&amp;iuml;ne bietsuikerfabrieken te stichten. Het was de
    bedoeling dat 'arische' boeren, die zich op de vruchtbare grond
    van de Oekra&amp;iuml;ne vestigden, hun suikerbieten aan deze
    fabrieken zouden kunnen afzetten. Door de Duitse militaire
    nederlagen aan het oostfront moest dit plan in de loop van 1943
    worden opgeven. Wijnberg werd toen alsnog opgepakt en naar
    Duitse concentratiekampen weggevoerd. Het laatst zat hij
    gevangen in Theresienstadt.&lt;/p&gt;
&lt;p&gt;In augustus 1945 keerde Wijnberg behouden terug in zijn
    woonplaats Aalsmeer, waar hem een feestelijke ontvangst met
    vlaggentooi en fanfaremuziek ten deel viel. In december 1945
    werd hij opnieuw benoemd tot commissaris bij de CSM, een
    functie die hij bijna tot zijn dood, in 1961, zou blijven
    vervullen. Mede hierdoor behield Wijnberg voortdurend
    belangstelling voor de gang van zaken bij de suikerindustrie.
    Ook bij andere bedrijven aanvaardde hij weer
    commissariaten.&lt;/p&gt;
&lt;p&gt;Wijnberg stond bij zijn plaatsgenoten in hoog aanzien, ook
    al omdat hij het Aalsmeerse verenigingsleven met milde hand
    steunde. Desondanks kende vrijwel niemand hem persoonlijk, want
    Wijnberg, die heel bescheiden was, hield zich geheel afzijdig
    van de plaatselijke bevolking. Aangezien hij zijn huishouding
    overliet aan twee bij hem inwonende dames, behoefde hij zich
    zelden op straat te begeven. Aan en op het water was hij
    evenwel in zijn element. Zijn vrije tijd bracht hij - doorgaans
    in gezelschap van een nabij wonende visser-stroper - door in
    een roeibootje op de Westeinderplassen, want hij was een
    hartstochtelijke hengelaar. Tot de weinigen, die Wijnbergs
    villa mochten betreden, behoorden zijn oud-leerlingen van de
    Suikerschool, met wie hij steeds contact had gehouden.&lt;/p&gt;
&lt;p&gt;Na de Tweede Wereldoorlog raakte Wijnberg buiten Aalsmeer
    snel vergeten, onder meer omdat hij nooit een interview
    toestond en zich nimmer liet fotograferen. In juni 1949 kwam
    hij nog eenmaal in het nieuws, toen men met hem herdacht dat
    hij veertig jaar eerder tot doctor gepromoveerd was. Gedurende
    zijn laatste levensjaren leidde Wijnberg een teruggetrokken
    bestaan; hij overleed op 83-jarige leeftijd.&lt;/p&gt;
&lt;p&gt;
  &lt;a href='pgedeelte'&gt;P: &lt;/a&gt;Behalve de in de tekst genoemde dissertatie: 'Mededeelingen
    betreffende het Norit-Witsuikerproc&amp;eacute;d&amp;eacute;', in 
    &lt;em&gt;De Suikerindustrie&lt;/em&gt;

    14 (1914) 401-420; 'Enkele grepen uit het oude en het moderne
    bedrijf der suikerraffinaderijen', 
    &lt;em&gt;ibidem&lt;/em&gt;

    15 (1915) 113-128 en 143-160.&lt;/p&gt;
&lt;p&gt;
  &lt;a href='lgedeelte'&gt;L: &lt;/a&gt;G. van Iterson jr., 'Het vijf-en-twintig-jarig
  doctorsjubileum. Dr. A. Wijnberg 28 juni 1909 - 28 juni 1934', in
  
  &lt;em&gt;Chemisch Weekblad&lt;/em&gt;

  31 (1934) 401-402 [Herdrukt in 
  &lt;em&gt;Algemeen Handelsblad&lt;/em&gt;

  , 27-6-1934 (av.)]; 'De uitvinder van het Norit 60 jaar', in 
  &lt;em&gt;De Meerbode&lt;/em&gt;

  , 28-6-1938; 'Dr. Wijnberg (uitvinder van het Norit) jubileert',
  in 
  &lt;em&gt;Het Parool&lt;/em&gt;

  , 28-6-1949; 
  &lt;em&gt;Activiteit in zwart. Vijftig jaar norit&lt;/em&gt;

  (Amsterdam 1968) 22-27; Keetie E. Sluyterman, 
  &lt;em&gt;Driekwart eeuw CSM.&lt;/em&gt;
  &lt;em&gt;Cash flow, strategie en mensen&lt;/em&gt;

  (Diemen 1995); M.G.P.A. Jacobs en W.H.G. Maas, 
  &lt;em&gt;Zuiver tot in de kern. Norit, 1918/1998&lt;/em&gt;

  [Amersfoort 1998] 11-27.&lt;/p&gt;
&lt;p&gt;A.W.J. de Jonge&lt;/p&gt; 
&lt;dtml-var bwn_footer&gt;</text>
  </biography>
</biodes>

