<biodes version="1.0">
  <fileDesc>
    <title>Beresteijn, jhr. Eltjo Aldegondus van (1876-1948)</title>
    <ref target="http://resources.huygens.knaw.nl/bwn1880-2000/lemmata/bwn1/beresteijn"/>
    <publisher>
      <name>Biografisch Woordenboek van Nederland:1880-2000</name>
      <ref target="http://resources.huygens.knaw.nl/bwn1880-2000"/>
    </publisher>
  </fileDesc>
  <person>
    <idno type="id">beresteijn</idno>
    <persName><name type="geslachtsnaam">Beresteijn</name>, jhr. Eltjo Aldegondus van</persName>
    <sex value="1"/>
    <event type="birth" when="1876"/>
    <event type="death" when="1948"/>
    <state type="occupation">politicus</state>
    <state type="occupation">genealoog</state>
    <state type="occupation">burgemeester</state>
  </person>
  <biography>
    <graphic url="http://resources.huygens.knaw.nl/bwn1880-2000/lemmata/bwn1/images/images/BERESTEIJN.jpg"/>
    <text>&lt;dtml-var bwn_header&gt;
 &lt;p class='genealogie'&gt;
  &lt;strong&gt;Beresteijn, jhr. Eltjo Aldegondus van&lt;/strong&gt;

(bekend onder de naam &lt;b&gt;Van Beresteyn&lt;/b&gt;) lid Tweede Kamer, lid gemeenteraad Den Haag en genealoog (Haarlem 2-4-1876 - Den Haag 14-9-1948).

Zoon van jhr. Paulus Anne van Beresteijn, commissionair in fondsen, en
Eldine Allegonda Gaijmans. Gehuwd sinds 5-10-1900 met Julia Carolina
Frowein. Uit dit huwelijk werden 2 dochters geboren.
&lt;/p&gt;
&lt;img src=&amp;quot;images/BERESTEIJN.jpg&amp;quot; align=&amp;quot;right&amp;quot; BORDER=&amp;quot;0&amp;quot; alt=&amp;quot;afbeelding van Beresteijn, jhr. Eltjo Aldegondus van&amp;quot; class=&amp;quot;bwnimg&amp;quot;&gt;


&lt;p&gt;Van Beresteyn stamt uit een Delfts regentengeslacht, dat in 1825 in
de adelstand werd verheven en maakte in zijn jeugd mee, hoe zijn vader
in 1883 tijdelijk heer van de heerlijkheid Meteren bij Geldermalsen
werd. Slechtere tijden braken echter aan, toen zijn vader in 1892 een
echec leed in de commissiehandel; Eltjo was echter in staat om zijn
lessen aan het Utrechtse gymnasium te voltooien en in 1895 in die stad
rechten te studeren. In 1899 deed hij zijn doctoraal examen en
promoveerde hij op stellingen, maar een belangrijker promotie in de
staatswetenschap volgde in 1903 op een op enqu&amp;ecirc;temateriaal
gebaseerd proefschrift over 
&lt;em&gt;Arbeidsreglementen,&lt;/em&gt;

dat het predicaat cum laude verwierf.&lt;/p&gt;
&lt;p&gt;Na te hebben gedoceerd aan de Rijks-HBS en in Amersfoort en te
Utrecht werd hij in 1906 privaatdocent in de staatkundige geschiedenis
van de 19de eeuw aan de Universiteit van Utrecht. Zijn colleges over
het financi&amp;euml;le beleid van koning Willem I baseerde hij op
uitgebreid archiefonderzoek. In 1909 verwisselde hij zijn
wetenschappelijke loopbaan voor een ambtelijke carri&amp;egrave;re door een
betrekking te aanvaarden op de provinciale griffie in Groningen. In
1910 werd hij benoemd tot burgemeester van Veendam (tot 1916). Deze
veenkolonie breidde zich onder zijn bewind aanzienlijk uit: een
zwembad, een Hogere Burgerschool en een openbare leeszaal verrezen.
Zelf was hij vanaf 1912 bestuurslid van de Vereeniging van
Nederlandsche Gemeenten; hij streefde naar een samenwerkingsverband van
gemeenten die de communale autonomie moest waarborgen: de plaatselijke
zelfstandigheid was zijn leven lang een uitgangspunt van zijn politiek
beleid. Ook reorganiseerde hij de Eerste Groninger Tramway Maatschappij
door de oprichting van de N.V. Stoomtram Oostelijk Groningen in 1912:
zijn streven was Veendam te verbinden met Assen, Heiligerlee en
Zuidlaren, en door plaatselijke initiatieven ook de verbindingen op het
platteland te verbeteren. (Van 1918 tot 1920 zou hij hetzelfde
nastreven in zuid-west Utrecht, de Alblasserwaard en de Krimpenerwaard,
waar hij een spoorwegverbinding projecteerde.) Bij het uitbreken van de
Eerste Wereldoorlog nam hij het initiatief tot een overleg tussen
Groningse burgemeesters tot regeling van de levensmiddelendistributie,
waardoor men minister Treub kon adviseren bij diens landelijk beleid.
Van Beresteyn werd voorzitter van tal van centrale distributieorganen
op het gebied van graan, rogge en aardappelmeel.&lt;/p&gt;
&lt;p&gt;In 1916 werd hij als kandidaat voor de Vrijzinnig Democraten door
het district Winschoten gekozen als lid van de Tweede Kamer als
opvolger van de overleden Bos. Hij volgde binnen zijn fractie een
eigen, pragmatisch gerichte koers, waarbij hij zijn medestanders eerder
als 'gelijkgezinden' dan als homogene partijgenoten beschouwde.
Met H.P. Marchant was hij een voorstander van rechtstreekse
parlementaire controle op alle regeringsmaatregelen. Zo tekende hij in
1917 fel verzet aan tegen de wet op de Nederlandsche
Uitvoermaatschappij N.V. omdat het privaatrechtelijk karakter van de
maatschappij de uitvoerpolitiek ondoorzichtig maakte. Karakteristiek
was zijn steun aan de interpellatie-De Jong over de kaasexport in
december 1917, meer nog zijn eigen befaamde, anderhalve vergadering
durende redevoering tegen het beleid van minister Posthuma op 26 en 27
februari 1918. In 1921 wist hij door aanvaarding van zijn motie een
wetsontwerp op de, zijns inziens voorbarige, centralisatie van de
elektriciteitsvoorziening en het telefoonwezen ongedaan te maken. Hij
werd voorzitter van de staatscommissies, die deze zaken nader moesten
bestuderen.&lt;/p&gt;
&lt;p&gt;Zijn belangstelling ging echter vooral uit naar het kunstbeleid. Met
S. Kleerekoper behoorde hij tot de weinige verdedigers in de Kamer voor
een gerichte monumentenzorg door de regering. Ook streed hij voor het
behoud van natuurgebieden, die dreigden te worden vernietigd door de
aanleg van wegen en spoorwegen. Als voorzitter van de Nederlandsche
Vereeniging tegen Water-, Bodem- en Luchtverontreiniging toonde hij
zich een pionier op het gebied van de milieucontrole. Een conflict met
zijn fractieleider Marchant over de lijstsamenstelling voor de
verkiezing van 1922 leidde tot het uittreden van Van Beresteyn uit de
Vrijzinnig Democratische Bond. Hij richtte nu een comit&amp;eacute; tot
verkiezing van onafhankelijke kamerleden op, 'afgevaardigden, los
van knellend partijverband', die bij voorkeurstem gekozen zouden
worden. De 'lijst-Van Beresteyn' haalde echter niet de
kiesdeler en de initiator trad twee jaar later toe tot de
Vrijheidsbond.&lt;/p&gt;
&lt;p&gt;Van Beresteyn concentreerde zijn politieke activiteiten nu op de
gemeente Den Haag. Als voorzitter van de woningbouwvereniging 'Daal
en Berg' had hij in 1923 een wooncomplex bij de Laan van
Meerdervoort opgeleverd. In 1927 werd hij namens de Vrijheidsbond in de
gemeenteraad gekozen, waar zijn belangstelling vooral uitging naar het
cultuurbeleid en de woningbouw. Zijn tegenstand tegen gemeentelijke
erfpachtregelingen bracht hem opnieuw in conflict met Marchant. Een in
1931 ingediende motie tegen een door wethouder W. Drees voorgesteld
erfpachtplan leidde tot een wethouderscrisis en het einde van de
samenwerking tussen de Vrijheidsbond en de SDAP. Ook was hij nauw
betrokken bij de bouw van het door Berlage ontworpen Gemeentemuseum,
bij dat van het nieuwe stadhuis en bij het directiebeleid van het
Residentie-Orkest. In 1939 trad hij af als gemeenteraadslid, omdat hij
tot directeur werd benoemd van de N.V. 'Vierhouter Bosch', een
maatschappij, die 650 hectare bosland exploiteerde, afkomstig van zijn
schoonvader Johan Wilhelm Frowein. Zijn strijd voor het natuurbehoud
vond nu concrete vorm door de oprichting van een Vereeniging van
Boscheigenaren, die met succes het behoud van enige percelen bos tegen
de bezetter en later na de bevrijding wisten te verdedigen. Het
Vierhouter Bosch werd in 1944 een plaats voor wapendroppings en
onderduikers, totdat ook Van Beresteyn zelf door de bezetter werd
vervolgd.&lt;/p&gt;
&lt;p&gt;Toch dienen zijn activiteiten voornamelijk op cultureel terrein
gezocht te worden. Zo was hij, als oprichter van een openbare leeszaal
in Amersfoort in 1902 en als initiator van een inzameling voor de
herbouw van een openbare leeszaal in Utrecht in 1907 een belangrijk
stimulator van het openbare bibliotheekwezen. Met zijn geestverwant D.
Bos richtte hij in 1908 de Centrale van Openbare Leeszalen en
Bibliotheken op, waarvan hij in 1914 voorzitter werd. De centrale werd
een wijdvertakte instelling, die alom in den lande de oprichting van
leeszalen wist te stimuleren. Vanaf 1921 was hij voorzitter van de
Maatschappij tot Bevordering der Toonkunst. Mede onder zijn invloed
kwam aan de Universiteit van Utrecht een leerstoel in de theorie en
geschiedenis der muziek tot stand, en ook zette hij zich in voor het
behoud van de Nationale Opera N.V. en de Nederlandse Opera, door
tijdelijk de directie op zich te nemen. Van 1919 tot 1932 was hij
voorzitter van het Nederlandsch Centraal Filmarchief, de voorloper van
het Nederlands Filmmuseum, van 1937 tot 1940 van de Nederlandsche
Oudheidkundige Bond, waarvan hij ook enige jaren het
penningmeesterschap vervulde. In 1923 werd hij persoonlijk betrokken
bij de restauratie van de Nieuwe Kerk in Delft, die als geschenk voor
koningin Wilhelmina bij haar regeringsjubileum was bedoeld: het koor
werd door vooraanstaande glazeniers van gebrandschilderde ramen
voorzien In 1927 werd hij voorzitter van de pas opgerichte
Rijkscommissie voor Monumentenzorg en zag hij &amp;eacute;&amp;eacute;n van zijn in
zijn politieke loopbaan geuite verlangens verwezenlijkt. Deze commissie
werd in 1945 omgezet in een Monumentenraad en Van Beresteyn werd
benoemd tot Raadadviseur van Kunsten en Wetenschappen, zodat hij grote
invloed had bij de restauratie van tijdens de oorlog verwoeste
monumenten. Hij wilde echter geen regeringsbeleid, dat ten koste van de
particuliere en gemeentelijke eigendom zou gaan.&lt;/p&gt;
&lt;p&gt;Naast deze veelheid van activiteiten zette 'de knappe Beer'
zich in voor de genealogie, die hij tot een tak van wetenschap wilde
verheffen. Hij streefde er binnen het genootschap 'De Nederlandsche
Leeuw' naar om een centrale bewaarplaats voor genealogische
documentatie tot stand te brengen, die tevens een inlichtingendienst
zou worden voor iedere familieonderzoeker en een registratiecentrum
voor familiearchieven. In 1923 nam hij het initiatief tot de oprichting
van een iconografische verzameling, dat zou worden toegevoegd aan het
Centraal Bureau voor Genealogie en Heraldiek N.V. van D.G. van Epen. Na
diens dood wist Van Beresteyn met enkele medebestuurders van 'De
Leeuw' door de oprichting van een stichting Nederland's
Patriciaat de verzameling van Van Epen te behouden. Hij nam deel in de
redactie van het gelijknamige jaarboek, dat in 1910 door Van Epen was
opgericht. In 1933 gaf hij ter gelegenheid van het 50-jarig bestaan van
De Leeuw het bekende Genealogisch Repertorium uit, een index op
gedrukte genealogie&amp;euml;n, die in 1948 zou worden herdrukt. Ook
voltooide hij de Iconografia Batava van Moes. Zijn streven naar een
centraal inlichtingenbureau zou in 1940 zijn verwezenlijkt, ware het
niet, dat hij vreesde, dat zijn verzamelingen een apparaat voor de NSB
zouden worden. Op 27 mei 1945 werd het Centraal Bureau voor Genealogie
opgericht, waarvan hij de eerste directeur zou worden.&lt;/p&gt;
&lt;p&gt;In 1948 maakte een verkeersongeval een einde aan zijn zeer
veelzijdig en actief leven. Zijn nalatenschap aan de staat verrijkte
tal van bibliotheken en archiefinstellingen met historische werken en
documentenmateriaal.&lt;/p&gt;
&lt;p&gt;
  &lt;a href='agedeelte'&gt;A: &lt;/a&gt;Familiearchief-Van Beresteyn in Algemeen Rijksarchief;
Archief van de Nederlandsche Oudheidkundige Bond in Algemeen
Rijksarchief: Archief van de stichting 'Nederland's
Patriciaat' in Centraal Bureau voor Genealogie.&lt;/p&gt;
&lt;p&gt;
  &lt;a href='pgedeelte'&gt;P: &lt;/a&gt;Volledige bibliografie van A.J. de Mare, hieronder genoemd.&lt;/p&gt;
&lt;p&gt;
  &lt;a href='lgedeelte'&gt;L: &lt;/a&gt;Jhr.Mr. E.A. van Beresteyn, in 
&lt;em&gt;Netscher's Revue&lt;/em&gt;

2 (1922) 148-166; P. Cronheim, in 
&lt;em&gt;Jaarboek van de Maatschappij der Nederlandse Letterkunde te Leiden,
1947-1949. Levensberichten&lt;/em&gt;

85-93; A.J. de Mare, 
&lt;em&gt;Jhr.Mr.Dr. van Beresteyn in zijn geschriften gezien&lt;/em&gt;

(Leiden, 1949); samen met W.F. del Campo Hartman, 
&lt;em&gt;Genealogie van het geslacht Van Beresteyn&lt;/em&gt;

(Den Haag, 1940-1954. 2 dln.); J.C. Frowein, 'Levensbeschrijving
van Van Beresteyn', in Familiearchief-Van Beresteyn
(inventarisnummer 429). Algemeen Rijksarchief.&lt;/p&gt;
&lt;p&gt;
  &lt;a href='igedeelte'&gt;I: &lt;/a&gt;&lt;i&gt;Genealogie. Kwartaalblad van het Centraalblad voor Genealogie&lt;/i&gt; 11 (najaar 2006) 90.
&lt;/p&gt;

&lt;p&gt;J.A.A. Bervoets&lt;/p&gt;

&lt;dtml-var bwn_footer&gt;</text>
  </biography>
</biodes>

