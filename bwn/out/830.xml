<biodes version="1.0">
  <fileDesc>
    <title>Ilcken, Wessel Johan (1923-1957)</title>
    <ref target="http://resources.huygens.knaw.nl/bwn1880-2000/lemmata/bwn4/ilcken"/>
    <publisher>
      <name>Biografisch Woordenboek van Nederland:1880-2000</name>
      <ref target="http://resources.huygens.knaw.nl/bwn1880-2000"/>
    </publisher>
  </fileDesc>
  <person>
    <idno type="id">ilcken</idno>
    <persName><name type="geslachtsnaam">Ilcken</name>, Wessel Johan</persName>
    <sex value="1"/>
    <event type="birth" when="1923"/>
    <event type="death" when="1957"/>
    <state type="occupation">musicus</state>
  </person>
  <biography>
    <graphic url="http://resources.huygens.knaw.nl/bwn1880-2000/lemmata/bwn4/images/images/ILCKEN.jpg"/>
    <text>&lt;dtml-var bwn_header&gt;
 &lt;p class='genealogie'&gt;
  &lt;strong&gt;Ilcken, Wessel Johan&lt;/strong&gt;, jazzmusicus (Hilversum 1-12-1923 - Utrecht 13-7-1957). Zoon van Wessel Johan Ilcken, hotel-directeur in
  Nederlands-Indi&amp;euml;, en Geertruida Hendrika van Raamsdonk.
  Gehuwd op 2-11-1945 met Maria Everdina Reijs (bekend onder de
  naam Rita Reys), jazz-zangeres. Uit dit huwelijk werd 1 dochter
  geboren.
  
&lt;img src=&amp;quot;images/ILCKEN.jpg&amp;quot; align=&amp;quot;right&amp;quot; BORDER=&amp;quot;0&amp;quot; alt=&amp;quot;afbeelding van Ilcken, Wessel Johan&amp;quot; class=&amp;quot;bwnimg&amp;quot;&gt;
  
  &lt;/p&gt;
&lt;p&gt;Wessel Ilcken heeft zijn vader nooit gekend. Deze overleed
    nog geen vier maanden na zijn huwelijk. De jonge weduwe, die
    als 'handschoentje' naar Java was gekomen, besloot daarop terug
    te keren naar Nederland en ging in Hilversum wonen. Hier werd
    Wessel geboren en bracht hij zijn jeugd door. Toen hij een jaar
    of acht was, kreeg 'Wes' - zoals hij thuis werd genoemd - van
    zijn moeder, die hem moeilijk iets kon weigeren, een
    kinderdrumstel. Enthousiast begon hij erop te spelen, voorlopig
    alleen met radio-uitzendingen als voorbeeld.&lt;/p&gt;
&lt;p&gt;Aangezien zijn moeder bij de huishoudelijke dienst van de
    VARA werkte, had Wessel gemakkelijk toegang tot de studio, en
    zo kwam hij in contact met de leden van het VARA-dansorkest
    'The Ramblers'. De drummer van dit ensemble, Kees Kranenburg,
    gaf hem enkele lessen, maar verder maakte Ilcken zich het
    bespelen van het slagwerk zelf eigen. Behalve Kranenburg was
    vooral Jo Jones, de Amerikaanse drummer die van 1936 tot 1948
    deel uitmaakte van het orkest van Count Basie, zijn grote
    voorbeeld. Toch lag het aanvankelijk niet in Ilckens bedoeling
    om muziek als vak te kiezen. Een baan als golfleraar leek hem
    aantrekkelijker, en hij begon zich daarom in deze sport te
    bekwamen, nadat een middelbare-schoolopleiding voortijdig was
    afgebroken.&lt;/p&gt;
&lt;p&gt;De Duitse inval doorkruiste Ilckens toekomstplannen. Als
    achttienjarige ondernam hij een vergeefse poging om via
    Zwitserland naar Groot-Brittanni&amp;euml; uit te wijken.
    Waarschijnlijk als gevolg van deze tocht liep hij een ernstige
    nier- en blaasaandoening op, die hem zijn verdere leven zou
    blijven hinderen en incontinentie veroorzaakte, zodat hij bij
    langdurige optredens een reservoir aan zijn been moest
    dragen.&lt;/p&gt;
&lt;p&gt;Vanaf 1942 werd het spelen van dansmuziek - jazz was
    officieel verboden - Ilckens broodwinning. Als drummer werkte
    hij geregeld met het orkest van saxofonist Piet van Dijk, onder
    meer in Amsterdam, toen hij de zangeres Rita Reys leerde
    kennen. Enkele maanden na de bevrijding trouwden zij en trokken
    ze in bij Ilckens moeder in Hilversum. In het plaatselijke
    restaurant 'Hof van Holland', dat was omgedoopt tot 'Moonlight
    Gardens' en als uitgaanscentrum diende voor geallieerde
    militairen, traden Ilcken en zijn vrouw vaak op. Engagementen
    in Den Haag en Rotterdam en ook in het buitenland, bijvoorbeeld
    in Luxemburg, volgden.&lt;/p&gt;
&lt;p&gt;Het grote avontuur brak aan toen Rita Reys in 1947 met het
    orkest van Piet van Dijk voor een lange toernee naar
    Noord-Afrika vertrok, waar zij werkten in nachtclubs in Tanger,
    Oran en Algiers. Aanvankelijk ging Ilcken alleen als echtgenoot
    mee - al had hij zijn slagwerk wel bij zich -, maar toen de
    vaste drummer ziek werd, nam hij onmiddellijk diens plaats in.
    In Noord-Afrika begon hij ook 'Kif'-sigaretten (marihuana) te
    roken, vooral omdat deze hem hielpen tegen de nooit aflatende
    pijnen, waarover men hem overigens zelden hoorde klagen.
    Alcohol heeft Ilcken nooit gedronken, maar 'reefers' rookte hij
    voortdurend. Om daar voor eigen gebruik steeds voldoende van te
    hebben, ging hij zelf hennepplanten kweken. Dit deed hij in
    Noord-Afrika, en later ook in West-Duitsland, toen Ilcken en
    zijn vrouw daar vanaf 1948 op Amerikaanse militaire bases
    optraden.&lt;/p&gt;
&lt;p&gt;In 1950 volgde een toernee door Groot-Brittanni&amp;euml; onder
    de naam van het 'Rita Reys Sextet'. Twee jaar later trokken de
    Ilckens naar Zweden. Vanuit Stockholm traden zij op in
    verschillende Volksparken. Vaak gebeurde dit in het gezelschap
    van Zweedse collega's als de saxofonisten Arne Domnerus en Lars
    Gullin, die toentertijd als de beste Europese jazzmuzikanten
    golden en die ook door kenners in de Verenigde Staten werden
    gewaardeerd. Dank zij uitzendingen van Radio American Forces
    Network en 'The Voice of America' en door goed te luisteren
    naar schaarse Amerikaanse grammofoonplaten, bleven Ilcken en de
    zijnen op de hoogte van de nieuwste ontwikkelingen in de
    Amerikaanse jazzmuziek. Ilcken raakte vooral geboeid door de
    als 'Birth of the Cool' bekend geworden opnamen van het
    revolutionaire Miles Davis Nonet. Zijn eigen stijl onderging er
    de invloed van. In Zweden werden ook Ilckens eerste platen
    opgenomen - voor het label 'Artist' -, waarop hij te horen is
    als begeleider van zijn vrouw, die bij het Ove Lind Sextet
    zong.&lt;/p&gt;
&lt;p&gt;Begin 1954, toen de geboorte van hun kind aanstaande was,
    keerde het echtpaar Ilcken terug naar Nederland en vestigde
    zich in Loosdrecht. Gedurende al deze jaren was Ilcken
    hartstochtelijk van sport blijven houden, vooral van tennis en
    van waterski&amp;euml;n, waarmee hij voor het eerst in het
    naoorlogse Duitsland kennis had gemaakt. In Loosdrecht begon
    hij een waterskischool. Overdag gaf hij hier les, en 's avonds
    traden hij en zijn vrouw op in de Amsterdamse club
    'Sheherazade' als 'Rita Reys and the Wessel Ilcken Combo'. Dit
    ensemble werd zozeer het middelpunt van het Nederlandse
    jazzleven in de jaren vijftig dat ook buitenlandse solisten, na
    een optreden elders, graag in de 'Zade' neerstreken en de
    nieuwe Nederlandse jazzscene hierdoor 'pas echt van
    internationale allure' werd (&lt;em&gt;Jazz &amp;amp; ge&amp;iuml;mproviseerde muziek&lt;/em&gt;

    , 12).&lt;/p&gt;
&lt;p&gt;Platenfirma's begonnen zich aan moderne jazz van Nederlandse
    makelij te wagen, en herhaaldelijk werd Wessel Ilcken bij deze
    opnamen betrokken. Zijn contacten met buitenlandse -
    voornamelijk Amerikaanse - solisten hadden hem zo'n goede naam
    bezorgd dat hij optrad als begeleider van tenorsaxofonist
    Lester Young, klarinettist Tony Scott, fluitist Herbie Mann,
    tenorsaxofonist Lucky Thompson en menige andere prominente
    jazzmusicus. Zijn persoonlijke stijl van spelen werd door hen
    geroemd. Toen bijvoorbeeld drummer Art Blakey, &amp;eacute;&amp;eacute;n
    van Ilckens idolen, tijdens een verblijf in Europa naar zijn
    mening werd gevraagd over een plaatopname waarop de Nederlander
    de drums bespeelde, vergeleek deze hem met Shelly Manne, een
    andere door Ilcken bewonderde coryfee van het moderne slagwerk.
    Ilckens grote verdienste als drummer lag voornamelijk daarin
    dat hij een muzikale sfeer wist te cre&amp;euml;ren, waarin de
    solisten zich vrij en op hun gemak voelden en telkens nieuwe
    impulsen ontvingen zonder dat hij - als leider - overheerste of
    de aandacht opeiste.&lt;/p&gt;
&lt;p&gt;Het lag voor de hand dat Ilcken ernaar uitzag zich ooit in
    de Verenigde Staten persoonlijk met Amerikaanse muzikanten te
    meten. Dank zij inspanningen van Amerikaanse organisatoren, die
    hen in de 'Sheherazade' hadden gehoord, kregen Ilcken en zijn
    vrouw in 1956 een uitnodiging om in de Verenigde Staten op te
    treden. Het Amerikaanse consulaat weigerde Ilcken evenwel een
    inreisvisum, aangezien zijn geregeld narcoticagebruik hem op de
    lijst van ongewenste vreemdelingen had gebracht. Zo was hij
    gedwongen zijn vrouw per telefoon te adviseren met wie zij,
    eenmaal in New York aangekomen, het best in zee kon gaan.&lt;/p&gt;
&lt;p&gt;In de zomer van 1957, kort nadat hij Nederlands kampioen
    waterski&amp;euml;n was geworden, trof Ilcken in Loosdrecht een
    hersenbloeding. Hij werd overgebracht naar een Utrechts
    ziekenhuis, waar deze 'geboren drummer', en 'altijd opgewekte',
    'eigengereide, verwende, ondeugende kwajongen', deze 'perfect
    geklede entertainer' met zijn nooit aflatende hang naar 'show'
    op 33-jarige leeftijd overleed. In 1963 werd de jaarlijkse
    Nederlandse Jazz-prijs naar hem vernoemd.&lt;/p&gt;
&lt;p&gt;
  &lt;a href='pgedeelte'&gt;P: &lt;/a&gt;Grammofoonplaatopnamen: 
    &lt;em&gt;Rita Reys with Ove Lind Sextet&lt;/em&gt;

    Artist B 3095/3097 (1953); 
    &lt;em&gt;Rob Pronk Trio, Rob Madna Kwartet en Dutch All Stars&lt;/em&gt;

    Columbia HP 106 (Amsterdam, 1955); 
    &lt;em&gt;Rob Madna trio, Wessel Ilcken Combo, Wessel Ilcken Kwartet,
    Wessel Ilcken All Stars en Pim Jacobs Three&lt;/em&gt;

    Philips 848 810-2 en 848 810-2: 2 cd's, die als 
    &lt;em&gt;Jazz behind the dikes&lt;/em&gt;

    verschenen (1955, 1956, 1957); 
    &lt;em&gt;Willy Langestraat Sextet&lt;/em&gt;

    RCA 75.154 (1956); 
    &lt;em&gt;Wessel Ilcken Combo, featuring Rita Reys&lt;/em&gt;

    Philips B 08006 L (1956); 
    &lt;em&gt;Jazz on the left bank&lt;/em&gt;

    Philips P 08112 L (1956); 
    &lt;em&gt;Herbie Mann with the Wessel Ilcken Combo&lt;/em&gt;

    Philips B 08007 L (1956); 
    &lt;em&gt;Kentonians&lt;/em&gt;

    Club des Amateurs de Disque GAD 3003 (1956); 
    &lt;em&gt;Wessel Ilcken Combo, featuring Bob Cooper&lt;/em&gt;

    H.M.V. 7 EGH 125 EP (1957); 
    &lt;em&gt;Rita Reys met Tom Dissevelt- en Corduwener Orkest en Ilcken
    Trio&lt;/em&gt;

    Philips P 08010 L (1957).&lt;/p&gt;
&lt;p&gt;
  &lt;a href='lgedeelte'&gt;L: &lt;/a&gt;'Rita Reys', in 
  &lt;em&gt;Bibeb in Holland&lt;/em&gt;

  (Utrecht, 1958) 105-108; 
  &lt;em&gt;Jazz &amp;amp; ge&amp;iuml;mproviseerde muziek in Nederland&lt;/em&gt;

  . Onder eindred. van Wim van Eyle (Utrecht [etc.],
  1978).&lt;/p&gt;

&lt;p&gt;
&lt;a href=&amp;quot;igedeelte&amp;quot;&gt;I: &lt;/a&gt;
Website Into the blue: http://www.intotheblue.nl/bluestructure/nederlandpage.htm [20-2-2008].
&lt;/p&gt;






&lt;p&gt;Lex Lammen&lt;/p&gt; 
&lt;dtml-var bwn_footer&gt;</text>
  </biography>
</biodes>

