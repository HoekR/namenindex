<biodes version="1.0">
  <fileDesc>
    <title>Roolvink, Bauke (1912-1979)</title>
    <ref target="http://resources.huygens.knaw.nl/bwn1880-2000/lemmata/bwn2/roolvink"/>
    <publisher>
      <name>Biografisch Woordenboek van Nederland:1880-2000</name>
      <ref target="http://resources.huygens.knaw.nl/bwn1880-2000"/>
    </publisher>
  </fileDesc>
  <person>
    <idno type="id">roolvink</idno>
    <persName><name type="geslachtsnaam">Roolvink</name>, Bauke</persName>
    <sex value="1"/>
    <event type="birth" when="1912"/>
    <event type="death" when="1979"/>
    <state type="occupation">vakbondsbestuurder</state>
    <state type="occupation">politicus</state>
    <state type="occupation">minister</state>
    <state type="occupation">staatssecretaris</state>
  </person>
  <biography>
    <graphic url="http://resources.huygens.knaw.nl/bwn1880-2000/lemmata/bwn2/images/images/ROOLVINK.jpg"/>
    <text>&lt;dtml-var bwn_header&gt;
 &lt;p class='genealogie'&gt;
  &lt;strong&gt;Roolvink, Bauke&lt;/strong&gt;, vakbondsbestuurder en politicus (Wijtgaard, gem. Leeuwarderadeel 31-1-1912 - Baarn 25-11-1979).

Zoon van Dirk Roolvink, landarbeider, en Elske Hoekstra. Gehuwd op
16-1-1935 met Gijsberta Cornelia Schouten. Uit dit huwelijk werden 3
zoons en 3 dochters geboren.


&lt;img src=&amp;quot;images/ROOLVINK.jpg&amp;quot; align=&amp;quot;right&amp;quot; BORDER=&amp;quot;0&amp;quot; alt=&amp;quot;afbeelding van Roolvink, Bauke&amp;quot; class=&amp;quot;bwnimg&amp;quot;&gt;


&lt;/p&gt;
&lt;p&gt;Roolvink, geboren in een landarbeidersgezin dat zich, om de in
Friesland heersende werkloosheid te ontlopen, zelfs een tijdlang in
Duitsland vestigde, bezocht de christelijke lagere school te Wirdum.
Vervolgens ontving hij op de ambachtsschool in Leeuwarden een opleiding
tot smid-bankwerker. In deze tijd ontstond, vooral door de
rechteloosheid der arbeiders, waarmee ook zijn vader werd
geconfronteerd, bij de zoon de belangstelling voor sociale en politieke
vraagstukken. Vormend voor zijn latere loopbaan was ook zijn intensieve
deelneming aan het gereformeerde verenigingsleven, waarmee hij zich een
goede debat- en vergadertechniek eigen maakte. Op 16-jarige leeftijd
ging Roolvink als klinknageljongen werken op een scheepswerf in
Leeuwarden. Na nog een halfjaar op een constructiewerkplaats in de
Friese hoofdstad te hebben gewerkt, vertrok hij in 1929 naar Hilversum
om in dienst te treden bij de N.V. Koninklijke Haardenfabriek E.M.
Jaarsma. Hij streefde een regelmatige verandering van werkkring na om
daardoor een zo veelzijdig mogelijke vakkennis op te doen. Ooit hoopte
hij zich (in navolging van zijn grootvader aan vaders zijde) als
zelfstandige te kunnen vestigen. In 1930 werd hij lid van de
Christelijke Metaal-bewerkersbond (CMB) en in 1935 van de
Anti-Revolutionaire Partij (ARP).&lt;/p&gt;
&lt;p&gt;In de oorlogsjaren was Roolvink woordvoerder van de illegale
fabriekskern bij Jaarsma. In 1946 werd hij gesalarieerd bestuurder van
de CMB, van welke organisatie hij reeds voorzitter van de afdeling
Hilversum was. Deze overgang van fabrieksarbeider naar
'vrijgestelde' ondervond Roolvink als een van de belangrijkste
veranderingen in zijn loopbaan. In 1949 werd hij lid van de Hilversumse
gemeenteraad, hetgeen hij tien jaar is gebleven. Eind 1952 werd
Roolvink, die inmiddels tweede voorzitter was van de CMB, benoemd tot
secretaris van het Christelijk Nationaal Vakverbond (CNV). In deze
functie hield hij zich vooral bezig met de loon- en prijspolitiek en
sociaal-pedagogisch werk. Als vakbondsman verzette hij zich tegen de
idee van de klassenstrijd en trachtte hij zoveel mogelijk werkgevers en
werknemers met elkaar te verzoenen.&lt;/p&gt;
&lt;p&gt;Toch was vooral de vakbeweging onaangenaam verrast toen Roolvink
vrijwel zonder enig vooroverleg op aandrang van o.a. J. Zijlstra en
J.W. de Pous in 1959 als staatssectretaris van Sociale Zaken en
Volksgezondheid zitting nam in het eerste naoorlogse kabinet zonder
socialisten, dat onder leiding stond van J.E. de Quay. Hiermee werd de
basis gelegd voor de slechte verhouding tussen Roolvink en de
niet-confessionele vakbeweging. Ondanks Roolvinks gebrek aan
parlementaire ervaring verdedigde hij met succes in felle debatten met
de oppositie de door hem voorgestane 'gedifferentieerde
loonpolitiek' (d.w.z. een arbeidersvoorwaardenbeleid per
bedrijfstak). De ruimte die Roolvink van zijn minister, Ch.J.M.A. van
Rooy, gekregen had, - deze sprak nogal eens 'door de mond van zijn
staatssecretaris' - werd drastisch ingeperkt toen G.M.J. Veldkamp
in juni 1961 de afgetreden Van Rooy opvolgde. Na afloop van zijn
ambtstermijn nam Roolvink als lid van de ARP-fractie zitting in de
Tweede Kamer. Samen met B.W. Biesheuvel en J. Smallenbroek voerde hij
in 1963 de antirevolutionaire lijst bij de Tweede Kamerverkiezingen
aan. Toen Smallenbroek in 1965 minister van Binnenlandse Zaken in het
kabinet-Cals werd, volgde Roolvink hem na langdurig intern beraad
binnen de ARP-fractie als fractieleider op. Van socialistische zijde
werd de vrees geuit dat hiermee een bom was gelegd onder het
kabinet-Cals, waarin ook bewindslieden uit de Partij van de Arbeid
zitting hadden. Roolvink was woordvoerder in belangrijke kamerdebatten
over o.a. het huwelijk van prinses Beatrix met de Duitser Claus von
Amsberg in 1966 en de hiermee in verband staande ongeregeldheden in
Amsterdam. Toen in de nacht van 13 op 14 oktober 1966 de door
Katholieke Volkspartij-leider W.K.N. Schmelzer ingediende motie, waarop
het 'onaanvaardbaar' van de regering rustte, aan de orde kwam,
stemde de ARP-fractie, uiteraard onder leiding van Roolvink, tegen deze
motie, die toch door een meerderheid van de Kamer werd aangenomen.
Vervolgens brandde binnen de ARP een strijd los over de vraag wie
lijstaanvoerder bij de in 1967 te houden kamerverkiezingen zou moeten
worden. Kandidaten hiervoor waren Biesheuvel en Roolvink, van wie de
eerste, gesteund door het partijbestuur, net iets meer stemmen behaalde
dan de tweede. Toen Roolvink door de KVP'er P.S.J. de Jong werd
aangezocht zitting te nemen in het door De Jong te formeren kabinet,
stemde Roolvink hiermee in; op 5 april 1967 werd hij be&amp;euml;digd als
minister van Sociale Zaken en Volksgezondheid. Doel van het kabinet-De
Jong was inflatie en werkloosheid zoveel mogelijk terug te dringen.
Roolvink zou dit door zijn beleid trachten te verwezenlijken. Hoewel
pas in januari 1968 een begin was gemaakt met de vrije loonvorming,
wilde de regering al een half jaar later in de loonontwikkeling
ingrijpen en een loonpauze afkondigen. Door de grote tegenstand in het
parlement werd deze loonnota echter teruggenomen. Wel verklaarde
Roolvink in 1968 een aantal bepalingen uit de Bouw-CAO onverbindend,
waarop tienduizenden bouwvakkers naar Den Haag trokken om tegen het
beleid van de minister te ageren. Het grootste conflict tussen Roolvink
enerzijds en de vakbeweging en een groot deel van de Tweede Kamer
anderzijds brak uit toen in 1969 het wetsontwerp op de loonvorming werd
ingediend. Artikel 8 hiervan bepaalde dat de minister gemachtigd was
bepalingen van een CAO onverbindend te verklaren na de Loonpolitieke
Adviescommissie gehoord te hebben wanneer het algemeen
sociaal-economische beleid dat vereiste. Ten aanzien van dit artikel
echter namen het Nederlands Katholiek Vakverbond (NKV) en het CNV een
genuanceerder standpunt in dan het Ned. Verbond van Vakverenigingen
(NVV). Overigens werd er massaal tegen dit wetsontwerp, dat als
'knevelwet' gekarakteriseerd was, gedemonstreerd en kreeg
vooral Roolvink van NVV-zijde het zwaar te verduren. Bij aanvankelijk
gebrek aan steun in de Tweede Kamer voor dit wetsontwerp - de kritiek
richtte zich, ook bij een aantal KVP-kamerleden, in het bijzonder op
die mogelijkheid tot onverbindend-verklaring van de CAO - werd het in
de nacht van 25 op 26 september 1969 pas aangenomen nadat De Jong met
aftreden van het gehele kabinet had gedreigd. Andere belangrijke wetten
die onder verantwoordelijkheid van Roolvink tot stand kwamen, zijn de
Algemene Wet Bijzondere Ziektekosten, de Wet op de Sociale
Werkvoorziening, de Wet op de Ondernemingsraden en de Wet op het
Minimumloon en Minimum Vakantietoeslag. Wijzigingen werden aangebracht
in de Algemene Ouderdomswet en de Algemene Weduwen- en Wezenwet.&lt;/p&gt;
&lt;p&gt;In 1971 kwam, met het kabinet-De Jong, een eind aan Roolvinks
ministerschap en keerde hij als gewoon kamerlid in het parlement terug
waar hij 'sociale aangelegenheden' behartigde. Daarnaast
bekleedde hij vele betaalde en onbetaalde nevenfuncties, waaronder een
tiental commissariaten. Toen in 1976 bekend werd dat hij een geheim en
betaald adviseurschap had ten behoeve van het Amerikaanse olieconcern
GulfOil ontbrandde in pers en parlement een discussie over de
verenigbaarheid van een dergelijk adviseurschap met het
kamerlidmaatschap. Tijdens de laatste vergadering van de zelfstandige
ARP-fractie v&amp;oacute;&amp;oacute;r haar opgaan in CDA-ver-band in 1977, nam
Roolvink afscheid van het politieke bedrijf.&lt;/p&gt;
&lt;p&gt;Ondanks zijn eenvoudige afkomst en beperkte schoolopleiding wist
Roolvink het van 'fabrieksarbeider tot minister' te brengen
dank zij een groot bestuurderstalent en een sterk doorzettingsvermogen.
Hoewel hij de door Zijlstra ge&amp;iuml;ntroduceerde
'lood-om-oud-ijzer'-theorie inzake de veronderstelde
afwezigheid bij christenen van een principi&amp;euml;le voorkeur voor
samenwerking met socialisten dan wel liberalen onderschreef, had hij
bijzonder weinig affiniteit met de socialistische levensbeschouwing.
Door de wijze waarop hij trachtte kapitaal en arbeid tot elkaar te
brengen heeft hij een groot deel van de vakbeweging waaruit hij
voortkwam, van zich vervreemd. Maar juist het behoudende deel van de
antirevolutionaire achterban erkende hem als de robuuste vertolker van
zijn gevoelens.&lt;/p&gt;
&lt;p&gt;
  &lt;a href='agedeelte'&gt;A: &lt;/a&gt;
  &lt;em&gt;Inventaris van het persoonlijk archief van Bauke Roolvink
(1912-1979) over de jaren 1930, 1944-1947.&lt;/em&gt;

Samengest. door Jan H. Kompagnie ('s-Gravenhage: ara, 2e afd.,
1982).&lt;/p&gt;
&lt;p&gt;
  &lt;a href='pgedeelte'&gt;P: &lt;/a&gt;H. J. Vermeulen en B. Roolvink, 
&lt;em&gt;De toepassing van de wet op de ondernemingsraden&lt;/em&gt;

(Utrecht, 1953). Voorts vele bijdragen in politieke, kerkelijke en
vakbewegingstijdschriften.&lt;/p&gt;
&lt;p&gt;
  &lt;a href='lgedeelte'&gt;L: &lt;/a&gt;Behalve artikelen in periodieken, zoals 
&lt;em&gt;Trouw,&lt;/em&gt;

3-5-1963; Bibeb, in 
&lt;em&gt;Vrij Nederland,&lt;/em&gt;

24-12-1966; 
&lt;em&gt;Keesings historisch archief 1969,&lt;/em&gt;

645; 
&lt;em&gt;De Tijd,&lt;/em&gt;

31-12-1970; 
&lt;em&gt;Elseviers Weekblad,&lt;/em&gt;

21-8-1971; 
&lt;em&gt;NRC Handelsblad,&lt;/em&gt;

26-11-1979 en J.J. Lindner, in 
&lt;em&gt;de Volkskrant,&lt;/em&gt;

26-11-1979: R. Ammerlaan, 
&lt;em&gt;Het verschijnsel Schmelzer&lt;/em&gt;

(Leiden, 1973); D. Schaafsma, 
&lt;em&gt;Bauke Roolvink, zijn levensverhaal en politieke terugblik&lt;/em&gt;

(Hilversum, 1978). Bespr. hiervan door G. Puchinger, in 
&lt;em&gt;Anti-revolutionaire Staatkunde&lt;/em&gt;

48 (1978) 357-360.&lt;/p&gt;

&lt;p&gt;
&lt;a href=&amp;quot;igedeelte&amp;quot;&gt;I: &lt;/a&gt;ANP Historisch Fotoarchief, beeldnummer 25432 [Roolvink in april 1968].&lt;/p&gt;




&lt;p&gt;Jan H. Kompagnie&lt;/p&gt; 
&lt;dtml-var bwn_footer&gt;</text>
  </biography>
</biodes>

